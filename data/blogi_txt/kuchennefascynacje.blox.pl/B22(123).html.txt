Jedliście kiedyś cukinię zaprawianą ? Bo ja pierwszy raz i jestem bardzo mile zaskoczona efektem końcowym. Kiedy zobaczyłam ten przepis myślałam, że będą podobne w smaku do ogórków z musztardowej zalewy, ale nie. Jeśli wiecie jak smakują patisony w zalewie octowej to ta cukinia właśnie najbardziej przypomina mi ten smak. Jak dorwałam się do słoiczka nie mogłam przestać jeść, naprawdę pycha :)     Składniki na zalewę :  9 szklanek wody 1 szklanka octu 60 dag cukru 5 łyżek musztardy ( dałam rosyjską ) 3 płaskie łyżki soli kilka liści laurowych kilka ziaren ziela angielskiego  Wszystkie składniki wyżej wymienione z wyjątkiem musztardy zagotowujemy, studzimy. Dopiero do letniej dodajemy musztardę, dobrze mieszamy ( najlepiej trzepaczką ). Ponad to :   cukinia  Cukinię myjemy, osuszamy, tniemy w długie plastry ( taj jak u mnie ), krążki lub pałki. Jak kto chce. Układamy ściśle w wyparzonych słoikach. Zalewamy zalewą. Szczelnie zakręcamy. Pasteryzujemy  10 minut. Smacznego :) ﻿ ﻿ 