A raczej klopsy :) W zrobieniu których wystarczy wymieszać składniki, uformować kotleciki i siup do piekarnika. Bez tłuszczu, bez stania przy kuchence. Smaczne. Idealne na obiad, na kanapkę ja nawet dodawałam do spagetti. Lubię dość wyraźne w smaku mielone dlatego dorzuciłam od siebie sporo przyprawy do mielonego. Wyszły idealne :) Przepis Nigella Lawson z książki "Nigella ekspresowo".     Składniki : ( na 12 sporych klopsów ) 500 g mielonej wieprzowiny 500 g mielonej wołowiny 80 g błyskawicznych płatków owsianych 70 g gotowego sosu do steków ( nigdy nie jadłam takiego sosu ani też nie miałam więc dałam gotowy sos pieczeniowy ciemny z pieprzem i dodatkowo doprawiłam klopsy - o tym pisze poniżej) 2 jaja roztrzepane 2 łyżeczki sosu Worcestershire 1 łyżeczka soli morskiej w kryształkach lub 1/2 łyżeczki zwykłej soli dodatkowo doprawiłam mocno przyprawą do mielonego   Wszystkie składniki umieszczamy w misce. Krótko wyrabiamy rękoma lub mieszamy widelcem do połączenia składników. Formujemy 12 klopów. Kładziemy na blasze najlepiej na papierze do pieczenia i pieczemy w 200°C przez 30 minut. Smacznego :) 