Spotkałam się z wieloma wariantami przygotowania strogonowa. Jedni robią go o dość rzadkiej konsystencji prawie jak zupa inni nieco gęstszej jak gulasz. I ja właśnie wolę i robię tę drugą opcję. Strogonow można podawać jako dodatek do ziemniaków lub zajadać tylko z chlebkiem. Ja nie kombinuje i jem z chlebem bo tak najbardziej nam smakuje. Według mnie smak tej potrawy dużo zależy od długości smażenia i duszenia. Na pewno danie lepiej smakuje jak poświęcimy mu trochę więcej czasu.    Składniki : 0,5 kg łopatki lub karkówki 400 g pieczarek 4-5 sporych cebul kostka margaryny sól, pieprz  W rondlu rozpuszczamy margarynę. Łopatkę kroimy w niewielką kostkę, wrzucamy do rondla. Podsmażamy na średnim ogniu. Cebulę obieramy, kroimy w krążki. Kiedy łopatka już ładnie nam się podsmaży na złoty kolor, dokładamy cebulę i podsmażamy ją razem z mięsem aż do miękkości. Następnie obieramy pieczarki, kroimy na plasterki i wrzucamy do rondla, dusimy aż będą miękkie, pamiętając aby od czasu do czasu zamieszać . Ważne aby rondel stał na niewielkim ogniu ( około 30 minut ). Na końcu doprawiamy solą i pieprzem do smaku. Smacznego :) 