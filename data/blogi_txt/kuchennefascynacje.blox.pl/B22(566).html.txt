Pokusiłam się na sernik z advocaatem i nie żałuję. Wyszedł przepyszny, delikatny, nie przesadnie słodki z fajną nutą advocaata.  Przepis znalazłam na blogu Moje wypieki, w komentarzach ludzie różnie pisali odnośnie wyczuwalności alkoholu, u mnie akurat jest wyczuwalny ale nie mocno. Czasami z pierwszym kęsem nie czuć nic a potem im dalej i dalej jest bardziej wyczuwalny. Dzisiaj znajomi stwierdzili, że czuć dość mocno. Co podniebienie to inne zdanie.   Prosty w wykonaniu i w miarę szybki nie licząc czasu pieczenia. Wszystkie składniki na masę miksujemy, wlewamy i już  :)    Składniki na spód :   190 g ciastek digestive z czekoladą 60 g miękkiego lub rozpuszczonego masła  Ciastka miksujemy w malakserze lub kruszymy na grubość piasku. Dodajemy masło i miksujemy lub mieszamy aż całość dobrze się połączy a konsystencja będzie przypominała mokry piasek. Tortownicę o średnicy 21-22 cm wykładamy szczelnie papierem do pieczenia ( musi być bardzo szczelnie wyłożona gdyż masa serowa będzie bardzo płynna ). Dno formy wykładamy pokruszonymi ciastkami lekko dociskając. Odstawiamy. Składniki na masę : ( wszystkie składniki powinny być w temp. pokojowej )  750 g serka śmietankowego na serniki lub twarogu półtłustego lub tłustego co najmniej 2-krotnie zmielonego ( ja użyłam półtłustego firmy Łowicz 2-krotnie zmieliłam ) 3 jaja 3/4 szklanki drobnego cukru 250 ml advocaata 3 łyżki mąki pszennej ( przesiałam ) 150 g czekolady posiekanej lub chipsów czekoladowych ( dowolnych, u mnie mleczna )  Wszystkie składniki oprócz czekolady miksujemy na gładką masę. Ja stopniowo dodawałam składniki cały czas miksując w takiej kolejności jak to jest podane wyżej. Na koniec dodajemy czekoladę, mieszamy. Gotową masę wylewamy na spód. Pieczemy w 170°C przez 60-70 minut ( ja piekłam 70 ). Nie sprawdzać patyczkiem bo i tak po wyjęciu będzie mokry. Ostudzić i wstawić na 12 godzin do lodówki. Smacznego :) ﻿﻿﻿ 