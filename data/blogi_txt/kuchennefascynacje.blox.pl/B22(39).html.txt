Minął mój dłuuugi weekend i czas zabrać się za wpisy na bloga. Nie było mnie 3 dni ale nie próżnowałam w kuchni. Czas przedstawić kolejne wypróbowane i polecane smakołyki. A na pewno są to brazylijskie cisteczka kawowe, które pochodzą z tąd. Kruchutkie, z nutą kawową mmmm i szybkie do zrobienia. Naprawdę nie ma przy nich za wiele pracy. Jedne z moich ulubionych, chyba najczęściej do nich powracam. Nie ma możliwości żeby się nie udały :)    Składniki :  pół szklanki cukru pół szklanki cukru brązowego ( można użyć zwykłego ) 70 g rozpuszczonego masła 1 jajko 1 łyżka mleka 1,5 łyżeczki esencji waniliowej lub cukru z prawdziwą wanilią ( dałam cukier waniliowy ) 1,5 szklanki mąki 2 łyżki kawy rozpuszczalnej pół łyżeczki soli 1/4 łyżeczki sody 1/4 łyżeczki proszku do pieczenia  Do miski dajemy cukier, masło, mleko, wnilię i jajko, ucieramy mikserem na gładką masę. W drugim pojemniku mieszamy mąkę, kawę, sól, sodę i proszek. Do masy dodajemy porcjami suche składniki cały czas ucierając. Z wyrobionego ciasta formujemy małe kulki, kładziemy na papier do pieczenia i lekko spłaszczamy szklanką ( czasem ciasto może być dość żadkie więc wtedy nakładamy łyżką ). Każde ciastko można posypać szczyptą cukru ale ja tego nie robiłam, same w sobie są wystarczająco słodkie. Pieczemy w piekarniku nagrzanym do 200°C przez 8-10 minut. Smacznego :)  Przepis bierze udział w akcji : Kawowy Tydzień 