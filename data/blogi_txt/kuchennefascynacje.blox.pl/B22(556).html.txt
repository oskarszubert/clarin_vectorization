Bardzo prosta i szybka w przygotowaniu sałatka, również bardzo smaczna. Zainspirowana pewną sałatką znalezioną w ' Przyślij przepis " postanowiłam skomponować swoje smaki. A wygrana w konkursie u Judytki tylko potwierdza, że warto ją zrobić :) Składniki :    1 średnia kalarepa 1 większa pietruszka lub 2 małe puszka kukurydzy pół pora ( biała część ) pęczek koperku 3 łyżki majonezu 3 łyżki jogurtu naturalnego sól, pieprz 2 płaskie łyżeczki ostrej musztardy   ﻿ Kalarepę i pietruszkę obieramy. Ścieramy na tarce o dużych oczkach. Pora dokładnie płukamy pod wodą i tniemy w cienkie półplasterki. Kukurydzę odsączamy na sicie a koperek siekamy drobno. Wszystkie warzywa łączymy razem. Majonez i jogurt mieszamy w jednej misce, doprawiamy solą, pieprzem i musztardą. Jeszcze raz dobrze mieszamy. Dodajemy całość do warzyw, mieszamy aż składniki dobrze się połączą. Na koniec można doprawić dodatkowo solą lub pieprzem ale to już według gustu. Smacznego :) ﻿ 