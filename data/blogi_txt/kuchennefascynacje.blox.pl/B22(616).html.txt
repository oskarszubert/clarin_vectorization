Powstała spontanicznie na obiado - kolację. Kurczak wyszedł dość pikantny z nutą imbiru. Jeśli ktoś woli łagodniejsze smaki spokojnie można zmniejszyć ilość dodanych składników do marynaty. Świetna, zdrowa alternatywa na kolację, śniadanie, obiad. Podczas jedzenia zastanawialiśmy się z mężem dlaczego my częściej nie jemy takich rzeczy :)    Składniki : ( porcja dla 2 osób ) Ilość warzyw i sera według uznania  2 piersi z kurczaka pomidorki koktajlowe ser feta sałata ogórki szczypiorek natka pietruszki  Składniki na marynatę :   2 łyżeczki ostrej musztardy  przyprawa do kurczaka ( opcjonalnie, można pominąć ) łyżeczka czosnku granulowanego 1/5 łyżeczki pieprzy cayenee 2 łyżki sosu sojowego 1 łyżeczka świeżo startego imbiru  Ponad to :   olej rzepakowy do smażenia  Składniki marynaty mieszamy razem. Kurczaka myjemy, osuszamy, tniemy na kawałki, dodajemy do marynaty,mieszamy. Odstawiamy na co najmniej 30 minut. Sałatę rwiemy w rękach na kawałki, pomidorki, szczypiorek, natkę pietruszki, ogórki tniemy na mniejsze kawałki. Ser też chyba że mamy już pocięty. Niewielką ilość oleju rozgrzewamy na patelni, wrzucamy kurczaka, smażymy na złoty kolor. Warzywa mieszamy razem, dodajemy kurczaka. Całość delikatnie pieprzymy i doprawiamy czosnkiem granulowanym zamiast soli chyba, ze ktoś woli sól. Jeśli surówka będzie za sucha można skropić oliwą. Smacznego :) ﻿﻿﻿ 