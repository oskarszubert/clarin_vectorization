Proste, dość szybkie w zrobieniu, jeszcze szybciej znikają. Puszyste i delikatne z korzenną nutą a w środku pyszne nadzienie serowo-brzoskwiniowe. Wydawałoby się mało ale nie, jest idealnie :) Przepis z Tego bloga uprościłam go jednak o przygotowanie brzoskwiń, pominęłam lukier i zamiast 4 dużych zrobiłam kilkanaście mniejszych.    Na 16 sztuk  Nadzienie :  1 szklanka pociętych w niedużą kostkę brzoskwiń ( świeże lub z puszki - u mnie z puszki wcześniej dobrze odsączone z syropu ) 1/8 łyżeczki mielonego cynamonu 1/8 łyżeczki mielonej gałki muszkatołowej 1/8 łyżeczki mielonych goździków kilka kropel ekstraktu waniliowego ( dałam rumowy )  Nadzienie serowe :  2 łyżki kremówki 2 łyżki cukru pudru 113 g serka śmietankowego lub na serniki ( użyłam philadelphi ) kilka kropel ekstraktu waniliowego  Posypka na wierzch :  1 łyżka cukru  1/2 łyżeczki mielonego cynamonu  Ponad to :  500 g ciasta francuskiego 1 roztrzepane jajo  Brzoskwinie mieszamy z przyprawami korzennymi i ekstraktem, odstawiamy. Ser ucieramy z cukrem pudrem aż masa będzie gładka, dodajemy ekstrakt, mieszamy. Kremówkę ubijamy - tak mała ilość ciężko się ubijała więc dodałam ją lekko ubitą. Dodajemy do sera, mieszamy, odstawiamy. Ciasto francuskie wałkujemy na prostokąty o wymiarach 18x11cm, grubości ok 3-4mm i przecinamy każdy pół. Ja miałam już gotowe ciasto, możecie zrobić inne wymiary jak Wam będzie wygodniej. Odwracamy każdy tak aby przedstawiał romb. Na środku układamy nadzienie najpierw z sera potem brzoskwinie. Nie za dużo tak abyśmy mogli bez problemu złożyć trójkąt. Składamy w trójkąt, sklejamy dobrze brzegi. Tak samo postępujemy z resztą. Trójkąty układamy na papierze do pieczenia. Cukier i cynamon mieszamy. Odstawiamy. Wierzch smarujemy roztrzepanym jajkiem, posypujemy cukrem z cynamonem.  Pieczemy w 205°C przez 18-20 minut aż będą złote. Smacznego :) 