Właściwie to nie miałam publikować tego przepisu ale zgodnie z moim N. stwierdziliśmy, że jest tak pyszne, mimo, że nie wyszło do końca w formie estetycznej tak jak miało. To warto się nim podzielić. Pychotka to krajanka bakaliowa. Ja użyłam zbyt małej formy ( nie miałam większej ), wyszła gruba warstwa i przy krojeniu rozpadała się. Ale co tam zjedliśmy wszystko aż uszy się trzęsły. Raz z jogurtem raz same. Idealne na śniadanko czy przekąskę. Przepis Ewy Wachowicz z programu '' Ewa gotuje".﻿ Składniki :  125 g masła 1/2 szklanki cukru 1 opakowanie cukru waniliowego 2 łyżki kakao 2 łyżki miodu garść orzechów włoskich garść orzechów laskowych garsć rodzynek ( pominęłam zamiast tego dałam garść pestek dyni ) 250 g płatków kukurydzianych  Orzechy siekamy na mniejsze kawałki. Masło roztapiamy w dość sporym rondlu lub większym garnku. Dodajemy cukry. Kiedy składniki połączą się ze sobą dokładamy kakao i miód, mieszamy. Wrzucamy bakalie, płatki kukurydziane. Mieszamy aż wszystko ładnie się połączy. Tradycyjną formę wykładamy folią aluminiową lub papierem do pieczenia. Wykładamy zawartość rondla. Równamy wierzch, lekko dociskając. Przykrywamy górę papierem do pieczenia i obciążamy na całej powierzchni żeby masa się zwarła. Gdy wystygnie wyjmujemy z formy, tniemy na niewielkie batoniki. Tak jak już wcześniej wspominałam jeśli Wam się nie zestali w całość nie panikujcie. Jest tak dobre, że spokonjnie można nakładać do miseczek i zajadać. My zjadaliśmy z dodatkiem jogurtu. Smacznego :) ﻿﻿﻿ 