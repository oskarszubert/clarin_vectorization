Zobaczywszy je tutaj pozazdrościłam i na drugi dzień miałam je na swoim stole. Dzięki dodatkowi esencji waniliowej, zapach i smak świetnie współgrał z truskawkami. Babeczki pulchne, wilgne i bardzo smaczne. Mój N. wcinał aż uszy mu się trzęsły a przy konsumpcji słyszałam tylko bardzo dobre, bardzo dobre :D Polecam złaszcza truskawkożercom.       Skałdniki :  2 szklanki mąki 3/4 szklanki cukru aromat waniliowy lub cukier waniliowy ( dałam łyżeczkę aromatu ) 1 łyżeczka proszku do pieczenia 1 jajko 1 szklanka mleka 100 g masła truskawki ( użyłam 250 g )    Masło roztapiamy, studzimy. Truskawki płukamy, osuszamy. Zdejmujemy szypułki, tniemy na kawałki, jeśli są małe można użyć w całości. Mąkę, cukier, proszek, i jeśli używamy cukier waniliowy mieszamy w misce. Do drugiej wkładamy mleko, jajko, ekstrakt - jeśli używamy, masło. Mieszamy. Łączymy zawartość obu misek do momentu aż składniki się połączą. Masę przelewamy do foremek. Do 3/4 wysokości. W ciasto wciskamy truskawki. Ja napierw nałożyłam po łyżce masy, truskawki, masa i znowu na wierzch truskawki. Pieczemy w temp. 180-200°C 15 - 20 minut. Ja piekłam w 180°C około 25 minut do tzw. suchego patyczka. Smacznego :) ﻿ ﻿ ﻿ ﻿ ﻿ 