Moje pierwsze brownies. Trochę odbiega od tradycyjnej wersji z wyglądu zakalcowatego, mokrego ciasta. Ta wersja jest puszysta, nie mokra ale też nie sucha - wypośrodkowana. Ciasto cudownie cytrynowe, pyszniutkie. Przepis z TEJ strony.    Składniki : skórka z 2 cytryn ( jeśli chcecie bardziej cytrynowe można dodać więcej - ja dodałam z 2,5 ) 1 i 1/2 szklanki cukru 3 jajka o temperaturze pokojowej  1/4 łyżeczki aromatu migdałowego 2 łyżki soku z cytryny 1 i 1/2 szklanki mąki 1/2 łyżeczki soli 1 szklanka roztopionego masła  Do miski wkładamy cukier i skórkę z cytryny. Za pomocą drewnianej łyżki lub dłońmi wcieramy skórkę w cukier tak aby stał się wilgotny i pachnący cytryną.  W drugiej misce trzepaczką łączymy jaja, aromat, i sok z cytryny. W trzeciej misce łączymy mąkę i sól. Dodajemy cukier i masło. Mieszamy za pomocą trzepaczki. Następnie dolewamy mieszaninę jajeczną. Mieszamy na gładką masę. Robiłam to robotem na niskich obrotach. Ciasto wylewamy do formy o wymiarach 23x33 cm ( lub podobnych wymiarów )wyłożonej papierem do pieczenia. Pieczemy w temp. 175°C przez 30-35 minut do tzw.suchego patyczka. Glazura cytrynowa : ( pominęłam ale przepis podaje )  1 i 1/2 szklanki cukru pudru 1/4 szklanki soku z cytryny skórka z 1 cytryny  W misce umieszczamy wszystkie składniki glazury,mieszamy aż składniki połączą się w gładką masę. Polewamy ostygnięte ciasto. Smacznego :) ﻿ 