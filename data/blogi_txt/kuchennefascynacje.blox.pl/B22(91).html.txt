Nareszcie wróciłam :) Przez parę dni będzie u mnie czereśniowo. Nie mogłam oprzeć się na urlopie moim kochanym owocom i nie upiec parę słodkości :) Ciacho miękkie, wilgotne, puszyste. Z dużą ilością czereśni i wyśmienitą kruszonką. Bezproblemowe. Nie miałam dokładnej wagi i odmierzałam po części na oko ciacho wyszło pierwsza klasa. Przepis z bloga Kuchnia pełna smaków. Składniki :   240 g gęstego jogurtu naturalnego ( użyłam greckiego ) 440 g mąki tortowej 220 g cukru 6 jaj 120 g roztopionego masła 3 łyżeczki proszku do pieczenia 1 kg czereśni jeśli są bardzo soczyste użyjcie tylko 700 g 1 łyżka Amaretto lub Kirch-u ja użyłam pigwówki  Kruszonka :  180 g mąki 180 g cukru 180 g masła z lodówki 180 g startych migdałów  Czereśnie myjemy, pestkujemy, odstawiamy. Wszystkie składniki na ciasto ( oprócz owoców) mieszamy krótko w jednej misce za pomocą łyżki do uzyskania jednolitej, gładkiej, gęstej masy. Ciasto przelewamy do formy 40x24 cm wysmarowanej masłem lub wyłożonej pergaminem. Odstawiamy. Wszystkie składniki na kruszonkę dajemy do jednej miski. Rozcieramy w dłoniach aż uzyskamy okruchy wielkości grubo mielonej bułki lub nawet nieco większe. Na cieście układamy odsączone z nadmiaru soku czereśnie. Posypujemy kruszonką. Pieczemy w temp.180°C  45 minut do tzw. suchego patyczka. Jeśli podczas pieczenia zacznie nadmiernie brązowieć kruszonka należy z wierzchu ciasto przykryć papierem do pieczenia. Smacznego :) 