Nietypowe naleśniki bo z ziemniaków. Syte, smaczne, łatwe w przygotowaniu. Przepis z gazetki " Przyślij przepis 5/2009 ". Składniki :   1/2 kg ziemniaków 15 dag mąki 3-4 jaja ( dałam 3 ) 1 szklanka mleka szczypta gałki muszkatołowej sól, pieprz olej do smażenia  Ziemniaki  gotujemy w mundurkach, studzimy i obieramy. Przepuszczamy przez praskę lub maszynkę do mięsa. Do masy ziemniaczanej dodajemy pozostałe składniki. Mieszamy na gładką masę. Jeśli masa będzie za gęsta można dodać więcej mleka. Ja nie dodawałam. Masę nakładamy chochelką na rozgrzaną patelnie z niewielką ilością oleju. Smażymy z obu stron na złoty kolor.  Naleśniki można podać z sosem pomidorowym, pieczonymi pieczarkami lub innymi dodatkami wedle gustu. Smacznego :) ﻿ 