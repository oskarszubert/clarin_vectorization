Pyszna wariacja na temat pierogów. Inaczej, z kaszą gryczaną, fetą i duuużą ilością szczypiorku. Od momentu pierwszego gryza - moje ulubione :) Przepis z bloga Moja kuchnia malutka i reszta domu.    Składniki :   1 woreczek kaszy gryczanej 1 łyżeczka masła 1 opakowanie sera feta ( u mnie 200 g ) szczypiorek ( dałam spory pęczek ale tego cieniutkiego ze sklepu, z ogródka proponowałabym dać mniej bo ma bardziej wyrazisty smak ) 1 średnia cebula pieprz  Kaszę gotujemy według przepisu na opakowaniu ( jeśli nie ma to TUTAJ znajdziecie jak ją ugotować ). Ostudzić. Szczypiorek drobno siekamy. Cebulę kroimy w drobną kostkę, podsmażamy na maśle. Do miski z zimną kaszą gryczaną wkruszamy ser feta, dokładamy szczypiorek, cebulę, doprawiamy pieprzem. Mieszamy. Na ciasto :   1/2 szklanki oleju 3 szklanki mąki 1/2 szklanki gorącej wody 1/2 łyżeczki soli  Składniki na ciasto łączymy. Wyrabiamy ciasto. Wałkujemy. Wycinamy kółka. Farsz nakładamy na jedno kółko na środku, przykrywamy drugim kółkiem, sklejamy. Tak przygotowane pierogi gotujemy w osolonym wrzątku. Smacznego :) 