Czekoladowa odmiana pancakes. Wyśmienite, nie za słodkie, jednak jest to sprawa gustu. Jeśli uważacie, ze jednak będą za słodkie możecie dać mniej czekolady lub cukru. Brzoskwinie są tu znakomitym uzupełnieniem. Przepis Anny Olson z programu " Sezon na świeżość 2 " ( przepis zaczerpnięty ze strony kuchnia.tv ) Składniki :   1 i 1/4 szklanka mąki pszennej 1/4 szklanki kakao w proszku 3 łyżki cukru 1 i 1/2 łyżeczki proszku do pieczenia 1/2 łyżeczki sody oczyszczonej 1/4 łyżeczki soli 1 i 2/3 szklanki maślanki 2 łyżki stopionego, niesolonego masła 2 duże jaja 1 łyżeczka ekstraktu waniliowego 1 szklanka z drażetek z czekolady deserowej ( dałam niecałe pół szklanki gorzkiej czekolady ) olej do smażenia  Mąkę, proszek do pieczenia, sól i kakao przesiewamy. W drugiej misce umieszczamy maślankę, jaja, masło i wanilię. Miksujemy. Zawartość obu misek łączymy razem. Miksujemy chwilę. Masa nie musi być gładka kilka grudek nie zaszkodzi. Na koniec dodajemy czekoladowe drażetki lub czekoladę. Mieszamy. Dobrze rozgrzaną patelnię smarujemy ( za pomocą pędzelka ) olejem. Ja smażyłam na teflonowej i znacznie lepiej wychodzą bez oleju. Nakładamy porcje ciasta i smażymy około 2 minut z jednej i 1 minuty z drugiej strony.  Brzoskwinie w cynamonie   2 łyżki niesolonego masła 1/4 szklanki syropu klonowego ( użyłam miodu ) 1/2 łyżeczki mielonego cynamonu 6 brzoskwiń obranych i pokrojonych na cząstki ( dałam brzoskwinie w puszce )  W rondelku mieszamy wszystkie składniki oprócz brzoskwiń. Podgrzewamy aż masło zacznie się pienić. Dokładamy owoce, chwilę podgrzewamy aż świeże lekko zmiękną i zrumienią się a te z puszki tylko zrumienią się. Smacznego :) ﻿ 