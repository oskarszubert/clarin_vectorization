Od dziecka uwielbiam murzynka, pamiętam jak kilkanaście lat temu chyba początek liceum połasiłam się upiec pierwszy raz to pyszne ciasto z jakiejś gazety. Wyszedł mi zakalec. Byłam bardzo rozczarowana i zła, że nic z tego nie wyszło. Co się potem okazało przepis zawierał błędy w składnikach. Mimo to zraziłam się do pieczenia murzynka, wolałam jak mama go robiła, ja dałam sobie czas aż minie mi niesmak do mojego zakalcowego murzyna :) Po paru latach ( długo mnie trzymało, nie ? :)) naszła mnie straszna ochota na tego placuszka, poszukałam w internecie i znalazłam idealny przepis-jednak nie posiadam go obecnie przy sobie. Ale parę dni temu oglądałam program Ewa gotuje. Było pieczone własnie to ciasto. Proporcjami i składnikami podobny do mojego i równie pyszny ba nawet i lepszy, bo z kardamonem. Kardamon nadaje mu magicznego posmaku który kojarzy mi się z Świętami. Placuszek jest bardzo pulchny, delikatny, smak w ustach...... obezwładniający :) Gorąco polecam. Przepis z programu Ewy Wachowicz .    Składniki :  7 łyżek zwykłej wody 250 g masła 1,5 szklanki cukru 4 łyżki kakao 4 jajka 0,5 łyżeczki mielonego kardamonu 1,5 szklanki mąki 1,5 łyżeczki proszku do pieczenia  Wodę, masło, cukier i kakao wkładamy do rondelka, ztapiamy na jednolitą masę. Doprowadzamy do wrzenia i gotujemy przez 5-7 minut, studzimy. Białka oddzielamy od żółtek. Gdy masa już będzie wystudzona wrzucamy do niej żółtka, miksujemy.Następnie dodajemy kardamon, partiami mąkę przesianą z proszkiem do pieczenia. Masę dobrze wymieszaną odstawiamy na chwilę. W osobnej misce ubijamy białka na sztywną pianę, po czym dodajemy małymi porcjami do cista i delikatnie mieszamy za pomocą łyżki. Przelewamy do formy ( u Ewy długosć formy 36 cm u mnie 16x29 ) uprzednio wysmarowanej masłem i posypanej bułką tartą. Pieczemy w temp. 180ºC przez 40-45 minut. Po upieczeniu polewamy polewą. Składniki na polewę :  3 łyżki masła 1,5 łyżki cukru 2 łyżki kakao 2 łyżki śmietany 18 %  Masło rozstapiamy razem z cukrem doprowadzamy do wrzenia. Zdejmujemy z ognia. Wsypujemy kakao dobrze mieszamy ( najlepiej miotełką ), po chwili dodajemy śmietanę. Wszystko dokładnie i starannie mieszamy. Jeśli będzie mało słodka ( ale nie powinna ) można dodać cukru pudru. Smacznego :) Przepis bierze udział w akcji : Korzenny tydzień 