Czytałam, że laskę wanilii można ścierać na tarce i dodawać do potraw i wypieków, jednak było by to nieco trudne zadanie znając jej giętkość i to,ze jest cienka. Przepis który wypatrzyłam na tej stronie ułatwił to zadanie. Teraz można cieszyć się smakiem i aromatem wanilii bez poobdzieranych palców ;) A takiego intensywnego aromatu wanilii jeszcze w życiu nie czułam jak podczas przygotowywania tego proszku. Coś pięknego. Stosujemy go tak jak miąższ do deserów, wypieków, dań słonych.    Składniki : laska wanilii w dowolnej ilości  Laskę wanilii tniemy na kawałki ( jedną dzielimy na około 5 kawałków, długością mniej więcej żeby były takie same ). Umieszczamy je na talerzyku i wstawiamy do mikrofali. Podgrzewamy od 40 - 60 sekund na mocy średnio - wysokiej. U mnie jest to oznaczone M.High ( medium high ). Gotowe będą wtedy kiedy zmienią kolor ( brązowy ) i będą napompowane ( zdjęcia TUTAJ ). Należy uważać i zaglądać podczas podgrzewania bo łatwo można je przypalić. Moje nie wszystkie się napompowały i zmieniły kolor ale podgrzewałam je aż przy puknięciu wydawały głuchy dźwięk ( chodzi o to, żeby były suche ). Tak przygotowane laski odstawiamy do wystygnięcia a następnie ucieramy w moździerzu na proszek. Przechowujemy w szczelnie zamkniętym pojemniku. ﻿ 