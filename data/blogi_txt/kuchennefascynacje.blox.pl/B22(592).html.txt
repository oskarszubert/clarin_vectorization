Z Polski przywiozłam coś jeszcze o czym zupełnie zapomniałam wcześniej a mianowicie sos cygański, który robiłam już późną jesienią. Mimo, że soiki przewidywane są właśnie na tamten okres ja przełamię stereotypy bo sama zaprawiam słoiki o różnych porach roku i namawiam na zrobienie tego sosiku. Wszystkie warzywa można nabyć bez problemu w sklepie i nie trzeba od razu robić aż takiej ilości, proponuję zrobić z połowy a będzie jak znalazł na obiad jako domowy dodatek do makaronu czy mięsa bez konserwantów. Przepis znaleziony tutaj Namawiam gorąco na wypróbowanie bo jest naprawdę przepyszny.    Składniki :  1,5 kg pomidorów 2 papryki czerwoną i zieloną ( zamiast zielonej dałam żółtą ) 3 ząbki czosnku 1 duża cebula 1 łyżeczka soli 1 łyżeczka vegety 1 łyżeczka majeranku 1 łyżeczka pieprzu 2 łyżeczki octu 2 łyżki cukru 3 łyżki oliwy  Pomidory sparzamy wrzątkiem po czym obieramy ze skórki i kroimy na kawałki. Paprykę, cebulę i czosnek kroimy i dodajemy do pomidorów razem z resztą przypraw. Wszystko gotujemy 1 godzinę od czasu do czasu mieszając ( jeśli sos jest za rzadki gotujemy go nieco dłużej aby nadmiar wody odparował i był gęstszy. U mnie jednak wystarczyła niecała godzinka ). Ugotowaną masę miksujemy blenderem i przecieramy przez sito ( ja nie przecierałam tylko wszystko zmiksowałam i taki sos jest najlepszy ). Wlewamy do słoiczków i pasteryzujemy 10-15 minut lub od razu podajemy z makaronem, mięsem itp. * Z podanych składników powinno wyjść około 2 litrów sosu. Mi wyszło nieco mniej gdyż moje pomidory były bardziej " mięsiste " niż soczyste. * Dla ostrości można dodać kawałek papryczki chilli Smacznego :) 