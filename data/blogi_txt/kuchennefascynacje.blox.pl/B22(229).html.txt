Bardzo smaczna pizza, jedna z lepszych jakie jadłam. Spód chrupki w środku puszysty. Przepis z książki " Kuchnia hiszpańska" wydawnictwa Olesiejuk Dziękuję również za nominację do Versatile Blogger Award przez autorkę bloga Kulinarna Ja﻿. Zabawy dalej nie pociągnę bo brakuje mi ostatnio czasu a wpisy robię na chybcika jedną ręką pisząc a drugą kołysząc wózek z moim małym skarbem :) Jednak bardzo dziękuję jest mi bardzo miło :)    Składniki na spód :  20 g świeżych drożdży ( użyłam 7 g suchych ) 250 g uniwersalnej mąki + do podsypania 225 letniej wody 50 ml oliwy szczypta soli  Jeśli używamy świeżych drożdży : w misce mieszamy drożdże z 50 g mąki i wodą. Odstwiamy na 10 minut. Po tym czasie łączymy z pozostałymi składnikami i za pomocą miksera mieszamy przez 5 -10 minut. Przykryć ściereczką i pozostawić w ciepłym miejscu do podwojenia objętości. Jeśli używamy suchych drożdży : Wszystkie składniki na spód zmieszałam i wyrobiłam ciasto ręcznie. Ciasto się dość kleiło ale nie dosypywałam mąki tylko natłuściłam miskę oliwą, przełożyłam ciasto i pozostawiłam do wyrośnięcia. Nadzienie :   6 pomidorów pokrojonych w plastry ( zdecydowanie za dużo zużyłam 2 średnie na okrąg o śr. 21 cm) 2 cebule drobno poszatkowane 12 czarnych oliwek ( nie lubię więc pominęłam ) 4 plasterki szybki serrano ( pominęłam chorizo zupełnie wystarczy ) 10 plasterków kiełbasy chorizo 2 łyżki posiekanych świeżych ziół ( użyłam suszonych : bazylii, estraonu, majeranku, czosnku granulowanego ) 55 g mozzarelli pokrojonych w cienkie plastry oliwa pieprz , sól Kiedy spód na pizze wyrośnie piekarnik rozgrzewamy do 220°C i wstawiamy do niego pustą blachę. Stolnicę posypujemy mąką formujemy z ciasta koło o średnicy około 28-30 cm ( u mnie 21 cm ) z lekko podniesionymi bokami. Ja ciastem wyłożyłam spód formy od tortownicy. Na cieście układamy pomidory, solimy, pieprzymy. Na to kładziemy cebulę, oliwki, chorizo,szynkę. Znowu doprawiamy solą i pieprzem, sypiemy po wierzchu zioła. Na konic rozkładamy ser i skrapiamy oliwą. Pizze przenosimy ostrożnie na rozgrzaną blachę i pieczemy 30 minut aż brzegi ciasta zezłocą się. Smacznego :) ﻿ 