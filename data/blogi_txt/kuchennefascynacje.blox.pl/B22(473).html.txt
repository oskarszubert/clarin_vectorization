Powstały z ciekawości  zaeksperymentowania jak by smakowały inne warzywa w zalewie musztardowej, to po pierwsze a po drugie świetna kompozycja na imprezki. Niestety dodałam dijon, dobrze jej nie zamieszałam i nie rozpuściła mi się w słoikach ( co widać na zdjęciach ). Dlatego pikle nie wyszły musztardowe ale jak w zwyczajnej zalewie octowej. Nie mniej były rewelacyjne. Czego efektem było ekspresowe zniknięcie ze stołu. Składniki : ( ilość zalewy musicie dostosować do ilości słoików robionych w danej chwili, ja robiłam z 1,5 porcji i wyszły mi na 3 słoiki 500 ml ) Ilości warzyw też nie podaję, każdy użyje tyle ile akurat będzie miał. Podam jedynie co ja dałam.  ogórki papryka czosnek cebulki  Zalewa :  4 szklanki wody 1 szklanka octu 1 szklanka cukru 2 łyżeczki soli 2 łyżki musztardy rosyjskiej ( jeśli ktoś woli delikatniejszą wersję proponuję dodać innej łagodnej. Ja użyłam dijon ( patrz wstęp wyżej ) ) Ponad to :  ziele angielskie liscie laurowe gorczyca olej ( jeśli do pikli dodajemy paprykę )  Składniki na zalewe umieszaczamy w jednym garnku, zagotowujemy. Słoiki wyparzamy. Do każdego dajemy liście laurowe, gorczycę i ziele. Warzywa myjemy, układamy ściśle w słoikach. Zalewamy ciepłą zalewą. Na samą górę dajemy 2 łyżki oleju ( tylko jeśli w słoikach znajduje się papryka- zapobiegnie to jej gniciu ). Szczelnie zakręcamy. Pasteryzujemy maksymalnie 10 minut. Smacznego :) ﻿ 