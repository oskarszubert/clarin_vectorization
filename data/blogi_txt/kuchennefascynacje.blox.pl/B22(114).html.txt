Chyba nie muszę mówić, że jest znakomite. Zresztą nie natknęłam się do tej pory na przepis Nigelli, który by mi nie smakował a zwłaszcza ciasto czy inne słodkości. Przepisy są niezawodne. Ciasto wilgotne, puszyste, aromatyczne z chrupiąca skórką. Polecam zwłaszcza dla wielbicieli kminku. Przepis " Kuchnia. Przepisy z serca domu "    Składniki:  175 g miękkiego niesolonego masła + do natłuszczenia formy 175 g miałkiego cukru + łyżka do posypania wierzchu 150 g mąki pszennej 2 łyżeczki proszku do pieczenia 75 g mielonych migdałow 4 łyżeczki kminku 3 jaja  Masło z cukrem ucieramy na puszystą masę. W osobnej misce mieszamy mąke, proszek, kminek i migdały. Do masy dodajemy po łyżce suchych skadników na przemian z jajkami nie przerywając ucierania. Mieszamy do połączenia. Gotową masę przekładamy do keksówki o  długości ok 20 cm, wyłożonej papierem do pieczenia, wysmarowanym masłem. Ciasto równamy, posypujemy wierzch łyżką cukru. Pieczemy w temp. 180°C przez 45 minut. Po 35 minutach należy sparwdzić czy ciasto nie jest już upieczone a jeśli po 45 minutach nie będzie dobre przedłużamy czas pieczenia do 50 minut ( moje było gotowe po 45 ). Podczas studzenia środek placka może się zapaść. Ale jak to mówi Nigella " taka już uroda tego rodzaju ciasta ". Mi się nie zapadł, jednak jeśli Wam się przydarzy nie panikujcie, tak ma być i już :) Smacznego :) 