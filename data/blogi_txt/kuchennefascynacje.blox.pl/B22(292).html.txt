Nigdy nie przepadałam za kopytkami dopóki nie wypatrzyłam tego przepisu z gazety. Nie pamiętam dokładnie z, której " Tina '' czy " Naj ". W każdym bądz razie kopytka rozpływają się w ustach, świetnie smakują również na zimno ale najlepwsze z ciemnym sosem pieczeniowym :)    Składniki :    1 kg ziemniaków 2 jaja 1 szklanka mąki 1-2 łyżki kaszy manny 2 łyżki masła sól, pieprz  Ziemniaki gotujemy, studzimy i przeciskamy przez praskę. Na kuchenkę wstawiamy garnek z wodą z dodatkiem soli i oleju ( kopytka się nie skleją ). Następnie dodajemy jajka, mąkę, mannę, masło, sól i pieprz do smaku. Wyrabiamy ręcznie ciasto aż do połączenia się wszystkich składników i uzyskania jednolitej masy. Gdy ciasto jest już wyrobione nadajemy mu kształt kuli lekko spłaszczamy i odcinamy kawałek mniej więcej 5 cm. Na stolnicy posypanej mąką formujemy wałek ( długości i grubości wedle uznania, pamiętając o tym, że kopytka podczas gotowania powiększą swoją objętość ) spłaszcamy go dłonią do dowolnej grubości i kroimy skośnie na małe kawałki. Kopytka wrzucamy do gotującej się wody, mieszamy aby nie przywarły do dna i gotujemy na średnim ogniu. Po wypłynięciu kopytek na wierzch gotujemy je jeszcze około 5 min. Wyciągamy i delikatnie przelewamy zimną wodą, pozostawiamy na druszlaku do " ocieknięcia " wody. Na patelni rozgrzewamy masło ( lub margarynę jak kto woli ) i smażymy kopytka z obu stron na złoty kolor. :) Smacznego :) 