Słowa męża : " Te naleśniki chce się jeść i jeść, nawet jak człowiek już najedzony to ręka sama po nie sięga ". Mój synek przeciwnik naleśników wpylał je aż uszka mu się trzęsły. To chyba najlepsze rekomendacje dla tego przepisu. Są naprawdę przepyszne. Z czystym sumieniem piszę, że najlepsze jakie do tej pory robiłam. Słodkie, mięciutkie, pięknie pachną. Mimo, że z podanej porcji wychodzi dużo naleśników to jest ich zdecydowanie za mało :) Ostatnim trzem udało mi się zrobić zdjęcie. Naprawdę bardzo gorąco polecam !!!!!!!!! Przepis z bloga African bites﻿. Składniki : ( dla 3 osób w naszym przypadku 2 dorosłych i 1 dziecka ale spokojnie 2 zje bez problemu )  2 szklanki mąki 1 i 1/2 szklanki mleka 2/3 szklanki cukru 6 jaj 1/4 szklanki roztopionego masła 1 łyżeczka ekstraktu waniliowego ( dałam 2 łyżeczki cukru waniliowego ) 1/4 - 1/2 łyżeczki gałki muszkatołowej szczypta soli olej do smażenia  Mąkę, gałkę, cukier i sól przesiewamy. W dużej misce mleko wymieszać razem z jajkami. Wlewamy jajka z mlekiem do mąki, mieszamy, dodajemy roztopione masło i znowu mieszamy aż masa będzie gładka. Ciasto wkładamy do lodówki na minimum godzinę a najlepiej na całą noc ( ja swoje zrobiłam dzień wcześniej ). Ciasto wyjmujemy z lodówki, mieszamy. Na rozgrzanej patelni wysmarowanej olejem ( najlepiej za pomocą pędzelka ) smażymy dość cienkie naleśniki na złoty kolor z obu stron. Podajemy z ulubionymi dodatkami. Smacznego :) ﻿﻿ 