Same naleśniki bardzo smaczne z farszem również chociaż potrzeba sosu podczas konsumpcji, żeby nie było za sucho. Przepis autorski Klaudii z bloga Dusiowa kuchnia.     Składniki na naleśniki : ( wychodzi ich sporo )  400 ml piwa szklanka mleka 300 g mąki pszennej 2 jaja 1/2 łyżeczki soli łyżka oleju Wszystkie składniki miksujemy na gładkie ciasto. Odstawiamy na kilka minut. Smażymy naleśniki na rozgrzanej patelni posmarowanej odrobiną oleju. Farsz :  2 torebki kaszy gryczanej 500 g pieczarek 2 cebule 2 ząbki czosnku łyżka oleju sól, pieprz natka pietruszki ( nie miałam,nie dodałam ale polecam dodać ) Cebulę kroimy w kostkę, czosnek przeciskamy przez praskę lub drobniutko siekamy. Pieczarki siekamy w plasterki lub półplasterki. Na patelni rozgrzewamy olej. Podsmażamy cebulę do momentu aż zmięknie. Dokładamy czosnek i pieczarki. Smażymy do miękkości.Doprawiamy solą i pieprzem. Zdejmujemy z ognia dodajemy posiekaną natkę pietruszki,mieszamy. Kaszę gotujemy według instrukcji na opakowaniu lub tak . Kaszę mieszamy z pieczarkami. Farsz nakładamy na naleśniki, zwijamy w rulon lub tak jak lubimy. Jak pisałam wcześniej najlepiej podać z sosem żeby nie były za suche. Smacznego :) 