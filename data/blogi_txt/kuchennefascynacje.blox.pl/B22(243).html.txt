Mocno kakaowa, dość zbita ale nie sucha. Nie za słodka, polewa świetnie ją uzupełnia choć nie dosładza. Przepis Donny Hay ( oprócz polewy ) ale ja wypatrzyłam go na blogu Moje wypieki. Składniki : ( wszystkie powinny być w temperaturze pokojowej ) 125 g masła 3/4 szklanki drobnego cukru do wypieków ( dałam zwykły kryształ ) 2 jajka 1 szklanka kremowego jogurtu greckiego ( ja akurat miałam turecki i tego użyłam, konsystencją jest jak grecki ) 2 szklanki mąki pszennej 1 łyżeczka proszku do pieczenia 1,5 łyżeczki sody oczyszczonej 1/2 szklanki kakao  Do jednej miski przesiewamy mąkę, kakao, proszek. W drugiej ucieramy masło do białości za pomocą miksera. Pod koniec dodajemy cukier cały czas miksując. Następnie dokładamy po jednym jajku. W tym momencie odstawiamy mikser i łapiemy się za widelec. Do masy dodajemy stopniowo mąkę na przemian z jogurtem cały czas całość mieszając widelcem tylko do połączenia składników. Formę na babę z kominkiem dobrze natłuszczamy i wysypujemy bułką tartą lub kaszą manną. Ciasto przelewamy do formy, powinno sięgać do 3/4 wysokości. Pieczemy w temp. 150°C przez 45-60 minut do tzw. suchego patyczka. Polewa czekoladowa : 100 ml mleka 100 g czekolady 70 % kakao  15 g cukru 15 g masła Czekoladę siekamy na niewielkie kawałki. Mleko mocno podgrzewamy, zalewamy nim czekoladę. Dodajemy masło, cukier i delikatnie mieszamy aż wszystko ładnie się rozpuści i połączy ( najlepiej trzepaczką). Polewamy babkę. * Można do końca użyć miksera i miksować tylko do połączenia składników ale widelec uchroni nas przed zakalcem. * Szczelnie owiniętą folią aluminiową lub folią spożywczą i przechowywana w chłodnym miejscu dość długo zachowuje świeżość. Smacznego :)  ﻿﻿ 