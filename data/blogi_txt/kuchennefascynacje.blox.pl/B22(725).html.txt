Idelana na taką pogodę jak dziś u mnie - mży, szaro, buro.  Zupa bardzo aromatyczna, smaczna. Czosnek z racji upieczenia traci swoją nadmierną ostrość. Nie warto zawracać sobie głowy piekąc go w piekarniku. Sezon grilowy w pełni więc najlepiej wrzucić go otulonego w folię aluminową na grilla. Przepis z programu Ewy Wachowicz.    Składniki :   2 całe główki czosnku 4 ziemniaki 600 ml bulionu 1 średnia cebula łyżka oliwy pieprz, sól natka pietruszki  Czosnek pieczemy w foli aluminowej w piekarniku lub na grilu aż będzie miękki. Pozostawiamy do ostygnięcia ( warto upiec go przy okazji grilowania lub pieczenia w piekarniku ziemniaków, pieczeni itp. ). Ziemniaki, cebulę obieramy, kroimy w niewielką kostkę. Podsmażamy na oliwie. Czosnek wyciskamy ze skorupek do ziemniaków, zalewamy bulionem ale nie całym. Odrobinę zostawiamy na koniec gdyby zupa była za gęsta. Całość gotujemy aż ziemniaki zmiękną. Doprawiamy solą, pieprzem . Miksujemy na gładki krem. Podajemy z grzankami :) Smacznego :) ﻿﻿﻿ 