Kolejna wariacja na temat placków, tym razem w wersji z serem. Bardzo smaczne połączenie. Syte, proste i szybkie w wykonaniu. Świetnie smakują na ciepło z dżemami, polewami itp., jak i na zimno. Przepis przeze mnie zmodyfikowany a pochodzi z miesięcznika " Olivia " .    Składniki : ( na 1 - 2 osoby, proponuję od razu zrobić z podwójnej porcji )  250 g białego sera ( ja użyłam półtłustego w kostce do pierwszej porcji a do drugą porcję zrobiłam na quarku. Obydwa świetnie się tu nadają ) 2 jaja 6 dag cukru pudru ( u mnie kryształ ) 10 dag mąki 100 ml mleka łyżka soku z cytryny ( niekoniecznie ) olej do smażenia Do miski wkładamy ser i jaja, miksujemy. Cały czas mieszając dodajemy cukier, mąkę ( ja swoją wcześniej przesiałam ), mleko i sok z cytryny. Mieszamy do połączenia składników w jednolitą masę. Patelnię rozgrzewamy, smarujemy olejem za pomocą pędzelka. Łyżką wykładamy ciasto i smażymy placuszki na złoty kolor z obu stron. * W przypadku kiedy będziecie używać sera quark uważajcie na konsystencję. Jeśli ciasto będzie za gęste dodajcie stopniowo mleka. Uwaga żeby nie było zbyt leiste.  Smacznego :) ﻿ 