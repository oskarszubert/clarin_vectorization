Kolejna odsłona foccaci. Uwielbiam -mogłabym jeść na okrągło. Tą upiekłam chłopakom do piwka, podałam z chutney-em jabłkowo- żurawionowym. Przepis znalezony TUTAJ.    Składniki :   2 i 3/4 szklanki mąki 1 łyżeczka soli 1 łyżeczka cukru 1 łyżka suszonych drożdży 1 łyżka ziół : U mnie bazylia, majeranek, oregano szczypta czarnego pieprzu 2 łyżki oleju 1 szklanka ciepłej wody U mnie dodatkowo garść startego cheddara  oliwa  sól morska ( opcjonalnie )  Drożdże z cukrem zalewamy wodą, odstawiamy. W osobnej misce mieszamy mąkę, sól, pieprz, zioła, olej. Dodajemy wodę z drożdżami. Mieszamy. Ciasto wyrabiamy aż będzie gładkie, sprężyste. Na koniec można dodać ser. Z ciasta formujemy kulę i umieszczamy w misce uprzednio wysmarowanej olejem. Przykrywamy ściereczką i odstawiamy na 20 minut w ciepłe miejsce.  Piekarnik nagrzewamy do 230°C.  Ciasto wykładamy na blachę wyłożoną papierem do pieczenia. Formujemy dysk na około 1 cm grubości. Smarujemy oliwą i jeśli mamy sól morską to kciukiem robimy dołeczki i posypujemy solą. Pieczemy 15 minut do złotego koloru. Smacznego :) ﻿﻿﻿ 