Aromatyczne, słodkie, pyszne. Mogłabym jeść codziennie takie śniadanie :) Przepis Nigelli Lawson " Nigella ekspresowo " Składniki : ( na 2 duże lub 4 małe tosty )  2 jaja  skórka otarta z 1 pomarańczy 60 ml pełnotłustego mleka 1/4 łyżeczki mielonego cynamonu 2 duże kromki białego chleba lub 4 małe sok z 1 pomarańcza 75 g marmolady z gorzkich pomarańczy ( użyłam dżemu pomarańczowego ) 50 g drobnego cukru ( pominęłam,dżem był wystarczająco słodki )  1 łyżka masła  Marmoladę, cukier i sok z pomarańczy umieszczamy w rondelku. Zagotowujemy mieszając od czasu do czasu. Zmniejszamy ogień, podgrzewamy 3-4 minuty, odstawiamy. W płaskim szerokim naczyniu mieszamy jaja, skórkę z pomarańczy, cynamon, mleko. Kromki chleba zanurzamy w mieszaninie na 2 minuty z każdej strony. Na patelni rozgrzewamy masło. Smażymy kromki z obu stron aż się zezłocą. Podajemy z sosem pomarańczowym. Smacznego :) 