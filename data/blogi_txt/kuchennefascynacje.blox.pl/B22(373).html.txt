Fajna propozycja na urozmaicenie kawki. Z lekką nutą migdałową o kakaowym smaku. Jeśli wolicie bardziej zdecydowany smak kawy dajcie mniej kakao. Migdałów z mleka nie wyrzucajcie, bo są przepyszne. Przepis z programu " 5 składników ".    Składniki : ( na 1 porcję )  mocna kawa 1 łyżka kakao mleko około łyżeczki miodu garść migdałów w płatkach  Migdały prażymy na patelni. Mleko wlewamy do rondla, dosypujemy migdały. Zagotowujemy. Po zagotowaniu odstawiamy ( mleko nasiąknie aromatem i smakiem migdałów ). Osobno zaparzamy kawę. Do wysokiej szklanki wsypujemy kakao. Wlewamy kawę do połowy wysokości. Mleko odcedzamy od migdałów, dodajemy miód, mieszamy. Uzupełniamy szklankę z kawą do pełna. Jeśli jest mało słodka, dosładzamy miodem. Smacznego :) ﻿ ﻿ ﻿ 