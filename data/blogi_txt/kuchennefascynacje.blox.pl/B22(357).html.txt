Z czym Wam się kojarzą marynowane pieczarki ? bo mi z wódeczką ;) W większości polskich domów są nieodłącznymi gośćmi przy kieliszeczku małego co nieco. Ale trzeba przyznać,że jest to połączenie idealnie :) Ja mogłabym sama cały słoiczek zjeść tak je lubię. Przepis z bloga Wulkan smaku.     Składniki : pieczarki - ilość dowolna marchew ziele angielskie liść laurowy cebula gorczyca czosnek  Zalewa :  1 szklanka octu 1 L wody łyżeczka soli szklanka cukru  Składniki na zalewę zagotowujemy, odstawiamy do przestygnięcia. Pieczarki oczyszczamy i obgotowujemy lekko w wodzie z dodatkiem octu lub soku z cytryny, żeby nie ściemniały. Do wcześniej umytych słoików nakładamy trochę cebuli, marchwi pociętej w krążki, liść laurowy,ziele angielskie, gorczycę, ząbek czosnku. Słoiki wypełniamy pieczarkami,zalewamy przestudzoną zalewą, zakręcamy. Pasteryzujemy 10 minut. Smacznego :) 