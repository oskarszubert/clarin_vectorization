Dzisiaj szybka i prosta potrawa dla zabieganych. Makaron z sosem tuńczykowo - pomidorowym. Smaczna, pożywna i niedroga. Przepis pochodzi z gazety, której nazwy nie spisałam a od dawna już wpisany w mój " przepisowy " zeszyt.    Składniki : Opakowanie makaronu penne  2 puszki tuńczyka w oliwie ( ja użyłam 1 w oliwie, 1 w pomidorach ) 3 duże pomidory ( najlepiej soczyste ) łyżeczka ziół prowansalskich łyżka świeżego oregano ( użyłam suszonego ) łyżka posiekanych listków bazylii ( pominęłam ) sól, pieprz pół świerzej lub suszonej papryczki chilli ( może być w proszku ok 1/4 łyżeczki )  Makaron gotujemy al dente. W tym czasie przygotowujemy sos. Do garnka wkładamy tuńczyka z obydwu puszek, razem z  olejem, stawiamy na średnim ogniu. Pomidory obieramy ze skórki. W tym celu należy je sparzyć czyli delikatnie nacinamy ( robimy niewielki krzyżyk ) pomidora na samej górze, polewamy wrzątkiem, chwilę czekamy i ściągamy skórkę. Wykrawamy twardy rdzeń pomidora, resztę kroimy w kostkę. Dorzucamy do tuńczyka, mieszamy. Dodajemy oregano, zioła prowansalskie, chilli, sól, pieprz do smaku, przykrywamy pokrywką i dusimy na małym ogniu około 15 minut, pamiętając o częstym mieszaniu żeby sos się nie przypalił. W międzyczasie odcedzamy makaron ( nie przelewamy go zimną wodą ). Gdy sos będzie już gotowy polewamy nim penne na wierzchu posypujemy świerza bazylią ( ja posypałam suszonym oregano ). Smacznego :) Przepis bierze udział w akcji : Ekspresowo w kuchni 