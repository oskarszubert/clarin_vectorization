Bardzo smaczne, waniliowe na 3 kęsy, z dodatkiem świeżych owoców. Eleganckie, znikają ekspresowo. Spody mi wyszły lekko wilgotne ale w niczym to nie przeszkadzało. Foremki nie muszą być podłużne mogą być to formy do muffin. Zrobiłam je na roczek mojej myszki i był to strzał w 10. Przepis z bloga Moje ekspresje kulinarne.     Składniki na spód : ( na około 12 serniczków )  1 szklanka rozdrobnionych ciastek digestive ( można użyć innych kruchych ) 4 łyżki roztopionego masła  Masło dobrze mieszamy z pokruszonymi ciastkami.  Formy wykładamy papilotkami. Na dno każdej wykładamy około łyżki ciastek i delikatnie wyrównujemy go lekko dociskając. Odstawiamy. Masa serowa :  350 g kremowego serka typy "philadelphia" lub mielony twaróg ( u mnie twaróg przekręcony przez maszynkę 2-krotnie) 2 jaja ale jeśli dacie twaróg jak ja dodajemy tylko 1 jajo 4 łyżki kwaśnej śmietany 1/3 szklanki cukru cukier waniliowy ( dałam 16 g ) łyżeczka ekstraktu waniliowego  Ser ucieramy z cukrami, śmietaną i ekstraktem. Następnie cały czas ucierając dodajemy po 1 jajku.  Masą serową wypełniamy foremki do 3/4 wysokości. Pieczemy w temp. 175°C przez około 20 minut. Gdy się upieką wyłączamy piekarnik, otwieramy drzwiczki piekarnika i pozostawiamy serniczki na 5 minut. Po tym czasie wyjmujemy, studzimy i schładzamy w lodówce przez kilka godzin ( u mnie przez noc ). Podajemy ze świeżymi owocami, można również z konfiturą, bitą śmietaną czy co nam tylko przyjdzie do głowy. Same smakują równie wybornie :) Smacznego :) 