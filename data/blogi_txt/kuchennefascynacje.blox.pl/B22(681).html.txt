Dziś przepis jak można w inny sposób niż z sosem podać gnocchi. Jeśli mamy już wcześniej przygotowane kluseczki to zrobienie tej zapiekanki idzie ekspresem. W smaku delikatne z kremowym sosem z mascarpone i parmezanu. Przepis z książki Nigelli Lawson " Nigellissima "     Składniki : ( dla 2 -3 osób natomiast w formie przystawki na około 6 porcji )  250 g mascarpone 60 ml mleka 3,2% 4 łyżki tartego parmezanu świeżo mielony pieprz świeżo starta gałka muszkatołowa 1 łyżeczka soli morskiej w płatkach lub 1/2 miałkiej ( lub do smaku ) 800 g gnocchi 2 łyżki bułki tartej  W garnku mieszamy mascarpone i mleko, wstawiamy na średni ogień, doprowadzamy do wrzenia. Jak tylko zacznie wrzeć wyłączamy palnik i dodajemy 3 łyżki parmezanu. Mieszamy. Doprawiamy solą, pieprzem i gałką muszkatołową. Gnocchi mieszamy z sosem. Przekładamy do naczynia żaroodpornego tak aby były w pojedynczej warstwie ( niestety nie miałam takiego naczynia dlatego u mnie podwójna warstwa ). Bułkę tartą mieszamy z pozostałym parmezanem, posypujemy gnocchi po wierzchu. Zapiekamy w temp. 200°C przez 15 minut bułka powinna się lekko zrumienić. Niestety u mnie piekarnik słabo je zrumienił ale  i tak były smaczne. Smacznego :) ﻿ 