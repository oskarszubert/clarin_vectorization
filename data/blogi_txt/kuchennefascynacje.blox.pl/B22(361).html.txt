Delikatne, puszyste, aromatyczne. Nie pożałujecie kiedy je zrobicie, pierwszy kęs i nie będziecie mogli się oderwać. Ja nie mogłam. I mimo, że nie wyrosły duże jak na Tym blogu z którego przepis podpatrzyłam, to nic im ze smaku nie ujmuje :). Składniki :   1 i 1/2 szklanki mąki 3 łyżki cukru 1 łyżeczka proszku do pieczenia 1/2 łyżeczki sody oczyszczonej 1 łyżeczka soli 1 i 1/2 szklanki maślanki 3 łyżki rozpuszczonego, przestudzonego masła 2 jajka 1/2 łyżeczki esencji waniliowej ( u mnie nieco więcej )    Wszystkie mokre składniki łączymy razem : Maślankę, masło, jaja i esencję. W drugiej misce mieszamy wszystkie składniki suche : mąkę, proszek, sodę, cukier, sól. Do składników suchych wlewamy składniki mokre, mieszamy. Nie trzeba się przejmować małymi pojedyńczymi grudkami.  Ciasto wylewamy na patelnię ( jeśli teflon to na sucho smażymy, zwykłą smarujemy za pomocą pędzla odrobiną oleju)  za pomocą łyżki i smażymy z obu stron na złoty kolor. Podajemy z ulubionymi dodatkami. Smacznego :) ﻿ 