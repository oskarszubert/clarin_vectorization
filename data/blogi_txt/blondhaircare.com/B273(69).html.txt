Wpadłam na chwilkę pochwalić się moją piłkarską kolekcją koszulek :D        Fanką futbolu staję się tylko podczas mistrzostw świata i Europy - uwielbiam te emocje :) Dzisiaj kibicuję Holandii i Portugalii, a Wy?? :)     Podczas meczu otwarcia miałam lekkie sianko na głowie (ujarzmiłam je dopiero odrobiną Kujawskiego), dzisiaj po maseczce Natur Vital nic się nie zmieniło ;) Prawdopodobnie muszę znów odstawić ziołową Sesę Plus lub ewentualnie podczas czwartkowego rytuału dodałam zbyt dużo mocznika do pomarańczowej maski Biovax (nie używałam go od prawie dwóch tygodni). Ostatnią i najmniej podejrzaną może być nawilżająca mgiełka. Tragedii nie ma, ale prewencyjnie odstawię na jakiś czas te 3 produkty :)    Zrobiłam szybką fotę na balkonie:   Są zbyt sypkie, na szczęście znam je na wylot i wiem, że gdyby nie nawilżająca interwencja, za kilka dni mogłabym uwić z nich gniazdo ;)   To się nazywa włosomaniactwo - zamiast pisać o piłkarskich emocjach (btw. wczoraj zdarłam sobie głos :D) to ja o włosach! :D    Jutro zajmę się nawilżaniem, aby znów odzyskać mięsistość, a teraz lecę do znajomych kibicować przystojniakom ;) 