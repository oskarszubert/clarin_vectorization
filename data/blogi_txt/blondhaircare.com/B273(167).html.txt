Dzisiaj przedstawię Wam kilka naturalnych stylizatorów, które skutecznie unosiły moje włosy wtedy, gdy wyglądały tak jak na poniższym zdjęciu. Teraz push-up na moich włosach pojawia się naturalnie - nawet wtedy, gdy są obciążone :)            Białko, żółtko i żelatyna zawierają proteiny, których nadmiar może wysuszać (szczególnie porowate włosy i suchy skalp), dlatego warto pamiętać o systematycznym nawilżaniu i natłuszczaniu włosów i skóry głowy :)   Żel lniany  Pierwszym sposobem, który stosowałam było wcieranie w wilgotne włosy u nasady żelu powstałego po zagotowaniu siemienia lnianego. Żel jest wszystkim znany, więc nie będę się rozpisywać na jego temat :)   Zioła Wcierki z ziołowych naparów stosuję do dzisiaj - oprócz uniesienia przedłużają włosom świeżość i wzmacniają cebulki :) Ziół jest od koloru do wyboru, ja obecnie rozpylam na skórze głowy napar z kozieradki lub lawendy.     Białko    Niewielką ilość piany po ubiciu białka wcierałam w mokre lub suche włosy u nasady - efekt był podobny do lakieru do włosów (oprócz zapachu :D). Czasami resztki białka trzeba z włosów wyczesać, ale nie jest to kłopotliwe ;)   Żółtko     Żółtko wcierałam w umytą, nawilżoną maseczką skórę głowy. Ze względu na wartości odżywcze zostawiałam je na głowie kilkanaście minut, a następnie spłukiwałam.   Żelatynowa mgiełka    O żelatynowej mgiełce pisałam w tym poście :)      Żadnego z powyższych produktów nie spłukiwałam (z wyjątkiem żółtka) i wszystkie stosowałam na mokro (białko czasami na sucho).   Inne    Push-up na moich włosach wspomaga też nakładanie masek od ucha w dół, mycie moją ulubioną metodą OM, systematyczne oczyszczanie włosów szamponem z SLS, noszenie opasek, upinanie przednich kosmyków do góry i spanie w koku.   A Wy jak walczycie z oklapniętą grzywą? :) 