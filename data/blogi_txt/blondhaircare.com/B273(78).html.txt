Oto zdjęcie, które przedstawia stan moich włosów dnia 28.06.2011.  Zdjęcie nie odzwierciedla dokładnie rzeczywistości, gdyż jest robione  telefonem ;) Ich kolor na całej długości jest podobny do tego  najjaśniejszego, choć zdjęcie tego nie ukazuje. Zaznaczam, że włosy  nie są rozczesane, a nawet nie są czesane przez parę godzin, m.in.  przeszły starcie z wiatrem i poduszką ;)    Stan włosów oceniam jako koszmarny, są przesuszone, połamane i stale rozdwajające się...  zwijające się w strąki przy każdym kontakcie z powietrzem :( Te  wszystkie czynniki wpłynęły na głębsze zainteresowanie moimi włosami już  ponad rok temu, lecz ślepo wierzyłam w działanie reklamowanych kosmetyków. Jakiś miesiąc temu skupiłam się na poszerzaniu wiedzy z naturalnych i prawidłowych sposobów pielęgnacji - nie mogę się doczekać efektów! :)    Końcówki są lekko wycieniowane, przody są o kilka cm krótsze niż  pozostałe włosy :| Najbardziej zniszczona warstwa włosów to warstwa  wierzchnia oraz kosmyki na przodzie :( nie mogę sobie z tym poradzić od  dłuższego czasu. Oczywiście włosy są farbowane, rozjaśniane o kilka tonów. Staram się poprawiać jedynie odrosty, ale czasem przeciągnę farbę na całą  długość - to jest pewnie główna przyczyna suchości włosów 'powierzchniowych'. Aby dodatkowo ich nie niszczyć zastąpiłam gumkę  opaską do włosów w momentach, kiedy włosy mi przeszkadzają. Noszę  rozpuszczone i śpię w rozpuszczonych. Na temat fryzur do spania są różne  poglądy i sama jeszcze nie jestem pewna przy której pozostać ;) 