Postanawiam, że w 2013 roku...    Będę tworzyć tygodniowe jadłospisy! Czas płynie bardzo szybko i nawet nie wiem kiedy mija kilka dni bez zdrowych przekąsek. Nie lubię żyć według schematów, ale w tym przypadku jest to konieczne :) Wyeliminuję z diety słodycze.    Będę systematycznie ćwiczyć i spędzać więcej czasu na świeżym powietrzu.    Oczyszczę zatoki. Jak się za to zabiorę, na pewno wspomnę na blogu.     Będę chodzić spać o 23:00.    Ograniczę przetłuszczanie włosów tak, aby myć je co trzeci dzień.     Wyleczę AZS. Nieuleczalne, ale ja wyleczę :D A potem podzielę się tym na blogu i Wy także wyleczycie :)))    Zapuszczę włosy do talii.    Będę lepiej kontrolować swoje wydatki i popracuję nad gospodarnością. Może zmienię pracę? Kupię mieszkanie? Odwiedzę Paryż? :) Sylwester     Tegorocznego Sylwestra spędzam kameralnie w gronie znajomych - szczerze mówiąc już nie mogę się doczekać. Przekąski przygotowane, wystarczy tylko zrobić mały makijaż, rozpuścić koka, włożyć sukienkę, kolczyki i jestem gotowa ;) Tym razem pozwolę sobie na odrobinę szaleństwa w makijażu -  oprócz pudru mineralnego, bronzera, eyelinera i tuszu do rzęs pokrywam powiekę złotym pyłkiem :)) A jutro mam zamiar cały dzień leżeć pod kocykiem oglądając filmy - trzeba odpocząć po tym wyczerpującym roku :)  Życzę Wam szampańskiej zabawy i... Szczęśliwego Nowego Roku! :-) 