Zapraszam Was do zapoznania się z moją opinią na temat szamponu Organicum do włosów przetłuszczających się :)     www.helfy.pl Skład       Organiczne hydrosole: urtica dioica, rosmarinus officinalis, lavandula  angustifolia, salvia officinalis, thymus vulgaris, laurus nobilis  Aqua (woda) Ammonium Lauryl Ether Sulphate (detergent) Decyl Glucoside (łagodne działanie myjące, emulgator) Disodium  Cocoamphodiacetate (łagodne działanie myjące, emulgator)  Alkylamidopropyl Betaine Magnesium Sulfate (emulgator w/o) C12-13  Alkyl Lactate (emolient, tworzy film film) Climbazole (działa przeciwgrzybiczo, przeciwłupieżowo) Citrus Sinensis Oil (olejek pomarańczowy) Wheat Protein (proteiny pszenicy)  Polyqauternium-10 (antystatyk, tworzy film) Sodium Benzoate (konserwant) d-panthenol (wit. B5) Citric Acid (regulator pH)    Lawenda (Lavandula Angustifolia): Łagodzi i dezynfekuje skórę głowy. Skuteczna na łuszczycę i wypryski. Olejek pomarańczowy (Citrus Sinensis): Bogaty w witaminę C. Stymuluje krążenie krwi. Działa przeciwbakteryjnie. Korzystnie wpływa na skórę głowy.  Pokrzywa (Urtica Dioica): Skuteczna na wypryski i łuszczycę. Przywraca zdrowy i lśniący wygląd włosów. Rozmaryn (Rosmarinus Officinalis): Stymuluje krążenie krwi. Wzmacnia cebulki włosowe, zatrzymuje wypadanie włosów i nadmierne wydzielanie sebum   Tymianek (Thymus Vulgaris): Przeciwbakteryjny. Równoważy produkcję sebum. Zatrzymuje łysienie i łupież.  [Źródło]     Opis produktu   Szampon Organicum polecany jest do codziennej pielęgnacji włosów. Zawiera  organiczne hydrosole skutecznie odmładzające i odżywiające włosy. Szampon  Organicum równoważy wytwarzanie sebum  oraz wzmacnia cebulki włosowe.  Pomaga redukować symptomy łojotokowego zapalenia skóry.  Testy  kliniczne wykazały, że użycie szamponu Organicum od 8 do 12 razy pomaga  zmniejszyć lub zatrzymać wypadanie włosów. Produkty Organicum nadają się  do codziennego stosowania. Utrzymują zdrowe i lśniące włosy, odwracając  skutki szkodliwych zabiegów chemicznych. Za pomocą naturalnych bogatych i zrównoważonych witamin i  minerałów zawartych w  organicznych hydrosolach problemy włosów i skóry głowy takie jak łupież,  łojotokowe zapalenieskóry, łuszczyca i łysienie zmniejszają się i w końcu znikają.  Skuteczny w przypadku łysienia poporodowego i spowodowanego chemioterapią. [Źródło]      Cechy produktu     Pojemność: 350 ml;  Cena: 38 zł;  Zapach: ziołowo-cytrusowy, wg mnie przyjemny; Konsystencja: żelowa;  Kolor szamponu: brązowy     Działanie szamponu     Bardzo dobrze się pieni, jest wydajny i prosty w aplikacji - wystarczy naprawdę niewielka ilość szamponu, aby dokładnie umyć włosy. Sprawdza się zarówno w metodzie kubeczkowej, jak i roztarty w dłoniach. Doskonale oczyszcza włosy i skalp, zmywa oleje za pierwszym razem. Ani razu nie podrażnił mojej skóry.     Szampon ten pokonał wszystkie dotychczasowe preparaty, które stosowałam, aby ograniczyć przetłuszczanie włosów, a przecież był na mojej głowie podczas mycia maksymalnie minutę - to jakiś cud ;) Już po pierwszym zastosowaniu włosy zachowały świeżość przez ponad 2 doby, a spędzałam czas dość aktywnie - jeździłam na rolkach, na rowerze, chodziłam do pracy, miętoliłam grzywkę :)    Niestety wysoko w składzie jest dużo ziół i Ammonium Lauryl Ether Sulphate, które połączyły swe siły i mocno wysuszyły moje wrażliwe włosy. Nie pomagały żadne maski, których dotychczas używałam, moja ulubiona metoda Maska-Mycie, olejki wcierane w suche włosy - nic ;) W końcu włosy powróciły do życia po zastosowaniu aloesowej maski Natur Vital (nowy nabytek :D), a dokładniej:  O - gruba warstwa Isany z babassu tuż przed myciem M - szampon Organicum O - maska aloesowa Natur Vital na 30 min. pod czepek + ręcznik     Odkąd stosuję szampon Organicum jako M w metodzie OMO - włosy są nawilżone, pełne blasku, uniesione u nasady i naprawdę długo zachowują świeżość - nie muszę ich myć codziennie :-)    Biorąc pod uwagę wydajność i jakość uważam, że szampon Organicum jest warty swojej ceny. Jednak osoby o wrażliwych włosach jak moje podczas jego stosowania powinny pamiętać o dogłębnym nawilżaniu, ponieważ przesuszone włosy = łamliwe i rozdwajające się włosy. Zmieniając temat... Liczba obserwatorów przekroczyła 1000 :) Ale się cieszę :)))    Cieszę się, że jesteście :* 