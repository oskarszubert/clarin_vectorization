Czy Wy także macie manię zbierania opakowań? ;) Ja przeznaczyłam całą szufladę do przechowywania pojemników, w których kiedyś były kosmetyki, preparaty apteczne oraz półprodukty. Przydają mi się wtedy, gdy wyruszam w podróż, a nie chcę dźwigać ciężkich kosmetyków lub gdy chcę podarować koleżance odlewkę fajnego oleju czy maski. Do mniejszych pojemników przelewam też specyfiki konsumowane na bieżąco, które zakupiłam w większej ilości. Opakowania przydają mi się również wtedy, gdy tworzę półproduktowe  mgiełki/wcierki do włosów albo proste odżywki do rzęs czy paznokci.    Mycie tych drobnych, często tłustych elementów jest nieco uciążliwe, podobnie jak zdzieranie etykiet, ale biorąc pod uwagę przydatność opakowań - warto :) Najdłużej myłam buteleczkę po oleju arganowym z dodatkiem parafiny - najlepsze płyny do mycia naczyń nie mogły doczyścić tej tłustej warstwy ;)    Szczególnie wartościowe są dla mnie najzdrowsze opakowania wykonane z ciemnego szkła, a przy tym małe (10 ml), do których mogę przelewać olejki mające już swoje stałe miejsce w torebce.   Zbieracie? :) 