Poszukując sposobów na domowe, nieinwazyjne rozjaśnianie włosów, na forum Laboratorium Urody natknęłam się na wątek poświęcony rozjaśnianiu cytrusowymi olejkami eterycznymi. Rozjaśnianie olejkiem eterycznym jest dużo przyjemniejsze niż rozjaśnianie korzeniem rzewienia, dlatego oczywiście postanowiłam wypróbować :) Na razie trudno mówić o spektakularnych efektach, ale mimo wszystko zdecydowałam się tym z Wami podzielić - może któraś z Was zdecyduje się na taką formę "farbowania" włosów i dołączy do mojego eksperymentu :)                Metody:   kilka kropel olejku eterycznego + porcja prostej odżywki do włosów kilka kropel olejku + olej bazowy (na sucho lub na mokro - w misce, z odżywką) kilka kropel olejku + płukanka z rumianku kilka kropel olejku + szampon.     Na razie przetestowałam pierwszy przepis, czyli dodaję kilka kropel olejku do prostej odżywki (np. rumiankowa Herbal Care, Farmona) i nakładam ją na skórę głowy na 15-20 minut, zawsze przed myciem, aby odżywka nie obciążyła włosów u nasady. Zawsze staram się, aby olejek eteryczny stanowił ok. 1% całej mieszanki, dodaję go na oko.     Drugi przepis zastosowałam tylko raz podczas olejowania na mokro, ponieważ olejuję tylko nieświeże włosy, a przetłuszczona skóra głowy nie toleruje żadnych olejów nakładanych na sucho. Mieszankę przygotowałam w słoiku i tuż przed użyciem porządnie wstrząsnęłam.   Płukanka rumiankowo-cytrusowa jest kusząca, ale boję się wysuszenia końcówek, dlatego z tą metodą troszkę poczekam :) Olejki eteryczne nie rozpuszczają się w wodzie, dlatego przed użyciem należy dokładnie wymieszać je z rumiankiem.   Ostatniego jeszcze nie przetestowałam, ponieważ dość krótko szampon znajduje się na moich włosach. Plusem takiego zabiegu może być przedłużenie świeżości włosów, więc taką formę też chętnie przetestuję :)     Efekt po kilku użyciach    Zaraz po umyciu widzę, że olejek eteryczny rozjaśnia odrosty (nadaje im jasnych refleksów) i mocno je nabłyszcza. Jest to chyba tylko kwestia mycia włosów, ponieważ już lekko przetłuszczone wyglądają tak samo jak przedtem :( Mimo wszystko nie poddam się i przez pewien czas spróbuję stosować olejek eteryczny podczas każdego mycia, wtedy napiszę Wam o efektach :) Na pewno nie będą tak efektowne jak podczas rozjaśnianiem farbą chemiczną, ale może choć troszkę uda mi się zniwelować różnicę pomiędzy odrostami a farbowanymi włosami. Rozjaśnianie olejkiem cytrynowym a korzeniem rzewienia    Zabieg z korzeniem rabarbaru wykonałam trzy razy i miał on sporo plusów: usztywniał i pogrubiał włosy, a także unosił je u nasady i farbował jasne włosy na miodowo, ciemniejsze trochę mniej. Ze względu na czasochłonność, dość trudną aplikację i musztardowy zapach na razie pozostanę przy rozjaśnianiu olejkami eterycznymi. Ładnie pachną i banalnie prosto się je stosuje.   7 ml olejku cytrusowego kupiłam w zielarni za 7,50 zł :) Zastanawiam się też nad zakupem brzozowo-pomarańczowego oleju z Alterry.     Należy pamiętać, że olejki eteryczne w dużych stężeniach są szkodliwe. Zanim zdecydujecie się wprowadzić je do pielęgnacji, zapoznajcie się z podstawowymi informacjami na ich temat.       Rozjaśniałyście już włosy olejkami cytrusowymi? Jak Wasze wrażenia? A może w ogóle o tym nie słyszałyście? :) Buszując w Internecie znalazłam także rozjaśniające olejki, np. L'oreal i Lisap - macie jakieś doświadczenia z tego typu produktami? :) I na koniec jeszcze ciekawe tutoriale, czyli jak rozjaśnić włosy, między inymi sokiem z cytryny :)   PS: Ania, moja Czytelniczka, ma do sprzedania olejek  Bhringraj   - 200 ml za 30 zł razem z przesyłką. Jeśli jesteście zainteresowane, piszcie na fotografka258@gmail.com :) 