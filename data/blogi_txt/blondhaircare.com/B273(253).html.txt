W dzisiejszym poście opowiem Wam krótką historię mojego kolegi, który od 5 lat systematycznie łysieje. Jest to ważna postać tego bloga: to on od dłuższego czasu jest autorem zdjęć moich włosów, zmienia kolor sukienki blondynce z nagłówka, namówił mnie na udział w konkursie Blog Roku, nauczył robić ładniejsze zdjęcia i na co dzień ma dla mnie dużo cierpliwości ;-)    Na swoją łysinkę w ogóle nie zwracał uwagi - przypuszczam, że tak jak większość facetów traktował ją jako normalną kolej rzeczy. Niestety pewnego dnia na jego drodze stanęłam JA i tak jak zwykle ludzie nie biorą do serca moich włosowych uwag, tak z nim było inaczej :)    Efekt      Czerwiec 2012       Styczeń 2013 Pielęgnacja    Luty-Maj 2012: jest skazany na moje towarzystwo, więc prawie cały czas słucha o włosach ;-) Ze swoimi nic nie robi, jedynie myje głowę szamponem Palmolive.  Czerwiec 2012: przez 2 tygodnie codziennie wciera w skórę głowy Kamiwazę, pozostawia na noc, rano myje głowę. Po dwóch tygodniach Kamiwazę wciera naprzemiennie z olejem z wiesiołka. Zaczyna jeść więcej owoców, szczególnie jabłek.    Lipiec-Sierpień 2012: niczego nie wciera, myje włosy balsamem Babydream fur Mama lub szamponem Alterra.    Wrzesień-Październik 2012: 3 razy w tygodniu przed snem wciera w skórę głowy Kamiwazę, rano myje włosy. Listopad-Grudzień 2012: myje głowę szamponem Biovax do włosów słabych. W grudniu zaczyna też pić siemię lniane według mojego przepisu (2 łyżki + 200 ml przegotowanej wody + banan) i systematycznie masować głowę grzebieniem.    Styczeń 2013: myje włosy szamponem Alterra, czasami odżywką Garnier Avocado Karite. Nadal pije siemię lniane.     Wszystkie produkty wybierał sobie sam, mnie pytał jedynie o składy, no i jak widać podczytywał bloga ;) Dzisiaj ustaliłam mu zupełnie nowy plan walki z łysinką (minimalistyczny), więc za kilka miesięcy spodziewajcie się drugiej części tej historii - mam nadzieję, że pojawi się afro :))) Miłego wieczoru!    PS: Dorzucam zdjęcia z góry :) kliknij, aby powiększyć 