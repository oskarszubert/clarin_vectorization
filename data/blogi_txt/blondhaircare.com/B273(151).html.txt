W ostatni weekend miałam okazję zająć się włosami bardzo ładnej starszej kobiety, która w ogóle nie lubi zajmować się swoimi włosami. Jej włosy zastałam jako lekko falowane, rzadkie i cienkie, o zmęczonych, ale bardzo zdrowych końcach. Dzięki trwałym ondulacjom z lat 90-tych straciły dużo na gęstości. Spokojnie mogę je scharakteryzować jako średnioporowate.   Tak wyglądały tuż po rozpuszczeniu, a więc przed rozczesaniem, zafarbowaniem, umyciem i podcięciem:               Najpierw zafarbowałyśmy włosy trwałą farbą o kolorze jasny brąz, a następnie dwukrotnie umyłyśmy głowę szamponem wzmacniającym Babuszki Agafii. Ze względu na ich rzadkość oraz cienką strukturę nie zdecydowałam się na żadną maseczkę, ponieważ mogłaby je obciążyć.      Na poniższym zdjęciu włosy są mokre - po zafarbowaniu i podcięciu:                  Zamiast maski w wilgotną skórę głowy wtarłam lotion Seboradin z żeń-szeniem, a następnie rozpyliłam go na wilgotnych włosach. Odrobiną lotionu zrosiłam także suche włosy, dzięki czemu nabrały niesamowitego blasku, lekkości i odbiły się u nasady. Wszystkie zdjęcia zostały zrobione w niedzielny słoneczny dzień, ale włosy po umyciu błyszczały mocno nawet w cieniu! :) Lotion Seboradin zawiera w składzie alkohol, więc nie użyłabym go na długości włosów, gdyby były porowate i zniszczone. Stosowany od czasu do czasu na zdrowych włosach nie powinien zrobić im krzywdy :) A tak wyglądały po wszystkim, czyli wysuszone i lekko przeczesane TT, bez stylizacji:           Włosy są zawsze upinane ze względu na liczne prześwity na czubku głowy. Jak to niewiele trzeba, aby zadbać o swoje włosy! W tym przypadku były to tylko dwa produkty pielęgnacyjne (szampon i odżywka w sprayu) oraz farba :) Wolę nie myśleć, jakie byłyby piękne, gdyby były pielęgnowane systematycznie... 