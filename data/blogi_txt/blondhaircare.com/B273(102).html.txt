Parę miesięcy temu przeprowadziłam na blogu ankietę, aby dowiedzieć się w jakiej fryzurze śpicie. Ankieta trwała około miesiąc, a zagłosowało w niej 148 osób.       Wyniki przedstawiają się następująco:       Włosy związane w kucyk 19 osób (12%)        Włosy związane w kok      22 osób (14%) Włosy zaplecione w warkocz      40 osób (27%)        Włosy rozpuszczone      71 osób (47%)       Nie zwracam na to uwagi 5 osób (3%)    Ja również oddałam głos: "Włosy rozpuszczone". Włosy odgarniałam zawsze za poduszkę, lecz tak naprawdę gdy usnęłam traciłam jakąkolwiek kontrolę - budziłam się rozczochrana. W dodatku często chcąc uchronić uszy od hałasu lubię nakładać na głowę jaśka, a gdy jest mi zimno otulam się kołdrą i kocem, co oznacza kolejne otarcia.     Dlaczego nie kok? Mając relatywnie krótkie włosy bałam się jakichkolwiek odkształceń i uszkodzeń spowodowanych przez gumkę (zgubiłam satynową i nie mogę jej dostać w lokalnych sklepach :( ). Dlaczego nie warkocz? Wymaga zaplecenia (lenistwo... :D), a ponadto i tak budziłam się z rozplątanym. Uwierał w ramiona i kark.    Dlaczego nie kucyk? Podobnie jak warkocz był niewygodny, a luźny się rozwiązywał.      Włosy niszczą się przez złą pielęgnację, złe odżywianie, a także przez uszkodzenia mechaniczne: ciasne gumki do włosów z metalowymi elementami, metalowe spinki i klamry, szarpanie oraz przez czapki, szale, ciepłe swetry, ciężkie kurtki i płaszcze. Moim zdaniem najbardziej niszczą się jednak podczas snu, szczególnie, gdy lubimy się wiercić :)))     Największe zniszczenia od dawna obserwuję na włosach, które wyrastają w okolicach uszu :( Na drugim miejscu pod względem zniszczeń są pasma, które rosną pod spodem, tj. w okolicach karku, a na trzecim włosy z przodu. Porównując je do włosów "wierzchnich" wnioskuję, że powodem ich destrukcji jest właśnie sen i kontakt z ubraniami ;)    Ok. 3 tygodnie temu powróciłam do luźnego koczka, którego "montuję" na czubku głowy - okazał się strzałem w 10 :) Po pierwsze ani razu się nie rozplątał, włosy rano są proste, a w dodatku puszyste i uniesione :) Pasma boczne, przednie i tylne nadal są narażone na otarcia, lecz nie plączą się i nie fruwają po poduszce. Dodatkowo można zabezpieczyć je odrobiną delikatnego olejku lub jedwabiu (pamiętając o systematycznym zmywaniu silikonów). Od tamtej pory ani razu nie obudziłam się spocona na karku - rozpuszczone włosy jednak mnie mocno dogrzewały ;) Związuję włosy w kok tuż przed snem, gdy są całkowicie suche (wilgotne będą się falować) i rozczesane. Do koczka nie włączam grzywki, bo jest jeszcze za krótka ;)      Ponadto:   Nie chodzę spać w mokrych włosach. NIGDY.  Śpię w pościeli satynowej lub uszytej z satynowej bawełny.  Przed snem rozczesuję włosy i masuję szczotką skalp, zdejmuję biżuterię. Związuję włosy miękką frotką lub spinkami żabkami ;)       A Wy jaką macie swoją idealną fryzurę do snu? :) 