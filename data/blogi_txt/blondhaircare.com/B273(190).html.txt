Nie wiem czy zauważyłyście, ale ten preparat wrzuciłam już kilka razy do kategorii "maska" mimo, że jest to odżywka bez spłukiwania :) Kupiłam ją przypadkiem, spodobał mi się jej prosty skład i nawet nie zwróciłam uwagi, że na opakowaniu napisane jest "bez spłukiwania" :D Nałożyłam ją na pół godziny pod czepek i ręcznik, spłukałam wodą i... efekt taki, jakiego oczekiwałam już dawno od jakiejś odżywki :D Włosy sypkie, nawilżone i baaaaaardzo lekkie! Co najlepsze - przetłuszczają się kilka godzin później niż zwykle :)    Niestety nie wiem jak zadziała na włosach zniszczonych lub na takich, które nie zostały oblane l-cysteiną... Po płukance cysteinowej każdy produkt wypada na moich włosach świetnie! Czasami po użyciu tej płukanki włosy były ulizane i "ciężkie", a prawdziwy efekt ukazywał się dopiero po kolejnym myciu włosów. Prawdopodobnie używałam zbyt ciężkich masek przed zastosowaniem płukanki i włosy stawały się obciążone. Od teraz zawsze przed płukanką cysteinową będę nakładać leciutki balsam Joanny.    O tym, że jest to odżywka b/s doczytałam dopiero po kilku użyciach :))) Nie mam zamiaru stosować jej jako odżywki, której nie spłuczę wodą, ponieważ nie przemawia do mnie taki rodzaj pielęgnacji. Za to z wielką chęcią urozmaicam ją półproduktami (po 2-3 krople maksymalnie 3 półproduktów), szczególnie nawilżającymi (wyciąg z aloesu, gliceryna itd.).     Balsam na tle walentynkowego prezentu :D       Skład wraz z analizą: Aqua, Cetyl Alcohol (emolient), Cetearyl Alcohol (emulgator), Stearalkonium Chloride (antystatyk, konserwant), PEG-20  Stearate (emulgator, humektant), Cetrimonium Chloride (konserwant), Isopropyl Alcohol (substancja podobna do alkoholu etylowego, lecz bardziej wyraźna w  zapachu i bardziej toksyczna; ma działanie odtłuszczające i oczyszczające, redukuje wytwarzanie się piany), PEG-40 Hydrogenated  Castor Oil (emulgator, substancja myjąca), Mel Extract (ekstrakt miodowy), Hydrolyzed Milk Protein (hydrolizowane proteiny mleczne), Propylene Glycol (humektant, wspomaga działanie konserwujące),  Panthenol (prowitamina B5), Triethanolamine (regulator ph), Parfum, Coumarin (substancja zapachowa), DMDM Hydantoin (konserwant), Methylchloroisothiazolinone (konserwant), Methylisothiazolinone (konserwant).   Humektanty to substancje silnie higroskopijne i dobrze rozpuszczalne w  wodzie. Mają zdolność do trwałego wiązania i  zatrzymywania wody z  otoczenia. Działanie nawilżające osiągają poprzez "przyciąganie" wody do warstwy rogowej naskórka z głębszych warstw skóry.  Emolienty to druga grupa substancji nawilżających obok humektantów. Emolienty to hydrofobowe substancje zabezpieczające przed utratą wody (utrudniają jej przenikanie przez naskórek dzięki wytworzeniu ochronnej warstwy na skórze).  Emulgatory to związki chemiczne umożliwiające powstanie emulsji oraz zapewniające jej trwałość. Gromadzą się na powierzchni granicznej obu faz (olejowej i wodnej) tworzących emulsję, silnie zmniejszając napięcie tej powierzchni, a nawet powiększając tę powierzchnię.   Konserwanty - substancje powodujące przedłużenie trwałości kosmetyku. Preparat nie jest bogaty w składniki odżywcze, dzięki czemu jest bardzo lekki i nie obciąża - właśnie o to chodzi. Czasami moje włosy mają dość silnie odżywczo-nawilżających masek i wtedy z pomocą przychodzi Joanna :D Najlepiej stosować ją naprzemiennie z maskami - ze względu na składnik oznaczony na czerwono stosowana co mycie może zrobić z włosów siano.     Cena: ok. 5 zł / 200 g    Dostępność: większość drogerii i marketów Produkt nie jest testowany na zwierzętach.     Życzę miłej soboty! :)     PS: Liczba obserwatorów przekroczyła 200 :) Ale się cieszę :))) 