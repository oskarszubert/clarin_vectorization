Siemię lniane - jeden z niezbędnych produktów podczas regeneracji suchych i zniszczonych włosów :) Nawilżająca maska i płukanka do włosów   W 250 ml wody (szklanka) należy zagotować 2 łyżki stołowe ziarenek siemienia lnianego. Po ostudzeniu odcedzamy żel rzadkim sitem i otrzymaną żelową konsystencję  wcieramy w umyte, wilgotne włosy, a następnie zawijamy w foliowy czepek i ręcznik. Po kilkudziesięciu minutach spłukujemy letnią wodą.  Można wykorzystać także zmielone siemię lniane, a najlepiej macerat z siemienia, który ma więcej odżywczych właściwości.    Zamiast maski można także zastosować płukankę o mniejszym stężeniu żelu lnianego (np. łyżka żelu lnianego rozpuszczonego w 500 ml wody). Samo odcedzanie ziaren od żelu nie jest takie proste, więc zawsze nakładam na włosy żel z ziarnami, które i tak z nich ostatecznie spływały. Po wyschnięciu włosów znalazłam jedno ziarno w  nie zaplątane ;)    Efekt     Włosy nawilżone, błyszczące, mięsiste, wygładzone, a w dodatku gęste. Efekt jest lepszy niż po zastosowaniu żółtka  (jak dla mnie trochę za mocno usztywnia). Moje włosy szybko przyzwyczajają się  do różnych specyfików dlatego muszę dbać o różnorodność... Włosy po lnianej płukance schną niestety troszkę dłużej niż zwykle. 