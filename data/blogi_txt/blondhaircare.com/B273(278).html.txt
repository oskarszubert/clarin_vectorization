Początek miesiąca upłynął moim włosom pod znakiem kryzysu, ale za to końcówka była całkiem przyjemna :) Włosy przestały się elektryzować, odzyskały sprężystość, push-up i objętość - oby taki stan utrzymał się jeszcze długo :)     W marcu wróciłam do systematycznego olejowania, które przez wiele miesięcy bardzo zaniedbałam - dzięki olejkowi arganowemu włosy znowu są "mokre" w dotyku :)       Ponadto postanowiłam przetestować Jantar - z tą odżywką rozpoczęłam włosomaniactwo, ale kompletnie nie pamiętam jej działania ;) Na razie zużyłam tylko część buteleczki, a samą odżywkę nakładam kilka godzin przed myciem, ponieważ wcierana po umyciu zbyt mocno obciąża włosy u nasady. Po umyciu spryskiwałam włosy lotionem Seboradin.     Włosy rozczesywałam tylko szczotką z naturalnego włosia, jako wielkanocny prezent dostałam nową :)) Moja dotychczasowa szczotka była mieszanką naturalnego włosia i nylonu, ale po kilku latach (mam ją od początku studiów) przestała poprawnie funkcjonować - coraz gorzej rozczesywała, a do tego mimo odpowiedniej pielęgnacji powodowała uciążliwe elektryzowanie. W marcu podcięłam też końcówki w kształcie U - efekty pokazałam w tym poście :) Za to w ogóle nie dbałam o dietę :( Nie piłam systematycznie żadnych eliksirów młodości, ale w kwietniu powoli to zmieniam, planuję też nową kurację, o szczegółach na pewno poinformuję :))     Włosy myłam tradycyjnie metodą OMO i najczęściej stosowałam szampon Organicum oraz nowości w mojej łazience - szampon babuszki Agafii na cedrowym propolisie i szampon Baikal Herbals objętość i siła. Organicum to mój ulubieniec, a te rosyjskie trudno mi je jeszcze ocenić, na pierwszy rzut oka wydają się całkiem przyjemne.         Wśród masek stosowałam maskę Seboradin, która wybawiła moje końce od przesuszenia i dwóch stałych ulubieńców - kokosową maskę Bioetika i Crema Al Latte.    Końcówki zabezpieczałam ulubionym serum Green Pharmacy :)     Aby włosy nabrały objętości raz zastosowałam maseczkę z żółka, nafty i oleju rycynowego. W kwietniu mam zamiar przetestować naftę także w innych formach - zalega na mojej półce, a wypróbowałam ją tylko jako płukankę, która zresztą okazała się genialna :)   Na koniec pozostałe nowości ostatnich dni :))      Gumeczki z H M :)      Powyższe zdjęcie to mój debiut moim nowym nabytkiem - lustrzanką Canon EOS 600D :D :D :D      Oby wystarczyło mi czasu, aby nauczyć się ją obsługiwać ;))      A jak zachowywały się Wasze włosy w marcu? Kupiłyście sobie coś ciekawego? :-) 