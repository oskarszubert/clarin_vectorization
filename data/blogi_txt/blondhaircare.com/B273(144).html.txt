Jakiś czas temu zamówiłam aż 2 litry Lady Spa Silk   Argan Repair Mask z myślą o tym, aby jednym opakowaniem podzielić się z jedną z Czytelniczek :) Maska ma ładny skład, przyjemny zapach i spotkałam się z samymi pozytywnymi opiniami na jej temat :) Niestety mi osobiście nie do końca przypadła do gustu. Skład      Aqua, Cetearyl Alcohol, Behentrimonium Chloride, Vitis Vinifera (Grape) Seed Oil, Argania Spinosa Kernel Oil, Glycerin, Cetrimonium Chloride, Hydrolyzed Ceratonia Siliqua Seed Extract, Polyquaternium-7, Guar Hydroxypropyltrimonium Chloride, Panthenol, Silk Amino Acids, Zea Mays Starch, Sodium Benzoate, Potassium Sorbate, Parfum, Cyclopentasiloxane, Dimethiconol, Methylisothiazolinone, Methylchloroisothiazolinone, Benzyl Benzoate.        Ostatnio przekonałam się, że kompletnie nie służy mi olej z pestek winogron i być może to przez niego maska nie zrobiła na mnie pozytywnego wrażenia :( Oprócz oleju winogronowego maska zawiera olej arganowy, ekstrakt z nasion chleba świętojańskiego, prowitaminę B5, aminokwasy jedwabiu, skrobię kukurydzianą, dwa przyjazne silikony oraz substancję filmotwórczą (Polyquaternium-7).      Cechy produktu     Maska zapakowana jest w plasikowym, litrowym słoiku. Jej konsystencja jest zbita i gęsta, dzięki czemu nie spływa z włosów. W zapachu wyczuwam nutkę wanilii, kawy, czekolady ;) Cena maski wynosi ok. 30 zł za 1l i ok. 18 zł za 250 ml. Dostępna jest w sklepach fryzjerskich (stacjonarnych i internetowych) oraz na Allegro. Działanie      Moje włosy po zastosowaniu tej maski za każdym razem wyglądają tak samo: są nawilżone, błyszczące, sypkie, pełne objętości i łatwiej się rozczesują, ale także mocno się puszą i są trudne do ujarzmienia, nawet po wygładzeniu odrobiną olejku. Jako fanka mięsistych, sprężystych i dociążonych włosów już więcej się na nią nie zdecyduję. Niemal cały litr wydałam znajomym w postaci odlewek :) Jedną z pochlebnych opinii na temat tej maski przeczytacie na przykład u Eve :)          Jeśli chciałybyście przetestować maskę Lady Spa Silk   Argan o pojemności 1l na swoich włosach - zapraszam do wzięcia udziału w małym losowaniu :-) Wystarczy zalogować się do konta Google i zostawić maila w komentarzu pod tym postem :)   Maskę wygrała makapaka - czekam na maila z adresem :) 