W ostatni weekend spędziłam cudowne chwile na łonie natury. Tylko ona mnie tak uspokaja, relaksuje i napawa pozytywną energią :) W idyllicznie położonej miejscowości czuję się jak ryba w wodzie: spacery, jazda na rowerze po leśnych ścieżkach, zabawa ze zwierzętami, piękne widoki. Świat jest taki piękny, chcę żyć wiecznie! :-)    Wbrew pozorom jesień nie jest taką złą porą roku :) Można spotkać dużo ślicznych kwiatków, a w ogródkach rosną jeszcze warzywa i owoce, które są najlepszym kosmetykiem dla naszego ciała. Uwielbiam leniwe wieczory pod kocykiem z kubkiem gorącego kakao :)            Co dobrego dla urody można znaleźć w ogrodzie jesienią?  Pomidory, które są źródłem karotenu, wielu witamin (C, K, E, B1, B2, B3, B6, kwas foliowy, biotyna), składników mineralnych (potas, sód, fosfor, magnez, wapń, żelazo, miedź, cynk, mangan) oraz cennego antyutleniacza - likopenu. Niestety już coraz wolniej dojrzewają, ale gdy te zielone umieścimy w ciemnym miejscu to same zrobią się czerwone :)  Cebulę. Zawarty w niej krzem i cynk idealnie wpływa na cebulki naszych włosów. Aby wzmocnić włosy cebulę można stosować wewnętrznie i zewnętrznie, np. w postaci wcierki (ze względu na zapach najlepiej na kilka godzin przed myciem włosów). Ponadto zawiera fosfor, żelazo, selen, wapń, witaminę C, A, B1, B2, K, PP. Obrana z łupin cebula chłonie wszelkie zarazki, dlatego powinno się ją spożyć od razu! Czarną rzepę jako źródło pobudzających ukrwienie skóry olejków gorczycznych, witaminy C, B1 i B2, PP, potasu, żelaza, wapnia, magnezu, siarki i fosforu. Jej poświęcę niebawem osobny wpis :) Cukinię, która zawiera m.in. wapń, żelazo, fosfor, magnez, witaminę B1, B2, PP i C.   Miętę. Hydrolat z mięty lub woda miętowa rozpylana na skórę głowy odświeża ją i stabilizuje gruczoły łojowe. Uzbierałam sobie koszyczek i wrzuciłam do zamrażarki - trzeba jakoś przeżyć zimę :-) Posadziłam sobie też miętę w doniczce, ciekawe co z tego wyjdzie ;) Herbatka z ususzonej mięty pomaga na problemy z żołądkiem.   Winogrona - potas, jod, żelazo, bor, magnez, wapń, witaminę A, C, E i z grupy B oraz wiele innych pożytecznych składników, które korzystnie wpływają na zdrowie i urodę.   Buraki, czyli mój ulubiony dodatek do domowego obiadu :) Zawierają wapń, fosfor, kobalt, żelazo, magnez, witaminę A, C, B1, kwas foliowy.  Nasze pospolite polskie jabłka. Zawierają pokłady przeciwutleniaczy, witaminę A, B1, B2, C i E, potas, krzem, wspomagają przemianę materii.          Marchewkę, jako bogactwo beta-karotenu, witaminy B1, B2, PP, K i C, wapnia, żelaza, fosforu, miedzi, cynku, magnezu, jodu, potasu, flawonoidów. Od dawna mam zamiar robić sobie z niej soczki i chyba niedługo wprowadzę ten plan w życie :)  Natkę pietruszki, czyli mój ulubiony suplement. Jest źródłem potasu, żelaza, magnezu, sodu, wapnia, fosforu, fluoru, witaminy C, karotenu. Nie wyobrażam sobie życia bez niej :) Maliny, czyli pyszne owoce bogate w składniki odżywcze: witaminę C, B3, kwas foliowy, potas, cynk, mangan...  Kapustę, w której nasz organizm znajdzie fosfor, mangan, miedź, potas, wapń, żelazo, sód oraz witaminę A, C, E i z grupy B. Kapusta zawiera także stosunkowo dużą zawartość siarki - pierwiastka, który korzystnie wpływa na wygląd włosów, cery i paznokci.   Dynię i jej cenne pestki. Znajdziemy w niej białko, witaminę A, B1, B2, PP i C, wapń żelaz, magnez i fosfor. Pestki bogate są w olej zawierających specyficzny fitosterol o nazwie cucurbitasterol, sole mineralne wzbogacone fosforanami, błonnik, jak również niewielkie ilości enzymów, żywic, cukrów oraz związków białkowych.   Słonecznik jako bogactwo nienasyconych kwasów tłuszczowych, aminokwasów, witaminę E, A, D, z grupy B, cynk, żelazo, wapń, potas. Przywiozłam sobie taki słonecznik prosto z ogródka i właśnie się zajadam :D  Kalarepę, która podobnie jak cukinia kryje w sobie magnez, wapń, żelazo, potas, sód oraz witaminę C i z grupy B.    Witaminy A, D, E, K rozpuszczalne są w tłuszczach, dlatego spożywając np. pomidory należy dodać troszkę oleju lub innego tłuszczu.   Miłego weekendu! :* 