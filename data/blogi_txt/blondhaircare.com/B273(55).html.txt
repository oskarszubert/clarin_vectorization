Ta maska sprawiała, że prawie trzy lata temu moje zniszczone, suche, plączące się włosy po jej użyciu prezentowały się bardzo ładnie. Były wygładzone, błyszczące, przestawały się puszyć i nabierały objętości, choć były oklapnięte u nasady i często się elektryzowały. Była moją ulubienicą, gdyż doskonale ukrywała połamane, rozdwojone i zniszczone prostowaniem końcówki. W związku z tym, że moje włosy są już zdrowe, śliskie i mają zupełnie odmienne potrzeby postanowiłam sprawdzić, jak maska zareaguje na nie teraz :)       Skład: Aqua, Cetearyl Alcohol, Dimethicone, Stearamidopropyl Dimethylamine, Lactic Acid, Behentrimonium Chloride, Glycerin, Parfum, Dipropylene Glycol, Petrolatum, Paraffinum Liquidum, PEG - 180M, Amodimethicone, Trehalose, Gluconolactone, Adipic Acid, Sodium Sulfate, Sodium Chloride, PEG - 150 Disterate, DMDM Hydantoin, Disodium EDTA, PEG-7 Propylheptyl Ether, Sodium Hydroxide, Cetrimonium Chloride, Phenoxyethanol, Benzyl Salicylate, Butylphenyl Methylpropional, Citronellol, Hexyl Cinnamal, Hydroxycitronellal, Linalool, CI15985, CI 19140     Według mnie paskudny :)     Cena: ok. 18 zł za 180 ml      Dostępność: wszystkie drogerie                Kupiłam ją ponad dwa miesiące temu i do tej pory zużyłam tylko połowę opakowania. Do pierwszego użycia podeszłam bardzo entuzjastycznie, jednak gdy jakaś maska od razu mnie nie zachwyci, mam potem opory, aby po nią sięgać ;) Włosy za pierwszym razem były sypkie, dosyć błyszczące, nawilżone i niesamowicie lekkie i spuszone.    Nie znoszę fruwających, lekkich włosów, ale dałam jej jeszcze kilka szans :) Przetestowałam ją pod sauną, na świeżo oczyszczone włosy zwykłym szamponem, na dociążone i śliskie włosy, przed myciem, po umyciu... Za każdym razem włosy były spuszone. Użyłam jej także zgodnie z zaleceniami producenta na 1 minutę i faktycznie wtedy włosy prezentowały się najlepiej - były nawilżone i puszyły się troszkę mniej, ale nie były też takie jak lubię, czyli śliskie, mięsiste i takie przyjemnie jędrne :) W ciągu trzech lat skład maski uległ delikatnej zmianie, więc być może również dlatego moje włosy jej teraz nie polubiły. Ma kremową konsystencję, jest wydajna i pięknie pachnie. Zapach utrzymuje się na włosach do następnego mycia, czyli w moim przypadku całe dwa dni.        Podsumowując - za taką samą cenę na rynku dostępnych jest wiele ciekawych masek o przejrzystych i wartościowych składach, które pozostawiają na moich włosach efekt WOW :), dlatego więcej już się na nią nie zdecyduję. A Wam przypadła do gustu? :) 