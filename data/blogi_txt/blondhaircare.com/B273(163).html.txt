Fala kozieradkowych postów zalewa od jakiegoś czasu blogosferę, ale być może są jeszcze osoby, które nadal mają mieszane uczucia i wahają się jej użyć - już na wstępnie napiszę, że naprawdę warto :)           Moje włosy nie stanowią dla mnie większego problemu: nie mam łupieżu, nie zmagam się z nadmiernym wypadaniem czy swędzeniem skóry głowy. Na chwilę obecną jedynym moim problemem jest przetłuszczanie i... odrosty ;) Przygotowanie wcierki    Łyżeczkę zmielonych ziaren kozieradki zalewam ok. 50 ml wrzącej wody, przykrywam talerzykiem i odstawiam na 10 minut. Po tym czasie przelewam napar do buteleczki i rozpylałam na wilgotnej skórze głowy. Wcierkę stosuję po każdym myciu (czyli co drugi dzień) i za każdym razem przygotowuję świeży napar. Koszt jednego opakowania (50 g) to około 2 zł i wystarcza mi na kilka tygodni.   Moje wrażenia Moja przygoda z kozieradką zaczęła się tuż przed spotkaniem z Anwen, czyli prawie 2 miesiące temu. Kiedy Ania mi ją poleciła była akurat w moim zbiorze ziół - kupiłam ją wiosną z myślą o wzbogaceniu diety, ale niestety ze względu na zbyt specyficzny smak wytrzymałam z nią tylko dwa tygodnie. Na szczęście jako wcierka sprawdziła się świetnie :)   Już po kilku pierwszych użyciach kozieradka znacznie ograniczyła przetłuszczanie moich włosów - drugiego dnia od mycia nadal wyglądają świeżo :) W dni wolne od pracy spokojnie zachowują świeżość również trzeciego dnia.    Zauważyłam też, że napar barwi lekko moje włosy na miodowo i nieco tuszuje ciemne odrosty. Efekt utrzymuje się tylko do kolejnego mycia, ale żałuję, że moje końcówki są porowate i nie tolerują dużego stężenia ziół - byłaby moją naturalną farbą ;) Ten fakt raczej nie spodoba się bardzo jasnym blondynkom.    Od kilku tygodni wypada mi dziennie kilka- kilkanaście włosów. Nawet teraz specjalnie je rozpuściłam (po 10 godzinach nierozczesywania), aby sprawdzić ile wypadło - wyczesałam dokładnie jednego włosa :-) Wcześniej wypadało ich dużo więcej, ale nigdy nie było to niepokojące.    Push-up wypracowałam sobie dużo wcześniej, ale kozieradka niewątpliwe pozostawia włosy pięknie uniesione u nasady - kolejny plus :) W styczniu stosowałam też napar z lawendy, który miał ograniczyć przetłuszczanie moich włosów, ale niestety nie poradził sobie z tym problemem tak skutecznie jak kozieradka. Podsumowując - gorąco polecam :-) 