Kwiecień upłynął mi strasznie szybko - rozpoczęłam sezon na rolki, rower i bieganie, weekendy spędzałam najczęściej w rodzinnych stronach lub ze znajomymi, a resztę mojego czasu pochłaniała praca i blog :)             W tym miesiącu włosy nie sprawiały mi większych problemów, ale za to strasznie się plątały. Przestałam nakładać maski przed myciem i problem zniknął :) Myłam włosy standardową metodą szampon-odżywka, szampon zawsze rozcieńczałam w kubeczku. Najczęściej używałam szamponu Baikal Herbals Objętość i siła - ma przyjemny zapach, ładnie sie pieni i dobrze myje :) Co 4-5 mycie oczyszczałam włosy rumiankowym Eva Nature Style.             Wśród odżywek królował u mnie balsam Seboradin oraz aloesowa odżywka Faith in Nature. W ciągu ostatnich kilku tygodni praktycznie w ogóle nie stosowałam silikonów. Od czasu do czasu nakładałam na włosy ulubioną maskę Biovax Latte lub kropelkę Morrocan Oil, ale niestety te silikonowe olejki zupełnie nie przypadły mi do gustu :( Bardzo często olejowałam włosy olejkiem arganowym, ale tylko w formie odżywki bez spłukiwania.                Dwa razy przed myciem zdarzyło mi się nałożyć na wilgotne włosy dużo żelu lnianego :) Po 20 minutach myłam włosy szamponem i nakładałam odrobinę odżywki. Tylko w takiej kombinacji żel nie wysusza moich włosów, a pięknie je nawilża :)   Byłam sumienna w stosowaniu Jantaru oraz lotionu Seboradin, ale oba produkty wcierałam tylko co 2 dni, podczas mycia. Jantar aplikowałam kilka godzin przed myciem włosów, natomiast Seboradin po umyciu - świetnie radzi sobie z ograniczeniem przetłuszczania, a przy odpowiednim wtarciu na skórze głowy aż "chodzą mrówki" :) Rozpoczęłam też testowanie nafty kosmetycznej, aby w maju napisać Wam jak sprawuje się na włosach o wysokiej porowatości :) Wcześniej stosowałam ją tylko w płukance, gdzie sprawdzała się rewelacyjnie :)   Włosy rozczesywałam szczotką z włosia dzika oraz czasami Tangle Teezer. Moja nowa szczotka z włosia jest bardzo delikatna, nie niszczy włosów tak jak TT, ale do ideału brakuje jej właściwości wygładzających, które posiada w sobie TT :) No i masaż wykonany włosiem nie jest tak efektywny i przyjemny jak ten za pomocą TT :)          Jeśli chodzi o włosowe suplementy - przyjmowałam cynk oraz witaminę A, a także piłam herbatę z pokrzywy, siemię lniane, czasami napój pietruszkowy, płatki owsiane, dużo owoców i inne :) Niestety ani dieta, ani wcierki nie przyspieszyły porostu włosów :(, ale pojawiło się dużo baby hair :)   To chyba tyle :) Jutro wyjeżdżam ze znajomymi na majówkę nad jezioro, cały czas mam nadzieję, że pojawi się słonko... :) A Wy jakie macie plany na długi weekend? Życzę miłego wypoczynku :* 