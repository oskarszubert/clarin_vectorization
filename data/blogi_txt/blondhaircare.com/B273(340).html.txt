Kilka dni mnie nie było, ale wracam, aby opowiedzieć Wam o moich ulubionych sposobach aplikowania produktów do pielęgnacji skóry głowy :)      Butelka z atomizerem     Butelkę z rozpylaczem sprawdza się wtedy, gdy odżywkę rozprowadzam zarówno na włosach, jak i na skórze głowy (np. mgiełki półproduktowe) albo jedynie na skórze głowy (np. mgiełki z dodatkiem alkoholu). Rozpylenie mgiełki trwa dosłownie kilkadziesiąt sekund, potem wystarczy wykonać krótki masaż skalpu i gotowe :)    Ze względu na konieczność oczyszczania rurki w przypadku wcierek-samoróbek lub naparów ziołowych o wiele wygodniejsza jest dla mnie strzykawka. Strzykawka (bez igły)     Strzykawki mają jeszcze jedną przewagę: ze względu na wąskie zakończenie bardzo łatwo za ich pomocą rozprowadzić wcierkę na skórze głowy bez konieczności tworzenia specjalnych przedziałków :) Podobny mechanizm wykorzystano we wcierce Joanna Rzepa :) Ponadto są tanie, dostępne w każdej aptece i nie sprawiają kłopotów podczas mycia. W prosty sposób za ich pomocą można wydobyć płynny produkt, nawet w przypadku butelki zakończonej kroplomierzem - wtedy wystarczy założyć jednorazową igłę :)      Opuszki palców     Ta metoda jest najbardziej czasochłonna i wymaga moczenia palców w produkcie odlanym wcześniej do płaskiego naczynia. Stosuję ją wówczas, gdy wcierka jest bardzo gęsta, jej pH jest kwaśne lub wykonana jest na bazie produktów, które nie służą moim końcówkom (np. alkohol). Dzięki opuszkom wcieram małą ilość odżywki i mam pewność, że nie spłynie ona po włosach. Strzykawką lub sprayem rozprowadzam zazwyczaj większą ilość produktu i właśnie kilka dni temu spływający sok z cytryny troszkę posklejał i wysuszył mi włosy ;)      Wszystkie wcierki (z wyjątkiem tych do stosowania jedynie przed myciem oraz olei) stosuję na umyte, lekko osuszone włosy. Nie spłukuję, chyba, że wymaga tego opis producenta. W każdym przypadku robię na głowie intuicyjne przedziałki odgarniając włosy palcami, czasami używam grzebienia ze specjalną cienką końcówką lub takiego do farbowania włosów. Jakie są Wasze ulubione metody aplikowania produktów do pielęgnacji skóry głowy? :) Dodam tylko, że przedwczoraj odważyłam się wypróbować czysty sok z cytryny i muszę przyznać, że  żaden produkt tak skutecznie nie przedłużył świeżości moich włosów - polecam :) Najlepiej wetrzeć go opuszkami, aby nie spłynął po włosach. Dobranoc :)     Źródło zdjęć: (1) ehow.com (2) canagri.pl 