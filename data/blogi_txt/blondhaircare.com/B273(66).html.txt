Eksperyment z siemieniem lnianym okazał się strzałem w dziesiątkę, a posty na jego temat wyświetliliście w sumie ponad 150.000 razy! Specjalne podziękowania należą się Klaudii, dzięki której wszystko się zaczęło - jeśli jeszcze tu zaglądasz, dziękuję :)       Zapewne zdążyliście już zauważyć, że mam baaardzo jasną karnację - do dzisiaj spotykam się z nieprzyjemnymi komentarzami na jej temat, ale im jestem starsza tym stanowi dla mnie większy atut :-) Zależy mi jednak, aby moja skóra miała ładny koloryt, była jędrniejsza i nieskazitelna, dlatego zdecydowałam się przeprowadzić kurację z sokiem marchwiowym :)    Zasady eksperymentu będą podobne do tych, które obowiązywaly w eksperymencie lnianym:    Cel: Poprawa stanu skóry i zdrowia, urozmaicenie diety.    Dlaczego sok marchwiowy? Sok z marchewki jest polecany dla osób z problemami skórnymi i alergią, więc jestem bardzo ciekawa jak wpłynie  na mnie :) Nadaje skórze ładny odcień, wzmacnia włosy i paznokcie, ale przede wszystkim podnosi odporność całego organizmu. O pozostałych właściwościach soku przeczytacie w tym artykule. Dzienna porcja. Ok. 100 ml soku marchwiowego z dodatkiem oleju z pestek winogron (ponieważ witaminy A, D, E i K są rozpuszczalne w tłuszczach). Sok będzie kupny, jednodniowy i będę go spożywać minimum pół godziny przed lub po posiłku. Myślę, że na początek taka ilość wystarczy, ponieważ nie wiem, jak na sok zareaguje mój organizm. W razie potrzeby zwiększę dawkę lub zrobię kilkudniową przerwę.    Czas trwania eksperymentu: od 15.02.2013 do 15.03.2013.    Dieta: bez zmian.     Jestem bardzo ciekawa z jaką cerą rozpocznę wiosnę, pierwsze wrażenia opiszę na blogu 15 marca :) A może już dzisiaj możecie się podzielić swoimi? :)) Źródło zdjęcia 