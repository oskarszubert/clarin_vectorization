Jak co miesiąc, dzisiaj także przedstawiam zdjęcia z postępów w zapuszczaniu i pielęgnacji :)       Końcówki na długości ok. 5 cm są już "poszarpane", ponieważ zostały wycieniowane (w sierpniu), aby podwijały się do wewnątrz. Takie cięcie jak najbardziej zdaje egzamin, lecz wycieniowane końcówki są bardziej podatne na zniszczenia i po jakimś czasie stają się "strąkowate". W lutym na pewno udam się do fryzjera, aby je podciąć, ponieważ lubię, gdy są ostre jak brzytwa :) Wtedy wyglądają zdrowo. Nie lubię smętnie wiszących strąków! Nie lubię też chodzić do fryzjera, ponieważ wychodzę stamtąd oblepiona silikonami i wytargana szczotą i suszarą ;)     Włosy na długości, w przybliżeniu:         Przed fotografowaniem nie wygładziłam szczotką powierzchni włosów ;) Zdjęcia zrobione z fleshem ze względu na zbyt słabe oświetlenie pomieszczenia :/ Wiosną zdjęcia będę robić w świetle dziennym :)    Włosy odbyły następującą pielęgnację:  Olej kokosowy na całą noc metodą rozcieńczania oleju w ciepłej wodzie :), Maska BingoSpa 40 aktywnych składników na 30 min. pod folią i ręcznikiem, Suszenie naturalne, Stylizacja po wysuszeniu: szczotka z włosia dzika. Pozdrawiam :)* 