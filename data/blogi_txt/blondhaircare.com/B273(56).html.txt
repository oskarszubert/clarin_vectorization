Olejowanie twarzy to temat, który bardzo Was interesuje :) Według statystyk Bloggera pierwszy post o olejowaniu twarzy z grudnia 2011 wyświetlono już ponad 146.000 razy, co mnie bardzo cieszy :)) Podobnie jak liczne wiadomości, w których piszecie, że olejowanie znacznie poprawiło stan Waszej cery,  tak jak i mojej :) Niestety olejowanie nie sprawiło, że skóra mojej twarzy stała się nieskazitelna ;) Nadal daleko jej do ideału i niestety nie prezentuje się tak dobrze, jak bym chciała. Mimo wszystko w porównaniu do czasów, kiedy codziennie katowałam ją nieodpowiednio dobranymi kremami wypchanymi parafiną i tłustymi, zapychającymi składnikami - wygląda cudownie :-) Żaden kosmetyk nie upiększy nam skóry, jeśli zaniedbane będzie wnętrze organizmu, dlatego nad swoim powoli pracuję :)     Olejowanie a kremowanie   W tym roku samo olejowanie przestało mi wystarczać – skóra stała się zwiotczała, przesuszona, ściągnięta, wręcz szczypiąca. Po długiej, ponad rocznej przerwie, wróciłam do systematycznego kremowania, aby zapewnić jej więcej różnorodności. W pierwszych dniach cera odżyła, była nawilżona i napięta, ale wkrótce znowu na całej buzi pojawiły się małe czerwone pryszczki i zaskórniki, a skóra była bardzo sucha, ale jednocześnie przetłuszczona i świecąca. Ponadto pod oczami zaczęła tworzyć się charakterystyczna kaszka. Ze skruchą powróciłam do olejowania i wszystko na szczęście powoli wraca do normy. Nie ma jednak tego złego, co by na dobre nie wyszło - dzięki eksperymentom z kremowaniem znalazłam najlepsze rozwiązanie dla mojej mieszanej, miejscami mocno przesuszonej cery :-)             Olejowanie z dodatkiem kremu Bezpośrednie połączenie kremu z olejami nie zdaje na mojej kapryśnej skórze egzaminu, ale dzięki zabiegowi, który opiszę poniżej moja buzia jest nawilżona przez cały dzień i przede wszystkim nie odczuwam nieprzyjemnego szczypania i ściągnięcia, a zaskórniki są opanowane.     Krok 1. Oczyszczoną twarz przemywam hydrolatem Krok 2. Nakładam odrobinę kwasu hialuronowego 1% Krok 3. Nakładam odrobinę naturalnego olejku Krok 4. Po lekkim wchłonięciu olejku rozprowadzam na skórze odrobinę kremu o przyjemnym składzie. Kremu nie nakładam na te miejsca na twarzy, które są skłonne do zapychania i błyszczenia, a więc omijam nos i jego rejony (trójkąt). Najwięcej kremu potrzebują moje policzki oraz skóra wokół ust, a także czoło. Moje ulubione produkty do olejowania twarzy     Toniki/Hydrolaty Wszelkie hydrolaty ze sklepów z półproduktami, woda różana, napary ziołowe, czysta przegotowana woda oraz domowe toniki, które opisywałam już na blogu: woda miodowa, pietruszkowa, aloesowa, miętowa, cytrynowa, zbożowa, alocit itp.    Kwas hialuronowy    Zawsze wybieram kwas HA 1% w żelu, potrójny kwas HA 1,5% mocno mnie uczula :(               Olejki    Olejki należy dobrać indywidualnie do rodzaju cery. Ja nie mogę żyć bez olejku Khadi White Lily i olejku Clarins Huile Orchidee Bleue, ale niestety oba mi się powoli kończą ;) Lepiej sprawdzają się u mnie mieszanki olejowe niż czyste, naturalne oleje. Jeden olejek o pojemności ok. 200 ml wystarcza mi na rok systematycznego stosowania.    Kremy    Obecnie najczęściej nakładam na naolejowaną buzię (miejscami) miodowy krem Apis, czasami Babydream, serum Babuszki Agafii. W drodze do mnie jest między innymi polecany przez dziewczyny krem dla dzieci Hipp :)) Olejujecie twarz? Podzielcie się swoimi doświadczeniami i ulubionymi produktami, jestem ich bardzo, bardzo ciekawa :) 