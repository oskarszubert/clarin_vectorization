Skusiłam się na tę maseczkę ze względu na obecność emolientów, a szczególnie mój ukochany olej arganowy. Emolienty to najbardziej pożądane przeze mnie składniki, w przeciwieństwie do protein ;) Skład     Inne  maski, a nawet odżywki prezentują o wiele bardziej imponujące składy,  ale paradoksalnie produkty obfite w naturalne składniki (ekstrakty roślinne itp.) wcale nie są  mile widziane na mojej głowie.  aqua, cetyl alcohol, cetrimonium chloride, glyceryl laurate,     amodimethicone, parfum, benzyl alcohol, trideceth - 10, argania     spinosa oil (olej arganowy), polyamide-2, simmondsia chinensis oil (olej jojoba) , citric acid, butylene glycol, heliantus annuus seed extract (ekstrakt z nasion słonecznika), methylchloroisathiazolinone, C.I. 19140, methylisothiazolinone. Wysoko w składzie znajduje się "parfum", a zgodnie z zasadą czytania składów, ilość składników po zapachu jest znikoma. Czy to źle? Nie zawsze :) Zbyt duża ilość protein i ekstraktów wysusza moje włosy, więc wybieram maski, w których proteiny występują pod koniec składu. Zbyt dużo silikonów na początku składu za bardzo obciąża moje włosy, dlatego wybieram takie produkty, w których jest jeden zmywalny silikon. Z kolei oleje w moim przypadku idealnie dociążają, dlatego bez zastanowienia kupuję odżywki obfite w olejki, w tym przypadku jest to olej arganowy oraz olej jojoba.    Opis produktu    Do użycia tej maski zachęca bardzo ładna złota butelka, a także jej funkcjonalność - dozownik to naprawdę higieniczne i wygodne rozwiązanie. Konsystencja jest kremowa, jasnożółta i optymalnie gęsta, a w zapachu wyczuwam nutę wanilii. Podczas jednego mycia moje włosy wymagają od 10 do 15 porcji maski, ale mimo wielu użyć jeszcze nie widać na szczęście końca (moja maska ma pojemność 300 ml) ;) Cena: 36,90 zł / 300 ml lub 54,89 zł / 1000 ml. Dostępność: barbers.pl.    Działanie   Na samym początku moje wrażenia nie były do końca pozytywne, ponieważ bardzo lubię, gdy maski pozostawiają u mnie efekt ciężkich i mięsistych włosów. Z biegiem czasu bardzo się polubiłyśmy i maska dołączyła do grona moich ulubieńców :)  Stosuję ją tylko i wyłącznie podczas OMO (jako pierwsze i drugie O). Opis jej działania mogę zamknąć w kilku słowach: nabłyszcza, nawilża, wygładza, ale przy tym pozostawia włosy śliskie i lekkie. Po jej użyciu wyglądają bardzo zdrowo i zachowują podatność na falowanie. Jedyny mankament maseczki to jej wysoka cena :(  Efekt przypomina mi nieco działanie maski Biovax Latte.    Prosiłyście mnie kiedyś o załączanie zdjęć włosów podczas recenzji :) W sztucznym oświetleniu bardzo trudno odzwierciedlić obraz włosów, ale postanowiłam załączyć jedną fotę, ponieważ widać na niej miękkość, o której pisałam wyżej :)        Włosy świeżo po rozplątaniu nocnego koczka, nie zdążyłam ich rozczesać ;) Jeśli lubicie miękkie i błyszczące włosy - ta maseczka jest dla Was! Przemiłego weekendu :* 