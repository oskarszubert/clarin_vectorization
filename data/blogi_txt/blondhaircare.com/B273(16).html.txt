Cel badania   Mówiąc w skrócie, analiza pierwiastkowa włosów jest badaniem laboratoryjnym, które określa ilość i proporcje pierwiastków śladowych we włosach, a tym samym przedstawia stan odżywienia organizmu z okresu kilku ostatnich tygodni. Włosy u nasady są lepszym materiałem do analizy pierwiastkowej niż krew, ponieważ ich skład chemiczny nie ulega zmianie pod wpływem czynników zewnętrznych, podczas gdy stężenie pierwiastków we krwi zmienia się w zależności od stanu emocjonalnego czy spożytego przed badaniem posiłku. Dla mnie najważniejsze jest to, że dzięki APW dowiem się, jakie zmiany powinnam wprowadzić, aby lepiej zadbać o swoje zdrowie. Teraz opieram się jedynie na przypuszczeniach :)  Analiza pierwiastkowa włosów polecana jest szczególnie osobom narażonym na stres, wysiłek fizyczny, stosującym diety, przyjmującym leki i suplementy oraz w przypadku różnego rodzaju zaburzeń (między innymi hormonalnych, gastrologicznych, dermatologicznych, neurologicznych i psychicznych). Do wykonania badania zmotywowało mnie właśnie zapalenie skóry, które już opanowałam cynkiem i witaminą A. W pożywieniu tkwi ogromna moc, więc analiza pierwiastkowa to świetne uzupełnienie dla tradycyjnych badań :)         Kolor odrostu vs kolor farbowanych końcówek w sztucznym świetle Próbka do badania    Pobranie próbki to jest chyba najgorszy element badania dla długowłosych dziewczyn, szczególnie dla posiadaczek tak cienkich włosów jak moje :( Aby uzyskać ok. 300 mg włosów (jedną łyżkę stołową) musiałam wyciąć naprawdę sporo włosów. Zdrowie jest ważniejsze niż objętość kucyka :)  Włosy przeznaczone do badania należy pobrać małymi porcjami z różnych miejsc tylnej części głowy, tuż przy skórze. Włosy te nie mogą być farbowane, a ich długość nie powinna przekraczać 4 cm (nadmiar należy odciąć). Przed pobraniem próbki włosy u nasady powinny być oczyszczone zwykłym szamponem i nie można nakładać na nie odżywki, aby nie zostały pokryte powłoką. W niektórych przypadkach próbkę mogą stanowić również paznokcie, włosy łonowe i włosy spod pach.  Wraz z próbką trzeba załączyć wypełnioną ankietę, w której należy zaznaczyć m.in. płeć, kolor naturalnych włosów, miejsce, z którego została pobrana próbka, a także dolegliwości, jeśli jakieś nam towarzyszą. Próbkę wraz z formularzem i potwierdzeniem zapłaty za badanie (koszt ok. 250-300 zł) można przesłać tradycyjną pocztą. Moja przesyłka jest już w drodze do laboratorium :)     Wynik badania  Na wynik z warszawskiego Laboratorium Pierwiastków Śladowych Sp. j., który uwzględni oznaczenie 36 pierwiastków, 6 metali toksycznych i 27 proporcji międzypierwiastkowych, a także opis typu metabolicznego oraz indywidualnie dostosowane zalecenia odżywcze poczekam około trzy tygodnie. Już nie mogę się doczekać :)   Jak tylko otrzymam wyniki zamierzam podzielić się z Wami wrażeniami :) Jeśli kiedykolwiek robiliście już to badanie, koniecznie napiszcie mi o swoich doświadczeniach! :)    PS: Muszę to dopisać po przeczytaniu kilku komentarzy:  APW nie jest związana z pielęgnacją włosów! 