Gdyby nie Dagmara (pozdrawiam :*) kompletnie zapomniałabym o tym podsumowaniu :) Stałe Czytelniczki na pewno nie dowiedzą się z tego posta niczego nowego, ale mam nadzieję, że mimo wszystko uda mi się przekazać początkującym odrobinę motywującej iskierki :)    Tak jak wielokrotnie wspominałam - moje włosy nie są idealne i nigdy nie będą, ale ich metamorfozę traktuję jako swojego rodzaju sukces :) Ze słabych, lichych, matowych, połamanych na całej długości włosów udało mi się dojść do całkiem niezłej, jak na moje warunki, kondycji.       włosy do ramion      Rok 2011 i wcześniej    Ulizana grzywka to był mój znak rozpoznawczy :) Na zdjęciach tego nie widać, ale musicie mi uwierzyć, że tak połamanych i porozdwajanych włosów nie spotkałam do dzisiaj. Widziałam włosy spuszone, przesuszone, sztywne, suche, przypominające słomę lub siano, ale takich jak moje - jeszcze nie :)   Ogólnie nie prezentowały się źle, ale były ekstremalnie połamane i porozdwajane. Pod koniec 2010 roku były postrzępione na całej długości, więc zaraz na początku 2011 obcięłam je do ramion. Między innymi winne temu było przycinanie pojedynczych rozdwojonych/połamanych włosków. Od tamtego momentu jestem przeciwniczką tej metody, chyba że zniszczonych włosów jest bardzo mało. Dawno temu przestałam wycinać pojedyncze włoski i zamiast tego skracam całą długość o kilka centymetrów. To się moim włosom zdecydowanie bardziej podoba :) 2012/2013    Przede wszystkim nawilżaniem i natłuszczaniem opanowałam makabryczne plątanie (teraz swobodnie można przejechać dłonią po włosach i nie zatrzymuje się na kołtunach). Włosy uniosły się u nasady, nabrały objętości i pokryły się blaskiem, a na wierzchniej warstwie na wysokości uszu zniknął pas włosów połamanych przez nieodpowiednie gumki do włosów. Najbardziej cieszę się z tego, że w ostatnim czasie udało mi się wygładzić włosy, uelastycznić końcówki przednich pasm i dociążyć włosy olejowaniem, a także ograniczyć częstotliwość mycia włosów z jednego do dwóch dni, co strasznie ułatwiło mi życie. Dzięki emolientowej pielęgnacji i systematycznemu podcinaniu obniżyłam też odrobinę porowatość włosów - coraz łatwiej je obciążyć i coraz trudniej zmyć olej, a jeszcze do niedawna włosy piły go litrami ;) Rok temu włosy puszyły się o wiele częściej niż teraz i łatwiej reagowały na wilgoć.     Plany na kolejny rok . Zapuszczać i podcinać ;) Nie farbować i pozbywać się porowatych końcówek. Kontynuować systematyczne olejowanie, o którym pisałam tutaj. Ograniczyć przetłuszczanie skóry głowy, abym mogła myć włosy co 3 dni. Nadal prowadzić i rozwijać bloga :-)    Ciekawa jestem, jak to podsumowanie będzie wyglądało w przyszłym roku :) Nie mogę się doczekać. Miłego wieczoru :)   PS: Tutaj znajduje się roczne podsumowanie :) 