Zapewne wielu z Was zdarzyło się, że krem, olej, szampon czy cień do powiek dostał się do oczu, które stały się czerwone, łzawiące, szczypiące. Do takiego stanu może je także doprowadzić klimatyzacja, wiatr, sztuczne oświetlenie.       W takich przypadkach przemywam oczy solą fizjologiczną.    Kładę się na chwilę na łóżku, chwytam ampułkę z solą i wkraplam ją do każdego oka tak, aby się całkiem oczyściło. Wstaję, nadmiar płynu przecieram chusteczką, a moje oczy odczuwają dużą ulgę. Czasami bywało, że męczyłam się kilkanaście godzin lub kilka dni z podrażnionymi spojówkami.        Jedna ampułka (5 ml) z solą kosztuje ok. 30 gr i jest dostępna w aptekach. Buteleczka jest tak zaprojektowana, że po otwarciu można ponownie zatkać gwint :) Aczkolwiek każdą ampułkę po otwarciu polecam wyrzucić ;) Przechowywać w lodówce.      Inny sposób, który stosowałam wcześniej to przemywanie oczu naparem z rumianku lub świetlika. A Wy jak sobie radzicie? :) 