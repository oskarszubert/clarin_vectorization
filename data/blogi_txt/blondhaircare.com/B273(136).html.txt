Ze względu na zainteresowanie domową sauną pod poprzednim postem, odkopałam maila od Magdy, która jakiś czas temu napisała mi o swoich wrażeniach dotyczących suszarki kapturowej jako godnego zamiennika dla profesjonalnej sauny. Moje włosy wiele razy były poddawane kondycjonowaniu pod sauną parową w salonie fryzjerskim i wiem, że ten zabieg przynosi świetne efekty. Posiadanie takiej w domu marzy mi się od baaardzo dawna :) "Witaj,    Piszę do Ciebie w sprawie niedawnej rozmowy o mini saunie na włosy, tzw. suszarce kapturowej. Powiem Ci, że skusiłam się na nią, zapłaciłam na aukcji bagatela 7.50 zł + wysyłka.    Odczucia    Suszarka nie jest ciężka, na głowie wygląda jak podwójny czepek, po "napompowaniu" powietrzem zamienia się w "pierzynkę", która małymi otworkami wypuszcza ciepłe powietrze w stronę...? góry? [...]    Są 3 stopnie regulacji: chłodny - ciepły - bardzo ciepły. Chłodny mrowi skórę głowy, ciepły przypomina ciepły strumień standardowej suszarki, a bardzo ciepły, jakby Ci fryzjerka dotykała suszarką prawie przy głowy, więc nie za przyjemne :) Jak się spieszę to co jakiś czas zmieniam strumień - z ciepłego na bardzo ciepły, potem znów na ciepły itp.    Użytkowanie    Na umyte włosy nakładam Wax do włosów blond albo Alterrę Granat i Aloes, robię koka na czubku bez spinki i zakładam na głowę kaptur. O dziwo po 15 minutach grzywka jest sucha, a kokon ciepły. Po 15 minutach przełączam na minutę chłodny strumień, żeby skora głowy nie doznała szoku. Nie podgrzewałam w ten sposób jeszcze olei, ale myślę że to chyba dobry pomysł. Podczas suszenia wytwarza się duży szum, w skali od 1 do 10 - 6. Z suszarki korzystam raz na tydzień lub dwa. Efekt    Mam włosy do łopatek, rozjaśniane. Kiedyś przy rozjaśnianiu odrostów nakładałam rozjaśniacz (9%) po jakimś czasie jakby malaksując na całą długość.... (.....proszę bez komentarza :-) ). Od lutego tego nie robię.    Po zmyciu maski włosy już przy rozczesywaniu są tak samo aksamitne jak przy spłukiwaniu!!! Końcówki przelewają mi się przez palce (po umyciu stosuję też kurację z Avonu ułatwiającą rozczesywanie). [...] Ogólnie jestem w szoku, mam 23 lata i od zawsze rozjaśniam, nie na platynę, ale na podobny kolor do Twojego. Też marzy mi się taka sauna ozonowa, ale myślę że jest to bardzo dobry zamiennik. Jeżeli znajdziesz do 50 zł to polecam. [...] Magda M."       Tworząc Przegląd prezentów dla Włosomaniaczek, trafiłam na nową i tanią suszarkę kapturową, w dodatku z odbiorem osobistym w Poznaniu :) Kochany Święty Mikołaj zgodził się, aby dołożyć mi ją do prezentu i już niedługo będę mogła ją przetestować jako podgrzewacz (wraz z czepkiem z Rossmanna) :) Poza tym Magda zaproponowała, że niedługo podeśle mi zdjęcia swoich włosów "przed" i "po", abym mogła je Wam pokazać :) Jeśli będę miała możliwość, dołożę też swoje zdjęcia i opiszę moje wrażenia po użyciu swojej suszarki :)    Co sądzicie o takim zamienniku dla fryzjerskiej sauny? Korzystałyście kiedyś z profesjonalnej sauny albo z takiego kapturowego podgrzewacza? A może używacie takiej suszarki po prostu do suszenia włosów? :) Źródła zdjęć: merlin.pl, hairstore.pl, allegro.pl 