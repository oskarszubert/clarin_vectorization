Dzisiaj mam dla Was list od Magdy, która wysłała mi go tuż po opublikowaniu posta o strzyżeniu włosów na prosto. Podobnie jak ja, chciałaby zachęcić wszystkie posiadaczki problematycznych włosów do takiego cięcia :) No i ma takie cudowne blond włosy, że musiałam je Wam pokazać...            Hej :)    Ostatnio opublikowałaś wpis dotyczący cięcia włosów "od linijki". Moje włosy od zawsze są cięte na prosto. Miałam chwilową przerwą i spróbowałam cieniowania, które nie było korzystne i znów wróciłam do metody "na prosto". Aktualnie robi to mój tata ostrymi nożyczkami :) Włosy moje od zawsze są proste jak druty, delikatne, ale mam ich dużo. Po różnych przygodach z kolorami aktualnie doszłam do perfekcyjnie wyglądającego i wymarzonego przeze mnie blondu. Bardzo lubię obcięte włosy w ten sposób, gdyż wyglądają o wiele zdrowiej i estetyczniej. Przesyłam zatem kilka zdjęć aktualnego stanu moich włosów i zachęcam wszystkich do obcinania włosów w ten sposób.        Pozdrawiam serdecznie Ciebie i wszystkie Czytelniczki :))) Melonowa     Patrząc na piękne włosy Magdy wiedziałam, że będziecie ciekawe jak je pielęgnuje i utrzymuje ich idealny blond kolor. Specjalnie dla Was opisała swoją pielęgnację :)     Moje włosy są naturalnie proste, więc nie muszę używać żadnej prostownicy. Jeśli chodzi o ich stylizację to nie robię z nimi nic oprócz suszenia (tylko w razie konieczności, w pośpiechu zazwyczaj rano, ale nigdy gorącym powietrzem). Żadna wilgoć bądź specyfiki nie są w stanie ich skręcić. Włosy myję codziennie, gdyż szybko się przetłuszczają. Codziennie nakładam na nie odżywkę zanim je umyję, zazwyczaj na suche włosy. Następnie spłukuję i nakładam na trochę ręcznik robiąc luźny turban. Nigdy ich nie trę, nie wyciskam mocno, obchodzę się z nimi jak z "jajkiem". Następnie psikam je odżywką ekspresową w sprayu, podsuszam, rozczesuję i gotowe :) Włosy czeszę kilka razy dziennie, bardzo mi się plączą, gdyż są delikatne, do tego aktualnie panuje taka pogoda, która wspomaga plątanie silnym wiatrem. Staram się związywać włosy, ale zawsze myślę o tym żeby nie robić tego ciasną gumką - najlepiej związać je w luźny warkocz. Przed pójściem spać zawsze czeszę włosy, a następnie zaplatam w bardzo luźny warkocz, żeby uniknąć nadmiernego plątania włosów w nocy.    PIELĘGNACJA Farbowanie: od dłuższego czasu farbuję włosy farbą Lorea'l Preference les Blondissimes kolor 05 UltraLight bardzo bardzo jasny beżowy blond. Nakładam ją tylko na odrosty i jak spłukuję włosy to wtedy przelatuje przez długość.    Szampony: Timotei with Jericho Rose, Isana (różowy i zielony), Ziaja oliwkowy, Pharmaceris do włosów zniszczonych, szampon rumiankowy Farmona; Odżywki:  Isana z bawełną lub do włosów farbowanych, dołączona odżywka do farby Lorea’l , odżywka w sprayu Glisskur (lubię wszystkie kolory i używam ich zawsze na mokre włosy, żeby się lepiej rozczesywały);    Maska: Biowax - keratyna+jedwab, Bingospa z masłem Shea i pięcioma algami, KallosCrema Midollo   Placenta;    Inne: jedwab Biosilk na końcówki, tabletki - wyciąg ze skrzypu polnego, multiwitaminy – Herbalife;    Czesanie: Tangle Teezer.            Na zdjęciu po lewej wycieniowane włosy Magdy, jak sama mi napisała "pokruszone, ciągnące się jak guma, spalone i sianowate", choć na zdjęciu tego nie widać. Po prawej zdrowe, obcięte na prosto :) Nie wiem jak Wy, ale ja widzę ogromną różnicę pomiędzy tymi dwoma fryzurami i bez dwóch zdań wybieram zdjęcie po prawej, nie tylko ze względu na śliczną buzię, ale przede wszystkim przez włosy :)   Zazdroszczę Magdzie prostych włosów, które nie skręcają się i nie puszą mimo rozjaśniania - moje marzenie :) Jak tylko wrócę do Poznania (teraz jestem w domu) napiszę Wam o kolejnej masce, która podbiła moje serce i pozostawia moje włosy w idealnym stanie :) Miłego dnia! 