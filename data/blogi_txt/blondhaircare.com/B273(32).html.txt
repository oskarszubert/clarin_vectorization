O moich zachwytach nad tą szczotką mogliście już przeczytać na blogu wiele razy, swoją sympatią do niej zaraziłam nawet moją Mamę :-) Minął prawie rok i zgadzam się ze wszystkim, o czym napisałam w półrocznej recenzji. Jednak 2-3 miesiące temu odkryłam też ciemną stronę TT, którą dodatkowo potwierdził ten wpis mojej włosowej siostry - Caravely :)       Pod koniec 2012 roku niektóre kosmyki moich włosów (szczególnie przednie) stały się strasznie łamliwe, kruche, szorstkie i matowe, mocno się plątały, puszyły. Wszystkie farbowane blondynki zapewne wiedzą, co mam na myśli.. Gdy rozczesywałam je TT słychać było dziwny dźwięk "skrobania włosów", dlatego najpierw rozczesywałam je palcami pokrytymi silikonowym serum, a dopiero później szczotką ;-) Na początku myślałam, że stan końców to wina spinek żabek, którymi upinam koka, braku wystarczająco ostrych nożyczek fryzjerskich lub pozostałości po przeproteinowaniu laminowaniem. Włosy były w coraz gorszym stanie, nie pomagało podcięcie, nawilżanie, zabezpieczanie olejem i jedwabiem. Na początku lutego wróciłam do rozczesywania włosów szczotką z włosia dzika. Praktycznie od razu końcówki odzyskały witalność, blask, przestały się puszyć i stały się gładkie, ale mimo wszystko wymagają podcięcia :)   Obecnie TT używam jedynie do masażu skóry głowy. Włosy utraciły objętość, którą nadawała im TT, ale przynajmniej końcówki nie sprawiają mi kłopotów. Szkoda, bo szczotkowanie TT było dla mnie niesamowicie wygodne. W takich momentach jeszcze bardziej żałuję, że nie mam śliskich włosów o niskiej porowatości...   Dziewczyny, a czy Wy zauważyłyście jakiś zły wpływ szczotki Tangle Teezer na stan Waszych włosów? :) 