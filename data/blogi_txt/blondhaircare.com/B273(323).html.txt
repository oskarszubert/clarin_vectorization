Produkty o kwaśnym pH (czyli takie, których pH  7) to na przykład ocet, cytryna i aloes. Warto stosować je rozważnie, ponieważ mogą być dla włosów tak samo pożyteczne, jak i niebezpieczne.         Zalety produktów kwaśnych   Przywracają włosom blask, Przedłużają świeżość włosom i skórze głowy, Stwarzają kwaśne środowisko, które nie sprzyja "złym" bakteriom (drożdżakom itp.), Domykają łuki włosów, przez co włosy są mniej podatne na zniszczenia i wypłukiwanie koloru (w przypadku włosów farbowanych), Zmywają z włosów resztki szamponu, mydła i innych kosmetyków.     Produkty do pielęgnacji włosów o odczynie zasadowym (pH  7) działają przeciwnie - rozpulchniają włos umożliwiając dokładne oczyszczenie (szampon), wniknięcie barwników (farba) i substancji odżywczo-nawilżających (maska) do wnętrza włosa. Dlatego warto na sam koniec pielęgnacji stosować lekko zakwaszającą płukankę, która domknie łuski, a więc wszystkie pożyteczne składniki zostawi w głębi włosa :) Wady produktów kwaśnych   Wady produktów o kwaśnym pH charakteryzuje ten wpis... ;) Zbyt intensywne zakwaszanie włosów może skończyć się przesuszeniem (a nawet spaleniem!) włosów oraz podrażnieniem skalpu.     Przekwaszenie włosów przydarzyło mi się 2 razy. Raz ponad rok temu i kolejny raz w miniony wtorek ;) Pierwszy raz to wynik zbyt częstego stosowania płukanki octowej o zbyt wysokim stężeniu, natomiast drugi został dokładnie opisany w w/w wpisie.      Co możemy zrobić?   1. Uważać i lepiej nie eksperymentować bez dostatecznej wiedzy na dany temat :) Przed użyciem jakiegokolwiek produktu najlepiej zapytać kogoś doświadczonego.    2. Można również zakupić papierki lakmusowe i nimi sprawdzać odczyn każdej płukanki przed użyciem.    3. Umiar to klucz do włosowego sukcesu. Lepiej zakwasić włosy roztworem o niższym niż wyższym stężeniu, szczególnie, gdy mamy włosy suche lub skłonne do przesuszania. Wyczytałam, że optymalne pH dla włosów i skóry głowy mieści się w przedziale 4,5 ; 5,5.    4. Przed zastosowaniem kwaśnej płukanki dobrze jest nałożyć nawilżającą odżywkę. Połączenie nadmiaru protein, witamin, ekstraktów i "kwasów" może zrobić włosom krzywdę!    5. Nie warto kombinować z pH. Rozpulchnianie osłonki włosa zasadowym pH i domykanie jej kwaśnym pH nie jest dla włosów korzystne i w dłuższej perspektywie może doprowadzić do trwałego rozchylenia łusek.    Na przekwaszenie powinny szczególnie uważać cienkowłose dziewczyny farbujące włosy, ale najbardziej blondynki (ze względu na charakter blond farb i rozjaśniaczy). Nie jest to miłe doświadczenie, więc najlepiej uważajcie wszystkie :)     Skala pH    www.chemia-gimnazjum.info Orientacyjne pH niektórych kuchennych produktów do włosów Żółtko - 6 Sok z aloesu - 5   Sok z cytryny - 2 Mleko - 6,5 Kefir - 5 Ocet - 3 Majonez - 4 Piwo - 4,5 Kawa - 3 