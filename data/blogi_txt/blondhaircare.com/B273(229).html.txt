Ładnie pachnie, jest tania i dostępna w prawie każdej drogerii, ma dobry skład i nawilża włosy aż po same końce. Odżywka GlissKur Oil Nutritive - kolejna idealna odżywka dla moich wysokoporowatych włosów. Wspominałam o niej na blogu już wiele razy i pisząc ostatnią recenzję maski Love2Mix Organic uznałam, że jej także powinnam poświęcić osobnego posta :) Działanie     Wygładza, nabłyszcza, nawilża, dodaje sprężystości, niweluje puszenie, nie zjada objętości. Włosy po jej zastosowaniu są mięsiste, ale przy tym dość lekkie i ładnie się układają. Wyglądają zdrowo i w ogóle się nie plączą. Odżywka nie spływa z moich włosów, wręcz bardzo szybko się wchłania i zawsze muszę nałożyć co najmniej dwie warstwy, przez co zużywam jej troszkę więcej. Stosuję ją 20 minut przed myciem głowy, na wilgotne włosy, które zawijam następnie w foliowy czepek. Konsystencja/Zapach/Opakowanie/Cena/Dostępność  Zapach odżywki jest bardzo przyjemny, kojarzy mi się ze słodkimi owocami :) Tuba o pojemności 200 ml kosztuje od 10 zł do 12 zł. Dostępna jest w niemal każdej drogerii, w przeciwieństwie do maski z tej serii. Link do KWC.  Skład Aqua, Cetearyl Alcohol, Quaternium-87, Dimethicone, Isopropyl Myristate, Argania Spinosa Kernel Oil, Macadamia Ternifolia Seed Oil, Olea Europaea Fruit Oil, Prunus Amygdalus Dulcis Oil, Prunus Armeniaca Kernel Oil, Sclerocarya Birrea Seed Oil, Sesamum Indicum Seed Oil, Panthenol, Cocodimonium Hydroxypropyl Hydrolyzed Keratin, Hydrolyzed Keratin, Stearamidopropyl Dimethylamine, Glyceryl Stearate, Distearoylethyl Hydroxyethylmonium Methosulfate, Propylene Glycol, Ceteareth-20, Citric Acid, Phenoxyethanol, Polyquaternium-37, Dimethiconol, Methylparaben, Propylene Glycol Dicaprylate/Dicaprate, Parfum, PPG-1 Trideceth-6, Linalool, Limonene, Hexyl Cinnamal, Cyclomethicone, Benzyl Salicylate, Citronellol, CI 47005, CI 15985.         Odżywka ma długi, emolientowy skład - idealny dla wysokoporowatych włosów. Zawiera olej arganowy, makadamia, oliwę z oliwek, olej migdałowy, marula i sezamowy, a także keratynę i prowitaminę B5. Pod koniec składu znajdziemy także dwa przyjazne silikony i filmotwórczą pq, poza tym kilka innych substancji kondycjonujących.    Opis producenta Czy Twoje włosy są długie o rozdwajających się końcówkach? Odżywka Oil Nutritive z 7 regenerującymi olejkami redukuje rozdwajanie się końcówek aż o 90% i ułatwia rozczesywanie włosów. Nowa regenerująca formuła z kompleksem z płynną keratyną naprawia uszkodzenia zarówno na powierzchni włosów, jak i w ich wnętrzu. ;)    Macie swoich ulubieńców wśród drogeryjnych masek i odżywek do włosów? Jestem bardzo ciekawa Waszych propozycji :) 