Pierwszym krokiem w walce o zdrowe włosy jest wyszukiwanie sprawdzonych kosmetyków i jest to bardzo dobre posunięcie. Odpowiednio dobrane produkty potrafią poprawić stan naszej cery, wzmocnić włosy i paznokcie czy ujędrnić skórę. Jest jednak coś ważniejszego od kosmetyków, coś od czego powinniśmy zacząć, jeśli zamierzamy dbać o zdrowie i urodę. Zróżnicowana dieta. Jeśli włos wyrasta słaby w dalszej fazie wzrostu najpewniej będzie bardzo kruchy i wrażliwy, i nie pomoże mu najlepszy kosmetyk. Warto również pamiętać o tym, że składniki odżywcze dostarczone organizmowi wraz z pożywieniem docierają do włosów na samym końcu zaopatrując najpierw te miejsca w organizmie, które odpowiadają za prawidłowe jego funkcjonowanie. Publikując zgłoszenie Ani chciałabym właśnie zwrócić na to uwagę. Zgłoszenie Ani    Zdjęcie włosów:             Zawsze miałam słabe, kruche i cienkie włosy. W sierpniu 2012 roku szukając w internecie ratunku dla moich zniszczonych włosów trafiłam na Twój blog i zaczęłam testować produkty o których pisałaś. Do niedawna miałam jasne pasemka, ale stan moich włosów pogarszał się z każdym rozjaśnianiem. Po półrocznym włosowym szaleństwie załamana brakiem efektów w lutym postanowiłam zafarbować włosy na brąz, bo zamierzałam powrócić do naturalnego koloru, by nie katować ich rozjaśnianiem. I to był wielki błąd, bo do tej pory zawsze miałam jasne. Czułam się fatalnie w ciemnych włosach i teraz stopniowo wracam do jaśniejszych. Zmieniłam fryzjera i nie rozjaśniam już rozjaśniaczem, lecz łagodną farbą. Piję drożdże, siemię lniane i zażywam suplementy. Włosy rosną teraz szybciej i nie wypadają garściami jak kiedyś, ale problemem są kruszące i cienkie końce. Myję włosy codziennie rano, a od pewnego czasu po południu są już obciążone i jakby tłustawe od połowy w dół. Opis włosów:     - końcówki są kruche, to co urośnie praktycznie przy każdej wizycie u fryzjera trzeba ściąć, a i tak wygląd końcówek jest przerażający,  - wierzchnia warstwa włosów jest połamana i krótsza niż te od spodu,  - włosy wymagają codziennego mycia - na drugi dzień są oklapnięte,  nieświeże i tracą na objętości,  - są bardzo delikatne, cienkie i niestety jest ich bardzo, bardzo mało.       Opis pielęgnacji włosów: - włosy myję każdego dnia rano szamponem lub balsamem, na to maska lub odżywka wzbogacone półproduktami na 30 minut pod czepek i czapkę ;) i spłukuję letnią wodą  - końcówki zabezpieczam serum, a w skórę głowy wcieram napar z kozieradki - raz w tygodniu nakładam maskę z żółtkiem (żółtko + olej rycynowy + nafta + miód + odżywka lub maska)  - dwa razy w tygodniu olejowanie na noc na suche włosy (Khadi, HASNA, odżywka 7 olei)  - w pozostałe dni na noc na skórę głowy psikam Kamiwazą lub Seboradinem lub Jantarem  - po każdym myciu suszę włosy gorącym nawiewem suszarki  - prostuje tylko grzywkę  - rozczesuję na sucho TT  - szampony:  Alterra aloes i granat, tatarakowy, balsam do kąpieli Babydream fur Mama  - odżywki: aloesowa Mrs Potters, Alterra aloes i granat, Ultra Doux Awokado i maslo Karite  - wcierki: przed myciem na noc: Jantar lub Kamiwaza lub Seboradin Lioton,  po myciu napar z kozieradki  - końcówki: serum do zniszczonych końcówek AVON  - maski: Biovax do włosów blond, Biovax do suchych i zniszczonych, Biovax Latte lub Alterra aloes i granat.     Wyrażam zgodę na publikowanie treści mojego zgłoszenia i załączonych zdjęć na stronie blondhaircare.com.     Mój komentarz  Zdrowy włos wyrasta błyszczący, elastyczny i gładki, a włosy Ani na całej długości wydają się być suche i kruche. Może być to zasługa genów, nieodpowiedniej pielęgnacji, stresu albo wynik niedoboru witamin, minerałów, NKKT i innych pożytecznych związków (mimo suplementacji, którą Ania stosuje). Po przeczytaniu zgłoszenia Ani, od razu zadałam jej pytanie na temat diety, otrzymałam taką odpowiedź:  (...) Przed wlosomaniactwem nie odżywialam się regularnie. Ciągłe diety i liczenie kalorii. A gdy waga spadała opychałam się fast-foodami wpadając w błędne koło. Teraz lepiej jem, więcej warzyw. Dwa lata temu na skutek wielkiego stresu włosy leciały mi garściami. Poszłam do dermatologa. Zalecił wycięcie migdałów. Polecił szampon dziegciowy Mrs potters i balsam aloesowy do stosowania raz w tygodniu. Włosy przestały wychodzić, ale ich stan się nie poprawił. Teraz jest dużo lepiej niż w sierpniu zeszłego roku, zanim trafiłam na Twoj blog. Ale jak sama widzisz, jeszcze bardzo bardzo daleko im do dobrego stanu. (...)    Zatem, aby wzmocnić włosy proponowałabym Ani zmianę nawyków żywieniowych. Chodzi o to, aby Ania powoli zmieniała swoją dietę na bardziej odżywczą - wtedy organizm nie dozna szoku, a z biegiem czasu wysoko przetworzona żywność po prostu przestanie jej smakować :-) Nikt nie zadba o nią lepiej niż ona sama, ale myślę, żę w tym przypadku warto skonsultować się ze specjalistą, a nawet zrobić badania (ogólne, analiza pierwiastkowa włosa itp.).   Jednocześnie postawiłabym na nawilżanie i natłuszczanie włosów, co zmiękczy je i uelastyczni. Ważna jest także ochrona przed zniszczeniami i stopniowe pozbywanie się kruchych, podniszczonych końcówek. Ania pisze, że wierzchnia warstwa włosów jest bardziej zniszczona - może być to wynik spania w rozpuszczonych włosach, ocieranie się o zagłówki itp.   Pierwsze efekty pojawią się dopiero po kilku miesiącach, ale naprawdę warto uzbroić się w cierpliwość – czas i tak upłynie, a zyska na tym cały organizm :) Trzeba też być przygotowanym na to, że w trakcie pielęgnacji włosy mogą zmieniać swoją strukturę, a więc potrzeby :)   Skąd moje wnioski? O tym jak ważna jest odpowiednia dieta wiem przede wszystkim na własnej skórze, o czym wspominałam na blogu wiele razy. Ponadto znam bardzo dobrze osobę, która kiedyś zachwycała bujną czupryną, a dziś na jej głowie jest mnóstwo prześwitów, włosy są rozdwojone i matowe. Nie będę zagłębiać się w przyczyny takiego stanu, ale uwierzcie, że główną jest bardzo uboga dieta. Włosy Ani się falują, ale być może dlatego, że są wycieniowane i niedociążone. O skręcie pomyślimy jak włosy odzyskają formę :) Błędy, które według mnie popełnia Ania:    Suszy włosy gorącym nawiewem. Stosuje produkty z Alterry oraz Mrs Potters, które zawierają alkohol i za dużo humektantów, protein i ekstraktów roślinnych, podczas gdy suche włosy potrzebują więcej emolientów. Zioła (w tym ziołowe oleje), alkohol, proteiny (w tym maseczka z żółtka) usztywniają i jeszcze bardziej wysuszają suche włosy, dlatego Ania powinna zmniejszyć ich ilość na rzecz olejowania, np. arganowego, makadamia itp. Myślę, że w przypadku suchych włosów Ani lepiej sprawdzi się olejowanie na mokro lub z odżywką :) Rozczesuje włosy Tangle Teezer, a o wpływie tej szczotki na kruche końcówki pisałam w tym poście. Lepsza dla takich włosów będzie szczotka z włosia dzika :) Prostuje grzywkę. Warto włosy nawilżyć i ładnie podciąć, a wtedy same zaczną się ładnie układać. Prostuąc niesforne kosmyki wpadamy w błędne koło. Przerabiałam to :) Wcierki oparte na alkoholu (lotion Seboradin) wcierałabym w wilgotną skórę głowy, ponieważ wcieranie w suchą skórę może wpłynąć na przesuszenie suchych już włosów u nasady. Być może wcierki (np. Jantar) powodują, że włosy szybko robią się nieświeże?    Polecane wpisy   Emolienty w walce o zdrowe włosy Suche końcówki, przetłuszczająca się skóra głowy Ciemna strona Tangle Teezer Dwa miesiące z Jantarem Problematyczne pasma na moich włosach O podcinaniu włosów Myślę, że dzięki prostej pielęgnacji opartej na emolientach włosy Ani odżyją :) Dopiero po nawilżeniu i natłuszczeniu wprowadziłabym eksperymenty z maseczką z żółtka, ziołami, półproduktami itp. A może Wy widzicie we włosach Ani zupełnie coś innego niż ja? :) Czekamy na Wasze komentarze :) 