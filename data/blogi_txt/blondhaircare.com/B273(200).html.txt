Dociera do mnie wiele pytań dotyczących mycia włosów odżywką, więc postanowiłam stworzyć w tym celu osobną notkę z serii dla początkujących :)         1. Na czym polega mycie włosów i skóry głowy odżywką?    Odżywką zastępujemy szampon - wbrew pozorom odżywki posiadają składniki myjące, lecz bardziej łagodne i przyjaźniejsze dla włosów niż szampony (są wyjątki). Metoda mycia włosów i skóry głowy odżywką nie różni się niczym od mycia szamponem - polega na powolnym i dokładnym wmasowaniu dość obfitej ilości preparatu w skórę głowy i włosy. Taką "myjącą" odżywkę można zostawić na głowie na kilka minut lub po spłukaniu włosów nałożyć na końcówki bardziej treściwą odżywkę czy maskę (najlepiej w małej ilości - należy uważać, aby nie przeciążyć włosów). Można też zawinąć włosy w folię i ręcznik.    2. Kto powinien stosować tę metodę?    Posiadaczki suchych i puszących się włosów, zniszczonych zabiegami fryzjerskimi lub gorącymi urządzeniami do stylizacji. Mycie włosów odżywką polecane jest także osobom o podrażnionym skalpie, kręconowłosym oraz tym, którzy często myją włosy.    3. Jakie są plusy mycia odżywką? Włosy nie są narażone na bezpośredni kontakt z detergentami (SLS, SLES i ich pochodne), co oznacza, że nie grozi im przesuszenie i osłabienie struktury. Odżywka jest delikatniejsza dla skóry głowy, przez co można zniwelować lub ograniczyć podrażnienia. Moje włosy po umyciu odżywką są miękkie, nawilżone i krócej schną ;) Taka metoda mycia to duża oszczędność czasu - nie trzeba nakładać masek ;)     4. Jakie są minusy mycia odżywką?    Mycie włosów odżywką może nie sprawdzić się wśród posiadaczek włosów przetłuszczających się. Moje włosy również należą do tej grupy i mimo, że metoda mycia włosów odżywką bardzo się im podoba, w przeciwieństwie do skóry głowy, która szybciej się potem przetłuszcza. Codzienne mycie prostych włosów odżywką może je obciążać, dlatego ważne jest, aby co jakiś czas oczyszczać włosy szamponem z SLS. Minusem może być także szybsze zużywanie preparatu w porównaniu ze standardowym myciem szamponem.    5. Jakie odżywki nadają się do mycia?    Te, które nie posiadają składu bogatego w: proteiny, substancje nawilżające, substancje pokrywające włosy filmem - silikony, polyquaternium, parafina. Im krótszy skład, tym lepiej :) Dobrze, jeśli odżywka posiada łagodny składnik myjący.    6. Ja używałam do mycia następujących odżywek:     (przedział cenowy 5-8 zł)  Isana z olejkiem babassu    Skład: Aqua, Cetearyl alcohol, Glycerin, Cetrimonium Chloride,  Bis-diglyceryl Polyacyladipate-2, Orbignya Oleifera Oil, Behentrimonium Chloride, Hydroxyethylcellulose, Isopropyl Alcohol, Sodium Benzoate,  Potassium Sorbate, Parfum, Citric Acid, Sodium Hydroxide.   Hegron bez spłukiwania   Skład: Aqua, Cetyl Alcohol, Behenoyl PG-Trimonium Chloride, Sodium  Chloride, Parfum, BenzylAlcohol, Methylchloroisothiazolinone, Methylisothiazolinone, Glycerin, Citric Acid.    Balsam aloesowy Mrs Potters     Skład: Aqua, Cetearyl Alcohol, Cetrimonium Chloride, Isopropyl  Myristate, Dimethicone Copolyol, Aloe Barbadensis Leaf Extract, Parfum,  Isopropyl Alcohol, Methylchloroisothiazolinone, Methylisothiazolione,  Citric Acid, Butylphnelyl Methylpropional, CI 19140.   Odżywka Gloria Skład: Aqua, Cetrimonium Chloride, Cetyl Alcohol, Salvia Officinalis,  Urtica Dioica Extract, Glyceryl Stearate, Citric Acid, Parfum,  Bromonitropropanidiol, Hydroxycitronellal, Benzyl Benzoate, Hexyl  Cinnamal, Hydroxymethylpentyl 3 Cyclohexenecarboxaldehyde, Eugenol,  Citronellol, Alpha- Isomethylionone, Geraniol, C.I. 44045, 19140.  Garnier avocado karite   Skład: Aqua/Water, Cetearyl Alcohol, Elaeis Guineensis  Oil/Palm Oil,  Behentrimonium Chloride, Cl 15985/Yellow 6, Cl  19140/Yellow 5,  Stearamidopropyl Dimethylamine, Chlorhexidine  Dihydrochloride, Persea Gratissima Oil/ Avocado Oil, Citric Acid,  Butyrospermum Parkii Butter/Shea Butter, Hexyl Cinnamal, Glycerin, Parfum/Fragrance (FIL  C39789/1).        Odżywki można też ze sobą mieszać :) Należy pamiętać o dokładnym spłukaniu odżywki letnią wodą. Na koniec można zastosować płukankę octową, która zamknie łuski i oczyści włosy z resztek odżywki, z którymi nie poradziła sobie woda ;) Ważne jest także nałożenie optymalnej ilości odżywki - zbyt mała nie domyje włosów, a zbyt duża może je obciążyć. Same musicie wybadać jaką ilość lubią Wasze włosy :) 