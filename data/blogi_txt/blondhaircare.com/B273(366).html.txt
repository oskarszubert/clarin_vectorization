Jak tylko przeczytałam u Henrietty o chelatowaniu od razu skojarzyłam moje porowate, szorstkie końcówki przednich partii włosów z miejską kranówką. Pamiętam też jak moja koleżanka ze studiów narzekała, że już po dwóch miesiącach od przeprowadzki do Poznania musiała pozbyć się 5 cm rozdwojonych końcówek – za taki stan włosów winiła twardą poznańską wodę. Jej włosy były niefarbowane, śliskie i mocne, więc nawet boję się myśleć jak podczas każdego mycia cierpią moje delikatne, porowate końcówki :)   Na czym polega chelatowanie? W skrócie przypomnę, że zabieg ten polega na oczyszczaniu włosów z osadu minerałów, które znajdują się w wodzie z kranu i sprawiają, że włosy stają się suche, szorstkie i matowe (szczególnie wtedy, gdy są porowate). Odpowiedzialne za ten proces są zawarte w szamponie/masce specjalne składniki chelatujące - Tetrasodium EDTA lub Disodium EDTA.  Włosy o wysokiej porowatości (posiadaczki zdrowych, gładkich i mocnych włosów prawdopodobnie nie zauważą różnicy) po chelatowaniu znowu stają się miękkie, gładkie i błyszczące. Przed zabiegiem Henrietta poleca całonocne olejowanie włosów połączone z krótkim masażem włosów - o szczegółach przeczytacie u niej na blogu :) To naprawdę działa! :)    Mój ulubiony szampon oczyszczająco-chelatujący    Aby utrzymać włosy w dobrej kodycji systematycznie oczyszczałam je słynnymi szamponami marki Barwa, ale dopiero po użyciu szamponu Eva Nature Style z dodatkiem składnika chelatującego i zastosowaniu ulubionej odżywki zaskoczył mnie efekt całkowitej odnowy włosa ;) Pożegnałam się z uciążliwym plątaniem i szorstkimi końcówkami :-)        Jego cena wynosi ok. 3-5 zł za 240 ml, dorwałam go w Chacie Polskiej :)    Skład Eva Nature Style (rumiankowy) Aqua, Sodium Laureth Sulfate, Sodium Chloride, Cocamide DEA, Chamomille Recutita Flower Extract, Parfum, PEG-75 Lanolin, Lactic Acid, DMDM Hydantoin, Methylchloroisothiazolinone/Methylisothiazolinone, Tetrasodium EDTA, Benzyl Salicylate, CI19140. Jeśli chodzi o szampon do codziennego stosowania najbardziej odpowiadałby mi szampon aloesowy Equilibra, ale od kilku miesięcy jest niedostępny na doz.pl :(   Skład Equilibra Aqua, Aloe Barbadensis Gel, Ammonium Lauryl Sulfate, Lauramidopropyl Betaine, TEA-Lauryl Sulfate, Maris Salt, Polyquaternium-7, Parfum, Phenoxyethanol, Sodium Benzoate, Citric Acid, Sodium Chloride, Sodium Dehydroacetate, Disodium EDTA, Cl 42090, Cl 19140.  Chelatowałyście już włosy? Podzielcie się wrażeniami :) 