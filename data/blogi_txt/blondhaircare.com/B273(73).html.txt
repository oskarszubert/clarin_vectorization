Farbować czy nie - jak sądzicie? :) Mimo że nigdy nie byłam w ciąży, temat farbowania włosów w tym czasie od dawna mnie nurtuje...      Biorąc pod uwagę składy farb do włosów (nawet tych naturalnych) i dobro dziecka uważam, że podczas tego typu zabiegów warto zachować dużą ostrożność, szczególnie w okresie pierwszych trzech miesięcy. Z drugiej strony kobieta w ciąży powinna być zadbana i cieszyć się dobrym samopoczuciem - w końcu szczęśliwa mama to szczęśliwe dziecko :-)))            Każda kobieta lubi czuć się atrakcyjnie, a włosy niewątpliwie dodają jej najwięcej uroku :) Jak bezpiecznie radzić sobie z odrostami w czasie ciąży?    Dla zwolenniczek farbowania      Skóra głowy w czasie ciąży jest bardziej wrażliwa, a włosy często wypadają - farba oraz kosmetyki o agresywnych składach mogą taki stan pogorszyć. Warto poprosić o nałożenie farby kilka milimetrów od skóry głowy oraz wybierać kolory farb zbliżone do naturalnego, aby odrosty nie rzucały się mocno w oczy.   Dla kobiet w ciąży drażniący może być zapach farby. Najlepiej wystrzegać się farb z amoniakiem na rzecz łagodniejszych farb aptecznych, a cały zabieg przeprowadzać w większym pomieszczeniu o dobrej cyrkulacji powietrza.   Aby ograniczyć kontakt z farbą w zamaskowaniu odrostów pomocne mogą okazać się pasemka :) Dla przeciwniczek farbowania   Włosy można przyciemniać kawą lub ziołowymi płukankami (np. z kory dębu), a rozjaśniać miodem, cytryną lub rumiankiem. Innym rozwiązaniem są zmywalne pigmenty do włosów lub... tusz do rzęs ;) Uwagę od odrostów można odciągnąć poprzez nałożenie szerokiej opaski, a gdy odrosty będą większe pomoże upięcie, np. niezdarny koczek. Ciąża to dobra okazja, aby wrócić do swojego naturalnego koloru :)) Ja mimo wszystko należę do grupy przeciwniczek farbowania podczas ciąży, chętnie wykorzystałabym ten czas, aby odzyskać naturalny kolor i przerzucić się na rozjaśnianie miodem :) Ale tak jak już wyżej wspomniałam - nigdy nie byłam w ciąży i na razie nie planuję, więc zapraszam Was do dyskusji :) Jestem bardzo ciekawa jakie jest Wasze zdanie na ten temat! 