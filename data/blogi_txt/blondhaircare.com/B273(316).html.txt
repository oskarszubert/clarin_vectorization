Na początku byłam nim zachwycona: bardzo dobrze nawilżał moją suchą skórę twarzy, nie zapychał, nie podrażniał, a wszystko za przystępną cenę. Potem nagle zaczęły mi mocno łzawić oczy, a patrzenie w ekran albo w kierunku światła słonecznego sprawiało po prostu ból. Najpierw byłam pewna, że to przeciągi, klimatyzacja, zbyt długie siedzenie przy komputerze, ale niestety winny okazał się krem. Nawet omijanie oczu szerokim łukiem kończyło się podrażnieniem spojówek. Za to nieprzyjemne uczucie nigdy więcej go nie kupię, a szkoda, bo jego działanie na skórę było naprawdę zadowalające: bardzo dobrze się wchłaniał, nie zostawiał białej poświaty, nie ściągał skóry. Nad morzem zużyłam go na inne części ciała, ale niestety potem potarłam oczy palcami i cały dzień męczyłam się ze szczypiącymi oczami.   www.ekstraprodukt.pl     Skład  aqua, ethylhexyl methoxycinnamate, diethylamino hydroxybenzol  hexyl benzoate, ethylhexyl stearate,cocoglycerides, decyl oleate, cyclopentasiloxane, cetyl alcohol, glyceryl stearate, potasssium cetyl  phosophate, ethylhexyl triazone, glycol propylene, caprylic/capric  trigliceryde, laminaria ochroleuca extract, pyrus malus (apple) fruit  extract, tocopherol, hydrolyzed algin, chlorella vulgaris, maris aqua,  panthenol, disodium EDTA, allantoin, dimethicone, tetrahydroxypropyl ethylenediamine, carbomer, methylparaben, propylparaben, DMDM hydantoin,  parfum, alpha-isomethylionone, benzyl alcohol, benzyl salicylate,  butyphenyl methylpropional (lilial) citral, citronellol, geraniol, hexyl  cinnamal, hydroxyisohexyl 3-cyclohexene carboxaldehyde (lyral),  isoeugenol, limonene, linalool [źródło: Wizaz.pl] .   Analiza składu    kliknij, aby powiększyćWygenerowane za pomocą www.cosdna.com/eng/ingredients.php    Opis producenta  Krem ochronny do twarzy z SPF 30 zapewnia skuteczną i bezpieczną ochronę  skóry twarzy, szyi i dekoltu. Polecany do każdego rodzaju cery,  szczególnie dla osób o bardzo jasnej karnacji oraz wrażliwej na słońce.  Skuteczna ochrona UVB 30/UVA 18. Nowoczesne filtry słoneczne chronią  skórę twarzy przed szkodliwym działaniem promieniowania UVA i UVB.  Wodoodporna formuła zapewnia optymalną ochronę przed poparzeniami słonecznymi również podczas kąpieli. Dodatkowo zawarte aktywne polifenole ze skórki jabłka chronią DNA skóry.  Krem ochronny z SPF 30 zawiera specjalny ekstrakt z algi brązowej  (Agarum Cribosum), który delikatnie rozjaśnia przebarwienia słoneczne i chroni przed powstawaniem nowych. Dzięki temu skóra odzyskuje zdrowy,  naturalny koloryt. D-Panthenol i Alantoina koją i łagodzą podrażnienia.  Witamina E zapobiega tworzeniu się wolnych rodników odpowiedzialnych za  starzenie się skóry. Bogate w składniki mineralne algi morskie doskonale  nawilżają i pielęgnują rozpaloną słońcem skórę.  Cena: ok. 13 zł  Jaki jest Wasz ulubiony krem z filtrem? Ja wciąż poszukuję ideału - czekam na Wasze propozycje :) 