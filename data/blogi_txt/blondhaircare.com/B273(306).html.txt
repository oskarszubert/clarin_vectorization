O myciu włosów płynami do higieny intymnej czytałam już bardzo dawno i wtedy skusiłam się na Lactacyd. Efekt nie był zadowalający, więc nie skorzystałam więcej z tego patentu. Jednak po blogowym szale na Facelle... musiałam go mieć ;) www.moda.net    Skład wraz z analizą      Aqua, Lauryl Glucoside, Cocamidopropyl Betaine, Lactic Acid, Glycierin, Sodium Chloride, Sodium Benzoate, Coco-Glucoside, Glyceryl Oleate, Sorbitol, Urea, Propylene Glycol, Allantoin, C12-15 Alkyl Lactate, Parfum, Serine, Sodium Lactate, Butylene Glycol, Chamomilla Recutita Flower Extract, Persea Gratissima Fruit Extract, Ethoxydiglycol, Bisabolol, Potassium Sorbate Wygenerowane za pomocą www.cosdna.com/eng/ingredients.php. Działanie     W kwestii mycia włosów płyn Facelle mogę spokojnie porównać do mojego ulubieńca - szamponu Organicum z hydrosolami. Znacznie przedłuża świeżość moich włosów, ale przy zbyt częstym stosowaniu robi z nich małe sianko - w końcu są rozjaśniane :( Bez problemu zmywa oleje i doskonale oczyszcza włosy, lepiej niż szampony z SLS. Mimo wszystko o wiele bardziej lubię działanie Facelle na skórze głowy niż na włosach, dlatego najczęściej sięgam po niego podczas metody OMO.    Jeśli chodzi o mycie ciała i golenie nóg - u mnie lepiej sprawuje się olejek pod prysznic z Isany lub zwykły kuchenny olej. Z kolei Facelle świetnie oczyszcza skórę twarzy i pomaga mi w walce z uporczywymi zaskórnikami :)    Zapach Facelle Sensitive nie należy według mnie do najprzyjemniejszych, ale jego cena i wydajność to rekompensuje :) W promocji kupiłam butelkę za 4,99 zł/300 ml, jego standardowa cena wynosi ok. 6,50 zł (Rossmann). Jest to kolejny wielofunkcyjny, tani kosmetyk o przyzwoitym składzie, którego nie może zabraknąć w łazience - na pewno kupię następne :)    PS: Siemię lniane z bananem zamiast jabłka - pychotka :) Czuję tylko banana i ewentualnie smak ziarenek, zero żelu :) 