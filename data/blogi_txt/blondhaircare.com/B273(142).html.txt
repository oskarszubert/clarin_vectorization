Z tego względu, że w pielęgnacji moich włosów ważna jest zasada różnorodności, wytrwałości i systematyczności co jakiś czas wymyślam nowe produkty hand homemade :)       Dzisiaj przygotowałam sobie prostą nawilżającą maskę składającą się z: 1/2 łyżki oliwy z oliwek,   2 łyżek miodu.   Gdy włosy są dłuższe (moje sięgają trochę za ramiona) proporcje należy zwiększyć.   Produkty dokładnie wymieszałam za pomocą widelca, przy większych proporcjach możemy użyć blendera (np. końcówkę do roztrzepywania jajek).    Maskę aplikujemy na mokre włosy (najlepiej lekko osuszone ręcznikiem), następnie zakładamy foliowy czepek i turban, aby wytworzyć i utrzymać ciepło :) Maskę zmywamy po 30 minutach używając do tego delikatnego szamponu (ja użyłam Alterry), następnie nakładamy ulubioną maskę lub odżywkę, szczególnie jeśli mamy zniszczone włosy. 