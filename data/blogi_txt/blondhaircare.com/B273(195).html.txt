Dziś chciałabym przedstawić odżywkę, którą zakupiłam na ostatnich zakupach: Isana Hair, Haarkur Intensiv-Pflege mit Panthenol und Weizenprotein (dostępna oczywiście w Rossmannie). www.wizaz.pl    Skład: Aqua, Cetearyl Alcohol, Glycerin, Isopropyl Myristate, Isopropyl  Palmitate, Cetrimonium Chloride, Behentrimonium Methosulfate,  Phenoxyethanol, Glyceryl Stearate SE, Cetearyl Isononanoate, Lecithin,  Parfum, Amorphophallus Konjac roqt Powder, Hydrolyzed Wheat Protein,  Methylparaben, Panthenol, Acer Saccharinum Extract, Ethylparaben, Royal  Jelly, Tetrasodium Iminodisuccinate, Alpha-Isomethyl Ionone, Caprylyl Glycol, Citric Acid, Lactic Acid, Linalool, Benzyl Salicyate, Limonene,  Citronellol, Benzyl Alcohol.    Analiza składu: Odżywka składa się głównie z emolientów (Cetearyl Alcohol, Isopropyl Myristate, Isopropyl  Palmitate), gliceryny (Glycerin), antystatyków (Cetrimonium Chloride, Behentrimonium Methosulfate), konserwantu (Phenoxyetanol), a także z kilku bardzo ciekawych składników: lecytyna (świetny kondycjoner), proteiny pszeniczne, ekstrakt z klonu srebrzystego oraz egzotycznej rośliny konjac. Po parabenach w śladowej ilości znajduje się mleczko pszczele. Odżywka zgodna z zasadą CG (Curly Girl). [Na podstawie informacji wygrzebanych na wizaz.pl] Cena: ok. 8 zł/150 ml    Efekt po zastosowaniu: włosy wygładzone, błyszczące, mokre w dotyku, ujarzmione. Efekt pogłębia dokładne wyszczotkowanie włosów za pomocą szczotki z naturalnego włosia, o której często na blogu wspominam :) Dodam, że preparat nałożyłam stosując metodę nakładania na osuszone włosy, o której pisałam w tej notce. 