Do soków owocowych nie trzeba mnie w ogóle namawiać, mogę je pić całymi dniami. Do soków z dodatkiem warzyw zmuszałam się od dawna i w końcu udało mi się je polubić :) Dzisiaj napiszę o dwóch, które ostatnio piję prawie codziennie jako urozmaicenie diety. Ich przygotowanie zajmuje nie więcej niż 10 minut wraz z oczyszczeniem sokowirówki :)                  Pierwszym z nich jest sok z jednego buraka, jednego jabłka i odrobiny soku z cytryny, natomiast kolejnym jest sok z dwóch większych marchewek, jednego jabłka i odrobiny soku z cytryny. Warzywa i jabłka dokładnie myję pod bieżącą wodą, następnie kroję na mniejsze kawałki i wrzucam do sokowirówki. Po wyciśnięciu rozcieńczam sok z ciepłą przegotowaną wodą i piję małymi łyczkami między posiłkami (minimum 30 minut przed i 30 minut po posiłku).  Do soku dolewam kilka kropel nierafinowanego oleju (np. lnianego lub z wiesiołka) lub łykam olej w kapsułkach, ze względu na obecność w sokach witamin rozpuszczalnych w tłuszczach.         I tyle :) A Wy pijecie własnoręcznie przygotowane soki? Jakie są Wasze ulubione? :) 