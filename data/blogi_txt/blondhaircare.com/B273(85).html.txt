Jest to jedno z pytań, które zadajecie mi niemal codziennie :) Olej do włosów można kupić w wielu miejscach, przede wszystkim w każdym sklepie spożywczym, ale rozumiem, że nie każdy lubi olejować włosy olejem słonecznikowy czy rzepakowy do smażenia :) Dlatego dzisiaj wymienię miejsca, w których ja kupuję oleje, a Wy dopiszcie w komentarzach swoje sugestie :)       1. Apteki Na przykład na stronie doz.pl znalazłam olej arganowy, rycynowy, migdałowy, z czarnuszki, lniany, rokitnikowy, z ogórecznika, z dziurawca, awokado, jojoba, winogronowy, z wiesiołka. Można złożyć zamówienie na stronie i odebrać w pobliskiej aptece Dbam o zdrowie. W innych stacjonarnych aptekach  niektóre oleje też powinny być dostępne.      2. Zielarnie    W zielarniach coraz częściej można dostać nie tylko zioła, ale też wartościowe kosmetyki i właśnie oleje.      3. Sklepy z ekologiczną żywnością      4.  Sklepy z ekologicznymi lub orientalnymi kosmetykami, mydlarnie      5. Markety i delikatesy    Od Almy, Piotra i Pawła po Tesco. W marketach najczęściej spotykam olej kokosowy, sezamowy, winogronowy, arachidowy, słonecznikowy, z czarnuszki, lniany.      6. Sklepy z półproduktami kosmetycznymi Tych sklepów jest mnóstwo i mają najczęściej najbogatszą ofertę olejową:    mazidla.com  zrobsobiekrem.pl  ecospa.pl e-naturalne.pl  beautyever.pl  zielonyklub.pl  bliskonatury.pl naturaliskosmetyki.pl  biochemiaurody.com  itp.      7. Zakłady tłoczenia naturalnych olejów    W Poznaniu takim zakładem jest Efavit lub Instytut Włókien Naturalnych i Roślin Zielarskich, dopiszcie w komentarzach, czy są jakieś w innych miastach :) 8. Rossmann    W Rossmannie można kupić mieszankę olejów, np. z linii Babydream Fur Mama, Alterra albo Green Pharmacy. Osobiście nie stosowałam żadnego (wolę oleje typu pure), ale wielu dziewczynom służą :) W dziale eko kupiłam ostatnio zimnotłoczony olej słonecznikowy.        Kupując olej stacjonarnie, zwracajcie uwagę na jego przechowywanie i czy opakowanie jest szczelnie zamknięte. Nigdy nie kupiłabym oleju z wystawy, który narażony jest na działanie promieni słonecznych. Doceniam, jeśli olej znajduje się w szklanej, ciemnej buteleczce. Więcej na ten temat pisałam tutaj :)        Jeśli chcecie, możemy stworzyć listę sklepów/zakładów oferujących stacjonarnie szeroką ofertę olejów do włosów w poszczególnych miastach, podobną do tego spisu sklepów z kosmetykami :) Dajcie znać :) 