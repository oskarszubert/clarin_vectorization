Nie mogłam patrzeć już na swoje końcówki, więc po rocznej przerwie wybrałam się do fryzjera. Najpierw zrobiłam rundkę po poznańskim osiedlu, aby zbadać fryzjerski rynek pod względem cen - niestety zaczynały się od 50 zł za strzyżenie. Wtedy postanowiłam, że troszkę dołożę i wybiorę się do sprawdzonego JLD, jednak tam były bardzo długa kolejka. Wtedy mnie olśniło. Przecież w weekend jadę w rodzinne strony! Mama umówiła mnie na wizytę do swojej fryzjerki - zapłaciłam... 5 zł! :D Postanowiłam pozbywać się końców systematycznie, średnio co 1,5-2 miesiące. Ostatni raz włosy podcinałam włosy w maju. Minęło dokładnie 98 dni, przez ten czas nawet troszkę urosły ;)         Po zrobieniu zdjęcia w maju (z lewej) skróciłam je jeszcze o jakiś 1 cm. A tak prezentują się tuż po wczorajszym podcięciu, podczas spaceru wzdłuż przepięknej pradoliny Noteci:        Troszkę wiało :) Są troszkę "liche" po laminowaniu żelatyną, którego raczej nie polubiły. Po zabiegu były mięciutkie, ale takie bez życia i mojej ukochanej mięsistości, nie zauważyłam też większego wygładzenia. Za to wykorzystuję żelatynę w inny sposób, może o tym napiszę po dokładniejszym przetestowaniu :)      Na razie rezygnuję z cięcia w kształcie U na rzecz cięcia na prosto. Pocieniowane pasma z przodu o wiele szybciej się niszczą, po pewnym czasie przekształcają się w piórka, zobaczymy jak będzie po wyrównaniu. Do "U" na pewno jeszcze wrócę 3    Siedząc na fryzjerskim fotelu naprawdę się wzruszyłam. Pani, która zaczęła obcinać moje włosy powiedziała do siebie: "Jakie ładne włosy... jakie zdrowe...". Dla takich chwil warto żyć :D Życzę ich wszystkim włosomaniaczkom :*      PS: Nie zwracajcie uwagi za bardzo na kolor włosów, który wyszedł (przynajmniej na moim ekranie) bardzo słonecznie i miodowo. W rzeczywistości jest troszkę inny, ale nie znam się na swoim aparacie i nie umiem go poprawnie ustawić... a mój osobisty "paparazzi" pojechał sobie na wakacje :P ;) 