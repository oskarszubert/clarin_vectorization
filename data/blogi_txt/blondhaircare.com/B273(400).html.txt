Na wzmiankę o ziołach szwedzkich natknęłam się prawie rok temu na jednym z forów internetowych. Po przeczytaniu wielu niezwykłych historii wyleczenia z ziołami w roli głównej, bez wahania podjęłam decyzję o przyrządzeniu swojej własnej nalewki. W aptekach również możemy znaleźć zioła szwedzkie (inaczej zioła Bittnera), lecz nie są one przygotowywane według oryginalnej receptury.     Sposób przygotowania   Zioła szwedzkie przygotowałam zgodnie z instrukcją opisaną w książce Marii Treben "Apteka Pana Boga".  Niezbędne produkty:  dwulitrowy słoik,  1,5 l żytniówki lub wódki owocowej (40%),  90,2 g ziół szwedzkich.       Krok 1: Zamówiłam w Internecie gotową mieszankę ziołową składającą się z:   10 g aloesu,  5 g mirry, 0,2 g szafranu,  10 g liści senesu,  10 g kamfory,  10 g korzenia rabarbaru,  10 g korzeni kurkumy,  10 g manny,  10 g teriaku, 5 g dziewięćsiłu, 10 g korzeni arcydzięgla.   Za mieszankę zapłaciłam około 40-50 zł razem z przesyłką.    Krok 2: 90,2 g ziół zalałam 1,5l czterdziestoprocentowego alkoholu w dużym, dwulitrowym słoju. Owinęłam słoik ręcznikiem i postawiłam przy ciepłym kaloryferze na 14 dni, codziennie wstrząsałam. Krok 3: Po upływie 2 tygodni przelałam płyn do mniejszych pojemników, które włożyłam do lodówki.    Zioła szwedzkie można przechowywać przez wiele lat, im starsze tym są bardziej wartościowe.  Sposób użycia    Nalewkę można stosować zarówno wewnętrznie (z herbatą), jak i zewnętrznie (w postaci okładów). Wewnętrznie    Zgodnie z książką Marii Treben profilaktycznie powinno się rano i wieczorem spożywać po łyżeczce ziół rozcieńczonych z herbatą. Przy "niedomaganiach każdego typu" nawet 3 łyżeczki, po rozcieńczeniu. Przy "złośliwych schorzeniach" należy zażywać od 2 do 3 łyżek stołowych dziennie. Każdą łyżkę należy rozcieńczyć w szklance herbatki ziołowej, pierwsze pół szklanki wypić pół godziny przed, a drugą połówkę pół godziny po posiłku.  Zewnętrznie    Watę lub ligninę (wielkość dostosowana do rany/schorzenia) należy zwilżyć nalewką i przyłożyć do problemowego miejsca, które wcześniej koniecznie trzeba posmarować smalcem lub maścią nagietkową (inaczej zioła "wypalą" skórę!). Okład należy owinąć folią oraz bandażem i pozostawić na minimum 2 godziny (można też na całą noc). W razie wystąpienia niepożądanych efektów okład należy zdjąć. Działanie   Autorka książki opisuje zioła szwedzkie jako panaceum, przytacza historie wyleczenia, w które aż trudno uwierzyć. Zgodnie z oryginalnymi notatkami szwedzkiego doktora Samsta zioła szwedzkie pomagają wyleczyć, a nawet leczą wiele różnorakich schorzeń, które znajdziecie na przykład pod tym linkiem.   Polecam Wam zapoznanie się dokładnie z treścią książki, a szczególnie ze stronami 61-78, które poświęcone są ziołom szwedzkim. W razie wątpliwości przed rozpoczęciem kuracji należy skonsultować się z lekarzem lub farmaceutą, szczególnie w przypadku leczenia farmakologicznego. Ziół szwedzkich nie powinno się stosować podczas ciąży i karmienia, a także przy uszkodzeniach wątroby.   Moje wrażenia...   Zbyt krótko, aby mówić o spektakularnych efektach związanych z nalewką, ponieważ zrobiłam ją w lutym, a przypomniałam sobie o niej jakiś miesiąc temu. Mimo wszystko mam już z nią małe doświadczenie :) Oparzyłam rękę o piekarnik, powstała sącząca się rana o wymiarach 0,7 cm x 1,5 cm. Kilka razy dziennie przykładałam bezpośrednio do skóry wacik zmoczony ziołami i już po tygodniu odpadł strupek :) Podobne oparzenie moja koleżanka leczyła aptecznymi maściami o wiele dłużej.  W ostatnim czasie poważnie rozkładała mnie choroba (ból głowy, potliwość, dreszcze, katar). Piłam wtedy bardzo dużo płynów, w tym 3-4 razy dziennie łyżeczkę ziół w herbacie. Po czterech dniach nie było śladu po chorobie. Nie stosowałam w tym czasie innych leków.  Herbata z łyżką nalewki rozgrzewa w ciągu dwóch minut. Takie fajne uczucie, gdy podczas picia herbatki czuć jak powoli rozgrzewają się stópki :) Podczas pierwszego spożycia łyżeczka ziół szwedzkich w herbacie rozpaliła mnie wręcz ogniście ;) Nie mogłam wytrzymać, było mi tak gorąco.       Jeśli macie już jakieś doświadczenie z ziołami - koniecznie się podzielcie :)    PS: Wczoraj na rodzinnym spotkaniu ciocia zrobiła mi warkoczyk :D Do czasu "sesji" konstrukcja się już troszkę popsuła, ale i tak Wam pokażę :) 