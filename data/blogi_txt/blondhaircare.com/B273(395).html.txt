Dzisiejszy wpis poświęcę zwykłemu, brzydko pachnącemu octowi jabłkowemu :) Jest jednym z moich domowych niezbędników. Rozpuszczony w wodzie (1-2 łyżki na 1 l wody) służy jako płukanka wzmacniająco-nabłyszczająca do włosów. Trzeba jednak na nią uważać, ponieważ ze względu na kwaśne pH bez odpowiedniego nawilżenia może zrobić z włosów niezłe sianko... Po kilku tygodniach systematycznego stosowania płukanki octowej efekty były podobne do tych, które pojawiły się na mojej głowie po płukance cysteinowo-aloesowej: klik.       Po wymieszaniu z jakimkolwiek olejkiem ujędrnia skórę całego ciała. Często dodaję go do kąpieli, a o moim sposobie na dłonie pisałam tutaj. Według Michała Tombaka mieszanka oleju słonecznikowego z odrobiną octu leczy egzemy. Czysty ocet w kontakcie z raną może przysporzyć dużo bólu, więc lepiej tego unikać ;)      Żeby doprowadzić paznokcie i skórę stóp do porządku nie potrzebuję zestawu pilniczków, nożyczek, pumeksów i maseczek - wystarczy 0,5l wody, troszkę octu i miska. Po 20 minutach moczenia nóżek paznokcie są bialutkie, stópki czyściutkie i gotowe do peelingu, po którym smaruję je olejkiem, wazeliną lub masłem shea. Ocet działa też grzybobójczo, co jest dodatkowym atutem jeśli chodzi o pielęgnację stóp. Podobno jest skutecznym lekiem w leczeniu grzybicy skóry! Najlepszym (i najzdrowszym) octem pielęgnacyjnym jest ocet jabłkowy zakupiony w sklepach z ekologiczną żywnością. Zamiast płynu do mycia okien wystarczy użyć roztworu o identycznych proporcjach co powyżej, aby dokładnie umyć szyby bez smug! Wystarczy umyć je ściereczką zwilżoną wodą i octem, a następnie wypolerować papierem toaletowym albo dobrą, suchą ścierką ;)      Jak już wspomniałam, ocet zabija grzyby, więc używam go do sprzątania łazienki, gdzie ciepłe i wilgotne środowisko sprzyja rozwijaniu się grzybów i bakterii. W rozcieńczonym occie płuczę także akcesoria do włosów, tj. szczotki, grzebienie, opaski, spinki, nożyczki itp. Wszystkie prace wykonuję w gumowych rękawiczkach.      Ocet dodany do ostatniego płukania przeciwdziała blaknięciu ubrań.      A Wy lubicie ocet? :)   PS: Ocet nieodpowiednio stosowany może być szkodliwy! Należy zachować umiar i rozwagę. 