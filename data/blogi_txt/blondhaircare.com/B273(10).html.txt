Moja pielęgnacja twarzy praktycznie cały czas opiera się na podobnych zasadach, dlatego posty z tego cyklu dodaję co kilka miesięcy. O pielęgnacji sierpniowej przeczytacie tutaj, o majowej tutaj, a o kwietniowej tutaj :)      Produkty, które królują obecnie w pielęgnacji mojej twarzy to:   olejek Khadi z białą lilią   kwas hialuronowy 1% kawa korund  miód miąższ z liścia aloesu  spirulina mleko i jego przetwory żel pod oczy ze świetlikiem i aloesem FlosLek gąbeczki Calypso z Rossmanna płyn Facelle domowe toniki: przepis 1 i przepis 2 płyn micelarny Bioderma bawełniane waciki :)       Pielęgnacja poranna  Tuż po obudzeniu przecieram dokładnie twarz wacikami nasączonymi wybranym domowym tonikiem, na wilgotną skórę nakładam kwas hialuronowy i olejek Khadi z białą lilią (najlepszy wśród olei dla mojej suchej skóry). Olejek się wchłania, a ja w tym czasie ubieram się, pakuję śniadanie itp. Nadmiar olejku delikatnie wycieram chusteczką.    Makijaż    Codzienny makijaż nie uległ zmianie: nadal używam tylko czarnego tuszu do rzęs i granatowego lub czarnego eyelinera (Joko Virtual albo Essence), a przed większym wyjściem upiększam się dodatkowo pudrem transparentnym (La Prairie) i mineralnym różem do policzków (Fresh Minerals). Pielęgnacja wieczorna    Makijaż zmywam płynem micelarnym lub bieżącą wodą i płynem Facelle, a następnie przecieram buzię domowym tonikiem. Wieczorem mam troszkę więcej czasu, więc przed nałożeniem olejku Khadi z białą lilią przecieram twarz mlekiem lub miąższem z liścia aloesu, a następnie kwasem hialuronowym. Na naolejowaną okolicę oczu nakładam żel FlosLek, dzięki któremu rano budzę się z mniejszymi workami ;) Nakładam go na olej, ponieważ stosowany na czystą skórę nieprzyjemnie ją ściąga. Sporadycznie    Raz na kilka lub kilkanaście dni dogadzam skórze następującymi zabiegami:  Peelingami: kawowym lub z korundu i olejku. Świetny przepis na peeling z kawy, korundu i lotionu do ciała podała w tym poście Agnieszka. Ja zamiast lotionu użyłam jogurtu naturalnego - jeśli lubicie gładką, wręcz aksamitną skórę to koniecznie wypróbujcie :) Maseczkami: miodową lub algową (spirulina z mlekiem). Oczyszczaniem płynem Facelle i gąbką Calypso.     To chyba wszystko :) Wystarczy kilka dni zaniedbania i stan mojej suchej skóry diametralnie się pogarsza - muszę popracować nad systematycznością, w końcu to tylko kilka minut dziennie ;)   Z chęcią przeczytam (zapewne nie tylko ja!) o Waszych patentach związanych z pielęgnacją cery - podzielcie się w komentarzach :))) Miłego wieczoru! 