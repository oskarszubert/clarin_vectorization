Podczas wczorajszego spaceru wpadłam na pomysł, aby przypomnieć Wam o noszeniu czapki :) Pamiętam lata podstawówki, gimnazjum, a może nawet liceum, kiedy nakrycia głowy były totalnym obciachem ;) Ciekawa jestem czy teraz się coś zmieniło? U mnie na pewno :) Dlaczego noszenie nakrycia głowy w okresie zimowym jest tak ważne?    Przede wszystkim mróz osłabia cebulki i powoduje, że włosy stają się matowe i kruche, dlatego w chłodne dni najlepiej chronić włosy chowając je związane pod kurtkę lub czapkę. Z mrozu wchodzimy zazwyczaj do ciepłego pomieszczenia, czasami nawet do gorącego, a dzięki czapce oszczędzamy głowie szoku - praca gruczołów łojowych nie zostaje zaburzona. Ponadto przez gołą głowę organizm oddaje ok. 70% ciepła, a wychłodzenie organizmu prowadzi do bólu głowy czy infekcji. Ja jako zmarzluch nie wyobrażam sobie zimnych dni bez czapki albo chociażby kaptura :)    Czym należy się kierować wybierając czapkę? Nakrycie głowy, aby skutecznie chroniło włosy i głowę nie powinno być zbyt ciasne. Ciasna czapka ogranicza swobodną cyrkulację krwi, a także niepotrzebnie ociera się o włosy. Najlepsze są czapki z naturalnego tworzywa (wełna, bawełna), które pozwalają skórze głowy oddychać. Czapka powinna zakrywać uszy i być wygodna, a także dodawać uroku, aby noszenie jej sprawiało przyjemność :)    Jak dbać o czapkę?   Dbając o włosy i skórę głowy należy zadbać także o czapkę. Warto ją płukać w płynie do płukania tkanin lub używać innych produktów antystatycznych, dzięki którym unikniemy elektryzowania się włosów. Czapkę można też płukać w occie, który działa przeciwgrzybiczo i przeciwbakteryjnie.   Dodatkowe wskazówki związane z noszeniem czapki ;)   Jeśli wchodzimy do ciepłego pomieszczenia, najlepiej zdjąć nakrycie głowy, aby nie przegrzewać skóry głowy. Zapobiegniemy w tej sposób szybszemu przetłuszczaniu się włosów. Czapka może powodować klapnięcie włosów, a szczególnie grzywki. Ja noszę beret, więc albo podpinam grzywkę "do góry" spinką-żabką albo po prostu zakładam opaskę i zdejmuję ją wraz z czapką ;) Dzięki temu włosy nadal są uniesione.      A na koniec pokażę Wam mój ulubiony beret z Tesco, z którego wszyscy się śmieją ("moher" itp.), ale mi się podoba :D Panterkowy dodatek przy odpowiednio dobranym stroju wcale nie musi wyglądać tandetnie :) Lubię berety (na bakier :D), ponieważ nie przylegają ściśle do głowy, przez co nie spłaszczają mocno fryzury.      Nosicie nakrycia głowy? :) Jakie są Wasze ulubione? 