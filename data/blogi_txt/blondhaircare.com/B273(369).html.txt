Tak jak obiecałam, dzisiaj pokażę Wam wcierkę, która spowodowała u mnie wysyp baby hair :) Jest tania i dość wydajna, więc warto na nią zwrócić uwagę, podobnie jak na wodę brzozową tej samej marki. Moje obecne baby hair to właśnie zasługa obu tych produktów :) Włoski o długości 3 cm przypisuję wodzie brzozowej, którą stosowałam systematycznie przez dwa miesiące, natomiast kłujące obecnie igiełki to efekt wcierania L-102 :) Obie wcierki są tak samo dobre, więc jeśli będziecie miały okazję je wypróbować, nie wahajcie się :)          Każdy z produktów kosztował mnie jedynie 5,90 zł za 125 ml w osiedlowej drogerii. Jedna buteleczka wystarczała mi na około 3 tygodnie intensywnego wcierania. Za każdym razem przelewałam płyn do butelki ze sprayem, co znacznie ułatwiało aplikację.    Stosowałam je standardowo, czyli wcierałam w wilgotne, świeżo umyte włosy w połączeniu z krótkim masażem.  Skład obu wcierek opiera się na alkoholu, więc raz po raz nawilżałam skórę głowy prostymi odżywkami. Nie doświadczyłam podrażnienia czy przesuszenia skóry.          Wodzie brzozowej poświęciłam już osobnego posta (tutaj), więc skupmy się teraz na samej L-102 :)    Opis producenta: L-102 odżywia skórę głowy i zapobiega wypadaniu włosów. Dzięki zawartości witamin i substancji białkowych wpływa pobudzająco na cebulki włosów i przeciwdziała powstawaniu łupieżu. L-102 wciera się w owłosioną skórę głowy rano i wieczorem w ciągu 25-30 dni. Kurację kosmetyczną należy powtarzać co 3-4 miesiące. Skład: Alcohol, Water, Succus Equiseti-Farfarae, Fragrance, Monosodium L-glutamate, Pantotenian Calcium. Zawiera sok z podbiału i skrzypu polnego oraz witamnę B5.  Moja opinia: Wcierka widocznie zagęszcza włosy oraz pielęgnuje i odżywia skórę głowy - cały czas wyczuwam mnóstwo maluśkich, mocnych i kłujących włosków :) Niestety delikatnie obciąża moje włosy u nasady i przyciemnia odrosty :( Dla tylu baby hair i dla idelanego stanu skóry głowy jestem w stanie to przeżyć :) Myślę, że tak jak w przypadku Jantaru, wiele z Was nawet nie odczuje tego obciążenia.         Ze względu na odrosty, w zeszłym tygodniu zmieniłam sposób mycia włosów, ponieważ moje dotychczasowe sposoby zawodzą :) Nie mogę już sobie pozwolić na mycie głowy zbyt delikatnymi szamponami czy na wcieranie odżywek do skóry głowy bez spłukiwania, ponieważ prawie wszystkie nieco obciążają i przyciemniają włosy u nasady. O moim nowym rytuale być może napiszę za jakiś czas :) Dajcie znać, czy znacie te wcierki i jak się u Was sprawdzaja :) 