Dzisiaj w Poznaniu pojawiło się słońce, więc mogę Wam pokazać moje odrosty w jego blasku :) Według mnie są piękne i na pewno nie wrócę do rozjaśniania. Wraz z farbą odstawiłam wcierki (obciążają moje włosy u nasady) i konsekwencją jest znikomy przyrost - jedynie 1 cm na miesiąc  :( Stwierdziłam, że dłużej tak nie może być ;) i od jutra zaczynam wcieranie odżywki Saponics.    Odrosty są dwukolorowe, co widać na zdjęciach i co potwierdziła też Paulina z Fryzjerstwo PJ :) Jasne włosy mieszają się z ciemnoszarymi, a jeszcze kilka miesięcy temu wszystkie były bardzo ciemne. Ciekawe co będzie za pół roku :) Włosy u nasady nie są już tak ciężkie jak kiedyś, powoli zaczynają układać się po mojemu :) Mimo wszystko nie jest to push-up, który miałam wtedy, gdy włosy były rozjaśniane. Są za to gładkie, błyszczące, śliskie, a myję je samym szamponem zawierającym SLS i składniki łagodzące :)    Na szczęście już dawno nie znalazłam kolejnych siwych włosów :) Skoro mowa o siwych włosach - wczoraj w Warszawie (byłam na Blogowigilii:) widziałam Panią po 40-tce z zadbanymi mysimi włosami, które po części były siwe. Musiałam się mocno przyjrzeć, aby dostrzec ten mysio-siwy balejaż, ale wyglądało to naprawdę fajnie :)      Tak jak już niedawno wspominałam, mam dobrany szampon koloryzujący, którym mogłabym wyrównać kolor włosów, ale cały czas się waham. Najchętniej przestałabym kombinować i pozwoliłabym włosom swobodnie rosnąć. Dzięki odstawieniu farby włosy są w idealnym stanie (baaardzo śliskie), nie mam z nimi żadnego problemu i dlatego niezbyt chętnie podchodzę nawet do szamponu koloryzującego. Tym bardziej, że wiele razy używałam ciemnych farb lub szamponetek i za każdym razem kolor wypłukiwał się bardzo szybko :( Farbowane włosy już prawie całkowicie są schowane w koku, którego najczęściej noszę (widać to np. na tym zdjęciu na Insta) i tym bardziej się zastanawiam :) Tak jak mnie prosiłyście, chciałabym stworzyć jakieś motywujące miejsce dla dziewczyn wracających do naturalnego koloru włosów :) Zastanawiam się tylko co wolicie: fanpage/grupę na facebooku, nowy blog czy może posty pojawiające się na tym blogu lub jeszcze coś innego? :) Dajcie znać jak to widzicie, a ja z chęcią spełnię Waszą prośbę :)    Napiszcie też jak Wam idzie niefarbowanie oraz czy powinnam przyciemnić włosy, czy zostawić je w spokoju :) Jestem bardzo ciekawa Waszego zdania :) Dobranoc! :)    PS Zgodnie z Waszymi propozycjami motywujące posty będą pojawiały się na blogu :) Zatem jeśli chciałybyście podzielić się zdjęciami przed i po czy sposobami, dzięki którymi radziłyście sobie podczas powrotu do naturalnego koloru, prześlijcie swoją historię na adres PowrotDoNaturalnegoKoloru@gmail.com :-) 