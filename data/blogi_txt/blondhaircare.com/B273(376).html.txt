Do wcierek takich jak woda brzozowa czy woda pokrzywowa zawsze podchodziłam dość sceptycznie i właściwie sama nie wiem dlaczego. Dopiero niedawno zdecydowałam się wypróbować wodę brzozową lokalnej marki Kulpol i polubiłam ją już po kilku użyciach :) Teraz, po prawie dwóch miesiącach stosowania, jeszcze bardziej jestem ciekawa innych produktów tego producenta, szczególnie wcierki L-102 :)               Opis producenta    Woda brzozowa na bazie naturalnego soku z brzozy odświeża skórę głowy i zmniejsza przetłuszczanie włosów. Niewielką ilość płynu nanieść na włosy, a następnie wcierać w skórę głowy. Wyrób posiada atest PZH.    Moje końcówki nie lubią alkoholu, więc tego typu produkty wcieram tylko w skórę głowy :) Cechy produktu    Cena wcierki waha się w granicach 5-6 zł/125 ml i dostępna jest w kioskach, osiedlowych drogeriach, na Allegro. Wiem, że dostępne są też opakowania 500 ml, ale osobiście nigdy takich nie spotkałam. Wcierka mieści się w plastikowej, przezroczystej butelce, ale ja przelewam ją do butelki z atomizerem :) Jej zapach nie jest dla mnie drażniący, a konsystencja jest wodnista.      Skład    Alcohol (alkohol), Water (woda), Succus Betulae (sok z brzozy), Fragrance (zapach). Prosty skład oparty na alkoholu, który ułatwia składnikom penetrację głębszych warstw skóry.            Działanie Przede wszystkim odżywka nie podrażnia mojej skóry głowy tak jak na przykład Joanna Rzepa. Usztywnia i nabłyszcza włosy u nasady, odrobinę przedłuża ich świeżość.  Najbardziej cenię ją za to, że pozytywnie wpływa na tempo przyrostu i zagęszczenie włosów - odkąd ją stosuję włosy rosną o wiele szybciej i bez przerwy mam mnóstwo małych włosków-igiełek, które kłują przyjemnie w opuszki palców :) Baby hair są tak mocne i sztywne, że są wyczuwalne nawet wtedy, gdy skóra głowy jest mocno przetłuszczona (zwykle baby hair wyczuwałam tylko świeżo po umyciu głowy). Wcierka nie wpływa na zmianę koloru moich włosów.   Podsumowując: wysoka jakość za niską cenę :)) A jak Wy oceniacie wodę brzozową Kulpol? :)       * Na Wasze pytania pod ostatnimi postami odpowiem dopiero po zakończeniu prac nad szablonem, ponieważ na razie nie mam takiej możliwości :(   ** Oto zwycięzcy konkursu Pharmaceris:   Marta Gajowa (martooha6@...), Kasia Skora (kasiaskora@...), Soo (blog1sylwia@...)   Dziękuję wszystkim za udział i cenne uwagi :* 