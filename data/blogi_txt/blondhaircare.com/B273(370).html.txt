Dosłownie kilka dni po mojej recenzji wcierki z kozieradki poczułam, że skóra głowy przestała na nią reagować - włosy zaczęły się coraz szybciej przetłuszczać, a nawet zaraz po wysuszeniu wyglądały nieświeżo. Na szczęście przypomniało mi się, że w książce Michała Tombaka "Droga do zdrowia" przeczytałam kiedyś:    Wspaniałe rezultaty daje spożywanie cytryny jako środka zapobiegającego wypadaniu włosów. Jeśli macie Państwo łupież i wypadają Wam włosy należy nacierać skórę głowy kawałkami cytryny przez 10 dni. Łupież zniknie, a włosy staną się silne.    Płukanka z cytryny nie wchodzi w moim przypadku w grę ze względu na porowate końcówki, które nie tolerują produktów o kwaśnym pH. Do wcierania czystego soku z cytryny też nie jestem przekonana, ale rozwodniony sok okazał się idealnym rozwiązaniem :)     fot. Tomek ;)     Właściwości pielęgnacyjne cytryny    Wzmacnia cebulki włosów i paznokcie Nadaje zdrowym włosom blasku (porowate i zniszczone może wysuszać) Rozjaśnia włosy i przebarwienia na skórze Zmiękcza zrogowaciały naskórek Hamuje łojotok Ujędrnia skórę i zapobiega starzeniu Zmniejsza pory itp.   Obecnie wraz z wcierką stosuję także cytrynowy tonik. Przy cytrynowych kosmetykach moje włosy i skóra wymagają głębszego nawilżenia i odpowiedniej dawki emolientów, inaczej grozi im coś takiego ;)   Przygotowanie wcierki    1/4 soku z cytryny mieszam z chłodną, przegotowaną wodą (10 ml) i rozprowadzam opuszkami na umytej i nawilżonej maseczką skórze głowy (tak, aby nie spływał po włosach). Nie spłukuję. Proporcje można zmieniać, wszystko zależy od indywidualnych potrzeb. Za każdym razem przygotowuję świeżą porcję wody cytrynowej.      Moje wrażenia    Na razie wcierkę użyłam tylko 4 razy, ale mam zamiar przeżyć z nią cały luty, ponieważ skutecznie ogranicza przetłuszczanie. Ponadto pozostawia włosy uniesione u nasady, lekko je usztywnia i ma właściwości rozjaśniające - idealne rozwiązanie dla moich ciemnych odrostów :) W marcu czeka na mnie korzeń rzewienia :-) Jeśli wcierałyście sok z cytryny - podzielcie się swoimi wrażeniami :)) Pamiętajcie o odpowiednim wcieraniu soku z cytryny i robieniu przerw, aby jego nadmiar nie wysuszył skóry głowy i nie sklejał włosów. 