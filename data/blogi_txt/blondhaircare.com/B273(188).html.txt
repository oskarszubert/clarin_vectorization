Ten balsam do kąpieli jest moim absolutnym ulubieńcem wśród szamponów i płynów do kąpieli ;) Zapewne nie tylko moim :)    Na opakowaniu napisane jest, że jest to "Balsam do kąpieli dla matek o działaniu pielęgnującym i relaksującym.  Balsam zawiera proteiny serwatkowe oraz duże ilości naturalnych olejów roślinnych o  silnym działaniu nawilżającym. Produkt nie zawiera olejów mineralnych i  silikonowych, nie zawiera barwników i konserwantów."           Skład   Aqua (woda), Glycine Soja (Soybean) Oil (olej sojowy), Sorbitol (środek higroskopijny, zagęszczający, nadający poślizg), Cocamidopropyl Betaine (łagodny detergent),  Sodium Cocoamphoacetate (łagodny, roślinny detergent), Cocamidopropyl Hydroxysultaine (substancja pianotwórcza, oczyszczająca, antystatyczna), Parfum (zapach), Sodium  Chloride (sól - antystatyk, zagęszczacz, może podrażniać), Prunus Amygdalus Dulcis (Sweet Almond) Oil (olej ze słodkich migdałów), Glycerin (gliceryna - nawilża), Whey Protein (proteiny serwatkowe), Lactose (laktoza), Helianthus Annuus (Sunflower) Seed Oil (olej słonecznikowy), Polyglyceryl - 10 Laurate (emulgator), Polyglyceryl - 2 Laurate (emulgator), Glyceryl Caprate (środek nawilżający, kondycjonujący), Xanthan Gum (guma ksantanowa - zagęszczacz, stabilizator),  Tocopherol (witamina E - naturalny konserwant), Citric Acid (kwas cytrynowy - regulator ph).        Działanie na moich włosach    Nie podrażnia skalpu, nie przesusza włosów, więc po jego zastosowaniu nie wymagają odżywki (warunek: włosy muszą być nawilżone i odżywione). Odradzam jednak stosowania tego preparatu bez odżywki/maski przez długi czas.    Doskonale radzi sobie ze zmywaniem olei (wystarczy jednokrotne mycie).    Włosy po jego zastosowaniu są miękkie, uniesione u nasady, błyszczące :) Konsystencja jest leciutka, delikatna.    Doskonale się pieni, o wiele lepiej niż szampony z SLS! Przed użyciem rozcieńczam balsam z wodą w kubeczku (pod ciśnieniem) - wystarczy, że wyleję na włosy odrobinę roztworu, żeby włosy były dokładnie umyte.    Wykończyłam już 3 butelki balsamu (stosując tylko jako szampon) i na pewno będzie w mojej łazience już zawsze.     Cena: 9,90 zł / 500 ml     Dostępność: Rossmann - trzeba wnikliwie szukać na półce wśród żeli pod prysznic i do kąpieli ;)      Pozdrawiam :) 