Pizza, frytki, białe pieczywo, słodycze kuszą mnie ze wszystkich stron i nie potrafię z nich w stu procentach zrezygnować. Staram się jednak rekompensować organizmowi złe nawyki żywieniowe i kilka razy dziennie przygotowuję sobie zdrowsze przekąski, w dodatku szybkie i proste. Pomaga mi w tym parowar, blender i sokowirówka, wspiera też termos :)      Moim ulubionym daniem z parowaru jest ryba (obsypana ziołami i polana sokiem z cytryną) wraz z warzywami. Sos przygotowuję z jogurtu naturalnego, ziół i czosnku - 20 minut i danie gotowe :) Często na parze gotuję też same warzywa (brokuł czy kalafior), a dla lepszego smaku polewam je odrobiną masła i bułki tartej.   Warzywa gotowane na parze zachowują więcej witamin i minerałów niż podczas tradycyjnego gotowania, a także zachowują wyraźny smak i kolor.  Swój parowar (taki jak na zdjęciu, marki Elta) kupiłam jeszcze na studiach za 39 zł - śmiga bez zarzutów :)       Sokowirówka, dzięki której wyciskam soki warzywne i owocowe. Moja sokowirówka to Julita marki Zelmer (na zdjęciu), ale nie polecam jej, ponieważ niedokładnie wyciska sok.      Blender, z którego korzystam najczęściej :) Przygotowuję nim koktajl lniany, koktajl jabłko- pietruszka, koktajle na bazie jogurtów i kefirów, a także warzywne kremy.       Termos, dzięki któremu przez kilka godzin mogę popijać ciepłą, ziołową herbatkę. Przydaje się szczególnie w pracy albo w przypadku ziółek, które należy gotować i pić "łyczkami" (kora lapacho albo skrzyp polny). Aktualnie mam przerwę w piciu ziół na rzecz mikstury oczyszczającej. Marzy mi się jeszcze kiełkownica wraz z zestawem nasion. Jeszcze nie wiem, jaką wybrać - możecie coś polecić? :)) Póki co moje kiełki rosną na talerzyku i wacie ;)   Odkąd prowadzę bloga udało mi się wprowadzić w życie wiele pożytecznych nawyków, a jako postanowienie noworoczne wyznaczyłam sobie systematyczne wprowadzanie do diety nowego zdrowego produktu lub dania - zapewne będę się nimi z Wami dzielić :)  Dbacie o swoją dietę? Źródło zdjęć: nokaut.pl | beawkuchni.com | sklepy24.pl | frito.pl 