Od zawsze sporadycznie piłam mieszanki ziołowe, lecz w ostatnim czasie staram się pić regularnie herbatki z:    Pokrzywy: zawiera m.in. chlorofil, beta-karoten, wit. C, K, z grupy B, wapń,  magnez, żelazo, krzem, fosfor, siarkę, kwasy organiczne, flawonoidy.  Dobrze przeczyszcza krew, pobudza porost włosów i je wzmacnia, tonizuje  skórę głowy i zapobiega łupieżowi. Oprócz picia naparu można stosować  także płukanki, ale nie poleca się ich dla blond włosów dlatego ja  przystaje przy herbatkach ;) Od dziś zaczynam pić herbatkę z pokrzywy  ususzonej przez moją mamę :) Lipy: zawiera flawonoidy (pochodne kwercetyny i kemferolu), garbniki, olejki eteryczne, kwasy organiczne, witaminę PP oraz śluz. Taka herbatka z miodem rewelacyjnie rozgrzewa podczas przeziębienia i działa kojąco na chore gardło. Uwielbiam jej smak, ale także nawilżające działanie na włosy (jako płukanka). Nagietka lekarskiego: zawiera dużo saponin triterpenowych, karotenoidów i flawonoidów, a także związki śluzowe, związki goryczowe,  kwasy organiczne, fitosterole, magnez, mangan i witaminę C. Nawilża  suchą, łuszczącą się i wrażliwą skórę, a także suche i zniszczone włosy.        Piję zioła zebrane i ususzone przez moją mamę lub zakupione w sklepie zielarskim, a nie herbatki ekspresowe. Ostatnio sięgam także po oczyszczającą mieszankę ziołową Piles zakupioną u Ojców Bonfratrów. Polecam także skrzyp polny, lecz osobiście jestem zbyt leniwa, aby go przygotować ;)     A na koniec przedstawiam fajną stronę o ziółkach dla włosów :) 