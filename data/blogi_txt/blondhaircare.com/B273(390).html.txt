Drożdże jako pokłady witamin z grupy B i mikroelementów to prosty sposób na przyspieszenie porostu włosów, wzmocnienie skóry głowy i cebulek, czyli fabryki włosów.    Jak przyrządzam drożdżowy napój?   Wrzucam do kubka 1/6 kostki drożdży, zalewam wrzątkiem, mieszam. Po kilku minutach dolewam dla smaku troszkę przegotowanego mleka i dodaję miodu (warto pamiętać, że miód w gorącej temperaturze traci swoje właściwości).    Ja osobiście uwielbiam smak drożdży, ale wiem, że nie wszyscy są w stanie go znieść. Aby poprawić smak napoju, niektóre dziewczyny przyrządzają go z dodatkiem na przykład soku owocowego.  Przerwy w piciu drożdży robię wówczas, gdy widzę oznakę ich nadmiaru, która u mnie objawia się zajadami w kącikach ust. Podczas pierwszej kuracji na twarzy pojawiły się także drobne wypryski, lecz po krótkim czasie od rozpoczęcia kuracji skóra się oczyściła i drobne wypryski zniknęły.    W wielu książkach przeczytałam, że drożdże należy pić przez 5 dni, a potem robić przerwę. Jeśli decydujemy się na picie drożdży przez kilka tygodni, nie warto przyrządzać napoju z całej kostki, a nawet 1/2 czy 1/4. 1/8 lub 1/6 kostki jest według mnie optymalną ilością.  Podczas kuracji należy obserwować swój organizm i w razie wystąpienia niepożądanych skutków ubocznych (na przykład ból brzucha, mdłości) należy niezwłocznie przerwać picie.  Włosy po drożdżach naprawdę rosną! Po mojej miesięcznej kuracji aż dwukrotnie musiałam poprawiać farbą odrosty. :) Niestety, kuracja nie przynosi takich samych efektów u wszystkich, wszystko zależy od organizmu. 