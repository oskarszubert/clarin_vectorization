Szampony jajeczne często stosowałam na początku mojej przygody z pielęgnacją włosów, a dowiedziałam się o nich od mojej Mamy :) Żółtko i płukanki octowe królowały w pielęgnacji włosów za czasów jej młodości i miałam głęboką nadzieję, że moje włosy będą wyglądały równie efektownie. Niestety okazało się, że żółtka wysuszały i barwiły moje zniszczone wówczas włosy na kurczakowy kolor, a także zostawiały na nich nieprzyjemny zapach, który utrzymywał się przez minimum tydzień ;) Struktura moich włosów uległa zmianie, ale pielęgnacja obfita w emolienty (oleje, maski z dodatkiem olejów oraz silikony) nadal służy im wyśmienicie. Nawet nie przeszło mi przez myśl, aby spróbować znów domowych sposobów, ale... miałam w lodówce zbyt dużo ekologicznych jajek i musiałam je szybko zużyć ;) Szampon przygotowałam z następujących składników:  jedno całe jajko 3 żółtka sok z połowy cytryny 4 łyżki odżywki Garnier Awokado i Karite         Zmoczyłam włosy, zawinęłam w ręcznik, aby odsączyć nadmiar wody i po chwili wmasowałam szampon w skórę głowy i we włosy. Na koniec odsączyłam dłonią nadmiar szamponu i nałożyłam foliowy czepek i ręcznikowy turban. Po 15 minutach spłukałam dokładnie jajeczną papkę, która okazała się szamponem i maseczką w jednym :)   Ku mojemu zdziwieniu, szampon nie pachniał surowym żółtkiem :) Zapach pojawił się w delikatnej wersji na włosach, ale o poranku już niczego nie czułam. Dla pewności posmarowałam końcówki pachnącym Kerastase Elixir K Ultimate :)      Moje wrażenia      Kiedyś...   Kiedyś, gdy moje włosy były zniszczone i bardzo, bardzo mocno porowate szampon barwił je na żółto, mocno usztywniał, wysuszał.      Teraz... Obecnie, gdy kondycja moich włosów jest o wiele lepsza, szampon maksymalnie je zmiękczył, dodał lekkości i nabłyszczył. Nawet ciężkie włosy u nasady w końcu się uniosły :) Jeśli chodzi o domycie włosów - szampon w zupełności sobie poradził, nie musiałam myć ich dwukrotnie. Wyglądały tak jak u małej dziewczynki: delikatnie falowane, mocno błyszczące, ultralekkie i puszyste :)       szafeczka.com       Jestem pewna, że gdybym miała w pełni naturalne włosy, szampon wygładziłby je, nawilżył, zmiękczył i nabłyszczył. Właśnie to zrobił z odrostami :) Po tygodniu zrobiłam sobie kolejny jajeczny szampon, aby sprawdzić, czy moje włosy rzeczywiście zaczęły tolerować żółtka. Tym razem wykorzystałam:  3 całe jajka sok z połowy cytryny 4 łyżki odżywki Garnier Awokado i Karite   Oba szampony działały identycznie, z tym że za drugim razem zapach jajek był na włosach właściwie niewyczuwalny :)    Pamiętajcie, że moje włosy są dobrze nawilżone dzięki pielęgnacji bogatej w emolienty, a co za tym idzie  są przygotowane na proteinowe eksperymenty. W przypadku zniszczonych włosów stosowanie takich jajecznych szamponów będzie wymagało silnie nawilżającej odżywki :) Stosowałyście kiedyś szampon jajeczny? Jak sprawdził się na Waszych włosach? :) 