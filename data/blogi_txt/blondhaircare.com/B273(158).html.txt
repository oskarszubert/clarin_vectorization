Od czerwca 2011 roku stosuję bardziej świadome sposoby pielęgnacji włosów i skóry, którymi chciałabym się dzielić na łamach tego bloga. Głównym celem bloga jest ukazanie walki o zdrowe i piękne włosy - co miesiąc postanowiłam publikować zdjęcia swoich włosów, aby oceniać ich kondycję i przyrost :) Byłam posiadaczką długich blond włosów, które przez nieodpowiednią pielęgnację uległy totalnemu zniszczeniu i musiały zostać obcięte do ramion. Drastyczne  skrócenie długości nie uporało się z rozdwojonymi i połamanymi włosami, dlatego przeszukałam setki stron, aby znaleźć rozwiązanie - na blogu będę się dzielić wszystkimi włosowymi odkryciami.    Nie czuję się dobrze w półdługich włosach, więc akcję zapuszczania uważam za rozpoczętą! :-) 