Na prośbę Kingi dzisiejszy wpis poświęcony jest mojej ulubionej odżywce wygładzającej - Isana z olejkiem babassu. www.logos.wikia.com    Skład wraz z analizą   Aqua (woda), Cetearyl alcohol (emolient - działanie nawilżające), Glycerin (gliceryna), Cetrimonium Chloride (konserwant, działanie myjące, antystatyczne, zmiękczające), Bis-diglyceryl Polyacyladipate-2 (emolient), Orbignya Oleifera Oil (olejek babassu), Behentrimonium  Chloride (konserwant, antystatyk), Hydroxyethylcellulose (funkcja zagęszczająca), Isopropyl Alcohol, Sodium Benzoate (konserwant),  Potassium Sorbate (konserwant), Parfum, Citric Acid, Sodium Hydroxide (substancja higroskopijna).    Skład jest prosty, niestety nie podoba mi się w nim np. benzoesan sodu, ale na szczęście odżywki nie nakłada się na skórę głowy, więc konserwanty nie dostają się do krwiobiegu :)   Działanie   Przetestowałam jeszcze inne odżywki z tej serii, lecz nie zadowoliły mnie tak jak ta :) Moje włosy są po niej bardzo gładkie, proste i lśniące. Stosowana zbyt często może jednak obciążać. Nadaje się do mycia włosów jako alternatywa szamponu :)     Kocham urozmaicać ją półproduktami! Wymieszana ze szczyptą l-cysteiny lub łyżeczką miodu lekko usztywnia włosy, przez co wydają się gęstsze - polecam takie zabiegi usztywniające cienkim włosom (pod warunkiem, że są nawilżone i zdrowe).     Zniewalające efekty osiągam na moich włosach mieszając odżywkę z półproduktami, które wykorzystuję do stworzenia płukanki l-cysteinowej:       1. l-cysteina,     2. d-panthenol,     3. witamina b3,     4. wyciąg z aloesu.    Nie pytajcie o proporcje, dodaję za każdym razem inne ilości ;) Zazwyczaj są to 2-3 krople witamin, 5-6 kropli aloesu i szczypta cysteiny.    Włosy błyszczą, są nawilżone i uniesione, przypominają mi efekt po farbowaniu (blask, nawilżenie, ujarzmienie) tylko, że przy pomocy bezpiecznych składników, a nie silikonów ;)    Nigdy nie nakładam tej odżywki na 2-3 minuty. Wykorzystuję ją do mycia włosów albo tworzę z niej maskę za pomocą półproduktów, nakładam czepek, owijam głowę 2 ręcznikami i po 30 min. spłukuję letnią wodą, na koniec chłodną. Myję nią także szczotkę z włosia dzika - przez następne 3 dni rozczesywanie taką szczotką to sama przyjemność 3    Cena: ok. 5 zł / 300 ml (często są promocje i można ją dostać za 3.99 zł) Dostępność: Rossmann (wycofana ze sprzedaży) 