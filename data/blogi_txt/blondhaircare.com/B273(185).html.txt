Dziś chciałabym Wam przedstawić mój naturalny sposób na pielęgnację skóry dłoni. Odkryłam go oczywiście przypadkiem podczas jednego z eksperymentów ;-)    Najpierw wymoczyłam całe dłonie w słoiku wypełnionym naparem z czarciego żebra (inaczej ostrożeń warzywny lub strachopłoch). Jest to magiczne ziele, które działa przeciwzapalnie, zmiękczająco, orzeźwiająco, wyciąga z organizmu choroby, a także przeciwdziała wypadaniu włosów :) Jeśli napar po kąpieli gęstnieje na dnie - oznacza to, że człowiek jest chory ;) Dłonie moczyłam około 5 minut, następnie pozwoliłam im swobodnie wyschnąć.      Tuż po wyschnięciu, gdy skóra była jeszcze miękka, wtarłam w ręce mieszankę octu jabłkowego z olejem rzepakowym w równych proporcjach. Mieszanka wchłonęła się w ciągu 2 minut.    Efekt jest niesamowity - dłonie są aksamitne, nawilżone, porcelanowe :)     www.prostesposoby.pl    Napar z ostrożenia może leciutko barwić zrogowaciałą skórę - jest to jednak zmywalne wodą :) Aby tego uniknąć polecam wykonać przed zabiegiem peeling kawowy :) Myślę, że czarcie żebro możemy zastąpić ewentualnie innym zielem, np. nagietkiem lub rumiankiem.    Cena czarciego żebra: ok. 3 zł/50 g. Dostępność: zielarnie, doz.pl . 