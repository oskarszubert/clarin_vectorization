Bardzo lubię ponure i deszczowe dni, ale tylko wtedy, gdy mogę siedzieć w domu owinięta w mój ulubiony kocyk :) W pracy w ciasnych biurach robi się szybko gorąco, powietrze jest suche od ogrzewania, a do tego te jarzeniówy nad moją głową, od których po kilku godzinach bolą mnie oczy i głowa... Tej jesieni wszystkie te czynniki negatywnie odbiły się na mojej skórze. Zwykle w chwilach kryzysu pomagał peeling z korundu i maseczka ze spiruliny, ale niestety nie tym razem.    Miód solo    Nagle przypomniało mi się, że gdzieś na blogu Aliny mignęła mi wzmianka na temat mycia twarzy miodem :) Spróbowałam nie licząc na jakieś spektakularne efekty po pierwszym użyciu, ale pozytywnie się zaskoczyłam! Do mycia wykorzystałam jedynie miód i wodę z kranu.    Codzienny makijaż oczu zmyłam płynem micelarnym, zwilżyłam kranówką twarz i nałożyłam miód na całą twarz, dość obficie. Zostawiłam go na około 5 minut, w tym czasie umyłam całe ciało co chwilę się oblizując :D Zmyłam miód pod prysznicem, wytarłam buzię ręcznikiem, spojrzałam w lustro i.. wow! :) Skóra rozjaśniona i nawilżona, boska :) Potem nałożyłam jeszcze kwas hialuronowy i olejek Khadi z białą lilią. lednica2000.pl    Miód, którego użyłam pochodzi z mojej rodzinnej pasieki, nie wiem jak zachowa się taki z marketu ;) Jeśli macie dostęp do dobrej jakości miodu, koniecznie spróbujcie! Miód jest oczywiście klejący, więc należy uważać, aby nie spływał z twarzy, trzeba też ochronić włosy, jeśli nie zamierzamy ich myć :) O wpływie miodu na włosy pisałam w początkowych wpisach, kiedy królował wśród moich kosmetyków :) Na długo o nim zapomniałam, czego teraz bardzo żałuję.    Miód i olej    Wypróbowałam też mycie twarzy miodem i olejem, który na pierwszy rzut oka wydał się jeszcze lepszy dla mojej suchej skóry niż sam miód. Zmieszałam olej z wiesiołka z miodem w stosunku 1:1, zwilżyłam twarz wodą aloesową i nałożyłam miodową maseczkę na 15 minut masując delikatnie skórę. Miód zadziałał troszkę jak emulgator, ładnie wymieszał się z olejem, a olej sprawił, że miód nie był aż tak klejacy :). Resztę mieszanki dodałam do maski Biovax Latte i nałożyłam na włosy. Zmyłam olej z buzi kranówką, przetarłam wodą aloesową. Efekt był podobny do pierwszej metody, ale tym razem zauważyłam większe ściągnięcie skóry wraz z porami :) Efekt ściągnięcia szybko zniwelował kwas hialuronowy i olejek Khadi, a zaskórniki dalej pozostały mniej widoczne :D     Miodowy tonik    Jak wiecie jestem fanką wszelkiego rodzaju domowych toników, dzięki którym mogę ograniczać korzystanie z wody w kranie :) Co kilka dni przygotowuję sobie coś innego. Tego dnia zaparzyłam herbatę z rumianku, dodałam do niej odrobinę miodu. Służyła mi przez 2 kolejne dni do przecierania twarzy o poranku i po wieczornym demakijażu. Miód rewelacyjnie nawilża suchą skórę, działa też przeciwzapalnie, więc na pewno będę do takiej miodowej wody wracać :) Miód sprawdzi się przy każdym rodzaju cery, o ile nie uczula.    W moim domu porządnego miodu nigdy nie brakuje, więc będę dalej eksperymentować. Jeśli znacie jakieś fajne miodowe przepisy - dajcie znać! :)   Miłego weekendu :))) 