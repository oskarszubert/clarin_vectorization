Często prosicie mnie, abym poleciła Wam jakąś dobrą maskę, najczęściej taką, która dobrze nawilży włosy i ograniczy puszenie. Bardzo trudno zdalnie polecić jakiś produkt, ponieważ jak wiecie ludzkie włosy różnią się między sobą strukturą i produkty, które rewelacyjnie sprawdzają się na moich włosach niekoniecznie sprawdzą się u innych.    Siempre na swoim blogu stworzyła cykl postów Włosowa siostra, dzięki któremu stara się pogrupować włosy według różnych typów - jeśli chcecie znaleźć dziewczynę o podobnych włosach, aby wzorować się na jej pielęgnacji - zajrzyjcie tutaj :) Kopiowanie pielęgnacji osoby o podobnym rodzaju włosów czy skóry głowy nie gwarantuje sukcesu, ale zawsze można się czymś zainspirować :-)      Ze swojej strony dziewczynom o porowatych włosach, a więc takich, które są skłonne do przesuszania i łamania, wrażliwe na zbyt gorące powietrze, zbyt kwaśne płukanki itp. chciałabym dzisiaj polecić produkty, na które zawsze mogę liczyć w kryzysowych sytuacjach. Zazwyczaj wystarczy 20 minut z jednym z tych produktów na głowie i włosy znów stają się mięsiste, błyszczące, sprężyste i nawilżone aż po same końce. Jak na razie nie odkryłam lepszych :)             Odżywka Garnier, Olejek z awokado i masło karite Dostępność: wszystkie markety i drogerie.   Cena: ok. 7 zł / 200 ml   Skład: Aqua, Cetearyl Alcohol, Palm Oil, Behentrimonium Chloride, Cl 15985, Cl 19140, Stearamidopropyl Dimethylamine, Chlorhexidine Dihydrochloride, Avocado Oil, Citric Acid, Shea Butter, Hexyl Cinnamal, Glycerin, Parfum.       Maska Serical, Crema al Latte     Dostępność: Allegro, sklepy fryzjerskie (stacjonarne i internetowe), drogerie Hebe.   Cena: ok. 10-22 zł / 1000 ml    Skład: Aqua, Cetearyl Alcohol, Cetrimonium Chloride, Dipamytoylethyl Hydroxyethylomonium Methosulfate, Parfum, Benzyl Alcohol, Citric Acid, PEG-5 Cocomonium Methosulfate, Methylchloroisothiazolinone, Sodium Glutamate, Hydrolyzed Milk Protein, Hydroxypropyltrimonium Hydrolyzed Casein, Methylisothiazolinone, Sodium Cocoyl Glutamate, Methylisothiazolinone,  Hydroxypropyl Guar Hydroxypropyltrimonium Chloride.       Maska Bioetika, Crema di Essenza I    Dostępność: Makro, sklepy internetowe, widziałam ją też np. na WGO.   Cena: ok. 20 zł / 500 ml    Skład:  Aqua, Propylene Glycol, Mirystyl Alcohol, Cetrimonium Chloride, Aloe Barbadenis, Coconut Oil, Citric Acid, Parfum, Benzyl Alcohol, Methylchloroisothiazolinone, Methylisothiazolinone.  Link do mojej recenzji.       Nie gwarantuję jednak, że na wszystkich porowatych włosach się one sprawdzą, ponieważ każda z nas ocenia porowatość swoich włosów subiektywnie, a po drugie wszystko zależy od pogody, wody w kranie,  użytych równocześnie kosmetyków  i wielu innych czynników. Włos włosowi nie równy, nawet ten porowaty czy gładki i śliski :)     A jakie są Wasze ulubione maski, które szybko przywracają Waszym włosom świetność? :) 