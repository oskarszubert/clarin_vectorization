Posty dotyczące moich odrostów wzbudziły nieco kontrowersji, więc wykorzystałam fakt, że mój gość usnął wczoraj o 21:30 i odszukałam w albumie zdjęcia z mojej wczesnej młodości. Wszystko po to, aby pokazać Wam jak moje włosy wyglądały wtedy, kiedy myłam je jedynie szamponem :) Właśnie w takim odcieniu je zapamiętałam.    Zdjęcia mają ponad 10 lat :D Jak widać, włosy na nich są pokarbowane. Ich odcień może się różnić w zależności od ekranów Waszych komputerów, ale mam nadzieję, że widzicie to samo co ja :) W każdym razie był to typowy polski blond - zimą troszkę mysi, latem słoneczny. Mlecz i bez wskazuje na to że, zdjęcia zostały zrobione w maju. Pamiętam to :)) Odrost wyrastający spod farby zawsze jest ciemniejszy i dopiero po jakimś czasie się rozjaśnia, szczególnie latem :) Dlatego nie zamierzam przyciemniać włosów farbą, na razie nie będę w ogóle kombinować, niech sobie swobodnie rosną :) W razie kryzysu sięgnę po produkt rozjaśniający, który kupiłam dzięki Wam w piątek – niebawem go pokażę :)      Na innych zdjęciach, na których włosy nie są „wystylizowane” karbownicą widać, jakie były kiedyś śliskie i ciężkie - właśnie o takich marzę :) Mam dość piórkowatych, puszących się, cienkich i lekkich wysokoporowatych włosów, aczkolwiek zdaję sobie sprawę, że są plusy i minusy posiadania takich włosów :)    Dziękuję Wam za motywację :* Miłego wieczoru :) 