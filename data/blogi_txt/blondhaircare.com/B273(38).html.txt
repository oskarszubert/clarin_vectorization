W czerwcu udało mi się zdobyć kosmetyki, które wpadły mi w oko już kilka miesięcy temu :) W Triny.pl zamówiłam mydełko Alepp 12%, dwa szampony Natura Siberica, czarną maskę marokańską Planeta Organica oraz glinkę Ghassoul :)                 Mydło Alepp to moje must have w walce z problematyczną skórą (zaskórniki, wysypka, alergie skórne). Dotychczas używałam mydełka z dodatkiem oleju z czarnuszki o wadze i zauroczona jego kojącym działaniem postanowiłam przetestować tradycyjne mydełko z 12% zawartością oleju laurowego.               Jest mało masek, po których moje włosy wyglądają prawie idealnie - błyszczą, są mięsiste i mają sporą objętość. Czarna maska marokańska Planeta Organica wstąpiła właśnie do tego grona :)) Na pewno poświęcę jej niedługo na blogu więcej uwagi :) Glinkę Ghassoul mam zamiar stosować w postaci maseczki do twarzy oraz jako dodatek do gotowych szamponów. Na pewno też sprawdzę jej działanie w roli szamponu :)            O szamponach Natura Siberica słyszałam same pozytywne opinie. Na początek wybrałam szampon neutralny i do włosów przetłuszczających się. Na doz.pl udało mi się też dorwać kultowy szampon aloesowy Equilibra, a w lumpeksie w końcu znalazłam porządną satynową poszewkę na poduszkę :) W przeciwieństwie do bawełnianej jest milutka w dotyku, nie plącze włosów podczas snu i nie odkształca skóry :) A teraz coś dla miłośników kotów - kilka zdjęć z sesji, którą zrobiłam podczas ostatniej wizyty w domu :)) Za każdym razem, gdy tam jestem, słyszę: "weź aparat i chodź, szybko!" :D Takiego widoku nie mogłam nie uwiecznić - kocurek śpiący na folii, tuż przy wielkiej dziurze :)           Śpiący na folii - od dołu! :) Przebudzony :)                                  W Poznaniu już zakwitła lipa :) Pamiętacie o nawilżającej płukance do włosów ze świeżych kwiatów lipy? Pisałam o niej tutaj :)                 I na zakończenie moje dzisiejsze popołudniowe przekąski :) Murzynek - moje ulubione ciasto, koktajl truskawkowy 3 oraz przepyszna, prosta i szybka sałatka według tego przepisu Megilounge, polecam! :) 