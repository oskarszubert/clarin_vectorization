Nie wiem jak Wy, ale ja nie lubię zamawiać kosmetyków przez Internet :) Jestem zbyt niecierpliwa, nie lubię oczekiwać na przesyłkę, a potem stać w zawsze długiej kolejce na poczcie. Poza tym raz otrzymałam przesyłkę z przeterminowanymi produktami...    Po przeczytaniu komentarza Anonimowego pod postem o masce Ruska Bania wpadłam na pomysł, abyśmy wspólnie sporządziły listę naszych ulubionych włosowych sklepów stacjonarnych z podziałem na poszczególne miasta (te większe). Tym bardziej, że często nie wiemy, że w danym mieście jest jakiś sklep "perełka" :) Co Wy na to?    Listę zawsze można poszerzyć :-)    Nie chodzi mi o standardowe drogerie, a o stacjonarne hurtownie z artykułami fryzjerskimi lub sklepy z orientalnymi, rosyjskimi czy naturalnymi kosmetykami lub półproduktami, które są ubóstwiane przez wszystkie włosomaniaczki :) Mogą być też dobrze zaopatrzone osiedlowe drogerie :)   Jeśli znacie jakieś warte uwagi sklepy - zostawcie komentarz z następującymi informacjami:  Miasto:   Nazwa sklepu:  Ulica:  Strona internetowa:  Jakie produkty można tam znaleźć:   Dla przykładu: Miasto: Poznań  Nazwa sklepu: Kosmyk  Ulica: Słowiańska 38F Strona internetowa: -  Jakie produkty można tam znaleźć: profesjonalne produkty fryzjerskie, m.in. maskę Crema Al Latte, Placenta itp.      Miasto: Poznań Nazwa sklepu: Eurokos Ulica: 27 grudnia 3 Strona internetowa: http://www.eurokos.pl Jakie produkty można tam znaleźć: kosmetyki i akcesoria fryzjerskie Napiszcie co sądzicie o takim spisie :) Na podstawie informacji, jakie od Was uzyskam stworzę listę takich sklepów w poszczególnych miastach Polski :) A póki co musi Wam wystarczyć CTRL+F, aby wyszukać miasto, które Was interesuje :)  PS: Wczoraj wychodząc spod prysznica zorientowałam się, że nieświadomie  zrobiłam sobie fajnego koczka za pomocą gumki do włosów, aby ochronić  włosy przed wodą :) Nie wiem jak to zrobiłam, ale dlaczego najlepsze  fryzury wychodzą mi zawsze wtedy, gdy mam zamiar iść spać? Też tak  macie? :D Uwaga!! Kolejne sklepy dodawajcie poprzez formularz dostępny w tym poście :-) 