Odrosty nie są tłuste, wręcz świeżo umyte - po prostu tak błyszczą :)        Czytając odpowiedzi na otwarte pytania zadane przeze mnie w ankiecie (cały czas można wypełniać:), zauważyłam, że wiele z Was żałuje, że już nie będę miała wysoko porowatych włosów i nie będzie można się na mnie wzorować w pielęgnacji. Mogę Was pocieszyć, że cały czas będę blondynką i moje włosy nigdy nie będą typowo nisko porowate - odrosty z miesiąca na miesiąc się rozjaśniają i nabierają porowatości. Już teraz, gdy nie mają kontaktu ze słońcem są dwukolorowe, więc myślę, że w czasie lata mocno się rozjaśnią. Między innymi dlatego nie mam zamiaru kombinować z koloryzacją :)                Musicie mi wybaczyć, że w tym miesiącu także nie udało mi się zrobić zdjęcia całych włosów. Zarówno pogoda, jak i krótki dzień mi nie sprzyjają, a nie potrafię robić zdjęć w domu ze względu na oświetlenie :( W tym miesiącu też musiałam robić zdjęcia "z ręki". Mam nadzieję, że w końcu uda mi się uzyskać pomoc w tym zakresie i będę mogła pokazać Wam włosy w całej okazałości :) Odrost mierzy dopiero 8 cm i po rozprostowaniu sięga do oczu. Od ponad tygodnia intensywnie pracuję nad przyrostem, więc mam nadzieję, że uda mi się go w końcu przyspieszyć. :) Na koniec dwie odrostowe inspiracje :)   Beyonce w Listen... ... i Jessica Alba na czerwonym dywanie podczas jednej z tegorocznych imprez :)          Jak Wam idzie zapuszczanie? Mam nadzieję, że się nie poddajecie :) Wyniki ankiety przedstawię niedługo, ale już teraz mogę Wam napisać, że pozytywnie zaskoczył mnie duży odsetek Czytelniczek wracających do naturalnego koloru :) 