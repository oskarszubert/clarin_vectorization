Nie wiem jak Wy, ale ja na ten dzień czekałam z niecierpliwością! Szczerze mówiąc na samym początku nie byłam pewna czy dotrwam... Pamiętam smak siemienia pierwszego dnia - nie było łatwo ;) Minęło kilka dni i po prostu uzależniłam się od jego smaku :)        Już teraz wiem, że siemię lniane będzie towarzyszyło mi już zawsze. Nie spodziewałam się, że wystarczy miesiąc, abym mogła zauważyć jakiekolwiek efekty. Pierwsze znaki pojawiły się już po 3 tygodniach. Nie wyczekiwałam efektów, zwracałam uwagę na zmiany, które zachodzą, dziwiłam się, a dopiero potem przypominało mi się, że spożywam siemię :) Lniany koktajl piłam codziennie od 23.07 z wyjątkiem dnia, w którym byłam na weselu.   * Włosy *   Zauważyłam przede wszystkim wysyp baby hair. Kłują w opuszki palców jak igły :) Te przy linii twarzy, koloru jasny blond, przeszkadzają mi w nakładaniu olejku - opaska nie daje rady, aby je zgarnąć! Niestety po lewej stronie jest ich o wiele więcej niż po prawej... Kilka dziewczyn w komentarzu także napisało, że mają wysyp bejbików po siemieniu :))) Odnotowałam też zmniejszone przetłuszczanie włosów, głównym sprawcą jest przede wszystkim szampon Organicum i płyn Facelle, ale zważając na to jak siemię działa na skórę - myślę, że ma także wpływ.   * Skóra *   Siemię bardzo dobrze wpływa na moją skórę. Pewnego dnia podczas kąpieli oczyściłam skórę twarzy płynem Facelle i kranówką. Wytarłam się ręcznikiem, wyszłam z wanny. Po dwóch godzinach zorientowałam się, że nie przetarłam skóry wodą pietruszkową i nie nałożyłam olejku/kremu! Skóra nie była ściągnięta... A wcześniej aż szczypała z suchości i nie było mowy o braku nawilżenia tuż po umyciu. Powtórzyłam zabieg trzykrotnie i efekt cały czas był taki sam - zero ściągnięcia. Zauważyłam też zanik zaskórników (może to mieć związek także z wodą pietruszkową). Czekam na więcej!   * Paznokcie *   W tej kwestii siemię spisuje się na medal - moje problemy z paznokciami w końcu się rozwiązują. Rosną szybko, są różowiutkie i twarde - na to czekałam kilka miesięcy! Lekarz przepisał antybiotyk (nie wykupiłam), a wystarczyło sięgnąć po ziarenka lnu :) 0,5 cm zdrowych, nowych paznokci :)   * Zdrowie *     Nie tylko na urodzie mi zależy, ale także na zdrowiu i energii :) Kłopotów z trawieniem nigdy nie miałam (raz zatrułam  się zapiekanką bolońską), więc w tej kwestii nie widzę żadnych zmian. Zmęczenie w ciągu dnia odczuwam coraz mniejsze, ale wpływ na to może mieć także fakt, że piję więcej wody i zmuszam się do aktywności fizycznej ;) Nie odczułam bólu podczas pierwszego dnia miesiączki, a dla porównania przed eksperymentem prawie jechałam na pogotowie z bólu :P Raz nie zawsze, więc zobaczymy co będzie później :) Nie zauważyłam zmian jeśli chodzi o wagę. Efektów niekorzystnych nie odnotowałam.    Jeśli Wy także pijecie siemię - podzielcie się efektami dodając komentarz, koniecznie! :) Napiszcie jak długo pijecie siemię, w jakiej postaci i jakie widzicie efekty :)    Inne posty z tej serii: Eksperyment - start Toksyczność siemienia lnianego a mój eksperyment 