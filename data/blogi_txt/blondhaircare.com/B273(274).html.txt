Zdjęcie z października ;)    Przyznam szczerze, że taka ankieta to coś wspaniałego. W sumie otrzymałam 2.355 ankiet, a w nich mnóstwo cennych treści - od prześmiesznych, przez krytyczne po wzruszające. Najwięcej ankiet spłynęło pierwszego i drugiego dnia, wszystkie czytałam na bieżąco i niesamowicie poprawiały mi humor :) Jeśli jesteście ciekawi, czym charakteryzuje się społeczność skupiona wokół mojego bloga, zapraszam do przeczytania.        Czytelnicy mojego bloga Odpowiedzi na pytanie o płeć w ogóle mnie nie zaskoczyły. Wiedziałam, że zdecydowaną większością są Czytelniczki, ale po kilku mailach i komentarzach byłam świadoma, że mojego bloga czyta też kilku mężczyzn. :)           Aż 92% odwiedzających bloga stanowią osoby nieprzekraczające 30. roku życia. Mimo wszystko bardzo się cieszę, że wśród nas są też starsze osoby i mam nadzieję, że będzie ich przybywać coraz więcej - w końcu na pozytywne zmiany nigdy nie jest za późno. :)         Po tygodniu spędzonym w idyllicznie położonej miejscowości, gdzie powietrze jest rześkie i świeże, a czas płynie dwa razy wolniej, utwierdziłam się w przekonaniu, że nie nadaję się już do życia w dużym mieście. Dlatego zazdroszczę tym 19%, które mają przyjemność żyć na wsi :) Wiem, że są tego plusy i minusy, ale ja osobiście widzę dużo więcej plusów. Jeszcze kilka lat temu nie wyobrażałam sobie, żebym mogła wyprowadzić się z Poznania, ale teraz coraz częściej to rozważam... :)        I na koniec tej części podsumowanie odpowiedzi na pytanie o Wasze codzienne zajęcie. Jak widać, grupa studencka jest najliczniejsza. :) Włosy moich Czytelników           Nie spodziewałam się, że aż 42% ankietowanych będzie miało naturalny kolor włosów i że aż 25% wraca do naturalnego koloru - mam naprawdę duże zdalne wsparcie. Mimo że zrezygnowałam z farbowania, jest tu także duuużo miejsca dla dziewczyn o rozjaśnianych lub farbowanych włosach. :)         Jak widać, przyciągam osoby o porowatych włosach, które sama posiadam. :)        Blog nie jest poświęcony wyłącznie włosom koloru blond, dlatego bardzo się cieszę, że poza blondynkami odwiedzają go też osoby o innych kolorach włosów. Gdy zakładałam tę stronę, miała być moim anonimowym notatnikiem i adres nie miał wtedy dla mnie wielkiego znaczenia. Teraz wybrałabym bardziej ogólny, krótszy i łatwiejszy, ale chyba za późno na zmiany. ;)      Wasza opinia o moim blogu Odpowiedzi na pytanie o częstotliwość postów ciekawiły mi najbardziej. 69 osób opowiadających się za publikowaniem postów dwa razy dziennie to dla mnie największy komplement :)) Obawiam się jednak, że taką częstotliwością mogłabym Was zamęczyć, więc pozostanę przy aktualizacji bloga w dotychczasowym tempie. Aż 1/4 ankietowanych odwiedza bloga codziennie, więc postaram się nie robić zbyt długich przerw między postami, chociaż nie zawsze jest to zależne ode mnie. To naprawdę miłe, że większość chciałaby czytać bloga codziennie lub co drugi dzień. :) Treść tego pytania zmieniłam w ostatniej chwili, przez co dwie pierwsze odpowiedzi okazały się zupełnie bez sensu. ;) Gdy zwróciła mi na to uwagę Czytelniczka, było już za późno - spłynęło zbyt wiele ankiet i nie mogłam dokonać zmian. Tak czy siak, i tak dowiedziałam się, które posty lubicie najbardziej. :)          Nie mam zamiaru zmieniać adresu czy tematyki bloga, chciałam jedynie poznać Wasze zdanie :) Ale przyznam, że częściej chciałabym pisać o tym, co jem, bo byłoby to dla mnie niesamowitą motywacją do urozmaicania jadłospisu. Czasami chciałabym też napisać o czymś innym niż włosy, ponieważ nie tylko one mnie interesują. ;) Zdarzało się, że miałam ochotę odejść od tematu włosów i napisać na przykład o mojej walce z zatokami, upolowanym w second-handzie płaszczu czy o moich zmaganiach z aerobikiem, ale ostatecznie rezygnowałam, bo wiem, że większość z Was szuka tutaj włosowych wpisów. Ostatnio w modzie jest zakładanie kilku tematycznych blogów, ale jeszcze nie jestem na to gotowa i muszę znaleźć jakieś inne rozwiązanie. :)                 Aż 69% Czytelników podziela mój ascetyczny minimalizm, który nie podoba się jedynie 93 osobom. Mam nadzieję, że z biegiem czasu się przyzwyczają :)         Wiele osób tęskni za dziewczyną z kokardką w nagłówku bloga i mogę Was zapewnić, że na pewno kiedyś wróci w odświeżonej formie, ale muszę jeszcze trochę poczekać, bo zmiana szablonu bloga to niestety dość spory wydatek :(    Najbardziej zaskoczyło i jednocześnie uradowało mnie to, że wiele osób napisało mi, że lubi moje kotki, które czasami pokazuję na zdjęciach. Dwie osoby napisały mi, że nie lubią kotów. ;)  Niektórzy chcieliby, abym urozmaicała bloga bardziej prywatnymi postami, kilka osób zaznaczyło, że omija je z daleka. Niektóre osoby szukają na blogu tylko wpisów o tematyce włosowej, inne chciałyby więcej poczytać o odżywianiu, zdrowiu czy pielęgnacji cery. Jednym słowem - ile osób, tyle opinii. :)     Po przeczytaniu odpowiedzi na pytania otwarte mogę stwierdzić, że moi Czytelnicy to kulturalne, ambitne i inteligentne osoby, które dbają nie tylko o urodę, ale także o swoje zdrowie. Niezwykle mnie to cieszy, bo właśnie takich odbiorców sobie wyobrażałam i właśnie takich chciałam przyciągać. :) Dostałam od Was mnóstwo porad, uwag, podziękowań i ogrom motywacji. Bardzo dziękuję wszystkim, którzy wzięli udział w ankiecie! :) 