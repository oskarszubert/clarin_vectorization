Uwielbiam awokado! Od dłuższego czasu jem je co najmniej raz w tygodniu i bardzo często wykorzystuję w pielęgnacji :) Szczególnie w piątki, kiedy po powrocie do domu czuję zmęczenie po całym tygodniu spędzonym w pracy.  Nic tak nie dodaje energii jak chwila relaksu z pożywnym koktajlem oraz zabiegami dla skóry i włosów :)        Właściwości awokado   Jednym słowem, awokado to owoc o cudownych właściwościach odżywczych :) Na temat jego walorów napisano wiele artykułów, więc nie będę się rozpisywać. Więcej informacji przeczytacie na przykład tutaj :) Koktajl      Składniki:  ¾ dojrzałego, obranego awokado, 1 obrany banan, 1 jabłko ze skórką, 1 kubek niegazowanej wody mineralnej.   Wszystkie składniki miksuję blenderem i gotowe :) Koktajl jest bardzo, bardzo sycący, więc popijam go powoli, praktycznie przez cały czas trwania domowego SPA :) Ma dosyć słodko-mdły smak, więc nie wszystkim może smakować... Ja go lubię :) W Internecie jest mnóstwo przepisów na koktajle z awokado, na przykład tutaj :)             Pozostałą ćwiartkę awokado mielę blenderem na jednolitą, gęstą papkę (bez dodatku wody) i wykorzystuję jako maseczkę do włosów i skóry :) Maseczka do twarzy i dekoltu     Najpierw zmywam makijaż, oczyszczam buzię mydełkiem z Aleppo, a następnie biorę kąpiel, podczas której peelinguję twarz i dekolt. Tuż po kąpieli nakładam na przygotowaną skórę oleistą papkę z awokado. Po 20 minutach zmywam maseczkę pod bieżącą wodą na tyle, aby nadal wyczuwać na skórze tłustą warstewkę. Resztkę maseczki wycieram papierowym ręcznikiem.      Maseczka za każdym razem intensywnie odżywia i natłuszcza skórę, nawet lepiej niż moja ulubiona dotychczas spirulina :) Już po pierwszym takim zabiegu zmęczona cera nabrała ładnego kolorytu i przede wszystkim widocznie rozjaśniła przebarwienia, z którymi walczę od zeszłego lata :) Mój TŻ (pierwszy raz użyłam tego skrótu :D) zapytał tego wieczoru co zrobiłam, że mam taką alabastrową cerę ;)   Czasami po zmyciu maseczki odczuwam na mojej suchej cerze delikatne ściągnięcie, więc nakładam na twarz cienką warstwę delikatnego kremu. Najczęściej jest to fluid nawilżający Mythos, który otrzymałam jakiś czas temu do przetestowania. Ma przyjemny skład, szybko się wchłania do matu i używam go właśnie wtedy, gdy moja cera potrzebuje jedynie delikatnego nawilżenia :) Maseczka do włosów   Drugą część papki mieszam zawsze z odżywką Garnier Awokado i Karite w stosunku 1:1 i nakładam na wilgotne włosy i skórę głowy pod turban.           Po 30 minutach spłukuję delikatnie maseczkę (tak, aby na końcówkach pozostało jej jeszcze dużo) i myję skórę głowy łagodnym szamponem. Mieszankę dokładnie roztartego, dojrzałego awokado i odżywki spłukuje się z włosów tak samo, jak zwyczajną odżywkę :) Maseczka mimo swojej zielonkawej barwy nie wpływa na zmianę koloru moich włosów. Nieco je rozprostowuje, ujarzmia i mocno nabłyszcza :) Włosy nabierają objętości i są przy tym sypkie i nawilżone :)    Z awokado można łączyć wiele różnych produktów (miód, żółtko, jogurt, oleje), ale te najprostsze przepisy sprawdzają się u mnie najlepiej :) A w jaki sposób Wy wykorzystujecie awokado? :) 