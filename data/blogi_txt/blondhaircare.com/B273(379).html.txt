Wróciłam :D I przyznam szczerze, że jestem zaskoczona - włosy wróciły w stanie nienaruszonym ;) Pogoda była upalna, wiatr niewyczuwalny, fal brak... czułam się jakbym była nad jeziorem ;) Dopiero ostatniego dnia zerwał się lekki wiaterek i włosy zaczynały być klejące w dotyku (takie jak po kąpieli w morzu). Na szczęście dla włosów, że nie ciągnie mnie do wody - zanurzałam się tylko do karku, aby się schłodzić.    Na wyjazd wzięłam ze sobą olejek z pestek malin (odżywka b/s i krem do twarzy na noc), olejek pod prysznic Isana (do mycia ciała i włosów) oraz mleczną maskę Biovax. Te 3 produkty stuprocentowo wystarczyły, ale na dłuższy wypad wzięłabym więcej masek ;) Nad morzem włosy umyłam tylko raz i poszłam spać w mokrych (grafik był napięty). Rano były mięciutkie jak kaczuszka i wyglądały tak:    kliknij, aby powiększyć      Zaraz potem zaplotłam ślimaka na ok. 2 godziny. Z tego względu, że pytałyście o niego kilka razy (jak wygląda itp.) -wrzucam parę sekund filmiku, na którym go rozplątuję do zdjęć ;) Film nie obejmuje  momentu, w którym zdejmuję 3 małe spinki "żabki ;) lipiec 2012   Są  różne gusta, ale ja uwielbiam latem "wiatr we włosach" i efekt nieładu po ślimaku :) Znając życie na pewno niedługo znudzą mi się ślimakowe fale i będę znów nosić proste włosy ;) Najważniejsze, aby włosy były zdrowe, zadbane i błyszczące - ułożyć można je zawsze.    A dla porównania... moje włosy nad morzem 2 lata temu (podczas jednodniowego pobytu, bez kąpieli w słonej wodzie!) :D      Nad morzem nie zapomniałam o siemieniu lnianym - dodawałam wyjątkowo do jogurtów :) Przyznam szczerze, że o wiele bardziej wolę smak mojego żelu z jabłkiem. A na koniec mała ciekawostka :) Łój z przetłuszczonych włosów zawiera enzym przekształcający testosteron w DHT, który powoduje wypadanie włosów. Dowiedziałam się o tym wczoraj i mam nadzieję, że nie przeinaczyłam ;) Tak czy siak: łój to zło! Nie "przetrzymujemy" długo tłustych włosów - myjemy!    Wracam do weselnych przygotowań - za 5 godzin muszę być w Koninie :) Buziaki!    PS: Odpowiem na wszystkie pytania po powrocie ;) 