Dzisiaj chciałabym Wam przedstawić kolejny cudowny olejek - jest to...    ...Ajurwedyjski olejek do twarzy i ciała z białą lilią polecany jest do  pielęgnacji skóry suchej i dojrzałej. Zawiera naturalne oleje roślinne i  zioła, które  skutecznie uwadniają i nawilżają skórę. Wykazuje czynne  działanie aromaterapeutyczne. Skład    Oryza sativa oil (olej ryżowy)  Sesamum indicum oil **(olej z sezamu  indyjskiego)  Helianthus annuus oil** (olej słonecznikowy)  Lilium  polyphyllum (lilia)  Hemidesmus indicus (sarsaparilla)  Glycyrrhiza  glabra (lukrecja)  Convolvulus alsinoides  Emblica officinalis (amla)  Pogostemon cablin (patchouli)  Tocopheryl acetate (witamina E)   Onosma  hispidum Commiphora myrrha (mirt)  Linum usitatissimum (len zwyczajny) Foeniculum vulgare (koper włoski)  Prunus dulcis (migdałowiec zwyczajny)  Triticum vulgare (olej z kiełków z pszenicy) Daucus carota  sativa (marchew zwyczajna)  Limonene (zapach) Biała lilia wykazuje działanie ochładzające, ściągające, przeciwzapalne, opóźnia proces starzenia się skóry. Anantmool łagodzi podrażnienia. Lukrecja pomaga utrzymać odpowiedni stopień uwodnienia skóry, wpływa bardzo korzystnie na cerę. Amla zapobiega infekcjom skóry, opóźnia proces starzenia, wygładza zmarszczki. Patchouli szczególnie polecany dla skóry suchej i dojrzałej, aktywizuje proces regeneracji komórek skóry. Fenel łagodzi podrażnienia, oczyszcza, wygładza zmarszczki. Olej z sezamu indyjskiego działa wygładzająco i nawilżająco. Posiada właściwości kojące, reguluje pracę gruczołów łojowych. Olej  z ziaren słonecznika posiada właściwości nawilżające i regenerujące.  Jest bogaty w naturalną witaminę E. Patchouli jest afrodyzjakiem, działa uspokajająco, relaksująco. Koper łagodzi napięcie nerwowe i stres. Mirt łagodzi zmysły. Produkt posiada certyfikat BDIH, a więc nie był testowany na zwierzętach.     [Źródło]   Sposób użycia     Użyj 10-15 ml oleju do masażu twarzy i całego ciała. Olej wchłonie się  bardzo szybko. Po aromatycznym masażu ajurwedyjskim olejem polecane jest  rozpylenie wody różanej na twarz i ciało, aby uwodnić skórę.  Przeznaczony do codziennego stosowania.     Cechy produktu    Pojemność: 210 ml;  Cena: 59 zł;  Zapach: specyficzny, przyjemny, orzeźwiający;   Konsystencja: oleista, ale na pewno troszkę delikatniejsza od kuchennego "Kujawskiego"; Kolor olejku: zgnita zieleń.  Szkoda, że buteleczka jest plastikowa i nie chroni oleju przed światłem słonecznym. Na szczęście zapakowana jest w kartonik, więc mamy pewność, że ta ochrona była zachowana podczas dystrybucji. W domu lepiej przechowywać olejek w ciemnym miejscu.    Opis mojej cery Moja cera, podobnie jak skóra na całym ciele, jest strasznie sucha. Jeśli rano nie nałożę olejku i spędzam dzień w suchym, zakurzonym miejscu to skóra na twarzy już po południu szczypie mnie od suchości :(     Gdy używałam kremów - strasznie mnie zapychały, co powodowało permanentne pojawianie się nietypowych, pojedynczych pryszczy na nosie, brodzie i czole. Skóra na nosie była dodatkowo taka miękka, lekko kaszkowata. Okropna. Nałożenie jakiegokolwiek podkładu kończyło się łuszczeniem skóry (szczególnie na nosie).     Odkąd stosuję olejki nie mam z cerą większych problemów - jest matowa, bardziej jednolita, nie łuszczy się, rzadziej goszczą na niej niespodzianki, ale nadal cechuje się skłonnością do przesuszania.   Działanie olejku Już po pierwszym użyciu olejek przewyższył moje oczekiwania i zepchnął na drugi plan wszystkie zwykłe olejki, które do tej pory używałam do pielęgnacji twarzy.     Bardzo szybko się wchłania, jest lekki, delikatny, nie zapycha. Doskonale nawilża! Zastosowany po peelingu w połączeniu z kwasem hialuronowym sprawia, że moja skóra jest jędrna, gładka, jednolita, odżywiona i nawilżona = cudowna :) Olejek nakładam także delikatnie na skórę pod oczami. Jest bardzo wydajny. Używam go codziennie rano i wieczorem od 28 dni. Smaruję obficie buzię i dłonie - zużycie przedstawia się następująco:     Kąpię się w oliwie z oliwek, więc moje ciało nie potrzebuje dodatkowego olejowania ;) Kilka razy użyłam go na włosy w połączeniu z Sesą Plus - mieszanka zdała egzamin błyszcząco :)    Moja aktualna pielęgnacja twarzy Ranek     1. Przecieram dokładnie twarz wacikiem nasączonym hydrolatem z nasion słodkich migdałów;     2. Na wilgotną od hydrolatu buzię nakładam olejek Khadi z białą lilią;   3. Po 15 minutach ścieram nadmiar olejku chusteczką higieniczną i robię makijaż - eyeliner + tusz do rzęs.      Wieczór     1. Zmywam makijaż i brud z całego dnia skróconą metodą OCM (najczęściej samą oliwą z oliwek), wycieram buzię;     2. Rozpylam na twarz hydrolat różany lub z nasion ze słodkich migdałów;   3. Na wilgotną od hydrolatu buzię nakładam półprodukt: kwas hialuronowy, mleczan sodu, elastynę, keratynę lub d-panthenol; 4. Na wilgotną od hydrolatu i półproduktu buzię nakładam olejek Khadi z białą lilią.     Raz na tydzień pielęgnuję twarz bardziej intensywnie, czyli przed wieczorną pielęgnacją wykonuję delikatny peeling kawowy.      Tworzę też proste, delikatne mgiełki do twarzy, które rozpylam na buzię przed nałożeniem olejku (łączę wtedy wieczorny pkt. 2 i 3). Zwykle pojemność takiej mgiełki wynosi maksymalnie 30 ml, aby wystarczyła na kilka dni zachowując świeżość.    Przykładowe receptury mgiełek 1. 20 ml hydrolatu + 5 ml soku z aloesu + 5 kropel d-panthenolu; 2. 20 ml hydrolatu + 5 kropel mleczanu sodu;  3. 20 ml hydrolatu + szczypta mocznika;  4. 20 ml hydrolatu + 5 kropel kwasu hialuronowego + 5 kropli elastyny.        Ważne jest dla mnie to, aby mgiełki były nawilżające, czyli uzupełniały działanie olejku na mojej suchej skórze. 