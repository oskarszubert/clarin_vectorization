Czy słyszałyście kiedyś o tym małym cudeńku?! Wiele razy ta nazwa obijała mi się o uszy, lecz dopiero ostatnio olśniło mnie, żeby taki olej przetestować :)    Olej tamanu tłoczony jest z owoców drzewa tamanu, które rośnie w Afryce, Azji i na wyspach Oceanu Spokojnego. Ma ciemnozielony kolor i pachnie jak przyprawa do rosołu :)    Jest to olej idealny dla osób zmagających się z problemami skórnymi. Jego działanie podobne jest do działania maści sterydowych. Ma właściwości przeciwzapalne, gojące, redukujące blizny, przeciwgrzybicze, antywirusowe, antybiotyczne, przeciwreumatyczne, regenerujące... Olej ten od wielu lat stosowano do leczenia wszelkich chorób skórnych, m.in. trądu, gangreny, opryszczki, łuszczycy, egzemy, trądziku, oparzeń, dermatoz.     Co przesądza o skuteczności oleju? Naturalne flawonoidy: kwas kalofillowy i kallofilloidyna, a także wysoka zawartość niezbędnych nienasyconych kwasów tłuszczczowych NNKT (kwas linolowy oraz oleinowy), kumaryny, laktony, fitosteroli i olejków eterycznych.    Jest to bardzo cenny, drogi olejek. Aby wytłoczyć kilogram oleju należy zużyć aż 20 kg pestek drzewa tamanu.    Przetestowałam go na swojej skórze i muszę powiedzieć, że działa rewelacyjnie. Drobne wypryski giną w ciągu jednej nocy, bardzo dobrze goi uszkodzony naskórek. Na pewno stanie się nieodłączonym towarzyszem mojego życia :)    Na koniec stworzyłam tabelkę, która przedstawia porównanie cenowe w 4 najpopularniejszych sklepach internetowych.        Szczerze polecam! :) 