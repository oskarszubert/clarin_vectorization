Właściwości tego oleju znane są już od dawna, nie tylko w suchym klimacie Maroka, ale także na całym świecie. Doskonale nadawał się do  pielęgnacji nastawionych na działanie słońca i wiatru przesuszonych  włosów oraz skóry.    Olej arganowy pozbawiony jest konserwantów oraz bogato zaopatrzony w  kwasy tłuszczowe (omega-6 i -9) i witaminę E. Wspiera naturalne  mechanizmy obronne komórek człowieka. Szczególnie polecany do skóry dojrzałej, suchej oraz trądzikowej, choć z powodzeniem może być stosowany już u niemowlaków do ochrony i pielęgnacji także ich delikatnej skóry. Kobietom w ciąży zalecany jest w celu zapobiegania  rozstępom, natomiast osobom starszym do nacierania rozbolanych mięśni i  stawów.    Olej arganowy wykorzystywany jest również w medycynie tradycyjnej,  sprzyja gojeniu się ran, ma działanie przeciwzapalne i łagodzące przy  chorobach skórnych takich jak np. ospa. Chroni skórę i włosy przed  działaniem promieni słonecznych, pobudza krążenie krwi. [źródło] [źródło]    Rok temu siostra przywiozła mi olejek arganowy prosto z Maroka, ale w sumie go nie polubiłam. Na buteleczce nie było składu, kto wie, co tam tak naprawdę wlali ;) Kiedyś zamówiłam olejek na Allegro, za 100 ml zapłaciłam 50 zł, a moje włosy były po nim tragiczne - suche, elektryzujące się. W końcu nauczyłam się zwracać uwagę na składy kosmetyków i po kilku miesiącach wszystko było jasne - sprzedali mi prawie czystą parafinę...    Wracając do mojego ulubieńca - używam go tylko do włosów, najczęściej jako odżywkę bez spłukiwania. Wcieram olejek w umyte, suche, rozczesane włosy. Minimalną ilość.    Co mi to daje? Włosy stają się sprężyste, nawilżone, mięsiste, wygładzone i błyszczące. Uzupełniam w ten sposób działanie maseczek.     Od razu muszę zaznaczyć, że nie wszystkie włosy taki zabieg polubią. Moje włosy są porowate, więc chłoną te minimalne ilości olejku. Włosy charakteryzujące się niską porowatością mogą po nałożeniu wyglądać na przetłuszczone, szczególnie te rzadkie i/lub cienkie (ale to zawsze kwestia indywidualna, więc warto spróbować!).    Olej-odżywkę należy dobrać do rodzaju włosów (np.: włosy o wysokiej porowatości - olej arganowy, włosy o niskiej porowatości - kokosowy), ale porowatość nie jest jedynym wyznacznikiem. Ważne są też indywidualne preferencje - włosy mogą lubić dany olej i już, wbrew wszystkim zasadom :)    Jak wygląda cały zabieg? Przede wszystkim trzeba zachować ostrożność, aby nie potłuścić włosów. Na dłoniach rozprowadzam kropelkę olejku tak, aby zostawił delikatną, błyszczącą poświatę na skórze (nadmiar zawsze wcieram w inne części ciała). Potem rozprowadzam olejek na włosach, smaruję nawet grzywkę ;) Jeśli okazuje się, że włosy pragną jeszcze troszkę olejku - zabieg powtarzam. Lepiej robić to stopniowo, aby nie przedobrzyć. Zawsze można poćwiczyć na włosach tuż przed myciem :) Kolejnym ulubieńcem pod tym względem jest olejek Sesa Plus - ochy i achy na jego temat możecie już na blogu przeczytać :) Ze względu na obecność ziół nie stosuję go podczas dry hair day. Stosujecie olejki w ten sposób czy macie inne olejowe patenty? :) 