Postanowienia, które dzisiaj wymienię chodzą za mną od dobrych kilku miesięcy. Cały czas odkładam ich realizację na później, a biorąc pod uwagę, że nic nie motywuje mnie bardziej niż złożenie deklaracji na blogu, postanowiłam się nimi podzielić. Jeśli Was nie obchodzą - wybaczcie :))      Nie będę siedzieć/leżeć z laptopem na kolanach/udach. Będę siedzieć tylko przy biurku! Odwiedzę ginekologa (profilaktycznie).  Nie przekroczę limitu na zakupy. A ile wynosi limit w lutym? 0 zł :-) Nie dotyczy jedzenia i rachunków. Odwiedzę aptekę i poproszę o próbki kremów z filtrem, aby wybrać ten, który będzie mi najbardziej odpowiadał (przede wszystkim nie podrażniał spojówek). Większość kremów się u mnie nie sprawdza i wolę nie ryzykować z produktami pełnowymiarowymi :( W moim przypadku zdecydowanie sprawdza się zasada Pareto 80/20 - przez 80% czasu noszę 20% ubrań. W związku z tym postanowiłam zrobić w szafach porządek i oddać część ubrań tym, którzy ich potrzebują. Przynajmniej raz w tygodniu obejrzę dobry film i ciekawy dokument, np. na Discovery :) Możecie coś polecić? :) Codziennie będę zakraplać nos alocitem (szczegóły), jako pierwszy krok ku oczyszczaniu zatok ;)     W ramach realizacji noworocznych postanowień kilka dni temu wybrałam się do dermatologa - jutro idę na odczyt testów płatkowych i zobaczymy co będzie dalej...  Podczas wizyty okazało się, że pani dermatolog jest jedną z jurorek Blog Roku 2012 :D Jaki ten świat mały ;) Skoro mowa o tym konkursie - chciałabym podziękować wszystkim, którzy oddali na mnie głos :) Jak na kilkaset blogów biorących udział w tej kategorii i tak znalazłam się na dość wysokiej pozycji (w pierwszej 40-tce) - dziękuję :* 