Woda różana Khadi miała zastąpić mi domowe toniki, natomiast olej różany miał uspokoić moją cerę, przede wszystkim wyeliminować zaskórniki i zredukować przebarwienia. Poniżej napiszę, czy te produkty sprostały moim oczekiwaniom :) Olej Khadi Rose      Opis producenta     Ajurwedyjski olejek do masażu ciała i twarzy z różą zalecany jest do pielęgnacji wszystkich typów skóry. Zawiera naturalne oleje roślinne i zioła, które rozjaśniają miejscowe przebarwienia, redukują piegi:   Manjistha poprawia krążenie, oczyszcza skórę, wykazuje właściwości tonizujące, antybakteryjne, ściągające. Czerwone drzewo sandałowe polecane na jasne blizny i przebarwienia. Kurkuma i Kasturi Manjal wpływają korzystnie na cerę. Płatki róży uwadniają i zmiękczają skórę. Szafran rozjaśnia cerę. Migdały, kiełki pszenicy i witamina E odżywiają skórę. Olej z nasion lnu czyni skórę miękką i zapobiega zmarszczkom. Geranium uwadnia suchą i dojrzałą skórę. Palmarosa spłyca zmarszczki, wydziela przyjemny różany aromat.       Olej do twarzy i ciała z różą wykazuje czynne działanie aromaterapeutyczne:  Palmarosa łagodzi stany wyczerpania nerwowego, daje równowagę emocjonalną, Geranium uspokaja, działa antydepresyjnie.     Użyj 10-15ml oleju do masażu twarzy i całego ciała. Olej wchłonie się bardzo szybko. Po aromatycznym masażu ajurwedyjskim olejem polecane jest rozpylenie wody różanej na twarz i ciało, aby uwodnić skórę.    Skład    Oryza sativa oil (olej ryżowy), Sesamum indicum oil (olej z sezamu indyjskiego)**, Helianthus annuus oil (olej słonecznikowy)**, Rosa damascena (Róża), Rubia cordifolia (Manjistha; marzanna indyjska), Curcuma longa (ostryz długi), Curcuma aromatica Caesalpinia sappan, Tocopheryl acetate (witamina E), Cymbopogon martinii (palczatka), Pelargonium graveolens (pelargonia pachnąca), Pterocarpus santalinus (drzewo sandałowe) Linum usitatissimum (Len zwyczajny), Prunus dulcis (Migdałowiec zwyczajny), Triticum vulgare (Pszenica), Daucus carota sativa (Marchew zwyczajna), Crocus sativus (Krokus) Citral*, Citronellol*, Geraniol*, Farnesol*, Linalool*, Limonene*.  * część składowa naturalnego eterycznego olejku  ** pochodzi z kontrolowanych upraw ekologicznych Działanie    Byłam przekonana, że moja mieszana (delikatnie tłusta wokół nosa, w pozostałych obszarach sucha) i wrażliwa cera pokocha produkt, w którym główną rolę odgrywa między innymi uwielbiany przeze mnie olej słonecznikowy. Wypróbowałam Khadi Rose w wielu kombinacjach (z kwasem HA, z kremem, solo) i za każdym razem olejek wysuszał i ściągał moją cerę, a towarzyszyło temu uczucie dyskomfortu. Jest za to niesamowicie wydajny - wystarczą dwie kropelki, aby pokryć nim całą buzię, w dodatku bardzo szybko się wchłania. Zdecydowanie lepiej, wręcz idealnie sprawdza się na normalnej skórze mojego ciała, również podczas masażu. Optymalnie nawilża skórę, nie zapycha jej i pozostawia na niej ciekawy słodki, różany zapach zapach (w porównaniu do zapachu  oleju Khadi White Lily, jest naprawdę piękny).    Opakowanie    Olej znajduje się w plastikowej, miękkiej butelce, z której dosyć łatwo wydobyć już jedną kroplę, jednak przyjemniej używałoby się go, gdyby zakończony był wygodnym dozownikiem, gdyż butelka bardzo szybko mi się tłuści i brudzi etykietę - nie lubię używać kosmetyków, których opakowania są zniszczone ;) Produkt zapakowany jest fabrycznie folią, dlatego mamy pewność, że nikt go wcześniej nie otwierał. Pamiętajcie, aby uważać na podróbki Khadi, szczególnie na Allegro, gdzie jest ich mnóstwo i widzę, że dużo osób je kupuje :/ Cena 11 zł/10 ml lub 59 zł/210 ml w helfy.pl Woda różana Khadi Opis producenta   Woda różana z atomizerem odświeża, tonizuje, nawilża skórę. Znana i ceniona jest ze swych pielęgnacyjnych właściwości: skóra staje się elastyczna, promienna i jedwabiście gładka. Woda różana polecana jest zwłaszcza do cery zmęczonej, szarej, bez wyrazu, dotkniętej pierwszymi oznakami starzenia, gdyż dzięki swemu odmładzającemu działaniu przywraca jej witalność, świeżość i naturalny blask. Polecana zarówno do cery suchej jak i nadmiernie przetłuszczonej. Reguluje nieprawidłowości wydzielania sebum. Dzięki niej cera sucha stanie się doskonale nawilżona, elastyczna. Posiada również właściwości ściągające i przeciwzapalne – idealne rozwiązanie dla cery tłustej i mieszanej.     Woda różana dba o dobrą kondycję naszej skóry przez cały rok. Latem pomaga złagodzić podrażnienia wywołane zbyt intensywnym opalaniem, a zimą wspiera odbudowę struktury naskórka naruszonego niskimi temperaturami.     Woda różana jest idealnym uzupełnieniem maseczek do twarzy z naturalnych składników. Przygotowując maseczkę ze sproszkowanych ziół, roślin czy kwiatów warto zamiast zwykłej wody można zastosować wodę różaną do mieszanki, a efekt będzie o wiele bardziej widoczny, zadowalający. Wodę różaną można śmiało stosować również do pielęgnacji włosów - do płukanek i maseczek. Dzięki temu włosy staną się pełne życia, miękkie i aksamitnie gładkie. Działanie    Zgodnie z opisem producenta, olejek Khadi Rose stosowałam także razem z wodą różaną, z tym że rozpylałam ją przed nałożeniem olejku, najczęściej razem z kwasem HA. W każdej kombinacji ten duet strasznie przesuszył i podrażnił moją cerę, i o ile znalazłam alternatywne zastosowanie olejku (substytut balsamu do ciała), tak na wodę różaną nie miałam już pomysłu. Za każdym razem mnie uczulała: skóra piekła, a cała twarz była czerwona jak cegła. Ze względu na stan skóry po jakimś czasie wróciłam do niezastąpionego olejku Khadi White Lily, który w ciągu kilku dni przywrócił jej dawną świetność :) Resztę wody różanej zamierzam zużyć jako wcierkę do włosów. Jest mniej wydajna niż olej, ma wodną konsystencję i pachnie przyjemnie płatkami róż. Opakowanie    Woda znajduje się w identycznej butelce co olejek Khadi, jednak do opakowania dołączony jest wygodny atomizer, którym można zastąpić nakrętkę. Cena 38 zł/210 ml w helfy.pl       Są to najładniej pachnące naturalne kosmetyki, jakie kiedykolwiek miałam okazję używać :) Żałuję, że nie sprawdziły się do końca na mojej twarzy. W przyszłości na pewno wypróbuję inne olejki Khadi do pielęgnacji skóry, np. z hibiskusem albo anti-aging. Zastanawiam się także nad olejem z dzikiej róży, którym już dawno temu zainteresowała mnie Una :) A może polecicie mi jakiś sprawdzony olej dla bardzo suchej skóry, poza olejem arganowym i Khadi White Lily? :) 