Minęły 3 miesiące odkąd piję siemię lniane - czas na podsumowanie eksperymentu :) Z założenia miał trwać 3 miesiące, więc dzisiaj teoretycznie powinnam zakończyć całą przygodę. Siemię okazało się genialnym, wieloaspektowym suplementem, dlatego pozostanie w mojej diecie już zawsze.    Podsumowanie kuracji  Baby hair. Pojawiły się najprędzej i w sumie nie można tego nazwać wysypem. Dla mnie jest to BABYBUSZ! :) Musicie mi uwierzyć na słowo - nigdy nie miałam tylu malutkich włosków i zawsze o nich marzyłam. Ponadto włosy rosną widocznie zdrowsze, grubsze. Najchętniej obcięłabym 15 cm końców, bo przy włosach u nasady wyglądają jak pióra ;) Przyrost włosów. Poniższe zdjęcie przedstawia włosy z lipca (po lewej) i włosy z października, przy czym w tym czasie dwukrotnie byłam u fryzjera i pozbyłam się minimum 3-4 cm końcówek. Jako punkt odniesienia przyjęłam pachę i wydaje mi się, że średni miesięczny przyrost wynosił więcej niż standardowe 1-1,5 cm. Jakie jest Wasze zdanie? :) lipiec vs październik   Paznokcie. Widocznie się wzmocniły, stały się twardsze, bardzo szybko rosną. Rzęsy. Lekko się zagęściły i wydłużyły, ale nie są to jakieś spektakularne efekty - geny to geny ;-) Skóra. Bardziej jędrna i nawilżona, mniejsze zaskórniki. Nadal daleko jej do ideału, będę walczyć dalej ;) Waga. Bez zmian. Odporność. Kiedyś było mi stale zimno, nagła zmiana temperatur kończyła się grypą. Jest coraz lepiej! :))) Bóle menstruacyjne. Z czystym sumieniem mogę stwierdzić, że złagodniały, a ostatniego w ogóle nie czułam :-) Chętniej wstaję o poranku, mam więcej energii, nie czuję ciągłego zmęczenia. Efekty uboczne. Nie odnotowałam. Mogą wystąpić, jeśli osoba spożywająca siemię lniane pije za mało wody w ciągu dnia (wydęty brzuch itp.). Dostarczając organizmowi dużo błonnika należy pić dużo płynów.   Zapisałam się też do internisty po skierowanie na te same badania, które zrobiłam przed kuracją. Jestem ciekawa czy coś się zmieniło - zdam relację za miesiąc :)    Równoległe kuracje   Od kilku dni popijam zioła szwedzkie, mam nadzieję, że ten specyfik także pomoże mi odzyskać odporność. Jeśli jesteście ciekawi tych ziół - stworzę osobny wpis :)    Dwa tygodnie temu zaczęłam pić miksturę oczyszczającą, którą znalazłam na blogu u Ani, a potem doczytałam na stronie bioslone.pl. Od dawna wiem, że zaniedbane jelita to źródło wielu zaburzeń funkcjonowania organizmu, ale dopiero teraz zdecydowałam się porządnie zadbać o swoje.    Postanowiłam ponownie włączyć do diety napój drożdżowy i napój jabłkowo-pietruszkowy.    Kupiłam też mleczko pszczele i pyłek kwiatowy, ale na razie nie starcza mi dnia, więc tę kurację na razie przesuwam na inny termin ;)      Najbardziej zależy mi na odbudowaniu odporności. Tylko stuprocentowe zdrowie sprawia, że jesteśmy szczęśliwi, odnosimy sukcesy w życiu prywatnym i zawodowym. Ponadto zdrowie przekłada się na urodę, więc naprawdę warto o nie walczyć! :) 