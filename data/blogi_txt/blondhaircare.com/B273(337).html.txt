Pojęć w słowniczku znalazło się naprawdę dużo, więc postanowiłam podzielić go na dwie części - od A do O i od P do Z. W dzisiejszej części wyjaśnię pokrótce terminy od A do O :) A           AiK - odżywka Garnier, Awokado i Karite Powiązane posty  Nowy skład odżywki Garnier, Awokado i Karite B          BDFM - BabyDream Fur Mama, balsam do kąpieli o bardzo przyjemnym składzie. Dostępny jest tylko w Rossmannie i nadaje się do mycia suchych włosów.           BABY HAIR - nowo wyrastające włoski, które mierzą zazwyczaj od 1 do 4 cm Powiązane posty  Baby hair po lnianej kuracji         BAD HAIR DAY - zły włosowy dzień, czyli taki, podczas którego włosy prezentują się źle lub nie chcą się układać ;) Objawia się najczęściej obciążeniem, niedociążeniem, puszeniem itp. Powiązane posty  Mój bad hair day - włosy spuszone  Mój bad hair day - włosy obciążone          C           CHELATOWANIE WŁOSÓW - zabieg polegający na oczyszczaniu włosów z białego osadu minerałów, które znajdują się w twardej wodzie. Osad ten powoduje, że włosy są szorstkie, matowe i bardziej podatne na zniszczenia. Minerały najchętniej osadzają się na włosach o wysokiej porowatości, które charakteryzują się nierównomierną, szorstką powierzchnią. Włosy można chelatować za pomocą produktów zawierających składniki chelatujące, np. Tetrasodium EDTA lub Disodium EDTA albo na przykład kwaśną płukanką (octową, cytrynową).        Powiązane posty  Ulubiony szampon chelatująco-oczyszczający            CG - pielęgnacja Curly Girl, czyli bezsilikonowa pielęgnacja kręconych włosów Podstawowe źródło wiedzy o CG          D           DM - sieć niemieckich drogerii, w których można kupić między innymi kosmetyki marki Balea albo Alverde           DYFUZOR - nakładka na suszarkę, dzięki której można wydobyć z włosów objętość i/lub skręt. Wygląda tak. ;)           DOCIĄŻANIE WŁOSÓW - jednorazowy zabieg lub długotrwały proces nawilżania i natłuszczania zbyt lekkich, suchych, spuszonych włosów, na przykład za pomocą olejowania, emolientowej maski, silikonowego serum lub kilku kropel oleju wtartego w końcówki. Dzięki temu włosy stają się cięższe, ujarzmione i nabierają koloru.            E EDTA - wyjaśnienie pod CHELATOWANIE          EMOLIENTY - substancje, które tworzą na włosach i skórze warstwę okluzyjną (film), która zapobiega odparowywaniu wody, a także chroni je przed zniszczeniami. Przykłady emolientów: naturalne oleje i masła, parafina, wazelina, polimery (w tym silikony), lanolina, nafta kosmetyczna, alkohole tłuszczowe (np. Cetearyl Alcohol), trójglicerydy.     Powiązane wpisy  Emolienty w pielęgnacji włosów  Humektanty, emolienty, proteiny, witaminy w pielęgnacji włosów           EMULGACJA - proces łączenia dwóch niemieszalnych substancji (na przykład wody i oleju) poprzez dodanie emulgatora, prowadzący do powstania trwałej emulsji. W pielęgnacji włosów termin ten jest najczęściej używany w kontekście "emulgowania oleju odżywką" - na włosy pokryte olejem nakłada się odżywkę, która łączy się z olejem i ułatwia jego zmywanie.        Powiązane wpisy  Zmywanie oleju          G GP - marka Green Pharmacy           H           HENNA - naturalny barwnik otrzymywany z liści i pędów rośliny o nazwie lawsonia bezbronna (w INCI występuje jako Inermis Lawsonia Leaf Extract), wraz z innymi ziołami wykorzystywany jest do nietrwałej koloryzacji włosów. Taka koloryzująca mieszanka ziół nazywana jest potocznie henną :)      Powiązane posty Wszystko, co Idalia wie o farbowaniu włosów henną :) HUMEKTANTY - substancje, które mają zdolność wiązania wody i utrzymywania wilgoci; przykłady półproduktów nawilżających: wyciąg z liścia aloesu, gliceryna, kwas hialuronowy, mleczan sodu, mocznik, sorbitol, glikol propylenowy, betaina, niektóre proteiny.       Powiązane posty  Humektanty, emolienty, proteiny, witaminy w pielęgnacji włosów          I          INCI - International Nomenclature of Cosmetics Ingredients. Zgodnie z prawem Unii Europejskiej, producenci zobowiązani są umieszczać skład każdego produktu kosmetycznego na opakowaniu lub ulotce, a nazwy składników muszą odpowiadać międzynarodowemu nazewnictwu składników kosmetycznych; na opakowaniach składy można znaleźć po INCI lub Ingredients.        Powiązane posty  Dlaczego warto czytać składy kosmetyków?  Jak poprawnie analizować składy kosmetyków?          J           JONIZACJA - funkcja jonizacji występuje praktycznie we wszystkich nowoczesnych urządzeniach do stylizacji włosów - w suszarkach, prostownicach, szczotkach jonizujących itp. Mówiąc w skrócie, po włączeniu urządzenia specjalny generator wytwarza jony ujemne i tym samym neutralizuje ładunki dodatnie odpowiedzialne między innymi za elektryzowanie się włosów. Jony ujemne domykają łuski, wygładzają i nabłyszczają łodygę włosa oraz niwelują zjawisko elektryzowania się włosów.           K           KONDYCJONOWANIE WŁOSÓW - zabieg polegający na wizualnej poprawie stanu włosa za pomocą odpowiedniej odżywki, utrzymujący się najczęściej do następnego mycia. Celem kondycjonowania włosów jest ułatwienie rozczesywania, wygładzenie i nabłyszczenie powierzchni włosa, ochrona przed utratą wilgoci, zapobieganie elektryzowaniu się włosów,            KREMOWANIE WŁOSÓW - zabieg podobny do olejowania włosów, polegający na wtarciu przed myciem w suche lub zwilżone włosy porcji kremu na określony czas. Włosy można kremować także po umyciu, aby je delikatnie dociążyć i zdyscyplinować. Wówczas odrobinę kremu należy dokładnie rozetrzeć w dłoniach i wetrzeć w końcówki.           KURACJA DROŻDŻOWA - kuracja przyspieszająca porost włosów, która opiera się na spożywaniu codziennie napoju drożdżowego. Napój drożdżowy przygotowuje się z zalanych wrzątkiem drożdży (w ten sposób drożdże zostają "zabite", a więc gotowe do spożycia) piekarniczych. Na początku napój najlepiej przygotowywać z małej ilości drożdży (na przykład 1/8 kostki) i systematycznie zwiększać dawkę obserwując swój organizm, jednak nie przesadzając finalnie z ilością drożdży ;) Kuracja poza przyrostem włosów może powodować także skutki uboczne, na przykład bóle brzucha czy mdłości, dlatego warto obserwować swój organizm. Na początku kuracji na twarzy mogą pojawić się też drobne wypryski.  Powiązane posty Napój drożdżowy KWC - Kosmetyk Wszech Czasów; katalog recenzji i ranking kosmetyków na Wizaz.pl           L         LAMINOWANIE WŁOSÓW ŻELATYNĄ - zabieg kondycjonujący włosy polegający na nałożeniu na włosy mieszanki odżywki (1 łyżka) i ostudzonej rozpuszczonej żelatyny (1 łyżka żelatyny w 3 łyżkach gorącej wody). Zdrowe włosy zostaną przez proteiny zawarte w żelatynie pokryte filmem, czyli uelastycznione, wygładzone i nabłyszczone, natomiast zniszczone i porowate mogą zostać przesuszone. Przed wykonaniem zabiegu porowate włosy najlepiej mocno nawilżyć oraz natłuścić, a cały zabieg wykonywać bardzo ostrożnie.        Powiązane posty Laminowanie porowatych włosów                 M METODA KUBECZKOWA - metoda spieniania/rozcieńczania szamponu; tuż przed użyciem wlewa się porcję szamponu do kubka i rozcieńcza się go z wodą pod ciśnieniem.          MASAŻ SKÓRY GŁOWY - masaż głowy mający na celu rozluźnienie mięśni i poprawę krążenia, a więc odżywienie cebulek włosowych i pobudzenie włosów do wzrostu.      Powiązane posty  Masaż skóry głowy Dlaczego warto dbać o skórę głowy?        MASKA - preparat intensywnie pielęgnujący włosy, który należy dobrać stosownie do rodzaju i preferencji włosów. Im bardziej zniszczone włosy, tym maska powinna zawierać w składzie więcej emolientów (szczególnie olejów). Z zasady maski charakteryzują się gęstą konsystencją, a składniki aktywne w nich zawarte są bardziej skoncentrowane niż w odżywkach. Znam jednak kilka odżywek, które intensywniej regenerują włosy niż wiele masek :) Maski mogą obciążać włosy, więc warto nakładać je przed myciem. Aby skuteczniej działały, włosy pokryte maską warto owinąć folią, a następnie podgrzać suszarką lub owinąć ręcznikiem.        Powiązane posty    Jak poprawnie myć włosy?         MYCIE WŁOSÓW ODŻYWKĄ - metoda mycia włosów polegająca na zastąpieniu szamponu prostą odżywką Powiązane posty     Mycie włosów odżywką          O OBCIĄŻONE WŁOSY - włosy nadmiernie oblepione substancjami, które nadbudowują się na włosach. Takie włosy wyglądają nieświeżo (mimo umycia), zbijają się w kolonie i mogą być matowe lub nadmiernie błyszczące. Najłatwiej obciążyć włosy olejami, preparatami silikonowymi, emolientowymi maskami. Aby pozbyć się efektu obciążenia, najlepiej dokładnie oczyścić włosów prostym szamponem z mocniejszymi detergentami.        Powiązane posty Mój bad hair day - włosy obciążone         OCZYSZCZANIE WŁOSÓW - zabieg systematycznego oczyszczania włosów z substancji, które nadbudowały się podczas codziennego mycia, regeneracji i kondycjonowania włosów. Powinien być wykonywany szamponem o prostym, oczyszczającym składzie. Włosy należy oczyszczać wówczas, gdy tego potrzebują - są niesforne, obciążone, przestają się układać itp.         Powiązane posty Oczyszczanie włosów    ODŻYWKA D/S - odżywka do spłukiwania ODŻYWKA B/S - odżywka bez spłukiwania    OLEJOWANIE WŁOSÓW - zabieg natłuszczania włosów naturalnym olejem lub masłem, który odbudowuje naturalną otoczkę tłuszczową włosów. Polega na nakładaniu niewielkiej ilości oleju przed myciem na całe włosy lub na wybraną część (końcówki, skóra głowy). Poza natłuszczaniem włosów, olejować można także skórę głowy - taki zabieg wraz z masażem pobudza krążenie, a więc dotlenia cebulki i stymuluje wzrost włosów, normuje pracę gruczołów łojowych itp. Powiązane posty  Dwa miesiące z systematycznym olejowaniem włosów  List od Czytelniczki: Aleksandra o olejowaniu włosów Moje ulubione metody olejowania włosów  Jak olejuję obecnie włosy - październik 2012  Błędy podczas olejowania włosów Zmywanie oleju  Gdzie można kupić olej do włosów?  Olejowanie włosów na mokro w misce - mój sposób  Na co należy zwracać uwagę kupując olej do pielęgnacji włosów i skóry?  Nowe podejście do olejowania włosów  Olejowanie włosów - kurs dla początkujących Olej w sprayu  Olejki eteryczne       Tyle na dzisiaj :) Kolejna część niebawem. Miłej lektury :) 