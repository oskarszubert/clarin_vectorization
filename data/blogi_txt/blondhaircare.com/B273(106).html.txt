Generalnie poprawiam jedynie odrosty, ale z tego względu, że po pewnym  czasie blond włosy mocno żółkną, 2-3 razy w roku farbuję je na całej  długości, a w między czasie ratuję się płukanką z gencjany :)      Dwie godziny przed farbowaniem nakładam na nie delikatny olejek (np. arganowy), który ochroni włosy przed szkodliwym działaniem farby. Przez ten czas olej wsiąka we włosy, które pozostają jedynie  "brudne" - ten zabieg nie nadaje się dla platynowych blondynek (najlepiej zrobić test na wybranym kosmyku).    Farbę rozprowadzam za pomocą swoich dłoni: ubieram rękawiczki, rozprowadzam w dłoniach farbę, a następnie wmasowuję ją w odrosty i później ewentualnie we włosy. Zazwyczaj zużywam 1/2 opakowania na jedno farbowanie.    Po zmyciu farby nie nakładam dołączonej odżywki.    Spłukuję włosy obficie wodą, myję łagodnym szamponem oraz nakładam ulubioną emolientową odżywkę (np. Garnier Avocado Karite), a na koniec  zakwaszam (utrwalam kolor i zamykam łuski) włosy roztworem octowym (1l wody i 1-2 łyżki octu jabłkowego). Końcówki zabezpieczam silikonowym serum.    Suszę włosy naturalnie.     Po farbowaniu częściej sięgam po szampon z SLS, aby zmyć substancje filmotwórcze, których w farbach nie brakuje. Poza tym intensywnie nawilżam i odżywiam włosy :) 