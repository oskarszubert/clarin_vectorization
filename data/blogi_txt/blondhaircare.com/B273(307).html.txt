Cieszę się, że nowa oprawa serii Moje włosy Wam się spodobała - w takim razie w takiej formie będzie pojawiać się częściej :-) Dzisiejszy post chciałabym poświęcić silikonowemu serum, o którym wspominałam na blogu już wiele razy, ale zdecydowanie zasługuje na specjalną pochwałę. Przy okazji odpowiem na jedno z częstych pytań początkujących czytelniczek "dlaczego, czym i w jaki sposób zabezpieczasz końcówki?".         Skład Cyclopentasiloxane (and) Dimethiconol, Cyclomethicone, Phenyl Trimethicone, Ethyl Ester of Hydrolyzed Silk, Parfum, Panthenol. Skład jest bardzo prosty i obfity w przyjazne silikony, proteiny jedwabiu, zapach oraz prowitaminę B5. Nie zawiera alkoholu. Moje wrażenia    Ma przyjemny zapach. Nie powoduje elektryzowania. Nabłyszcza. Skutecznie chroni przed zniszczeniami. Ułatwia rozczesywanie. Jest baaardzo wydajny, na pokrycie włosów wystarczają mi dwie kropelki.    Niestety tak jak każdy jedwab za bardzo wygładza, lekko obciąża włosy :( Mimo zachwytu nad nim, cały czas tęsknię za bezsilikonową pielęgnacją, podczas której moje włosy były puszyste i dwa razy grubsze, ale niestety także strasznie połamane. Preparaty z silikonami zmniejszają obwód mojego kucyka nawet o kilka centymetrów, ale ze względu na cienką i porowatą strukturę włosów jestem zmuszona je używać. Inne sera wysuszały moje końce, ten jako jedyny zachwycił mnie w wielu aspektach :) Jedwabiem zabezpieczam nie tylko końcówki, ale także wierzchnie warstwy, włosy od spodu oraz te przy twarzy - krótko mówiąc pasma, które niszczą się u mnie najbardziej. Serum rozprowadzam na długości od karku w dół. Podczas mycia pamiętam, aby do tych samych partii włosów docierała odżywka, a gdy są poplątane rozczesuję je delikatnie, aby dodatkowo ich nie łamać. Jedwab Natura Silk dostępny jest zwykle w osiedlowych drogeriach, niektórych marketach, drogerii Natura. Cena to ok. 6 zł/15 ml. Ma konsystencję typowego jedwabiu i według producenta powinno się go rozporowadzać na mokrych włosach. U mnie taka metoda kompletnie się nie sprawdza i nakładam go jedynie na suche.    Opakowanie tego serum wystarczy mi jeszcze na długo, ale już dziś jestem ciekawa jaki jest Wasz ulubieniec w kwestii ochrony włosów przed zniszczeniami :) 