Aby zapobiec elektryzowaniu się włosów wszystkie czapki, szaliki, rękawiczki, sweterki oraz kurtki należy wypłukać w płynie do płukania tkanin, który działa antystatycznie. Niektóre dziewczyny płuczą także swoje włosy w wodzie z kropelką płynu... włosy przestają się elektryzować, ale to raczej nie wpływa dobrze na  ich kondycję :) Mi osobiście wystarcza tylko przepłukanie ubrań.         Elektryzowaniu sprzyja też nadmiar silikonów i innych substancji filmotwórczych zgromadzonych na włosach, które pocierają naładowane dodatnio syntetyczne tkaniny lub wełnę wywołując niepożądany efekt. Najbardziej podatne na elektryzowanie są włosy przesuszone, dlatego należy systematycznie fundować im rytuały głęboko nawilżające. Szybką metodą pozbycia się problemu jest potarcie włosów dłonią zwilżoną wodą oraz nieużywanie plastikowych  grzebieni i szczotek. Jeśli włosy są zbyt suche i 'przebywają' w  środowisku naładowanych dodatnio swetrów, czapek itp. mogą się także elektryzować po użyciu szczotki z naturalnego włosia - aby tego uniknąć należy także odpowiednio pielęgnować szczotki. 