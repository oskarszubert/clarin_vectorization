Dziś chciałabym się podzielić informacjami na temat wypadania włosów, które zgromadziłam przez cały okres moich doświadczeń związanych z walką o zdrowie i urodę. Postawiłam na świadomą pielęgnację i odżywianie, co przełożyło się na polepszenie stanu włosów, skóry oraz samopoczucia.           Wypadanie włosów to nie defekt kosmetyczny, a sygnał od organizmu, że dzieje się w nim coś niedobrego!        Co może być przyczyną nadmiernego wypadania włosów i jak powstrzymać ten proces?    1. Po pierwsze należy przeanalizować swoją dietę i styl życia. W dzisiejszych czasach wśród posiłków przeważa białe pieczywo, mięso, słodycze, słodkie napoje gazowane, sól, gotowe posiłki pełne konserwantów, pozbawione wartości przetwory mleczne, seropodobne itp.    Aby strawić tego typu produkty organizm wytwarza kwasowe soki trawienne, których jest coraz więcej i więcej, rozpowszechniając się do wszystkich komórek. W ten sposób powstaje ZAKWASZENIE ORGANIZMU, które powoduje obecność wielu przewlekłych chorób. Pojawia się wiele defektów urodowych takich jak: wypadanie włosów, łamliwość paznokci, worki i cienie pod oczami, trądzik. Aby organizm mógł wytwarzać zasadowe soki trawienne i tym samym zachować równowagę kwasowo-zasadową należy ograniczyć spożywanie produktów kwasogennych, jeść dużo warzyw (buraków) i owoców (cytrusów). Zachęcam wszystkich do poszukiwania informacji na temat zakwaszenia organizmu, które sieje naprawdę dużo złego. 2. Suplementację farmakologiczną warto uzupełnić, a nawet zastąpić naturalnymi składnikami odżywczymi. Witaminę B możemy dostarczyć poprzez picie drożdży piekarniczych (zalewamy gorącą wodą!), witaminę C jedząc natkę pietruszki, pomidory, kwasy omega organizm znajdzie w siemieniu lnianym itp.      3. Oczyszczajmy krew i limfę pijąc mieszanki ziołowe (dla chętnych: post o mieszance, za pomocą której moja mama wyleczyła ostry stan pokrzywki) oraz soki warzywne (przede wszystkim sok z buraków) oraz owocowe (najskuteczniej krew i limfę oczyszcza sok, o którym pisałam w tej notce).     4. Bądźmy aktywni fizycznie, lecz nie przeciążajmy organizmu. W ten sposób dotleniamy organizm, poprawiamy krążenie i funkcjonowanie wszystkich organów.     5. Zbadajmy poziom hormonów, krew, mocz, środowisko jelitowe - często to właśnie złe wyniki badań są przyczyną wypadających włosów. Kolejną przyczyną wypadania włosów mogą być źle dobrane tabletki antykoncepcyjne.     6. Wykonujmy delikatny masaż skalpu, aby dotlenić cebulki i pobudzić krążenie skóry głowy.      7. Kawę i herbatę zastąpmy herbatkami ziołowymi, przede wszystkim pokrzywką i skrzypem, które mają zbawienne właściwości dla włosów.     8. Budujmy w psychice odporność na stres.      9. Oczyszczajmy jelito grube. Niedokładnie strawiony pokarm (czego przyczyną może być niedokładne przeżuwanie) uszkadza ścianki jelita grubego, które w niektórych miejscach stają się cieńsze przepuszczając znajdujące się tam bakterie i toksyny, które rozprowadzane są potem przez krew po całym organizmie. Pijmy zatem kefiry, które oczyszczą jelito ze złogów. Takiemu oczyszczaniu sprzyja także picie soku z cytryny lub wody z miodem na czczo.     10. Musimy uzbroić się w cierpliwość, ponieważ domowe metody są bardzo skuteczne i nie mają efektów ubocznych, jednak wymagają czasu. 11. Na skórę głowy warto nakładać domowe maski, np. na bazie żółtka oraz wcierki (cebula, czarna rzepa).     12. Nie przetrzymujmy tłustych włosów. Jest to udowodnione naukowo, że nadmiar sebum wzmaga wypadanie włosów! Wypadanie może powodować także olejowanie skalpu lub sucha skóra głowy. Skórę głowy należy nawilżać i odżywiać tak samo jak włosy, a często o niej zapominamy :) 