Ale ten czas leci, już minęły 4 miesiące! Odrost ma dopiero 6 cm, ale jest już na tyle długi, że w końcu widzę ogromną różnicę między naturalnymi, a farbowanymi włosami. Nawet przejeżdżając po włosach ręką wyraźnie czuję, jak dłoń przechodzi ze śliskiej i gładkiej powierzchni naturalnego włosa do bardziej szorstkiej, farbowanej.       Jedynym minusem naturalnych włosów jest ich ciężar. Nie mogę opanować permanentnego przyklapu i bardzo często zdarza mi się ich... nie domyć :) Potrzebują już silniejszych szamponów, dotychczasowe łagodne będę musiała zużyć do prania delikatnych sweterków :)      Na razie nie zmieniam pielęgnacji, myję włosy tak samo jak wcześniej, z tym, że powoli rezygnuję z łagodnych szamponów na rzecz mocniejszych. Od miesiąca nie wcieram wcierek (nawet przed myciem), nie olejuję włosów u nasady - póki co odrostom w zupełności wystarcza naturalne sebum i szampon :) Na razie jestem wytrwała i nie zamierzam kombinować z farbami, rozjaśniaczem w sprayu czy henną :)               W ostrym słońcu :)    Dla porównania, tak wyglądały dwa miesiące temu (w pochmurny dzień):         A tak trzy miesiące temu:            Na koniec odrostowa inspiracja - subtelne ombre. Ciekawa jestem jakiego odcienia nabiorą moje odrosty, gdy będą tej długości - nie mogę się doczekać! :) Jak Wam się podoba? ;)       [źródło] 