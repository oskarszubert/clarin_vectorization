Do tej pory nie jestem pewna czy wytrwam bez chemicznej farby, ale z biegiem czasu wydaje mi się, że jest coraz łatwiej - powoli się przyzwyczajam :) Najgorsze były dwa pierwsze centymetry, kiedy podczas upinania farbowane kosmyki mieszały się przy skórze z ciemnymi odrostami tworząc nieestetyczne, pożółkłe pasemka. Im odrost dłuższy, tym jaśniejszy (kontakt ze słońcem, detergentami itp.), więc mam nadzieję, że będzie tylko lepiej :)        Niedługo napiszę Wam o wcierce, której zasługą jest widoczny baby-busz :)      Na razie nie odnotowałam żadnych urodowych plusów z niefarbowania odrostów, poza tym, że: baby hair są nieco bardziej wyczuwalne niż kiedyś i nie muszę zmagać się z ekstremalnym przyklapem, który znikał dopiero po kilku myciach po farbowaniu.    Minusów jest więcej.    Nigdy nie lubiłam odrostów, więc teraz także nie czuję się z nimi komfortowo. Najgorsze jest to, że włosy przy skórze głowy cały czas wyglądają na przetłuszczone, nawet tuż po umyciu :-( Oba zdjęcia zostały zrobione kilka godzin po umyciu, w świetle dziennym, jednak przy różnym jego natężeniu.          Włosy u nasady na pewno rosną mocniejsze i zdrowsze, ale wcale nie są ładniejsze (przynajmniej na razie). Wręcz przeciwnie, są cięższe i bardziej oklapnięte, nie widzę też, aby były bardziej błyszczące niż te farbowane.    Moje włosy nie są rzadkie, ale przy ciemnych odrostach wyraźniej prześwituje skóra głowy, szczególnie wtedy, gdy włosy są odbite od skóry. Przy jasnych włosach nigdy nie zwróciłam na to uwagi :)     Chłodny popiel i słoneczny blond to niezbyt ciekawe połączenie kolorów, szczególnie, że miodowy blond przy ciemnych odrostach przypomina kolor żółtka. Ale może mniej inwazyjnymi metodami (słońce, henna itp.) uda mi się nieco ocieplić odrost i uzyskać efekt choć troszkę podobny jak u Kristiny? ;)         źródło: kayture.com Czego żałuję?    Tego, że nie zdecydowałam się na zaprzestanie rozjaśniania farbą już w styczniu. Teraz miałabym co najmniej 8 cm odrostu rozjaśnionego słońcem i efekt ombre, a przede mną niestety ponura zima i chłodny popiel na głowie ;)   Najgorsze jest to, że codziennie jestem narażona na widok pięknych, zadbanych blond włosów i wtedy trudno mi zachować wstrzemięźliwość... ;)  Nawet na obrzeżach miasta jest plaga pięknych włosów! :)    Czy odrost musi wyglądać źle? ;)  Patrząc na zdjęcia Magdaleny Frąckowiak wygląda to nawet fajnie, mam nadzieję, że nie tylko latem :) Muszę rozważyć powrót do płukanki z gencjany, która nadaje blondom chłodniejszego odcienia.       źródło: pudelek.pl    Mimo wielu minusów na razie się nie poddam, przede wszystkim z czystej ciekawości :) Jeśli zawiodą mnie naturalne metody (rozjaśnianie rzewieniem, olejkiem eterycznym, cytryną, słońcem itp.), zamierzam przetestować fryzjerski olejek rozjaśniający. A co dalej, zobaczymy :) Będę zdawać relację na bieżąco. A teraz zmykam na rolki :) Pa! 