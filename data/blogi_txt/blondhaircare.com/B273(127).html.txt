Uwielbiam mgiełki do włosów. To dzięki nim wypracowałam sobie nawyk dbania o skórę głowy. Wystarczy kilka "psików", kilkusekundowy masażyk i gotowe :) Przy systematycznym stosowaniu rośnie więcej baby hair, wzmacniają się cebulki, a skóra jest nawilżona i odżywiona - same pozytywy.      Ostatnio namiętnie używam tej mgiełki, a właściwie odżywki kondycjonująco-regenerującej:  Keratyna hydrolizowana – 4 g Kolagen hydrolizowany – 3 g   Jedwab hydrolizowany – 3 g Gliceryna roślinna – 4 g    Witamina B5 – 2 g    Konserwant – 1g Woda/hydrolat – 83 g   Przechowywanie: temperatura do 21*C Termin ważności: 2 miesiące  [źródło]    Odżywkę rozpylam na umyte, wypielęgnowane maską, wilgotne włosy oraz skórę głowy. Z ilością nie warto przesadzać - od nadmiaru efekt może być odwrotny - włosy mogą stać się matowe i szorstkie.    Czasami kilka godzin przed myciem rozpylam mgiełkę na skórę głowy, a zaraz potem nakładam olejek Khadi stymulujący wzrost włosów. Stosowany solo może przesuszać skórę i włosy ze względu na dużo ziół w składzie. Odżywka spisuje się rewelacyjnie w połączeniu z olejkiem Khadi z białą lilią, którym od wielu miesięcy pielęgnuję twarz (zawsze z domieszką półproduktów). Uwielbiam mgiełki za ich wielofunkcyjność :)    Odżywkę można kupić w gotowym zestawie - idealnym dla początkujących, ale nie tylko :) Dokładnie odmierzone półprodukty otrzymujemy w małych fiolkach, które warto zachować - mogą się przydać, gdy chcemy zabrać małe ilości np. ulubionego olejku na wakacje :) W skład zestawu wchodzi także niezawodna butelka z atomizerem. Prawdopodobnie leżę teraz na plaży (chyba, że pada :D) z olejem z pestek malin na włosach, a post dodał się zgodnie z przyjętym harmonogramem :) 