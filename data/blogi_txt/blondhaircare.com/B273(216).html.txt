W maju kocham bzy, natomiast w czerwcu i lipcu - lipę. Przed moim rodzinnym domem rośnie sześć ogromnych lip, a za domem mnóstwo krzaków bzu - gdy kwitną, pachnie nimi wszędzie, nawet w moim pokoju... :)    Wracając do kwiatów lipy - są one zrywana u mnie w domu odkąd pamiętam. Po ususzeniu pakujemy je do bawełnianego worka i tak przechowywana jest przez całą zimę. Nic tak nie rozgrzewa przy przeziębieniu jak herbata z lipy z miodem! :) Herbata ta zawiera naturalny śluz, więc także stosuję ją wspomagająco podczas kaszlu. Oprócz śluzu kwiaty lipy zawierają między innymi śladowe ilości olejków eterycznych oraz flawonoidów.    Oprócz działania zdrowotnego napar z lipy jest środkiem upiększającym włosy. Świeże kwiaty lipy po zalaniu wrzątkiem wydzielają najwięcej śluzu, który niesamowicie nawilża włosy, wygładza je i dodaje blasku.     Przepis jest bardzo prosty: garść świeżych, kwitnących kwiatów lipy zalewamy 0,5l wrzącej wody, przykrywamy na 15 min., studzimy i zimnym naparem polewamy włosy :) Nadaje się do każdego koloru włosów.    Ja zawsze staram się zrywać kwiaty z drzew, które rosną daleko od bardzo "skażonych" miejsc, tj. daleko od szos, fabryk itp. Kwiatostan lipy można kupić na doz.pl lub w każdym sklepie zielarskim, jednak będą to kwiatki wysuszone i pewnie zmielone, z których wydobędziemy o wiele mniej śluzu niż z tych świeżych, które właśnie kwitną wokół nas! :-) 