To właśnie o tym wielofunkcyjnym kosmetyku wspominałam w kilku ostatnich postach, a mam go w swojej łazience dzięki Eve :* Kupiłam najpierw jedną butelkę, a po kilku dniach kolejne dwie :D      Skład    Glycine Soja Oil (olej sojowy), Mipa Laureth Sulfate (detergent), Laureth-4 (emulgator), Helianthus Annuus Seed Oil (olej słonecznikowy), Parfum (zapach), BHT (konserwant), Panthenol (prowitamina B5), Tocopheryl Acetate (pochodna witaminy E).    Natłuszczające olejki pielęgnują suchą oraz wrażliwą skórę. Pantenol oraz witamina E chronią przed wysuszaniem. PH przyjazne dla skóry, testowane dermatologicznie. Działanie   Używam go do mycia włosów zamiast szamponu, dłoni zamiast mydła, ciała oraz do golenia nóg, ponieważ olejek po kontakcie z wodą tworzy idealnie nadającą się do tego "kremową pianę". Olejek bardzo brzydko pachnie, ale  to akurat mi nie przeszkadza - miałam do czynienia z większymi  śmierdziuchami - spiruliną lub l-cysteiną ;) Zapach wyczuwam tylko podczas mycia, na suchej skórze i włosach w ogóle go nie  czuję.  Moja sucha skóra po jego użyciu jest zdecydowanie nawilżona, tuż po wytarciu się ręcznikiem na skórze wyczuwam delikatny film. Drobne wypryski na ciele zniknęły już po pierwszym użyciu olejku! Natomiast włosy są mięciutkie, gładkie i nawilżone, ale po umyciu zawsze nakładam maseczkę albo myję je metodą OMO. Doskonale zmywa oleje i dokładnie myje włosy, jednak zauważyłam szybsze przetłuszczanie niż np. po szamponie Organicum. Olejek nadaje się do mycia moich włosów na przemian z innymi produktami, ponieważ po kilku myciach pod rząd stają się przyklapnięte, wyprostowane i bez objętości - jednym słowem obciążone ;) Mimo wszystko stał się moim must have - za niską cenę można urozmaicić nim pielęgnację i czerpać wiele korzyści. Wydajność jest zadowalająca, tak samo jak cena :) W promocji kupiłam butelkę za 3,99 zł/200 ml, jego standardowa cena wynosi ok. 5-6 zł (dostępność - tylko Rossmann).  Jeśli będziecie miały okazję - przetestujcie go na sobie, myślę, że warto :) 