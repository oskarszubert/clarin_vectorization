Ponad 2 lata temu zauważyłam na swoich łydkach (po wewnętrznej stronie) mnóstwo czerwonych plamek. Okazało się, że są to wrastające się włoski, które powstały po depilacji za pomocą wosku.    Prawdopodobnie bezpośrednią przyczyną było użycie olejku kokosowego na bazie parafiny (pierwsze miejsce w składzie), którym chciałam zetrzeć resztki wosku (parafina zatkała mieszki włosowe). Spanikowałam, przejrzałam całe forum wizaż.pl i w końcu udałam się do dermatologa. Przepisał mi Pilarix i Davercin, które oczywiście nie pomogły. Stosowałam także krem nawilżający z SVR i inne preparaty nawilżające. Zaczęłam wyciskać, dłubać, stosowałam silne peelingi. Stany zapalne rozprzestrzeniły się na tyły łydek, powstawały ogromne wrzody wypełnione ropą. W niektórych miejscach włoski były tak słabe, że w ogóle nie rosły przez długi czas (miałam łyse placki na łydkach).    Pewnego dnia znowu wybrałam się do dermatologa, tym razem do pani reprezentującej markę Vichy, potem do kolejnego... wszyscy zgodnie twierdzili, że skóra ma taką urodę i wrastające się włoski są nieuleczalne.     Wróciłam oczywiście do golenia nóg golarką, aby wzmocnić włoski - po jakimś czasie znowu stały się silne.     Po wielu miesiącach walki pogodziłam się z tym schorzeniem, przestałam nawet zwracać na nie uwagę. Przede wszystkim przestałam grzebać igłami w skórze ;) Zima to jest dobry czas, aby dać skórze odpocząć i przygotować ją na wiosnę i lato :)    Od czerwca 2011 wszelkie kremy i balsamy zastąpiłam OLEJEM Z PESTEK WINOGRON, którym codziennie smarowałam chore miejsca za bardzo się na tym nie skupiając. Zaczęłam się lepiej odżywiać, przyjmowałam tran i witaminę A+E, piłam drożdże. Co jakiś czas delikatnie wykonywałam peeling kawowy (notka).    Latem tego roku pojechałam nad morze, gdzie dość mocno przypiekłam sobie całe nóżki ;) Słońce ostatecznie wyleczyło stany zapalne.    Do dziś kontynuuję olejowe kąpiele (notka) i staram się codziennie dostarczać organizmowi coś zdrowego :) Nigdy więcej nie powróciłam do wosku, na depilator i laser też się nie zdecyduję.       www.bazarek.pl 