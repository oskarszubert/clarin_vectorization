To mleczko otrzymałam niespodziewanie w ramach współpracy od firmy BingoSpa. Niespodziewanie, ponieważ liczyłam na coś włosowego ;) Lekko zniesmaczona odstawiłam produkt na półkę i tam cierpliwie czekał na mnie aż 2 miesiące. Po tym czasie ponownie wzięłam go do ręki, spojrzałam na skład i bez wahania pobiegłam umyć nim włosy :)        * Skład *    Aqua, Sodium Laureth-2 Sulphate, Sodium Dodecylbenzenesulfonate, Cocamide DEA, Sodium Chloride, Styrene/Acrylates Copolymer, Soluble Collagen, Propylene Glycol, Water, Fucus Vesiculosus Extract, Laminaria Digita Extract, Spirulina Maxima Extract, Porphyra Umbilicalis Extract, Ascophyllum Nodosum Extract, DMDM- Hydantoin, Methylchloroisothiazolinone, Methylisothiazolinone, Citric Acid, Hexyl Cinnamic Aldehyde, Parfum    * Cechy produktu *      Konsystencja jest według mnie nie za gęsta, nie za rzadka. Zapach jest delikatny, przyjemny, na ciele utrzymuje się krótko, ale na moich włosach do kolejnego mycia (myję je co 2 dni). Opakowanie jest plastikowe, obecną nakrętkę zamieniłabym na pompkę, ale wtedy opakowanie utraciłoby chyba swój urok ;) Cena: 14 zł/500 ml. Dostępność: sklep internetowy BingoSpa, rzadko można znaleźć te produkty stacjonarnie :/ Produkt jest wykonany ręcznie.      * Działanie *    Odstraszał mnie troszkę SLS i sól w składzie, ale okazało się, że przy dobrze dobranych składnikach nie są wcale takie straszne :) Mleczko ani razu nie podrażniło mojej wrażliwej skóry na ciele, doskonale myło włosy i skórę na twarzy.      Nawet wtedy, gdy na włosy nie nakładałam żadnej maski (coraz częściej robię im taki detoks) po umyciu mleczkiem pozostawały sypkie, gładkie i śliskie, ale niestety nie błyszczały tak jak lubię, więc potem stosowałam mleczko tylko do OMO. Nie odczułam swędzenia skóry głowy ani nadmiernego przetłuszczania. Mleczko dobrze się pieni. Nie stosuję go co mycie, ale raz kiedyś, aby urozmaicić pielęgnację.  Po umyciu nim twarzy nie odczuwałam szczypania, niekomfortowego ściągnięcia i silnej potrzeby wysmarowania się kremem. Skóra na ciele była nawilżona i miękka.      Strasznie lubię żonglowanie kosmetykami, więc jestem naprawdę zadowolona, że wpadł w moje ręce kolejny uniwersalny produkt :)     Zgodnie z zaleceniem producenta do wody w wannie o temperaturze 40*C powinno się dolać 100 ml produktu. Ja używałam tego mleczka tak samo jak szamponu lub żelu pod prysznic, bo kąpiele w wannie odbywam tylko z dodatkiem oleju i na razie nie mam zamiaru tego zmieniać ;)     Jestem bardzo ciekawa jak działa kolagenowe serum do mycia włosów tej marki :) Szkoda, że na swojej stronie nie podają dokładnych składów swoich kosmetyków...        Chciałam jeszcze napisać, że po ostatnim wpisie stwierdzam, że jesteście fantastyczne! :) Wiele dziewczyn czeka jeszcze na adresy sklepów w takich miastach jak Toruń, Elbląg, Ostrołęka, Piła i wielu innych, więc jeśli skrywacie w sobie jeszcze jakieś sekretne miejsca dla włosomaniaczek - dajcie znać :* 