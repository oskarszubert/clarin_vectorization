Maja: "Ciociu, a kiedy zrobisz nam następną maseczkę?"  Ja: Oglądanie bajek z maseczką na głowie to była wielka frajda, gorzej z sesją zdjęciową, ale coś tam się udało ;)    Zuzia, 7 lat   Niestety Maja chętniej pozowała do zdjęć, udało mi się sfotografować włosy Zuzi przed pierwszym myciem i te po drugim myciu.    * Przed... *      Włosy Zuzi schły krótko - troszkę ponad godzinę (niewiele dłużej niż loczki Majki), do tego chłoną maski i oleje, bardzo łatwo je zmoczyć. Są zdrowe na całej długości, ale mają skłonność do lekkiego wysuszania.    Podczas pierwszego rytuału włosy Zuzi wchłonęły całkowicie granatową maskę Natur Vital, a nałożyłam jej dosyć sporo. Za drugim razem po  zdjęciu turbanu na włosach było dużo maski, więc jest coraz lepiej :) Jeszcze miesiąc u cioci i byłyby idealne ;-)    Włoski mają potencjał, ale  w pełni postaram się go wykorzystam jak będzie starsza :) Są brązowe z jasnymi refleksami *.*   * Po... *        Olej: odrobinka arganowego Mycie: balsam do kąpieli BDFM   Odżywianie: maska Kallos Latte na 20 minut  Ręcznik: bawełniana koszulka na 30 sekund   Rozczesywanie: TT na sucho Suszenie: naturalne  Odżywka b/s: odrobina olejku z pestek truskawki    Gdybym mogła o nie całkowicie zadbać to po pierwsze skróciłabym je do końca łopatek - końcówki Zuzi są zdrowe, ale po równym podcięciu wyglądałyby według mnie o wiele ładniej i wtedy mogłyby spokojnie rosnąć :)    Włosy myłabym 1~2 razy w tygodniu, tylko i wyłącznie łagodnymi szamponami, np.: balsam do kąpieli BDFM, olejek do kąpieli Isana, żel do kąpieli BD, szampon dla dzieci BD. Szampony, nawet gdy można zaliczyć je do łagodnych, najlepiej rozcieńczać z wodą przed tuż użyciem. Warto mieszać je także z naturalnymi składnikami,  np. żółtkiem, sokiem z aloesu, dwoma kapsułkami wit. A + E, lecytyną,  naparem z ziół wytwarzających śluz (lipa, prawoślaz), żelem lnianym itd., itp.    Na kilka godzin przed myciem nakładałabym na włosy 1-2 ml przyjemnego olejku, np. arganowego lub z pestek truskawki, a raz w tygodniu nakładałabym prostą odżywkę/maseczkę: Isana z babassu, aloesowa NaturVital, mleczna Biovax.    Dziecięce włoski można płukać w chłodnych ziołowych naparach (najlepiej śluzowatych, które mają działanie nawilżające) albo w delikatnych roztworach octowych (1 l wody, 1 łyżka octu jabłkowego).    Na umytą, wilgotną skórę głowy rozpylałabym delikatną półproduktową mgiełkę.    Pielęgnacja włosów dzieci to znikomy wysiłek, a ogromna inwestycja w przyszłość! :) Gdy ręcznik zamienimy na bawełnianą koszulkę, grzebień na różową Tangle  Teezer to dzieci same będą się domagały rozczesywania i maseczek, bo  będzie im to sprawiało frajdę ;)      A na koniec jeszcze zdjęcie Majeczki po kolejnej reanimacji loczków :D     Ten jeden loczek po lewej stronie mnie urzekł 3 Zuzia też go dojrzała :)    Współpraca z dziećmi jest ciężka, kręcą się, wszystko je rozprasza, a 3 sekundy nieruchomo to dla nich wieczność - dlatego końcówki podcięłam im troszkę krzywo ;-) Pojechały do domu, a już tęsknię :*      PS: Należy zwracać uwagę na składy dziecięcych kosmetyków! Dla przykładu popatrzcie na skład (szczególnie kolumnę Safety) szamponu nadającego połysk Nivea Baby:     kliknij, aby powiększyć Produkt posiada pozytywną opinię Instytutu Matki i Dziecka oraz atest PZH   A teraz na skład rossmannowskiego balsamu do kąpieli BDFM:     kliknij, aby powiększyć  Wygenerowane na podstawie http://www.cosdna.com/eng/ingredients.php    Cena Nivea Baby to ok. 13 zł/200 ml, a cena balsamu BDFM to 9,90 zł/500 ml. Jak widać wystarczy odpowiednie pozycjonowanie marki i cena od razu idzie w górę - wiąże się to bardziej z nakładami na marketing niż wyższą jakością... ;) 