Wspomniałam w jednej z notek o tym, że napisałam list do św. Mikołaja z prośbą o tę szczotkę pod choinkę :) Babyliss oraz Philips oferują podobne szczotki - sama nie wiem dlaczego, ale wybrałam Braun. W Internecie spotkałam się z różnymi opiniami (np. pod tym artykułem), lecz muszę stwierdzić, że ona naprawdę działa zgodnie z opisem producenta!    Wygładza, nawilża, dodaje blasku i włosy nie stają się miękkie, lecz dosłownie przemiękkie :) Za jej pomocą fajnie można podwinąć końcówki włosów lub je wyprostować :) Trzeba jednak nabrać troszkę wprawy, co nie jest trudne ;)     Po włączeniu szczotka wydziela jony ujemne wydając cichy, syczący dźwięk i wydzielając lekki, specyficzny, lecz niedrażniący zapach. Szczotka działa dzięki dwóm bateriom AAA, które zostały do niej dołączone (Duracell) wraz z instrukcją obsługi. Bardzo łatwo ją wyczyścić, dzięki zdejmowanej nakładce. Jeśli chodzi o design – nie ma on dla mnie kompletnie znaczenia, ważne natomiast jest działanie :) Jest za to bardzo solidnie wykonana.            Ma także malutkie minusy. Mianowicie nie mogłam nią rozczesać lekko poplątanych włosów, ponieważ sprawiało mi to ból. Używam dlatego dwóch szczotek: najpierw z włosia dzika, a potem jonizującej :) Minusik także za to, że nie jest składana tak jak szczotka Philipsa.     Uwaga! Szczotkowanie tą szczotką wciąga… Mogłabym nią szczotkować co godzinę :D     Niestety, dziewczyny o cienkich i rzadkich włosach nie będą z niej zadowolone - zbyt wygładzone cienkie włosy zaczną się szybciej zbijać w strąki. Jest raczej stworzona dla grubych i gęstych włosów.    Jej cena jest bardzo zróżnicowana, generalnie waha się od 90 zł w sklepach internetowych do 180 zł w Saturnie.    Szczotka jest świetna, ale nie zastąpi masek, olei i odżywek. Z drugiej strony każda kobieta powinna zapewnić sobie odrobinę luksusu... ;-) 