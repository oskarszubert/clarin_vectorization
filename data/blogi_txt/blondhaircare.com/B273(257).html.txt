światło dzienne (pełne zachmurzenie)     Publikując pierwszego posta z tej serii pomyślałam, że będzie to najmniej interesujący temat i pewnie więcej taki wpis się nie pojawi :) Okazało się, że bardzo się pomyliłam. Bloga odwiedza wiele dziewczyn, które zrezygnowały z farbowania i motywujące komentarze doświadczonych Czytelniczek są nie tylko moją  podporą :) Dziękujemy! :* Kilka dni temu minęło pięć miesięcy, odkąd nie farbuję włosów. Przyznam szczerze, że była to jedna z moich najlepszych włosowych decyzji, zaraz obok wprowadzenia emolientowej pielęgnacji i cięcia końcówek na prosto. Odkąd odstawiłam farbę prawie w ogóle nie miewam bad hair days. Zdaję sobie sprawę, że odrost wygląda obciachowo, ale za to pielęgnacja moich włosów stała się bardzo wygodna, prosta i minimalistyczna :) światło dzienne (pełne zachmurzenie)        Mimo wszystko jestem wytrwała, cierpliwa i nie kusi mnie farbowanie :) Granicą między odrostem a farbowanymi włosami jest okropny pomarańczowy odcień, który chciałabym niedługo zniwelować sprayem rozjaśniającym John Frieda. Mam też w planach powrót do wcierek, bo tęsknię za baby hair i szybszym przyrostem włosów :) Mam wrażenie, że przez ostatni miesiąc moje włosy w ogóle nie urosły :(      Kolor odrostu z miesiąca na miesiąc się rozjaśnia, obecnie jest to odcień srebrzysto-stalowo-mysi. Wczoraj oglądałam odrosty z bliska lusterkiem powiększającym i praktycznie każdy włos ma inny odcień ;)      Włosy u nasady są niskoporowate, dlatego są bardziej śliskie, cięższe i za nic w świecie nie mogę nadać im objętości np. proteinami. Proteiny działają na nie jak najlepsza odżywka - nabłyszczają, wygładzają, nawilżają :) To dla mnie kompletna nowość! Aby dokładnie umyć odrosty muszę myć je dwukrotnie szamponem z SLS. O łagodnych szamponach muszę powoli zapomnieć ;) Cierpię na przyklap włosów u nasady, uczę je unosić się do góry podpinając co jakiś czas spinkami :) Ze względu na różnicę w kondycji odrosty nadal wydają się być wiecznie tłuste. Jakoś to przetrwam :)          światło sztuczne, rozproszone, bez lampy błyskowej        I to chyba tyle u mnie :) Jestem ciekawa jak sytuacja odrostowa wygląda u Was - jesteście dzielne? :) 