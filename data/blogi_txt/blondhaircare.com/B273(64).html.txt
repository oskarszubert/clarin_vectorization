Ale ten czas minął! Dokładnie 2 miesiące temu pierwszy raz w życiu wypiłam miksturę składającą się z jabłka, żelu lnianego i ziarenek lnu. Co się zmieniło od tego czasu?        * Włosy * Włosy rosną w bardzo szybkim tempie, naprawdę! Odrosty poprawiałam ostatnio 6.09 i właściwie dzisiaj powinnam zrobić to ponownie :o Wcześniej robiłam to raz na miesiąc. Nadal pojawia się mnóstwo babyhair, a te sprzed miesiąca są już takie długie 3     Kilka dni temu podkreślając oczy eyelinerem spostrzegłam, że oprócz powieki maluję też końcówki rzęs, które są ładnie podwinięte i przeszkadzają w aplikowaniu eyelinera. Nigdy wcześniej nie miałam z tym problemu, rzęsy były krótkie, rzadkie i nie były widoczne bez tuszu, a nawet z nim nie było ich widać :) Nie sięgają do nieba, ale są naprawdę ładniejsze :)   * Skóra *   W zeszłym miesiącu zauważyłam nawilżenie skóry i redukcję zaskórników. W tym również poprawę kolorytu (udokumentowałam to zdjęciami, ale wstydzę się pokazać :D). W zeszły weekend zebrałam masę komplementów dotyczących poprawy cery (byłam bez makijażu) od osób, które nie widziały mnie kilka tygodni. Dodatkowo wpływ ma dobrana do mojej cery pielęgnacja :) Ostatnio testowałam próbki kremów z filtrem i już po kilku dniach nastąpił wysyp pryszczy... :((( Wróciłam do olejków, pryszcze zniknęły, ale nie poddam się, muszę znaleźć idealny krem z filtrem!   * Paznokcie *    Paznokcie nadal rosną zdrowsze niż przed kuracją, ale liczyłam na bardziej spektakularne efekty ;) Jestem cierpliwa.   * Zdrowie *   Po pierwszym miesiącu okres przeżyłam bezboleśnie, w tym niestety musiałam wesprzeć się tabletką przeciwbólową. Nie mam problemów z zasypianiem (kiedyś notorycznie), mam więcej energii. Siemię nadal nie wpłynęło na moją wagę, a co najdziwniejsze ograniczyło apetyt na słodycze! Siemię nie jest cudem, który od razu uzdrawia i poprawia urodę o 180*. Wymaga dłuższego i systematycznego stosowania, a efekty pojawiają się powoli, ale naprawdę są! Będę je stosować już zawsze :)    I jeszcze jedna bardzo ważna według mnie rzecz. Spożywając siemię lniane należy pić dużo płynów! Inaczej możemy mieć wydęty brzuch ;)    Przez te 2 miesiące jedynym moim suplementem było siemię, jednak uważam, że ludzki organizm zasługuje na większą różnorodność ;) Nie udało mi się poprawić diety tak jak zakładałam na początku eksperymentu :/ Nie piłam ziół, nie łykałam żadnych tabletek. Postanowiłam wprowadzić jeszcze dwie naturalne kuracje, które będę prowadzić równolegle. Muszę to jeszcze przemyśleć i dam znać :)   Czekam teraz na Wasze opinie na temat siemienia! :) 