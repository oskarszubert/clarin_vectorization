Kilka miesięcy po odstawieniu farby stosowanie masek przed każdym myciem okazało się dla moich włosów zbyt obciążające, więc w listopadzie wprowadziłam do pielęgnacji częstsze mycie włosów samym szamponem. Włosy nadal były za bardzo wygładzone i pozbawione objętości, więc aby dodać im lekkości postanowiłam ograniczyć stosowanie masek na rzecz olejowania przed każdym myciem i krótkiego odżywkowania. Końcówki cały czas są porowate, więc stosowanie przez jakiś czas samego szamponu mogłoby zedrzeć z nich tłuszczową osłonkę, nad której odbudową długo pracowałam. :)        Codziennie    Codziennie szczotkuję włosy, ale bez masażu głowy. Zauważyłam, że masaż wykonywany podczas każdego szczotkowania znacznie przyspiesza u mnie przetłuszczanie, dlatego obecnie masuję skórę głowy co drugi dzień, na chwilę przed myciem. Masaż wykonuję krótko i bardzo delikatnie, delikatnie masuję też skórę głowy podczas mycia. Dzięki temu włosy zachowują świeżość dłużej o kilka godzin.    Kilka dni temu otrzymałam wyniki analizy pierwiastkowej włosów i intensywnie pracuję nad zmianami nawyków żywieniowych. Szczególnie nad wprowadzeniem do diety więcej białka i odstawieniem białej mąki, którą uwielbiam...     Moje szczotki: Tangle Teezer i Khaja Helena       Co dwa dni    Przed myciem (czasami na kilkanaście minut, a czasami na kilka godzin) wcieram w końcówki odrobinę kuchennego oleju rzepakowego. Przyznam szczerze, że użyłam go tylko i wyłącznie dlatego, że skończył mi się arganowy :) Służy moim końcówkom, więc na razie będę go stosować.    Po upływie odpowiedniego czasu myję włosy jednokrotnie szamponem rozcieńczonym wcześniej w kubeczku. W wilgotne, umyte włosy wcieram małą ilość odżywki, którą po dwóch minutach spłukuję. Przez ostatnie tygodnie wcierałam w skórę głowy Saponics, a obecnie mam wcierkową przerwę. Na suche końcówki nakładam silikonowe serum.     Olej: Wielkopolski (zawiera 7% kwasów nasyconych, 63% kwasów jednonienasyconych i 30% kwasów wielonienasyconych)  Szampony: Seboradin, Equlibra, Isana Med, Joico, Nivea  Odżywki: GlissKur Oil Nutritive, Garnier Awokado i Karite, Seboradin do suchych i zniszczonych Silikonowe sera: Kerastase, Green Pharmacy, Marion.      Raz w tygodniu    Około raz w tygodniu nakładam przed myciem na 20 minut emolientową maskę i oczyszczam szczotki. Zaniechanie tej ostatniej czynności sprawia, że włosy się elektryzują i szybciej przetłuszczają, dlatego staram się systematycznie kąpać Tangle Teezer i szczotkę z włosia :)     Maski: dostępne są pod tym linkiem      Raz na dwa tygodnie    Odkąd nie nakładam masek co mycie, rzadziej mogę oczyszczać włosy - co około dwa tygodnie :) Szampon oczyszczający: Eva Nature Style    Sporadycznie Sporadycznie podcinam włosy i stylizuję je suszarką albo szczotką jonizującą, czyli bez zmian ;)        Odstawienie farby robi na mojej głowie rewolucję, nie poznaję swoich włosów :) Ciekawa jestem, czy ten maskowy detoks zostanie u mnie na dłużej. A jak jest z Waszymi włosami? Mają stałe potrzeby czy często je zmieniają? :)    PS Listopadowa piramida dostępna jest pod tym linkiem. 