W ubiegły piątek skorzystałam z mikołajkowego zaproszenia salonu Fryzjerstwo PJ i udałam się do samego centrum Warszawy na zabieg rekonstrukcji włosów Joico K-Pak :) Dzisiaj opiszę Wam, w jaki sposób na moich przesuszonych i puszących się włosach po teście bławatkowego szamponu Yves Rocher osiągnięto efekt gładkich, błyszczących, nawilżonych i prostych włosów :) Postanowiłam, że nie będę miała żadnych wymagań co do ostatecznego efektu - w pełni zaufałam i oddałam się w ręce specjalistek: fryzjerki Pauliny, a później także wizażystki Kasi :) Najpierw relaksowałam się podczas zabiegu rekonstrukcji włosów Joico składającego się z czterech etapów. W skrócie:    Pierwszy etap zabiegu polega na otwarciu łusek i oczyszczeniu włosów z różnego rodzaju zanieczyszczeń, w tym minerałów i kosmetyków, a tym samym na przygotowaniu ich na przyjęcie kompleksu 19 aminokwasów o różnych masach cząsteczkowych, kompatybilnych z keratyną ludzkiego włosa.    Drugi etap zakwasza włosy po dogłębnym oczyszczaniu (ze względu na pielęgnację bogatą w emolienty moje włosy zostały oczyszczone trzy razy), czyli przywraca im odpowiednie pH i wyrównuje porowatość.    Trzeci etap polega na intensywnej odbudowie włosów - na włosy zostaje nałożony Joico K-Pak Deep-Penetrating Reconstructor, który wnika głęboko aż do rdzenia włosa i silnie go regeneruje.     Czwarty etap zabiegu polega na intensywnym nawilżeniu, ochronie, wygładzeniu, nabłyszczeniu i poprawie elastyczności włosów za pomocą Joico K-Pak Intense Hydrator.            Zabieg rekonstrukcji wykonywany jest tylko w autoryzowanych salonach fryzjerskich i wymaga specjalistycznej wiedzy. Poszczególne etapy zabiegu są powtarzane kilka razy, w zależności od stopnia zniszczenia włosów. Przyznam szczerze, że było mi tak przyjemnie, że straciłam poczucie czasu, ale wydaje mi się, że mój trwał około 30 minut.          Zabiegowi towarzyszył niesamowicie przyjemny masaż głowy, który po prostu uwielbiam :) Moje włosy nie zostały ani razu szarpnięte, a temperatura wody od początku została dostosowana do moich preferencji. Kilka razy pojawił się mały kołtun, który został rozplątany delikatnie palcami 3.     Po rekonstrukcji nie musiałam się też stresować gorącym nawiewem suszarki i metalową szczotką, a raczej suszeniem włosów na wiór i szarpaniem końcówek. Moje włosy zostały podsuszone chłodnym nawiewem w kierunku wzrostu włosa, nałożono na nie termoochronny kosmetyk, a następnie zostały wygładzone i wyprostowane płaską, dość wąską szczotką oraz letnim nawiewem suszarki. Taki rodzaj prostowania włosów poleciła mi niedawno Czytelniczka i faktycznie miała rację - działa :)   Na koniec otrzymałam w prezencie zestaw kosmetyków Joico K-Pak Revitaluxe, którymi pielęgnuję włosy po zabiegu rekonstrukcji. Po raz pierwszy użyłam ich wraz z domową sauną, dzięki czemu przedłużyłam efekt jedwabistego wygładzenia i nawilżenia, z którym wyszłam z salonu :) Zauważyłam, że po rekonstrukcji włosy o wiele mniej się puszą, są bardzo śliskie i jakby grubsze. Ciekawe, jak długo utrzyma się ten efekt :) Produkty Joico nie są testowane na zwierzętach       Dogłębne oczyszczanie połączone z chelatowaniem włosów (pierwszy etap zabiegu) rozjaśniło granicę pomiędzy odrostami a końcówkami, która wreszcie przestała być mocno miedziana :) Paulina potwierdziła, że kolor moich odrostów to średni blond (poprosiłam ją o to, ponieważ często piszecie mi, że jest to brąz) i dobrała mi odcień szamponu koloryzującego, którym niedługo zamierzam wyrównać kolor włosów, choć cały czas się waham ;) Stwierdziła, że do twarzy mi z przedziałkiem na środku (ostatnio miałam taki na głowie w liceum) i taki też ostatecznie zostawiłyśmy :)           Po zabiegu rekonstrukcji i wystylizowaniu moich włosów przeszłam do stanowiska Kasi, która zajęła się moim makijażem. Poprosiłam jedynie o czerwoną szminkę, reszta należała do Kasi :) Jeśli czytacie mojego bloga od dłuższego czasu, wiecie, że do makijażu używam jedynie eyelinera i tuszu do rzęs (na ważniejsze wyjścia nakładam puder mineralny). Taki profesjonalny makijaż miałam na buzi dopiero drugi raz w życiu :)   Makijaż nie podrażnił moich wrażliwych spojówek i nie wysuszył cery, czego najbardziej się obawiałam :) Kasia wytłumaczyła mi krok po kroku jak powinnam się malować i zaczęłam ćwiczyć w domu :) Na razie opanowałam delikatne podkreślanie brwi ;)        makijaż prawie gotowy ;)     Tuż po wykonaniu makijaż był bardzo intensywny, po krótkim czasie całkowicie się "uleżał" i podobał mi się jeszcze bardziej, naprawdę żal mi go było zmywać :(       Wraz ze mną udział w wydarzeniu wzięła Agnieszka Kaczorowska, Paulina Biernat i Ania Wendzikowska :) Dzień spędziłam świetnie, szkoda tylko, że trafiłam na śnieżną zamieć, ponieważ bardzo lubię Warszawę i planowałam przejść się spacerem na Krakowskie Przedmieście. Może jeszcze w tym roku uda mi się to zrobić, wszystko zależy od Krufki/Madianne i Ani :)        Korzystałyście kiedyś z rekonstrukcji Joico? Jak długo utrzymał się efekt? :) Dziękuję ekipie Fryzjerstwo PJ za zaproszenie oraz w pełni profesjonalne dopieszczenie mnie i moich włosów :)        PS Po przeczytaniu komentarzy muszę to dopisać:  1. Moje włosy w rzeczywistości mają cały czas odcień taki jak na ostatnim filmiku nagranym w świetle dziennym: http://www.youtube.com/watch?v=fP5jCpTbhNE, ich odcień na zdjęciach zależy od światła :)   2. Zabieg nie polega na prostowaniu włosów, a na "załataniu ubytków" w ich strukturze poprzez doproteinowanie (tak jak robiłyśmy to żelatyną czy żółtkiem), a następnie nawilżenie i uelastycznienie. Tak jak napisałam wyżej, włosy zostały celowo wyprostowane szczotką i suszarką już po zabiegu odbudowy. Umyłam włosy po swojemu i cały czas są puszyste i mają objętość :) 