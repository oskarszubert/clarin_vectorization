Należy pamiętać, iż masaż głowy nie tylko sprzyja utrzymaniu cebulek włosów w idealnej kondycji, ale także korzystnie wpływa na ukrwienie skalpu i skóry twarzy, co przekłada się na zdrowy wygląd cery. Cebulki stają się dotlenione, a krew płynąca intensywniej dostarcza im więcej niezbędnych składników odżywczych i odprowadza zbędne produkty przemiany materii. Przyjemny masaż głowy robię sobie sama w sposób następujący: 1. Opuszkami palców od czoła w kierunku karku, gdy nakładam na skalp dowolny olej lub podczas mycia głowy,    2. Szczotką z naturalnego włosia lub TT zawsze, gdy rozczesuję włosy (zazwyczaj 3 razy dziennie: rano, po południu, przed snem), również od czoła w kierunku karku,    3. Za pomocą tego cudownego urządzenia:        Codzienny masaż wykonuję delikatnie, przez kilkadziesiąt sekund, ponieważ zbyt agresywny może osłabić cebulki, a nawet zachwiać pracę gruczołów łojowych. Przed myciem głowy można zaserwować skórze głowy dłuższy, rozgrzewający masaż, ale warto wykonać go poprawnie, na przykład tak jak na tym filmiku.  Masaż nie powinien być wykonywany, gdy skóra głowy nadmiernie się przetłuszcza lub jest podrażniona. 