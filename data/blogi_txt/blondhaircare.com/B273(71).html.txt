Zapraszam na wpis poświęcony farbowaniu moich włosów - pierwszy raz przy użyciu farby z serii "naturalna" :)      Odcień Biokap Nutricolor - trwały kolor i 100% gwarancja pokrycia siwych włosów   www.biokap.pl   9.0 - bardzo jasny blond Paleta kolorów: klik     Zawartość opakowania     1. Krem koloryzujący Biokap Nutricolor- 50 ml  2. Aplikator z wyzwalaczem koloru Nutrifix - 75 ml  3. Odżywka po koloryzacji - 15 ml  4. Jednorazowe rękawiczki przyklejone do instrukcji użycia  5. Krem ochronny na skórę wokół włosów         Produkt Cruelty Free    Zapach / Konsystencja    Zapach jest bardzo, bardzo delikatny w porównaniu z farbami drogeryjnymi i pierwszy raz od zapachu farby nie boli mnie głowa :) Konsystencja raczej nie różni się od konsystencji standardowych farb. Aplikacja - mój sposób    Aby ułatwić aplikację producent pomyślał o aplikatorze z wyzwalaczem, dzięki któremu farbowanie powinno przebiegać następująco:     www.biokap.pl     Farbuję włosy sama, więc musiałam znaleźć prostszy sposób: mieszam farbę w porcelanowej miseczce, nakładam rękawiczki i po rozsmarowaniu farby na rękawiczkach pochylam głowę w dół, po czym wmasowuję farbę w odrosty. Po upływie odpowiedniego czasu (w tym przypadku po 20 min.) nakładam farbę identycznie na resztę włosów (na kolejne 15 min.). W ten sposób udaje mi się dokładnie pokryć całe włosy, a nawet jeśli nie - efekt jest bardzo naturalny i większość osób myśli, że to mój naturalny kolor ;) Zwykle poprawiam jedynie odrosty, a tylko 3-4 razy w roku farbuję włosy na długości, ponieważ dotychczasowe farby strasznie niszczyły moje włosy. Zobaczymy jaki efekt przyniosą farby naturalne :) Wszelkie farby nakładam na włosy pokryte olejem kokosowym, odkąd trafiłam na ten wpis u Weegirl.    Osoby uczulone powinny wykonać test alergiczny przed użyciem farby.      Proces mojego farbowania opisałam też w tym poście: "Jak farbuję włosy". Skład      Kliknij, aby powiększyć      O składzie farb Biokap z serii Nutricolor: klik    Przydatne    Dostępność farb Biokap: klik  Filmik yt z instrukcją użycia farby Biokap: klik    Efekt Niestety zdjęcie robiłam sama... ale za to w świetle dziennym, w słonecznym pokoju, jednak nie pod oknem :)       Mój naturalny kolor: ciemny blond    Kolor nie różni się zbytnio od tego, który miałam poprzednio, może jest  troszkę mniej żółty :) To jaki jest naprawdę okaże się zapewne po kilku  myciach. Farba solidnie pokryła odrosty. Kolor wyszedł jednolity, ale na zdjęciu  wyszły jakieś cienie ;) Włosy po użyciu farby są błyszczące, miękkie i  delikatne, ale następnym razem użyję swoich masek lub stuningowanych odżywek, ponieważ farba  i/lub dołączona maseczka pozostawiła efekt lekko suchych włosów (nie udało mi się go zniwelować olejkiem). Włosy  wyglądają zupełnie inaczej niż po użyciu drogeryjnej farby - nie są pokryte silikonowym filmem, a co za tym idzie nie są śliskie i obciążone.       Produkt otrzymałam do przetestowania od dystrybutora farb Biokap.    I jeszcze jedno! Dzisiaj dostałam też prezent od Zająca! Byłam grzeczna, więc przyniósł mi go przed świętami ;)        Użyłam TT dopiero raz i muszę przyznać, że poradziła sobie bez bólu i kłopotów z kołtunami, które udało mi się wyhodować przez cały dzień :) JUPI :D     Wesołych Świąt Kochane!! :* 