Dziś chciałabym przedstawić wcierkę o nazwie SEBOREN, o której dowiedziałam się od mojej siostry. Zakup poprzedziłam analizą opinii na różnych forach internetowych; większość ocen była pozytywna, więc całkiem niedawno pobiegłam do apteki ;) Skład:  wyciąg płynny z kłącza tataraku, wyciąg płynny z korzenia pokrzywy, wyciąg płynny z korzenia łopianu, wyciąg płynny z owoców pasternaku.   Zioła te intensywnie pielęgnują skalp, działają na cebulki włosów wzmacniająco, przeciwzapalnie, zapobiegają nadmiernemu łojotokowi oraz wypadaniu włosów.  Płyn zawiera także etanol (alkohol) i stremid (substancja pomocnicza).     Sposób użycia: Wcierać w skórę głowy wacikiem nasączonym preparatem. Nie stosować u dzieci i młodzieży poniżej 18 roku życia. Przy zmianach łojotokowych oraz łupieżu stosować raz na dobę przez 10 dni. Nie należy stosować w słoneczne dni oraz podczas nadwrażliwości na w/w składniki.  Do jednej aplikacji wystarczy 1/2 nakrętki Seborenu.      Długotrwałe stosowanie płynu może spowodować podrażnienie skóry głowy oraz złuszczenie naskórka spowodowane nadmiernym przesuszeniem (alkohol!), dlatego należy stosować ten preparat z przerwami. Cena: Ok. 12 zł/165 g    Dostępność: Apteki    Konsystencja: Płyn    Zapach: Niezbyt przyjemny, ale znośny :) Po wtarciu w skalp zapach znika.    Wcierkę stosowałam jakiś czas i na pewno ograniczyła przetłuszczanie. Nie mam cierpliwości do tego typu preparatów, o wiele bardziej lubię moje półproduktowe bezalkoholowe mgiełki. Wcierkę można także przelać do butelki z atomizerem i w ten sposób rozpylać ją na skórę głowy. 