Dzisiaj mam dla Was dawkę inspiracji w postaci metamorfozy (nie tylko kolorystycznej!) włosów Angeliki, którą pewnie wielu z Was zna :)         "Cześć! Tu Angelika, w blogowym i youtubowym świecie MsMelevis. Jak już tam kilka razy rzuciłam w komentarzach, chcę się podzielić moim wracaniem do naturalnego koloru.                    Mój naturalny kolor włosów w okresie dorastania był jakimś takim mysim. Nic specjalnego, nic odrzucającego. Zupełnie zwyczajna rzecz. Na wakacje 2008 po zerwaniu z chłopakiem (słów mi brakuje na to, naprawdę), postanowiłam sobie zafarbować włosy. Nie miałam o niczym pojęcia a koleżanka mamy mówiła, że farba zejdzie. Farba z rozjaśniaczem, oczywiście.                Skończyło się jak widać wyżej. Zdjęcia z tamtych wakacji wywołują we mnie okrutną żałość. Już pomijając stan włosów to jeszcze fatalny kolor. Piękna platynka, którą miałam po rozjaśnianiu stała się żółta. Włosy rosną mi bardzo szybko i jakoś w październiku odrost doprowadzał mnie do płaczu. Z pomocą przyszła znajoma fryzjerka, dobrała mi kolor trochę ciemniejszy od naturalnego. Wyglądało to całkiem nieźle. Myślę, że takie farbowanie jest dobrym pomysłem, biorąc pod uwagę własne samopoczucie. Już nie było mi słabo, kiedy oglądałam własne zdjęcia.                 Kolor niestety dość szybko się wypłukał i wiosną miałam na głowie matowe coś. Na szczęście już w lepszym stanie.                  Następne zdjęcie to już okres, kiedy jedynie dolną partię włosów miałam rozjaśnioną. To był 2010. Już wszyscy wiemy kto zapoczątkował ombre :                  Z tym genialnym pomysłem męczyłam się aż do 2013 roku. Wtedy to ścięłam 10 cm, żeby pozbyć się całkowicie rozjaśnionych partii.                  Obecnie moje włosy mają rudawy odcień, wzmacniany farbowaniem Cassią. Ponieważ w momencie paskudnych odrostów byłam w gimnazjum to spotkało mnie z tego tytułu sporo nieprzyjemności i doskonale zdaję sobie sprawę, jak niekomfortowe jest to uczucie. Niestety wtedy nie miałam pojęcia o czymś takim jak włosomaniactwo, więc włosy cierpiały jeszcze z powodu żadnej pielęgnacji. Korzystajcie z dobrodziejstw internetów. Życzę wszystkim powodzenia i wytrwałości!"        Więcej zdjęć pięknej Anielki znajdziecie na jej blogu :) Miłej soboty! :) 