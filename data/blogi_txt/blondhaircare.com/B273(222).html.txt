Dzisiaj czas na kolejne podsumowanie nowości z ostatniego miesiąca - ubiegły wpis cieszył się dużym entuzjazmem, więc postanowiłam kontynuować :))      Na początek błyskotki: perełki koloru pudrowy róż z Tesco i koła z cyrkoniami na Sylwestra z River Island.        W moje ręce wpadła też ulubiona farba Color Soin miodowy blond i balsam z ekstraktami roślinnymi. Już po pierwszym użyciu balsamu włosy wypadały mi jak szalone - po oczyszczeniu szamponem z SLS wszystko wróciło do normy, ale boję się go ponownie użyć :(              Udało mi się zdobyć ocieplane rajstopy Rosalia Frotte z Gatty, o których wspominałam w poprzednim poście o nowościach. Niestety zawiodłam się na nich - mój rozmiar to 2, a w tym modelu "trójki" są troszkę za ciasne. Szkoda, bo do kompletu kupiłam też ocieplane czarne body z golfem i długim rękawem, idealne na zimę :)     I jeszcze różowy sweterek z H M - podobno w różowym mi do twarzy ;)      A tu już prezent mikołajkowy od koleżanki - drogeryjne odżywki o ładnych emolientowych składach. Żółta sprawdziła się świetnie, brązowej jeszcze nie użyłam.          Pytałyście o drożdże piwne, którymi postanowiłam walczyć o przyrost, oto one: Niestety objawy nadmiaru witaminy B zmusiły mnie do przerwania kuracji na kilkanaście dni...   I wczorajszy zakup - jedwab do włosów Marion, najlepszy z najlepszych :)      W Rossmannie zrobiłam zapas olejku pod prysznic, który na jakiś czas zniknął z półek - na szczęście powrócił :) Na mojej suchej skórze sprawdza się świetnie, łagodzi też miejsca objęte AZS (recenzja).      I na koniec kilka drewnianych ozdóbek świątecznych :)          Jutro pewnie nie zdążę dodać żadnego wpisu, ponieważ idę do pracy :( Z urlopem za to wchodzę w nowy rok, a podobno jaki Nowy Rok taki cały rok :D Z okazji nadchodzących Świąt życzę Wam dużo szczęścia, bo w tym słowie mieści się wszystko - od zdrowia, przez piękne włosy, po miłość i pieniądze :)) Wesołych Świąt! :* 