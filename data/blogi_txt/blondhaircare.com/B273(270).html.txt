Wśród zgłoszeń do programu Zadbaj ze mną o swoje włosy otrzymałam kilkanaście maili od dziewczyn, których włosy mają ogromny potencjał i tak naprawdę nie potrzebują jakiejś specjalnej pomocy :) Zastanawiam się nawet nad rozszerzeniem/zmianą tego cyklu na pomoc zdalną polegającą na wspólnej ocenie pielęgnacji, ponieważ dzięki temu nie będzie ograniczenia w postaci miejsca spotkania. Autorką tego pomysłu jest pannaM :*, a z komentarzy wynika, że taka opcja niektórym dziewczynom bardzo się spodobała. Co o tym sądzicie? Wasze zdanie jest dla mnie najważniejsze :) Niestety nie mogę obiecać, że opublikuję każde zgłoszenie :( Dzisiaj jako pierwszą chciałabym Wam przedstawić Lenę, a raczej jej włosy i pielęgnację - wydaje mi się, że taki rodzaj włosów jest jednym z najczęściej spotykanych w Polsce :)   Zgłoszenie Leny   Dbanie o włosy rozpoczęłam 17 sierpnia 2012, wtedy ostatni raz je prostowałam. W czerwcu farbowałam włosy 2 razy: pierwszy raz na blond, który wyszedł rudy i po kilku dniach na ciemniejszy (zdjęcie przedstawia włosy z czerwca). We wrześniu ostatni raz na kolor zbliżony do naturalnych, który takowy nie jest, co widać po odrostach. Mój problem polega na tym, że po 8 miesiącach dbania o nie stan włosów się nie poprawia. Wiem, że na efekty należy cierpliwie czekać, ale włosy wyglądają coraz gorzej. Dodam, że prostuję tylko grzywkę, ponieważ bardzo się kręci.       Zdjęcie włosów:           Opis włosów:    - końcówki rozdwajają się mimo częstego podcinania fryzjerskimi nożyczkami (podcinam co 3 tygodnie ponieważ chcę pozbyć się odrostów)  - włosy strasznie się puszą (wyglądają jak siano)  - skóra głowy bardzo szybko się przetłuszcza (myję włosy codziennie)        Opis pielęgnacji włosów:    - szampony: balsam do kąpieli Babydream fur Mama; płyn do higieny intymnej Facelle Sensitive; Blue szampon jajeczny z SLS (raz na tydzień lub 2)  - odżywki: Alterra Granat   Aloes, Nivea Intense Repair, Joanna b/s miód i cytryna  - maski: Alterra Granat   Aloes; Kallos, Serical, Crema al Latte; Ziaja, Oliwkowa, Naturalna maska do włosów regenerująca  - oleje: Vatika, olej łopianowy z czerwoną papryką  - płukanki: czasami siemię lniane lub szałwia - wcierki: woda brzozowa z Isana hair lub Jantar  - jedwab na końcówki: Biovax silk jedwab w płynie     Mój komentarz Włosy Leny oceniam raczej jako porowate, ale wydaje mi się, że wystarczy wprowadzić tylko kilka zmian, aby doprowadzić je do stanu idealnego :) Oto moje propozycje:   Wśród szamponów odrzuciłabym balsam Babydream fur Mama, który może wzmagać przetłuszczanie, m. in. ze względu na obecność olejków. Jantar wtarty w umyte włosy również przyspiesza u mnie przetłuszczanie, ale jest to kwestia indywidualna - zapobiegawczo nakładam go na skórę głowy kilka godzin przed myciem. Szampon oczyszczający zamieniłabym na taki, który przy okazji chelatuje, aby włosy były bardziej bardziej miękkie i gładkie. Aby ograniczyć puszenie myłabym włosy metodą OMO, a poszewkę od poduszki zamieniłabym na jedwabną - taka jest dla włosów delikatniejsza, nie niszczy ich i nie puszy podczas snu tak jak bawełniana. Wśród masek i odżywek zrezygnowałabym z częstego stosowania Alterry, która konserwowana jest alkoholem i w moim przypadku puszyła i wysuszała włosy, podobnie jak odżywka b/s Joanny, która zawiera w składzie wysuszający alkohol izopropylowy i humektanty, które oddają/chłoną wodę i w zależności od wilgotności powietrza mogą sprawiać, że włosy będą suche lub spuszone. Płukanka z szałwii również może wysuszać, więc zamieniłabym ją na płukankę z nawilżających kwiatów lipy. Moje włosy wysusza też płukanka z siemienia, więc większosć ziołowych naparów stosuję tylko przed myciem, jako bazę pod maskę (alternatywa dla wody z kranu).  Aby dociążyć włosy zaproponowałabym Lenie więcej masek z dodatkiem emolientów, które tworzą na włosach warstwę ochronną, przez co ograniczają puszenie i dodają blasku, np. Garnier Awokado/Karite (CG), GlissKur Oil Nutritive (SG).  Co do prostowania grzywki - moja grzywka też była kiedyś niesforna i prostowałam ją po każdym myciu, co było tak naprawdę błędnym kołem i do dzisiaj męczę się ze spalonymi prostownicą przednimi końcówkami ;) Po odpowiednim dociążeniu włosów wszystkie problemy z falowaniem minęły.  Na puszenie włosów Leny mogą mieć też wpływ oleje, dlatego powinna obserwować zachowanie swoich włosów po olejowaniu i ewentualnie wprowadzić zmiany.   Polecane wpisy z blogów:     O suchych, puszących się końcówkach i przetłuszczającej się skórze głowy O tym, jak ograniczyłam przetłuszczanie się włosów O rozdwajających się końcówkachO chelatowaniu włosów  O płukance z kwiatów lipyLista odżywek emolientowych u Kascysko  O falowanych włosach u Wiedźmy Jak dobrać olej do rodzaju włosów u Wiedźmy Sposób Henrietty na nakładanie odżywki/maski, który może pomóc opanować puszenie      A Wy co sądzicie o pielęgnacji włosów Leny? Co byście Jej zaproponowały? :)     Teraz coś dla męskiego grona Czytelników ;) - kilka zdjęć z targów Motor Show Poznań 2013 :) Docelowo wybrałam się na targi fryzjersko-kosmetyczne Look   Beauty Vision, ale gdy dotarłam na nie po kilku godzinach nie miałam już sił na oglądanie kosmetyków ;) Na wejściu dostałam próbki silikonowego serum Morrocan Oil, zrobiłam rundkę wokół stoisk i wróciłam do domu :) Ludzi było mnóóóstwo, ledwo udało mi się zrobić kilka wyraźnych zdjęć.               Bardzo ładne włosy :)           Miłego wieczoru! :) 