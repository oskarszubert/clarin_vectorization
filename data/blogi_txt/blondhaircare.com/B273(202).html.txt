Dzisiaj nieco odmienny  wpis, ale mimo wszystko nadal o kobiecej tematyce :) Chciałabym Wam pokazać aplikację na smartfona, której używam od wielu miesięcy i która pamięta za mnie o tych trudnych dniach ;) Dzięki niej zawsze wiem, kiedy była moja ostatnia menstruacja, jak przebiegała oraz kiedy mogę spodziewać się następnej :)    Według mnie My Cycles jest prosta w obsłudze, ma przyjemną grafikę i satysfakcjonujące opcje, a przede wszystkim jest w telefonie, który mam zawsze przy sobie :) Jest bezpłatna, działa w trybie offline i aby ją pobrać wystarczy mieć dostęp do Internetu :) Dostępna jest w dwóch wersjach: na telefony z systemem operacyjnym Android oraz iOS (iPhone).               Od razu po instalacji należy dostosować ustawienia do swoich potrzeb. Ja wybrałam opcję 'nie planuję macierzyństwa', a następnie uzupełniłam podstawowe dane, tj. kiedy zaczął się mój ostatni okres, jak długo trwa średnio mój cykl itp. Po wprowadzeniu tych danych program jest gotowy do użytku :)             Oprogramowanie daje nam możliwość skorzystania z kilku interesujących opcji. Możemy dokładnie opisać przebieg menstruacji podając dla każdego dnia jej intensywność, nastrój, symptomy, stosowane leki/suplementy oraz tworząc luźne notatki. Powyższe informacje uzupełniamy w kalendarzu, wybierając konkretny dzień.        Przykładowo wypełniony kalendarz (nie mylić z metodą kalendarzykową). W prawym górnym rogu znajduje się legenda podstawowych symptomów oraz oznaczeń, które się w nim pojawiają.      Ponadto możemy również robić backup czy ustawić hasło, dzięki czemu nikt inny nie będzie miał dostępu do naszych prywatnych informacji :) Wczoraj ściągnęłam sobie app-kę My Calendar (Mój kalendarz w wersji polskiej) i również bardzo mi się podoba :) Poza nią i My Cycles dostępne są także inne, np. Period Tracker (płatna) czy My Days. Wszystkie można pobrać w sklepach: GooglePlay oraz AppStore.         Korzystacie z takiego rodzaju oprogramowania czy wolicie tradycyjne sposoby? :) 