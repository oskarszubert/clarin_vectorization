W dzisiejszym poście nie chodzi mi o rytuały pielęgnacyjne czy masaże, ale o kilka dobrych nawyków, które już dawno wprowadziłam w życie, aby jak najdłużej cieszyć się nogami bez żylaków ;) Zmusiło mnie do tego uczucie ciężkości nóg, które odczuwam w ciągu dnia.      papilot.pl      Po pierwsze wybieram ubrania, które nie uciskają niepotrzebnie naczyń krwionośnych. Legginsy, spodnie, rajstopy - zakładam tylko takie, które wykonane są z przyjemnego materiału, który nie krępuje moich ruchów, nawet wtedy, gdy są obcisłe. Nie założę skarpetek, które uciskają moje kostki czy łydki - prędzej je rozetnę jak w Dniu Świra :D Zawsze przed snem zdejmuję stanik, aby krew mogła swobodnie krążyć po organizmie (brafitterką nie jestem, ale z tego co wiem panuje przekonanie, że spanie w biustonoszu zapewni piersiom jędrność - to się tyczy raczej większych biustów, czyli niestety nie mnie... ;) ).    Gdy tylko mam możliwość układam nogi powyżej poziomu serca, aby krew mogła swobodnie spłynąć do górnych partii ciała, odciążając nogi. Przynosi mi to niesamowitą ulgę, uwielbiam to uczucie :) W pracy nogi trzymam na koszu na śmieci - zawsze coś ;)    W ciągu dnia staram się unikać "złych" pozycji siedzących, np. noga na nogę. Niestety ciągle się zapominam ;)    Każdą kąpiel kończę chłodniejszym prysznicem, ze szczególnym naciskiem na stopy i łydki - ten przyjemny zabieg poprawia krążenie :)  W pracy nie jeżdżę windą, a biegam po schodach, aby zapewnić nogom jak najwięcej aktywności. Nie ma nic gorszego dla układu krwionośnego niż wielogodzinne siedzenie lub stanie, dlatego ważne jest, aby znaleźć chwilę przerwy na małe ćwiczenia.    Cały czas staram się poprawiać w miarę możliwości swoją dietę. Szczególnie ważną rolę spełnia witamina C (natka pietruszki, żurawina, cytrusy), która wzmacnia i uszczelnia naczynia krwionośne, a także rutyna, która dodatkowo spowalnia proces utleniania witaminy C.      Na koniec chciałabym Was poprosić o pomoc dla ślicznej małej Antosi, która urodziła się z obustronnym brakiem kości strzałkowych oraz poważnymi ubytkami i deformacjami stóp. Więcej szczegółów:http://antoninawieczorek.pl/ orazwww.facebook.com/events/439444842778257/.          Każda pomoc jest na wagę złota :) 