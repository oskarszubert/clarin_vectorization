Po przeczytaniu dzisiejszego posta przekonacie się, że nic tak nie niszczy włosów jak rozjaśnianie włosów bez opieki profesjonalisty i że odrosty wcale nie muszą oszpecać. Ale przede wszystkim zobaczycie przepiękne naturalne loczki o wyjątkowym odcieniu, których właścicielką jest Agnieszka (Arielka) :)           Tak włosy Agnieszki wyglądały na co dzień, przed decyzją o zapuszczeniu naturalnych włosów 14 października 2008 r. - decyzja o zapuszczaniu naturalek (włosy ostatni raz rozjaśnione i jednorazowo wyprostowane przez fryzjerkę)        "Witaj :)      Zobaczyłam ostatni post i od razu pomyślałam, że "pasuję" do tematu, więc postanowiłam się czym prędzej zgłosić.    Mam naturalnie kręcone włosy, koloru... hmm jak mi to powiedziała kiedyś profesjonalistka - ciemny blond z odcieniami kasztanowego, ale ja zawsze widziałam, że moje włosy są rude i swego czasu tego nienawidziłam. W wieku około 18 lat zaczęłam je rozjaśniać na jasny blond, sama w domu, rozjaśniaczem o 6-7 tonów. Jeśli kolor nie wyszedł taki jak chciałam to męczyłam je nawet 2 razy w tygodniu. Najpierw były tylko pasemka, później całość, a potem chodziłam do fryzjera na baleyage. W taki sposób męczyłam moją czuprynę rozjaśnianiem przez niespełna 10 lat. (...) Po odrostach było widać, że włosy rosną, ale długość się nie zmieniała - końce kruszyły się i stawały się coraz cieńsze, więc w końcu postanowiłam, że zapuszczę swoje naturalne włosy. (...)     Podczas zapuszczania naturalnych włosów nie cudowałam z kolorem, poczekałam aż naturalne pasemka osiągną ok. 40 cm długości, żeby pozbyć się reszty blondu. (...) Na dzień dzisiejszy odrosły już całkowicie i pasemka mierzą około 50 cm długości. Dołączam zdjęcia i opisy. Pozdrawiam Agnieszka (Arielka)"          5 miesięcy bez rozjaśniania (włosy wyprostowane)       7 miesięcy bez rozjaśniania        17 miesięcy bez rozjaśniania [to zdjęcie jest cudowne! :)]       19 miesięcy bez rozjaśniania        19 miesięcy bez rozjaśniania       24 miesiące bez rozjaśniania 36 miesięcy bez rozjaśniania       Aktualne zdjęcie, 8 grudnia 2013        I co sądzicie o kolorystycznej metamorfozie Agnieszki? :) Dla mnie bomba!      PS Jeśli chciałybyście, abym opublikowała na blogu Waszą inspirację dotyczącą powrotu do naturalnego koloru, przyślijcie maila na PowrotDoNaturalnegoKoloru@gmail.com (mogą to być zdjęcia odrostów, włosów po wyrównaniu koloru, opis sposobów jakimi radzicie sobie z odrostami lub pełna metamorfoza) :) 