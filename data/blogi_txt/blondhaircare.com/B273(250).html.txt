Zbyt częste eksperymentowanie, z którym wiązało się mycie włosów sprawiło, że moje włosy zaczynały się  przetłuszczać już po ok. 15 godzinach - po tym czasie odczuwałam nieprzyjemny zapach łoju. Codzienne mycie włosów jest bardzo uciążliwe, a przetrzymywanie tłustych włosów nie jest dobrym rozwiązaniem, gdyż wzmaga wypadanie, więc wzięłam sprawę w swoje ręce :) Dzisiaj mogę się pochwalić, że od dłuższego czasu myję włosy co drugi wieczór i nie muszę przedłużać świeżości za pomocą suchych szamponów i innych metod :-) Kilka razy zdarzyło mi się nie myć włosów przez dwie noce i ku mojemu zaskoczeniu trzeciego dnia nie były w tragicznym stanie, a nawet nie wyczuwałam tego okropnego zapachu sebum.    Akcesoria do włosów Zaprzyjaźniłam się z miękkimi gumkami do włosów i opaskami bardziej niż kiedykolwiek :) Używam ich zawsze wtedy, gdy nie muszę wyglądać olśniewająco, tj. siedząc w domu, w biurze lub jeżdżąc na rowerze. Dzięki warkoczowi nie oglądam stale końcówek, a włosy nie ocierają się o ramiona. Po rozplątaniu są lekko pofalowane, świeże i mięsiste, a skóra głowy nie jest tak napięta jak w przypadku kucyka. Opaska przeciwdziała miętoleniu grzywki, ciągłemu poprawianiu fryzury, a więc znacznie opóźnia przetłuszczanie. To naprawdę u mnie działa :-)    Mycie włosów - OM    Jako pierwsze O dość obficie nakładam odżywkę lub maskę zarówno na włosy, jak i na skórę głowy. Następnie nakładam czepek i ręcznik na 15-30 minut. Maski, które wtedy stosuję to np.: aloesowa NaturVital, mleczny Kallos, Biovax do suchych i zniszczonych, Biovax mleczny, Isana z babassu, Garnier Avocado i Karite.          Jako M stosuję szampony ziołowe (np. Organicum) lub płyn Facelle. Myję nimi tylko skórę głowy, ponieważ przy bezpośrednim kontakcie wpływają na moje końcówki destrukcyjnie ;) Spływająca piana oczyszcza włosy na długości, które chroni nałożona wcześniej odżywka.  Pożegnałam balsam BDFM i mycie odżywkami, a co ciekawe moje ulubione ziołowe szampony, które hamują przetłuszczanie zawierają SLS i jego pochodne.  Na koniec zamykam łuski włosów płukankami, np. octową, cytrynową lub z chłodnej wody.        Na wilgotną skórę głowy rozpylam mgiełkę żelatynową lub odżywczo-nawilżającą, wcieram odrobinę soku z cytryny, z czarnej rzepy lub naparu ziołowego - wybór metody zależy od ilości czasu :)    Sen     Śpię tylko i wyłącznie w związanych włosach, a dokładniej w koczku. Włosy to naprawdę ciepłe futerko, a odkąd śpię w koku nie budzę się rozgrzana i spocona przy karku - nocna fryzura nie zachęca gruczołów łojowych do pracy :)    Siemię?    Od dwóch miesięcy staram się spożywać więcej płynów, no i codziennie eksperymentuję z siemieniem lnianym :) Dzięki temu skóra nawilża się od środka regulując pracę gruczołów łojowych.      Aktywność fizyczna Staram się także dostosowywać mycie włosów do aktywności fizycznej. Myję je w te dni, w których ćwiczę.      A co pomaga Wam? :) 