Od bardzo dawna chodzi mi po głowie pewien nieco szalony pomysł :) Pod swoje skrzydła biorę włosy wszystkich chętnych znajomych, a na samą myśl o uzdrawianiu włosów innych ludzi błyszczą mi się oczy :))) Zdalnie bardzo trudno jest doradzić jak pielęgnować włosy, a że dostaję od Was codziennie kilka maili... postanowiłam wybrać swoich własnych włosowych podopiecznych z grona Czytelników :-)      W grę wchodziłoby spotkanie ze mną w Poznaniu, więc jest pewne logistyczne utrudnienie :( Dlatego na początek postanowiłam udzielać porad zdalnych na podstawie Waszych zgłoszeń :)       Zgłoszenie      Zatem jeśli masz zniszczone włosy i nie masz pojęcia jak o nie zadbać - prześlij swoje zgłoszenie na adres zadbajomojewlosy@gmail.com.    W mailu w punktach opisz krótko swój włosowy problem i dotychczasową pielęgnację, a także załącz zdjęcia swoich włosów zrobione w świetle dziennym, bez lampy błyskowej. Napisz też jak masz na imię, ile masz lat i skąd jesteś :)     Przykładowe zgłoszenie Natalia, 25 lat, Poznań    Zdjęcie włosów (najlepiej jako załącznik)           Mój Bad Hair Day z maja 2012 :)     Opis włosów:    - końcówki rozdwajają się mimo częstego podcinania fryzjerskimi nożyczkami  - włosy puszą się podczas deszczu  - skóra głowy przetłuszcza się po 24 godzinach  - są rozjaśniane z koloru ciemny blond farbą Garnier color naturals 8 jasny blond - ... - ...      Opis pielęgnacji włosów:    - po każdym myciu suszę włosy gorącym nawiewem suszarki  - 2 razy w tygodniu prostuję je prostownicą, a następnie utwalam fryzurę lakierem Taft - rozczesuję na mokro TT   - szampony: Bambino, Alterra aloes i granat  - odżywki: aloesowa Mrs Potters, GlissKur Oil Nutritive  - płukanki: lniana, z rumianku  - jedwab na końcówki: Biosilk  - ...  - ...     Wyrażam zgodę na publikowanie treści mojego zgłoszenia i załączonych zdjęć na stronie blondhaircare.com.     Pamiętajcie, aby opis włosów oraz pielęgnacji był zwięzły i wyczerpujący, pisany poprawną polszczyzną :) Na razie chciałabym pomóc kilku początkującym dziewczynom, których włosy wymagają ratunku, a jeśli wszystko się powiedzie pomyślę nad rozwijaniem tej idei, mam już mnóstwo pomysłów :)    Dajcie znać co o tym sądzicie. Wszelkie sugestie mile widziane :) Przyjemnego wieczoru :) 