Nie mam pojęcia jakim cudem na moim blogu nie pojawiła się jeszcze genialna piramida pielęgnacji  włosów autorstwa Imprevisivel. Czas nadrobić zaległości i przy okazji opowiedzieć jak wygląda obecnie pielęgnacja moich porowatych włosów :) Codziennie    Codziennie szczotkuję włosy i jednocześnie masuję skórę głowy, a także dbam o dietę. Nie zawsze mi to wychodzi, ale nawet wtedy, gdy nie mam czasu staram się zjeść choć jedną w pełni wartościową przekąskę (np. koktajl pietruszkowy).  Moje szczotki: Khaja Helena i Tangle Teezer      Co dwa dni    Co drugi dzień myję głowę metodą MM (emolientowa maska-mycie), wcieram wcierkę w wilgotną skórę głowy, podsuszam włosy suszarką oraz zabezpieczam końcówki silikonowym serum.   Szampony, których obecnie używam: Seboradin Niger, Isana Med, Alterra Granat i Aloes, Yves Rocher z bławatkiem Wcierki: Seboradin z żeń-szeniem Silikonowe serum: Kerastase K Elixir     Dwa razy w tygodniu    Przed myciem nakładam dosłownie 5 kropel czystego oleju arganowego na suche końcówki, potem zwilżam włosy i nakładam na 20 minut emolientową maseczkę. Moje włosy cały czas są porowate, więc takie zabiegi nadal są w moim przypadku niezbędne :)   Maski, które stosuję: wymieniłam je w tym poście Co 10 dni    Średnio co 10 dni myję głowę dwukrotnie szamponem oczyszczającym (po każdym oczyszczaniu nakładam maskę). Szampony oczyszczające: Barwa, Pollena-Ewa Szampony do codziennego stosowania wymieniłam wyżej     Sporadycznie   Coraz częściej myję włosy samym szamponem zawierającym w składzie mocniejsze detergenty oraz składniki odżywcze (nie nakładam wtedy już żadnej maski, jedynie silikonowe serum na suche końcówki). Czasami robię to raz na tydzień, czasami dwa mycia z rzędu, a czasami raz na miesiąc. Wszystko zależy od potrzeb włosów i czasu :)   Okazjonalnie stylizuję włosy suszarką czy szczotką jonizującą (mam w planach zakup jakiejś dobrej prostownicy na specjalne okazje), średnio co 3 miesiące podcinam końcówki i raz na jakiś czas stosuję domowe maski czy płukanki. Chyba, że coś podbije serce moich włosów lub mam ochotę na eksperymenty - wtedy stosuję to częściej :) Od dłuższego czasu króluje u mnie minimalizm i miksturki nakładam bardzo rzadko, wyjątkiem był ostatnio jajeczny szampon, o którym pisałam wczoraj.        Ciekawa jestem jak taka piramida będzie wyglądała na przykład za rok :) Strasznie żałuję, że nie stworzyłam podobnej dwa lata i rok temu :( Wydaje mi się, że mimo wszystko uda mi się odtworzyć takie piramidy, więc zapewne niebawem je opublikuję, abyście mogły zobaczyć, jak zmieniały się moje włosy i ich potrzeby :) 