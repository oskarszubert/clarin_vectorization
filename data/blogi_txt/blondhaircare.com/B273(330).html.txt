Siemię lniane robi ogromną karierę w blogosferze, ale nie wszyscy lubią jego smak lub konsystencję. Właśnie dla nich mam dzisiaj alternatywę - kiełki :)   Hodowla kiełków z siemienia lnianego   Hodowla kiełków nie różni się niczym od hodowli rzeżuchy: potrzebna jest bardzo mokra wata, talerzyk i nasiona. Ziarna lnu moczę w wodzie przez kilka godzin, przecedzam i rozkładam na mokrej wacie. Żelową wodę wykorzystuję jako płukankę do włosów :) Talerzyk z watą i ziarnami stawiam blisko kaloryfera i pamiętam o codziennym podlewaniu. W ciągu kilku dni kiełki są gotowe do spożycia i wyglądają tak:         Kiełki zawierają dużo soli mineralnych i witamin, kwasów tłuszczowych, białka i błonnika - substancji niezbędnych roślinie do rozpoczęcia nowego życia :) Ja wybieram zawsze takie, które są proste w hodowli i wymagają jedynie podlewania: rzeżuchę, siemię, gorczycę. Dodaję je do sałatek, kanapek, spaghetti - jest to prosty sposób na urozmaicenie diety, szczególnie dla zabieganych ;)   Zimowy koktajl lniany    Kilka dni temu Unknown zostawił ciekawy przepis na picie siemienia dla tych, którzy chcą urozmaicić kurację lub którym nie smakuje mój przepis z jabłkiem/bananem albo czysty żel lniany. Ja pozostanę przy swoim sposobie, ale być może Wam się przyda.   Podaję przepis na poranny zimowy koktajl: 2 łyżeczki siemienia zalewam 3/4 kubka gorącego mleka, po 5-10 min. miksuję z bananem, miodem i cynamonem. Pyszny nie mdlący smak, nie czuć specjalnie smaku siemienia i ma, jak dla mnie, przyjemniejszą konsystencję. Piankowo-galaretkową, a nie glutową :)    Do jutra :-) 