Odkąd pamiętam nigdy się dobrze nie odżywiałam, w mojej diecie zdecydowanie przeważało junk food: słodycze, pizza i zapiekanki, poza tym produkty mączne, białe pieczywo, zupy mleczne, żółte sery. Nigdy się nie odchudzałam, ponieważ zawsze byłam szczupła. Nigdy nie ciągnęło mnie do coca-coli, kawy, papierosów i alkoholu - chociaż tyle dobrego w tym wszystkim :) Tak jest do dziś :)     Kolorowe napoje przestałam pić w gimnazjum, kiedy na spotkaniu grupowym z dietetykiem dowiedziałam się czym jest benzoesan sodu, sorbinian potasu itp. oraz czym grozi nadmierne ich spożywanie.     Około pół roku temu dotarło do mnie (lepiej późno niż wcale) jak ważne dla zdrowia jest odżywianie i ograniczyłam głównie słodycze i produkty z białej mąki. Jednak kocham pizzę i pączki, i czasami nie mogę się im oprzeć (staram się)... :)     Od dawna piję herbatki ziołowe: różne mieszanki lub pokrzywę, nagietek, miętę, rumianek, lipę. Zwykłą herbatę piję tylko w gościach ;) W pracy wszyscy parzą litrowe dzbanki z kawą (dla jednej osoby), a ja w tym czasie parzę sobie ziółka :) Uważam, że powera powinien dawać sen, a nie kawa! Żadne pieniądze nie są warte tego, abyśmy tak bardzo nadwyrężali ogranizm.     Nie słodzę herbat, nawet tych zwykłych. Gdy nie piję ziół to znaczy, że piję wodę mineralną ;)     Rzadko jadam smakowe jogurty - przyrządzam sobie w zamian 0,7 l koktajlu ;) Poświęciłam mu kiedyś notkę, ale w skrócie wspomnę, że do maślanki/zsiadłego mleka/jogurtu naturalnego dodaję rodzynki/siemię lniane mielone/sezam/otręby/rodzynki/migdały/orzechy/owoce (za każdym razem inny mix), a na koniec dolewam ok. 2 łyżki oleju lnianego. Czasami piję drożdże - wrzątkiem zalewam 1/6 kostki drożdży, mieszam, zostawiam na 3 min., dolewam mleko i miód :) Może to być dziwne, ale... uwielbiam ten smak :D Gaffi opracowała drożdżowy przepis dla tych, którzy nie potrafią go znieść :D Nie łykam witamin w tabletkach. Jedynie tran (Ecomer) i kapsułki len + wiesiołek (Oeparol).     Nie popijam podczas jedzenia - piję 30 min. przed lub 30 min. po posiłku (picie rozcieńcza soki żołądkowe, co nie sprzyja trawieniu i poprawnemu wypróżnianiu). Nie solę.      W ciągu dnia przegryzam owoce ;)     Kupując ciemne pieczywo sprawdzam skład, aby nie dać się nabrać na białe pieczywo zabarwione karmelem ;) Im mniej ulepszaczy i mąki pszennej tym lepiej.     Jajka jadam tylko wiejskie, to samo z miodem :) Ograniczam spożywanie kupnego mleka.      Staram się nie kupować gotowych produktów w słoikach i puszkach. Na szczęście moja mama bawi się w zaprawianie buraczków itp. :) Zupki chińskie jem raz na rok ;)     Makarony kupuję tylko pełnoziarniste, a ryż brązowy.          Płatki kukurydziane, z dodatkiem miodu czy cynamonu zastępuję zwyczajnymi górskimi płatkami owsianymi.    Nie gardzę sokami warzywnymi - piję je rzadko, ale warzywa pochodzą od znajomego rolnika. Piję soki owocowe, najczęściej cytrusowe i jabłkowe. Wszystkie soki sama wyciskam, kupiłam specjalnie sokowirówkę :)      Dzień rozpoczynam od wody z cytryną i herbaty ziołowej. Śniadanie jem ok. 30 minut po wypiciu wody cytrynowej. Nie piję 2 godziny przed snem, aby zapobiec pielgrzymkom do toalety :))     To chyba tyle :) Nie jestem zadowolona ze swojego odżywiania. Często zdarza mi się ulec pokusie i zahaczyć o KFC, Sphinxa, cukiernię albo nie zjeść obiadu z braku czasu :| Jem nieregularnie, właściwie wtedy kiedy mam na to ochotę, czasami nawet w środku nocy ;)       A teraz chętnie poczytam o Waszych żywieniowych przyzwyczajeniach :)            PS: Notka powstała na prośbę anonimowej Adrianny :) 