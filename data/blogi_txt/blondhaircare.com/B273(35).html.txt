Tak, ja również byłam ofiarą boomu antysilikonowego. Był luty 2011, kiedy pierwszy raz trafiłam na wizaż.pl i w ciągu paru minut stałam się włosomaniaczką :) Przez kilka kolejnych miesięcy chłonęłam wiedzę jak gąbka wodę, znałam na pamięć wszystkie wątki i strony internetowe poświęcone włosom (teraz są blogi, więc jest o wiele łatwiej ;) ). Już następnego dnia pozbyłam się większości produktów, które miały w składzie nawet najlżejsze silikony i zakupiłam SLS-owy szampon marki Barwa. Przez jakiś czas wierzyłam, że to właśnie w silikonach tkwił problem. Owszem tkwił, ale jedynie w ich nadmiarze :) Z moich obserwacji wynika, że wiele z nas czerpało wiedzę z nierzetelnego źródła, być może nawet tego samego.      2009 / 2010 / 2012    Paradoksalnie o włosy dbałam zawsze! Odkąd pamiętam  uważam, że są najpiękniejszą ozdobą kobiety, świadczą o stanie zdrowia i  ducha :)     Co najbardziej szkodziło moim włosom zanim zaczęłam je świadomie pielęgnować?    Brak wiedzy na temat składników kosmetycznych     Nadmiar SLS i jego pochodnych. Nie tylko w szamponach, ale przede wszystkim w maskach, które nakładałam na kilkadziesiąt minut (np. zagraniczny Wax aloesowy). Efekt? Słoma to mało powiedziane :) Nadmiar substancji filmotwórczych, szczególnie tych trudnozmywalnych. To przez nie moje włosy były wiecznie ulizane i za nic w świecie nie mogłam ich unieść. Teraz akceptuję tylko takie składniki, które łatwo z włosów zmyć. Są niezbędnym elementem mojej pielęgnacji, ponieważ powlekając włosy tworzą warstewkę, która chroni je przed zniszczeniami i utratą wody. Chemiczne składy produktów. W moich ówczesnych kosmetykach nie było żadnego naturalnego ekstraktu, olejku, czy witamin. Oto przykład składu mojej ulubionej kiedyś maski Dove Intense Repair:  Water (Aqua), Cetearyl Alcohol, Dimethicone, Stearamidopropyl  Dimethylamine, Lactic Acid, Behentrimonium Chloride, Glycerin, Parfum, Dipropylene Glycol, Amodimethicone, Petrolatum,  Polyacrylate-1 Crosspolymer, Mineral Oil, Gluconolactone, Potassium  Chloride, Disodium EDTA, Trehalose, DMDM Hydantoin, PEG-7 Propylheptyl  Ether, Cetrimonium Chloride, PEG-180M, Adipic Acid, Sodium Sulfate,  PEG-150 Disterate, Methychloroisothiazolinone, Methylisothiazolinone,  Yellow 5 (CI 19140), Red 33 (CI 17200).    Nie znałam cudownej mocy olejków. Alkohol. Produkty z serii Biosilk już po pierwszym użyciu robiły na mojej głowie "katastrofę". Odkąd świadomie dbam o włosy unikam  alkoholu etylowego oraz izopropylowego. Fryzura: rozpuszczone włosy    Niemal wszystko robiłam w rozpuszczonych włosach: spałam, sprzątałam, chodziłam na zajęcia, jeździłam na rolkach. Potem przerzuciłam się na kucyk, a nieodpowiednie akcesoria (gumki z metalowymi elementami itp.) połamały mi włosy na wysokości uszu. W mojej torebce zawsze można znaleźć mięciutką frotkę, opaskę, a także TT. To moje must have oprócz kluczy, telefonu i karty płatniczej ;)   Stylizacja: prostownica    Po każdym myciu prostowałam grzywkę i przednie kosmyki, a w dodatku wcierałam we włosy jakieś beznadziejne termoochronne lub modelujące kosmetyki. Nie wiem jak tak mogłam :D Nie stylizuję włosów w żaden sposób od lutego 2011, a końcówki włosów na przodzie nadal pamiętają prostowanie :(  Zła dieta      Na włosy największy wpływ ma bezapelacyjnie to, co jemy. Jeśli włosy wyrosną słabe i niedożywione, nie pomoże im potem najlepszy kosmetyk. Tak było w moim przypadku. Włosy już z natury były mało odporne na zniszczenia mechaniczne. Rozczesywanie na mokro    Nie wierzyłam mamie, gdy mówiła mi, że rozczesywanie włosów na mokro je niszczy. Jakie było moje zaskoczenie, gdy rozczesane na sucho włosy były uniesione, miękkie, gładkie, idealne 3 Wyjątek: włosy kręcone.   Suszenie: ręcznik + suszarka    Po umyciu włosów odsączałam z nich nadmiar wody za pomocą szorstkiego ręcznika, a potem zwykle pomagałam im wyschnąć suszarką. Ręcznik zamieniłam na koszulkę, a suszarki używam tylko w ekstremalnych przypadkach.   Brak systematycznego podcinania końcówek     Na zdjęciach z 2009 i 2010 roku widać, jakie końce były nieestetyczne. Wszystko odmieniło się dzięki mojej siostrze, która zwróciła mi na to uwagę :) Teraz nie żal mi ani jednego centymetra - podcinanie końcówek traktuję jako inwestycję w przyszłość ;)   Brak serca w pielęgnacji :) Dbałam o włosy idąc na łatwiznę, tj. korzystając z tego, co oferuje drogeria. Nie dogadzałam im, nie brałam pod uwagę ich potrzeb, a nawet nie miałam zamiaru ich rozpoznać. Nie stosowałam wielu świetnych naturalnych produktów oraz sposobów, które odkryły nasze prababcie.   Brak wiary    Obserwowałam piękne włosy na ulicach i wcale nie motywowało mnie do tego, aby powalczyć o swoje. Byłam przekonana, że zdrowe włosy to dobre geny. Owszem, geny mają ogromny wpływ, jednak naturze można naprawdę pomóc :) Jedyne czego potrzebujemy to: chęci, systematyczność, samozaparcie i odpowiedni poziom wiedzy.    A co szkodziło Waszym włosom? :)     - - -  PS: Od wczoraj jestem posiadaczką jedynej w swoim rodzaju roślinki, niepowtarzalnej pod względem pielęgnacyjnym i leczniczym :D     Aloes! :-) 