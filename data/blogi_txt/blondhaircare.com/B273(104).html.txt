Do rozczesywania moich cienkich, ale dość gęstych włosów używam 3 szczotek:  tangle teezer - aby rozczesać bez bólu poplątane włosy, szczotkę z naturalnego włosia - aby nadać włosom objętości, szczotkę jonizującą - aby wygładzić włosy i podwinąć końcówki.    Rozczesuję tylko suche włosy, gdyż służy mi to najlepiej. Kręconowłose powinny rozczesywać włosy na mokro, grzebieniem z szeroko rozstawionymi zębami.    Jak dbam o szczotkę z włosia?   Tak jak o moje włosy, tylko że raz w tygodniu przy codziennym stosowaniu :)     1. Myję szczotkę w szamponie bez silikonów,    2. Nakładam odżywkę na ok. 5 min (najczęściej wygładzającą z Isany),    3. Spłukuję zimną wodą, 4. Płuczę w roztworze woda-ocet,    5. Pozostawiam do wyschnięcia.    Przez następne 2 dni od pielęgnacji szczotki włosy są po prostu bombowe!  Potem efekt stopniowo zanika ;) Niestety częste oczyszczanie szczotki z włosia może się przyczynić do szybszego zniszczenia drewnianej oprawy.       Jak dbam o Tangle Teezer?    Za pomocą wykałaczki podważam włosy, które plączą się między ząbkami, następnie wyjmuję włosy i zgromadzony między nimi kurz palcami, a szczotkę płuczę czystą wodą pod ciśnieniem. Czasami, gdy jest mocno zabrudzona oczyszczam ją delikatnie szamponem.     To tyle :) 