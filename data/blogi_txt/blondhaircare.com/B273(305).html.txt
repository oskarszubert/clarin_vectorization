Dzisiaj zapraszam Was na przeczytanie recenzji mydełka peelingującego Savon Noir z jednego z moich ulubionych sklepów z kosmetykami :)   www.helfy.pl    Skład     Olea Europea Oil (oliwa z oliwek)  Lauris Nobilis Oil (olejek laurowy)  Aqua (woda)  Potassium Hydroxide   Opis produktu       Czarne mydło to naturalne mydło roślinne bogate w witaminę E. Oczyszczanie i nawilżanie skóry przy jego pomocy jest istotnym elementem zabiegów w hammanie. Mydło to jest odpowiednie do każdego typu skóry, nawet skłonnej do alergii. Polecane do peelingu enzymatycznego twarzy i ciała (gommage). Doskonale oczyszcza skórę z martwych komórek, toksyn oraz zanieczyszczeń. Savon noir nie pieni się jak inne mydła. Poprzez roztarcie w rękach i aplikację na skórę powstaje delikatna i przyjemna emulsja o subtelnym zapachu oliwek. Ze względu na wysoką zawartość witaminy E wykazuje silne działanie przeciwzmarszczkowe.    Nie podrażnia bardzo wrażliwej, nawet naczyńkowej cery, nie wysusza nawet bardzo suchej skóry, działa jak peeling enzymatyczny, polecane do kąpieli niemowląt i dzieci, działa przeciwzmarszczkowo - ze względu na dużą zawartość witaminy E, nie przetłuszcza skóry tłustej.   Na rozgrzane wilgotne ciało nałóż Savon noir. Kulistymi ruchami masuj  ciało zwilżoną rękawicą kessa. Po kilku minutach spłucz mydło wodą, a następnie nałóż na ciało naturalne oleje np. olej arganowy. [źródło]   Cechy produktu      Mydełko ma konsystencję żelowej pasty, troszkę trudno wydobyć je z opakowania i spienić, ale można dojść do wprawy :)    Zapach jest specyficzny,  ale decydując się na naturalną pielęgnację raczej trzeba się z tym liczyć. Mi absolutnie nie przeszkadza, a nawet coraz mniej przepadam za  pięknie pachnącymi kosmetykami - odzwyczaiłam się... ;)    Wydajność - moim zdaniem wysoka. Przy systematycznym stosowaniu na twarz przez około 2 miesięcy ubyła połowa opakowania. Cena - 19 zł/150 g.   Działanie Przetestowałam to mydełko na mojej bardzo suchej skórze oraz na cerze trądzikowej.     Cera bardzo sucha - wrażenia    Mydełko bardzo, bardzo dokładnie oczyszcza moją skórę - aż piszczy ;) Po jego użyciu twarz wymaga solidnego nawilżenia - inaczej jest ściągnięta i delikatnie się łuszczy. Należy uważać, ponieważ mydełko podrażnia oczy oraz zranioną skórę - zapewne przez Potassium Hydroxide w składzie. Wyraźnie zwęża moje pory. Cera trądzikowa - wrażenia    Wysusza zmiany trądzikowe i doskonale peelinguje skórę. Po jego zmyciu skóra staje się aksamitna w dotyku. Przy systematycznym stosowaniu zmniejsza objawy trądziku, lecz dla lepszego efektu mydełko należy trzymać spienione oraz dokładnie rozprowadzone na skórze przez ok. 15 min. Po miesięcznej pielęgnacji mydełkiem ekstremalnie rozszerzone pory są niesamowicie ściągnięte - o ok. 70%! Jestem świadkiem :) Trądziku oczywiście w 100% nie zwalcza, jednak stanowi doskonałe uzupełnienie przeciwtrądzikowej kuracji. Skóra po mydełku nie jest ani sucha, ani tłusta - znormalizowana. Prezentuje się o niebo lepiej. Kuracja mydłem Savon Noir uzupełniona była o maseczkę z zielonej glinki (raz w tygodniu), która także ma świetne właściwości przeciwtrądzikowe. Podsumowując - dla mojej suchej cery jest troszkę za silne, ale dla cery tłustej/trądzikowej może okazać się idealne :) Jest wiele rodzajów trądziku, ale z moich obserwacji wynika jedno: aby zwalczyć problemy skórne należy oczyszczać organizm z toksyn, racjonalnie się odżywiać i postawić na naturalną pielęgnację. Jeżeli nie wierzycie - zapraszam do przeczytania tego posta Narviki :) 