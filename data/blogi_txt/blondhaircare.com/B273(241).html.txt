Olejowanie twarzy wzbudziło wiele emocji, dlatego najpierw opowiem w skrócie jak zmieniła się moja skóra, gdy zaprzestałam stosowania kremów.    Po pierwsze kolosalnie wzmocniły się brwi i rzęsy. Po drugie moja sucha skóra przestała się łuszczyć, a wcześniej, gdy nałożyłam troszkę pudru transparentnego – schodziła płatkami już po minucie ;) Po trzecie zmniejszyły się o 3 razy worki pod oczami! Być może jest to też efekt odstawienia kredki do oczu. Po czwarte zaczęły oczyszczać się pory. Gdybym systematycznie stosowała metodę OCM zapewne już by ich nie było ;) Po piąte skóra zmieniła swój koloryt i wystarczy mi tylko tusz do rzęs, żeby czuć się dobrze :) Czasami nawet wychodzę do marketu bez makijażu - wcześniej bez eye make-up nie było szans.    Nie jestem z wykształcenia kosmetologiem czy chemikiem, dlatego trudno mi stwierdzić czy olejki to wystarczające źródło składników odżywczo-nawilżających. Dla urozmaicenia stosuję różne olejki, oto moja kolekcja: Olej lniany, kokosowy, makadamia, z wiesiołka, z ogórecznika, z miodli indyjskiej, konopny, z czarnuszki siewnej, ze słodkich migdałów, awokado i tamanu.      Olejki natłuszczają, ale nie nawilżają, dlatego aby zapewnić skórze odpowiedni poziom nawilżenia najpierw przecieram twarz tonikiem lub naparem ziołowym, a następnie nakładam jeden z niżej wymienionych produktów:  kwas hialuronowy miąższ z aloesu przecieram twarz rozcieńczonym z wodą aptecznym sokiem z aloesu lub octem jabłkowym hydrolizowaną elastyną hydrolizowaną keratyną hydrolizowanym kolagenem.  Dopiero po nałożeniu takiej bazy aplikuję na buzię wybrany olejek.         Macie inne pomysły? - Zapraszam do dyskusji! :)    Oczywiście nikogo nie zmuszam do stosowania oleju, nie sugerujcie się moim wyborem - każdy organizm jest inny i ma inne potrzeby. Tak samo jest z włosami, dlatego pielęgnacji nie powinno się "kopiować", ale modyfikować i dostosowywać do indywidualnych potrzeb :) 