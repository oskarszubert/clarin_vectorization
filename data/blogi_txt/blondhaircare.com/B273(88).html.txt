Za oknem śnieg, wszędzie słychać świąteczne piosenki, ciepłe mieszkanko, choinka i ulubione gwiazdorki z Goplany - uwielbiam grudzień! Dla mnie jest najbardziej magicznym miesiącem w roku :) Po przeczytaniu wielu blogowych listów do św. Mikołaja postanowiłam zrobić listę moich materialnych marzeń - mam nadzieję, że za rok wrócę do tego posta i chociaż kilka punktów będę mogła wykreślić :)             Rower. Prawie wszystkie kolory Emu lub Ugg ;) Nie wyobrażam sobie bez nich zimy - cieplutkie, nieprzemakalne, wygodne, po prostu idealne na mrozy.                 Kurtka narciarska. Żebym jeszcze bardziej lubiła śnieżną zimę :) Lustrzanka Canon EOS 5D Mark III, obiektywy, blendy, tła, lampy i inne gadżety, które pozwolą mi stworzyć małe studio ;) Szkolenie z Photoshopa, aby upiększyć bloga :) Kotek ze schroniska. Kiedyś moja znajoma powiedziała mi, że samochód  przejechał jej kota, ale "to nic, bo i tak był brzydki". Jak już będę  mogła przygarnąć kotka wybiorę się do schroniska po "najbrzydszego" i jestem pewna, że  będzie najkochańszy :)           Buty do biegania, strój do fitnessu i karnet na aerobik.           Jasne i przytulne mieszkanie z duuużym i słonecznym balkonem lub tarasem, który byłby idealnym miejscem do pisania latem bloga  :) I z łazienką z ogromną wanną.             Organizer do kolorowych kosmetyków. Nie mam ich dużo, ale jakiś fajny organizer ułatwiłby mi życie. I mniej realne marzenia..:  aby ustawowy czas pracy wynosił 6h/dziennie 5 dni/tydzień ;) aby doba była dwa razy dłuższa :) aby ludzie byli dla siebie lepsi aby coca-cola, białe pieczywo, słodycze, pizza i desery lodowe z bitą śmietaną były tak samo zdrowe jak kasza czy warzywa ;) aby wszyscy byli zdrowi i szczęśliwi :)        A jak wygląda Wasza lista życzeń, niekoniecznie świątecznych? :-)    Źródło zdjęć: urzadzamy.pl | faszon.pl | studio-mody.com.pl | imaging-resource.com | kielce.gazeta.pl | w-spodnicy.pl | wetbild.pl | zapytaj.onet.pl | e-mieszkanie.pl 