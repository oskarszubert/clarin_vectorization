Włosy na zdjęciach nie są wygładzone, ponieważ przeczesałam je szczotką z włosia, która je puszy ;)    Podejmując decyzję o niefarbowaniu włosów nigdy nie pomyślałabym, że ten pomysł tak bardzo mi się spodoba :) Nie ukrywam, że pierwsze najtrudniejsze trzy miesiące przetrwałam dzięki Wam :* Teraz będzie tylko z górki, przynajmniej mam taką nadzieję :)    Po pierwsze czuję się wyraźniej, gdy ciemniejsze pasma okalają moją twarz. Może jest to kwestia przyzwyczajenia, a może w naturalnym odcieniu jest mi po prostu do twarzy ;)     Po drugie nie mogę się doczekać, aż odrosty będą o wiele dłuższe, ponieważ z biegiem czasu zmienia się ich kolor. Nawet na zdjęciach z zeszłego miesiąca widać, że były o wiele ciemniejsze. Chyba rozpocznę znowu kurację drożdżową, aby przyspieszyć porost :)     Obecnie na odrosty prawie w ogóle nie zwracam uwagi, przestały mi przeszkadzać i mam też wrażenie, że stopniowo zmniejsza się złudzenie "tłustych włosów" u nasady.           Zauważyłam też, że moje końcówki mają się o wiele lepiej, gdy nie farbuję włosów. Od dłuższgo czasu poprawiałam farbą tylko odrosty, ale widocznie spływająca farba podczas spłukiwania wysuszała porowate końce włosów.   Naturalne włosy rosną wyraźnie zdrowsze i lśnią o wiele intensywniej niż końcówki (nie widać blasku na zdjęciach, ponieważ zostały zrobione w pochmurny, deszczowy dzień), ale chyba nie tak mocno jak farbowane włosy mniej więcej w połowie długości. Powoli staram się dzielić pielęgnację "na pół", ale ostatnio coraz częściej idę na łatwiznę i myję włosy samym szamponem.    Niestety znalazłam też trzy siwe włosy, ale to chyba nie jest powód do paniki ;)         Często pytacie mnie, dlaczego nie chcę wyrównać koloru ciemną farbą. Ciemna farba ekspresowo wypłukuje się z moich włosów, mam z nią niemiłe wspomnienia, dlatego nie zamierzam eksperymentować. Postanowiłam zostawić włosy w spokoju, niech żyją własnym życiem :) Nigdy nie mów nigdy, ale jeśli kiedykolwiek zdecyduję się na koloryzację, wybiorę hennę.     I na koniec moja odrostowa inspiracja na ten miesiąc - Doutzen w styczniowym numerze brytyjskiego Vogue'a :) Tak, wiem, że są to zupełnie inne odcienie niż u mnie i że pracował nad jej wizerunkiem cały sztab specjalistów, ale nic nie szkodzi :)         źródło      Co mnie najbardziej motywuje do zaprzestania farbowania? Myśl, że naturalne włosy nie będą się puszyć. Mam tego serdecznie dość ;) A jak Wam idzie zapuszczanie? :) 