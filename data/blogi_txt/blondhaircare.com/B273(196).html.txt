Z hydrolizowanej elastyny na początku nie byłam zadowolona. Dodawałam ją do masek, szamponów itp. - włosy były sianowate i lekko przeproteinowane, szczególnie po wymieszaniu jej z keratyną.    Pewnego dnia pomyślałam, że skoro płukanka z keratyny dobrze się sprawdza, to może elastyna solo też wypadnie dobrze :) Pomyliłam się - wypadła czarująco :D       Czym właściwie jest elastyna?    Jest to biało tkanki łącznej, które nadaje tkankom rozciągliwość i sprężystość. Występuje w największych ilościach w naczyniach tętniczych, chrząstkach, skórze i płucach. Nadaje włosom miękkość i zapobiega szkodliwemu oddziaływaniu czynników zewnętrznych.   Jak dokładnie zastosowałam elastynę?    Umyłam włosy jedynie szamponem Alterra, osuszyłam je delikatnie ręcznikiem. Do miski wlałam ok. 0,4 l zimnej wody oraz wkropiłam ok. 20 kropel elastyny. Dokładnie wymieszałam. Zanurzyłam włosy w płukance, a także lekko wmasowałam ją w skalp. Suszenie włosów - oczywiście bez pomocy turbanu i suszarki ;)   Efekt?   Włosy ujarzmione, prawie takie jak po zastosowaniu szczotki jonizującej :) Elastyna pozostawiła na nich gdzieniegdzie błyszczące "ślady" - spotkałam się z czymś podobnym po użyciu masek z dodatkiem żółtek. Włosy błyszczały, a pod światłem także się mieniły dzięki w/w błyszczącym drobinkom :) Zaraz po użyciu płukanki mokre włosy stają się sztywne, lecz po wysuszeniu efekt ten znika :) Taką płukankę najlepiej stosować "raz kiedyś", wtedy efekty są najlepsze!    Elastynę przechowuję w lodówce, tak jak pozostałe półprodukty. 