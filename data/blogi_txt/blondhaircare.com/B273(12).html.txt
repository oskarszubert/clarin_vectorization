* Pielęgnacja wieczorna *    Buzię przed snem oczyszczam płynem Facelle, wycieram ręcznikiem. Skończył mi się płyn micelarny Biodermy, a Facelle jest naprawdę rewelacyjny - zmywa makijaż i doskonale oczyszcza :)    Następnie skórę przecieram wacikiem nasączonym moją ukochaną wodą pietruszkową - mam nadzieję, że wystarczy mi zapasów, aby przetrwać z nią zimę! Jest lepsza niż wszystkie hydrolaty, które miałam - nie zawiera konserwantów, przynosi ukojenie, nawilża i jest prawie darmowa :) Szczególnie, że hydrolaty nie są już takie tanie jak kiedyś - za 200 ml mojego ulubionego hydrolatu migdałowego muszę zapłacić 17,90 zł + przesyłka :/ Przepis na moją wodę znajdziecie w TYM poście. Na mokrą od wody pietruszkowej twarz nakładam olejek Khadi z białą lilią, olejek arganowy, malinowy lub truskawkowy z e-naturalne.pl. Czasami mieszam je z kwasem hialuronowym.    Raz na tydzień serwuję skórze twarzy peeling z kawy lub korundu i olejku, maseczki algowe połączone z serum pod algi lub maseczki z czystej natki pietruszki.    * Pielęgnacja poranna *    Rano przecieram twarz wodą pietruszkową i nakładam olejek malinowy lub nakładam delikatny krem. Ubieram się, zaglądam na bloga :) Mija kilkanaście minut i zabieram się za make-up.    * Makijaż * W tej kwestii nic się nie zmieniło: tusz do rzęs i eye-liner, obecnie granatowy marki Virtual.    Nadal nie nakładam fluidu, czasami kuszę się na puder transparenty i mineralny róż do policzków. Zazdroszczę dziewczynom, które ładnie wyglądają w pełnym makijażu *.* Moja skóra jest taka sucha, że zaraz po nałożeniu pudru zaczyna się łuszczyć i uwidoczniają się wszystkie zmarszczki. Do tego to uczucie ściągnięcia... Liczę, że siemię lniane sprawi, że będę mogła się malować na większe wyjścia :)       * Cele *   Pobyć się worków pod oczami. Pozbyć się letnich przebarwień na skórze.   W 100% wytępić zaskórniki, bezpowrotnie.   Doskonale nawilżyć, aby cera była aż mięsista :)   Kupić lepszy krem z filtrem... zbliża się jesień, więc znów będę spędzać 8 godzin dziennie z jarzeniówkami :( Jest to idealny dla mnie rodzaj pielęgnacji,  na dzień dzisiejszy oczywiście :) Stan moich zaskórników nie był nigdy na tak dobrym poziomie, a w ogóle się na nich nie skupiałam :) Macie jakieś sposoby na przebarwienia i worki pod oczami? 