Pisanie o sobie jest trudniejsze niż myślałam, ale w końcu udało mi się stworzyć TAG, który od lipca krąży w blogosferze :) 1  Mam lęk wysokości. Prawie umarłam ze strachu na kolejce w niemieckim Heide Parku (dokładnie na takiej) i od tamtej pory nie korzystam z tego rodzaju atrakcji :) Jakieś 3 lata temu spróbowałam wspiąć się na szczyt bazyliki w Licheniu, ale w połowie musiałam zejść na dół ;) Na nadmorskich wycieczkach szkolnych zawsze bałam się schodzić z latarni.     2  Moim ulubionym przedmiotem w szkole zawsze była matematyka, chemia i angielski. Lekcje języka polskiego były dla mnie katorgą ;)    3 Nie lubię wyrzucać jedzenia. Mam wyrzuty sumienia, gdy znajduję w lodówce jakiś przeterminowany produkt.    4   Uwielbiam zapach benzyny. Na stacji benzynowej zawsze otwieram okno i się chwilę delektuję ;-)    5  Lubię wszystkie pory roku, każda ma według mnie swój urok :) Nawet ponurą i deszczową jesień, szczególnie wtedy, gdy mogę akurat pić pod kocykiem kakao i czytać książkę, oglądać film lub przeglądać blogi :)    6  Lubię minimalizm i symetrię.    7  Śpię z odkrytymi stopami, a zasypiam tylko na brzuchu :) Moje idealne warunki do spania to płaska poduszka, ciężka kołdra, cisza i ciemność. Nie usnę w pościeli, która intensywnie pachnie proszkiem do prania. Nie usnę, gdy ktoś obok mnie chrapie.    8  Widok palącej papierosy lub pijącej alkohol kobiety w ciąży wzbudza we mnie agresję.    9  Lubię dostawać kwiaty, także doniczkowe :)    10  Jestem najmłodsza :) Mam 5 rodzeństwa.    11  Nie zabijam pająków, robaków itp. bez powodu. Nie lubię też, gdy robią to inni ludzie. Gdy wejdzie mi coś do mieszkania wynoszę na zewnątrz na kartce lub w słoiku :) Ślimaki i żaby  najczęściej "przeprowadzam" przez ulicę czy chodnik, aby nikt ich nie przejechał/zdepnął. Każdy chce żyć, nawet robak! 12 Nie oglądam seriali.   13  Nie boję się burzy.   14 Często jest mi zimno i nie wychodzę z domu bez swetra, apaszki lub innego ocieplacza, który może mi się przydać ;)   15  Obrzydzają mnie mokre włosy w łazienkowym odpływie, a także w jedzeniu. Ostatnio w pracy robiłam sobie herbatę i z czajnika razem z wodą wypłynął czarny, długi włos. Nigdy więcej nie użyję tego czajnika, a do końca dnia przeszła mi ochota na herbatę ;)    16 Chciałabym mieć długie, proste i brązowe włosy.   17  Kiedyś lubiłam zarywać noce i spać do południa, teraz w wolne dni wstaję najpóźniej o 9:00 - szkoda dnia :) Ale do dzisiaj największa wena dopada mnie w okolicach północy...    18 Uwielbiam koty, ale to już pewnie wiecie :) I nie zgadzam się, że wszystkie koty są wredne - wychowałam kilka małych kotków i były dla mnie przyjazne i wierne jak pieski :) Psy też uwielbiam :)    19  Bardzo trudno jest mi przytyć i bardzo szybko chudnę. Od dłuższego czasu ucinam sobie drzemkę po obiedzie i dzięki temu przybrałam kilka kilogramów :) Zamiast w cycki poszło w brzuch i muszę odnowić przygodę z hula-hoop :)   20  Uwielbiam rodzinne zjazdy!    21  Nie wymawiam poprawnie "r" i znajomi często proszą mnie o wymawianie słów-morderców: "rower", "rabarbar", "terroryzm" :D    22 Po domu chodzę boso lub w skarpetkach, nie lubię domowego obuwia typu bambosze, klapki, laczki :)    23  Często śni mi się poród, lot samolotem i ucieczka.    24  Jestem bezpośrednia i często mówię to co myślę. Walczę z tym ;)    25  Nigdy nie odważyłabym się na operację plastyczną, ze względu na ryzyko komplikacji.    26  Ryczałam w kinie na PS. I love you. Na szczęście nie byłam sama ;)    27 Nie umiem rysować :(    28 Czytam dużo książek-poradników o różnej tematyce, np. zdrowotnej, urodowej, związkowej, biznesowej ;)    29  Lubię większość rodzajów muzyki, ale najbardziej rock.    30 Studiowałam na Uniwersytecie Ekonomicznym w Poznaniu.  31 Nie lubię buszować po sklepach odzieżowych :) Zawsze oglądam z daleka ciuchy wiszące na wieszakach i dopiero jak coś wpadnie mi w oko, przyglądam się temu dokładniej :) W jednym sklepie spędzam maksymalnie 5 minut. Wyjątek stanowią lumpeksy, tam raczej przeglądam ubrania, ale też niedokładnie :)  32 Od małego bywam czasami roztrzepana... W podstawówce pojechałam do szkoły bez plecaka... :D  33 Nie lubię, gdy zwraca się do mnie "Natala".  34 Angielskiego nauczyłam się pisząc w podstawówce maile do Resula z Turcji, Natashy z Rosji i dwóch dziewczyn z Norwegii i Włoch, których imion już niestety nie pamiętam. Tłumaczyłam też ulubione piosenki i rozwiązywałam różne łamigłówki.  35 Dusi mnie dym papierosowy. Wstrzymuję oddech jak idę za kimś palącym na chodniku ;)  36 Wolę sprzątać niż gotować. Jestem zbyt niecierpliwa do gotowania, wszystko robię szybko i wszystko chcę mieć natychmiast ;) Ale dzisiaj zrobiłam pyszne naleśniki z kurczakiem, cukinią, cebulą, papryką itp., a drugie z Nutellą i bananem 3  37 Od dłuższego czasu nie maluję paznokci i bezskutecznie je zapuszczam.  38 Panicznie boję się pobierania krwi. Na co drugim pobieraniu jestem cucona - muszę leżeć z uniesionymi nogami i podają mi zimną wodę ;) Nie lubię widoku żył i dźwięku pulsu. Uraz z długiego pobytu w szpitalu. Chciałabym to zwalczyć :(  39 Jeśli podoba mi się jakaś piosenka męczę ją przez kilka dni. Słuchając muzyki zwracam uwagę nie tylko na melodię, ale też na tekst. Jest wiele piosenek, które mi się nie podobały, dopóki nie wsłuchałam się w tekst.  40 Moje drugie imię to Anna.  41 Podobno bywam apodyktyczna... ;)  42 Uwielbiam czekoladę, szczególnie Milkę Hazelnut :) Potrafię zjeść całą tabliczkę w 10 minut.  43 Nie mam łaskotek i wręcz uwielbiam, gdy ktoś mizia mnie po stopach :)  44 Mam 164 cm wzrostu.  45 Nie kupuję ubrań lub butów, które są niewygodne, nawet jeśli bardzo mi się podobają.  46 Wyjście z domu bez makijażu, w naolejowanych włosach czy w dresie nie stanowi dla mnie problemu :)  47 Nie wsiadłabym na motor, chyba, że jechałby 20 km/h. Za to lubię oglądać te wszystkie ścigacze ;)  48 Nie noszę biżuterii, poza kolczykami. Bez kolczyków dziwnie się czuję :)  49 W gimnazjum byłam fanką HIM i Ville Valo.  50 Zawsze zapinam pasy bezpieczeństwa, niezależnie czy siedzę z przodu, czy z tyłu. Osobom, które nie zapinają pasów i łamią przepisy pokazuję zawsze TEN albo TEN filmik - prześlijcie dalej :) Zawsze strofuję kierowców, gdy jadą szybko przez mniejsze miejscowości.   50 przypadkowych faktów to zbyt mało, aby poznać człowieka, ale i tak ciekawa jestem czy macie ze mną coś wspólnego :) 