Sama nie wiem dlaczego na dłuższy czas porzuciłam kefirowe koktajle. Zastąpiła mi je surówka piękności Heleny Rubinstein, ją z kolei wyparła później zwyczajna owsianka, a owsiankę kanapki :) Od początku listopada staram się wyrabiać w sobie pożyteczne nawyki, aby wejść z nimi w nowy rok ;) Między innymi znowu ograniczam słodycze i wracam do pożywnych śniadań. Sama świadomość tego, że lepiej się odżywiam, dodaje mi energii :) Do pojemnika wrzucam:   garść płatków owsianych górskich (miękkich) garść kaszy jaglanej (miękkiej) garść otrębów jęczmiennych lub innych garść ziaren słonecznika kilka migdałów i suszonych śliwek jeden dojrzały banan jedno całe jabłko (wraz z pestkami) odrobina soku z cytryny 400 g kefiru Miksuję blenderem i po 30 sekundach gotowy jest niesamowicie sycący koktajl dla dwóch osób :) Popijam go powoli przez kilkadziesiąt minut, dokładnie gryzę. Zaraz po obudzeniu, pół godziny przed śniadaniem, piję rozgrzewającą wodę z cytryną i miodem :) A jakimi przekąskami Wy zaczynacie dzień? :)) 