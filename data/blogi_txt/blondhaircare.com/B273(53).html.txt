Dzisiaj chciałabym wspomnieć o znanym mi od dawna sposobie na pozbycie się łupieżu. W roli głównej ocet jabłkowy - skuteczny domowy środek przeciwgrzybiczy i przeciwbakteryjny.        Przed myciem    Ocet jabłkowego mieszamy z przegotowaną wodą w proporcjach 1:1 i wcieramy w skórę głowy kilka minut przed myciem głowy.    Po myciu    1-2 łyżki octu mieszamy z litrem wody i takim roztworem płuczemy włosy i skórę głowy. Nie jest to nic innego jak słynna płukanka octowa :)      Ocet możemy zamienić na sok z cytryny. Podobno wystarczy kilka zabiegów i łupież znika :) Nie mogę tego niestety potwierdzić, ponieważ nigdy nie zmagałam się z takim problemem, ale sposób ten został przetestowany na moim bracie :)   Przed leczeniem łupieżu warto przeanalizować stosowane dotychczas kosmetyki do pielęgnacji/stylizacji włosów oraz sposób mycia włosów - być może białe płatki to nic innego jak niedokładnie spłukany szampon lub maseczka? Często skóra na głowie jest po prostu przesuszona i zaczyna się łuszczyć, więcej na temat suchego skalpu pisałam w tym poście. Osoby, które zmagają się z łojotokowym zapaleniem skóry zapraszam na bloga Łojotokowej Głowy.     Jeśli znacie inne skuteczne sposoby na pozbycie się łupieżu - dajcie znać w komentarzach, takie informacje na pewno przydadzą się osobom, które z nim walczą :)     Na koniec życzę Wam przyjemnego wieczoru :) Ja właśnie wychodzę na spacer - Poznań jest pięknie pokryty śniegiem, uwielbiam taką pogodę! :) 