Włosy, cera, paznokcie, samopoczucie - to tylko niektóre aspekty, które odzwierciedlają stan zdrowia naszego organizmu. Często na wypadające włosy czy zszarzałą cerę reagujemy jedynie zewnętrznymi maseczkami z drogerii, które tak naprawdę dają nam powierzchowny efekt poprawy zamiast dogłębnego odżywienia. Sama robiłam niedawno podobnie :) Takie działanie dało mi nieźle w kość i muszę to jakoś odkręcić :( Powoli zmieniam dietę (ciężko jest....) i ogólne przyzwyczajenia, kosmetyki już dawno zamieniłam na naturalne (jedynie te do włosów i makijażu pochodzą z drogerii), a dobry miesiąc temu zaczęłam odtruwać organizm z toksyn za pomocą mieszanki ziołowej.    Mieszanką tą moja mama wyleczyła ostrą pokrzywkę, czego lekarze nie potrafili dokonać przez wiele miesięcy. Z tego powodu leżała w szpitalu, gdy miałam 3 latka. Tam poznała pewną panią, która podała jej adres do siostry zakonnej praktykującej ziołolecznictwo. Leczenie trwało 3 miesiące, lecz do tej pory choroba nie powróciła! Ziołomaniactwo przeszło też na mnie :)     Osoby borykające się z problemami skórnymi powinny zajrzeć w głąb swego organizmu. Wszelkie zmiany skórne świadczą o zanieczyszczeniu organizmu, który nadmiar toksyn wyrzuca na zewnątrz w postaci trądziku, łuszczycy, egzemy itp. Pryszcze czy alergia skórna to nie jest defekt kosmetyczny, lecz sygnał od organizmu, że dzieje się w nim coś niedobrego.      Jak działają zioła?  Zainteresowanych zachęcam do wygooglowania informacji na ten temat, ja jednak wspomnę o najważniejszych aspektach :)  Aby uzyskać efekt w leczeniu ziołami należy uzbroić się w cierpliwość - leczenie trwa długo, lecz efektywnie, bowiem zioła w przeciwieństwie do leków zwalczają przyczynę, a nie objaw; Stosowanie ziół może początkowo zaostrzyć stany zapalne skóry, ponieważ organizm zaczyna się oczyszczać i wyrzuca na zewnątrz wszystkie "brudy" - nie należy się zrażać i zaprzestawać leczenia; Zioła można przedawkować, stosujmy je więc z umiarem i powoli :)    www.stylistka.pl      Przepis na prostą mieszankę ziołową oczyszczającą krew z toksyn:  Liść brzozy - 50 g Bratek polny - 50 g Kwiat nagietka - 50 g Kłącze perzu - 50 g Wszystkie składniki dokładnie wymieszać, przechowywać w słoiku w ciemnym miejscu. Pić 2 razy dziennie rano i wieczorem (min. pół godziny przed i po posiłku, nie w trakcie). Łyżeczkę ziół zalewamy szklanką wrzącej wody, przykrywamy talerzykiem do 10 min. Pijemy 2 miesiące, robimy 2 tygodnie przerwy i kontynuujemy picie ;) Jeśli choroba jest przewlekła musimy uzbroić się w cierpliwość... Świeże schorzenia leczy się szybciej.    Gdzie można kupić zioła?  W zielarniach, sklepach internetowych lub na doz.pl (odbierając w pobliskiej aptece Dbam o Zdrowie).    Smak ziół...  Ja jestem przyzwyczajona, ale gdy ktoś nigdy nie pił herbatki z lipy czy rumianku to smak ziół może na początku odstraszać... Zdrowie jest najważniejsze, musimy być silne :) A jakie zdrowie taka uroda! :) Działanie ziół należy wspomóc wiarą i pozytywnym myśleniem :) 