Po zabiegu standardowego laminowania żelatyną końcówki moich włosów były sztywne, suche, rozprostowane, o wiele jaśniejsze niż reszta włosów - przeproteinowane. Żadna maseczka nie mogła sobie z tym problemem poradzić przez około dwa miesiące, nie pomogło też kolejne podcięcie włosów :(     Dopiero całkiem niedawno wpadła w moje ręce maska Crema di Essenza Idratante włoskiej firmy Bioetika i przywróciła moim końcom dawną świetność :)             Skład    Aqua, Propylene Glycol, Mirystyl Alcohol, Cetrimonium Chloride, Aloe  Barbadenis, Coconut Oil, Citric Acid, Parfum, Benzyl Alcohol, Methylchloroisothiazolinone, Methylisothiazolinone.    Skład jest krótki i dosyć prosty - właśnie takie produkty są najlepsze ;) W roli głównej aloes i olej kokosowy, nie zawiera silikonów. Cechy produktu    W plastikowym słoiczku z zakrętką znajdziemy pachnącą lekko kokosem maskę, której gęsta konsystencja przypomina żelowy olej kokosowy ;) Produkt kosztuje ok. 18,00 zł/500 ml w Makro lub sklepach internetowych (np. barbers.pl). Działanie    Olej kokosowy nie działał wcześniej na moje porowate włosy zbyt dobrze i bałam się, że maska tylko pogorszy sprawę. Jakie było moje zaskoczenie, gdy tuż po wysuszeniu włosy były mięsiste, nawilżone, o wiele ciemniejsze (robią się jasne, gdy są przesuszone i odwrotnie - stają się ciemniejsze, gdy je dobrze nawilżę), a końce znowu zaczęły się wywijać do wewnątrz :) Co najdziwniejsze - włosy były w świetnym stanie już kilka minut po wysuszeniu, a zwykle zaraz po wysuszeniu bardzo się puszą i dopiero po kilku godzinach stają się ujarzmione, gładkie i nabierają połysku. Na początku jednak moje włosy po jej zastosowaniu praktycznie nie błyszczały, szczególnie te porowate warstwy, po jakimś czasie zaczęły się znowu mienić :) Za to, że jako jedyna poradziła się z przesuszonymi końcówkami oceniam ją naprawdę wysoko! :)  Efekt przed i po uwieczniłam na zdjęciach, ale mój kompakt mocno przekłamał kolor włosów, dlatego zaprezentuje Wam zdjęcia czarno-białe ;)    Po prawej stronie przeproteinowane końce, o których pisałam na wstępie.   Od momentu pierwszego użycia tej maseczki nie miałam więcej problemów z suchymi, rozprostowanymi końcówkami. Nadal końcówki przednich kosmyków są najbardziej porowate, ale mam nadzieję, że wyeliminuję je cięciem w kształcie U :)  Maseczka jest wydajna, nie miałam problemów z rozprowadzeniem jej na włosach. Wyróżniła się pozytywnie na tle innych produktów. Znacie ją? :) 