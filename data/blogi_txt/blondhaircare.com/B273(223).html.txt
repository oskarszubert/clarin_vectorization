Dziewczyny, wiedziałyście, że zmienił się skład mojej ulubionej odżywki Garnier Awokado i Karite? Gdyby nie wczorajszy komentarz Żanett (dziękuję :*), pewnie w ogóle bym się nie zorientowała. Tak się składa, że zawsze miałam w domu minimum jedno opakowanie tej odżywki, a tym razem nie mam żadnego (dosłownie kilka dni temu wyrzuciłam) i nie mogę sprawdzić, której wersji ostatnio używałam.        Stary skład    Aqua/Water, Cetearyl Alcohol, Elaeis Guineensis Oil/Palm Oil, Behentrimonium Chloride, Cl 15985/Yellow 6, Cl 19140/Yellow 5, Stearamidopropyl Dimethylamine, Chlorhexidine Dihydrochloride, Persea Gratissima Oil/ Avocado Oil, Citric Acid, Butyrospermum Parkii Butter/Shea Butter, Hexyl Cinnamal, Glycerin, Parfum/Fragrance (FIL C39789/1).    [źródło: wizaz.pl]      Nowy skład    Aqua/Water, Cetearyl Alcohol, Elaeis Guineensis Oil/Palm Oil, Behentrimonium Chloride, Cl 15985/Yellow 6, Cl 19140/Yellow 5, Stearamidopropyl Dimethylamine, Chlorhexidine Dihydrochloride, Isopropyl Alcohol, Persea Gratissima Oil/ Avocado Oil, Citric Acid, Butyrospermum Parkii Butter/Shea Butter, Hexyl Cinnamal, Glycerin, Parfum/Fragrance (FIL C161611/2).    [źródło: opakowanie odżywki, którą  przed chwilą kupiłam]      Alkohol izopropylowy, czyli składnik, który został dodany do odżywki ma właściwości konserwujące, odkażające, rozpuszczające i ułatwia składnikom odżywczym penetrację włosów. Nie jest on do końca obojętny dla moich włosów - na przykład odżywki humektantowe z jego dodatkiem wysuszają moje końcówki, gdy stosuję je zbyt często. W odżywkach emolientowych na ogół im nie zagraża :) Wrażliwą skórę głowy może podrażniać. Więcej na jego temat możecie przeczytać na przykład tutaj. Nie wiadomo czy nie zmieniono proporcji, jeśli chodzi o pozostałe składniki.      Nie wiem, którą wersję stosowałam ostatnio, być może nową, ale na szczęście nie zauważyłam większej różnicy w kondycji włosów. Mimo wszystko, po co zmieniać coś, co jest idealne? :( Wiedziałyście o zmianie składu? Jak zareagowały na to Wasze włosy?      Dopisek: Dzisiaj (16.10) byłam w Pile i przy okazji znalazłam odżywki ze starym składem - wszystkie stały w środku albo na samym końcu :), więc zmiana w asortymencie musiała nastąpić całkiem niedawno. Wykupiłam wszystkie opakowania w Tesco, ale na pewno jeszcze są w wielu miejscach w Polsce - szukajcie na tyłach półek! :-) 