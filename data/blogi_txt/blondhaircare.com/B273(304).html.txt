Wzmiankę o tej płukance spotkałam po raz pierwszy na wizażu baaardzo dawno temu i za każdym razem o niej zapominałam.Wczoraj na szczęście udało mi się ją wykonać i spieszę, aby zdać Wam relację! :)     Do miski wlałam 0,7 l wody demineralizowanej z Tesco i dodałam kropelkę nafty kosmetycznej Anna z wit. A + E, dokładnie wymieszałam. Następnie zanurzyłam w roztworze umyte, nawilżone włosy starając się ominąć skórę głowy.    Efekt? Włosy się mienią, ale nie jest to "blask silikonowy", zupełnie inny, taki bardziej subtelny. Włosy nie są śliskie i obciążone, lecz miękkie, mają ponadprzeciętną objętość i w dodatku błyszczą :) Zapachu nafty na suchych włosach nie wyczuwam.    tak się mienią :))    Współpracując z naftą solo należy być ostrożnym, nie wolno trzymać długo jej na włosach, a szczególnie na skórze głowy! Ważne, aby włosy przed jej użyciem były doskonale nawilżone, ponieważ nafta może je lekko podsuszyć. Tworzy na nich ochronny film, podobnie jak silikony.    Znacie tę płukankę? :-) 