Na samym początku mojego listopadowego sprawozdania muszę wspomnieć, że 19.11.2013 blog obchodził swoje drugie urodziny :) Z tej okazji chciałam Wam wszystkim podziękować za to, że odwiedzacie blondhaircare.com, wyrażacie swoją opinię na różne tematy, doradzacie, wspieracie i pomagacie zarówno mi, jak i sobie nawzajem :) Przemiłe maile i komentarze dodają mi codziennie skrzydeł :)          Listopadowa pogoda w ogóle nie sprzyjała fotografowaniu, dlatego dzisiaj będzie więcej tekstu niż zdjęć. W grudniu będzie o wiele więcej okazji, aby zabierać ze sobą aparat :)              Nie wyobrażam sobie jesiennych i zimowych wieczorów bez kubka ciepłego kakao lub herbaty, ładnie pachnącej świeczki, szlafroka i ciepłych skarpetek :) Reniferki na kubkach mnie tak zauroczyły, że od momentu zakupu nie wyobrażam sobie picia z innych kubków :D             Mandarynki - grudniowo-świąteczne must-have :) I szampon Yves Rocher z bławatkiem, który kupiłam na polecenie jednej z Was :* Zobaczymy, czy poradzi sobie z rudawymi refleksami. Dam znać :) Poza tym ponury listopad upłynął mi na pracy nad kilkoma ciekawymi projektami, między innymi na zmianie szablonu bloga :) Zauważyliście różnicę? :-)    Tak było:             A tak jest: Poszukiwanie wykonawcy szablonu trwało naprawdę długo, ponieważ w międzyczasie na Oferii trafiłam na kilka nieodpowiedzialnych osób :( Ostatecznie znalazłam pana Pawła z ideabiznesu.pl, który spełnił każdą moją zachciankę i umiał naprawić każdy błąd w ekspresowym tempie. Do teraz nie mogę wyjść z podziwu i z przyjemnością o nim tutaj wspominam :) W końcu doczekałam się layoutu, który idealnie odzwierciedla moje preferencje - jest prosty i minimalistyczny :) Mam nadzieję, że Wam również się podoba i że będzie Wam się miło korzystało z mojego bloga :) :) W listopadzie byłam także na wielkim blogowym wydarzeniu - Blog Forum Gdańsk 2013 :)       Kilka dni przed wyjazdem mocno się przeziębiłam, a dzień przed dopadło mnie zapalenie spojówek, z którym męczyłam się przez cały wyjazd - po prostu reisefieber! ;) Mimo wszystko nie żałuję, że zakatarzona i z łzawiącymi oczami zdecydowałam się tam pojechać - poznałam mnóstwo fantastycznych osób i wyciągnęłam sporo wniosków na przyszłość, nie tylko tych dotyczących blogowania :)        Po prawej na zdjęciu z Krufką, z którą dzieliłam łoże na Garncarskiej :) W połowie miesiąca po raz pierwszy w życiu byłam na międzynarodowej wystawie kotów rasowych w poznańskiej arenie - jeszcze nigdy nie widziałam tylu pięknych kotków i zakochanych w nich właścicieli w jednym miejscu :)       Na ostatnim zdjęciu pan tulący brytyjską kicię - po prostu ideał! :)         Przy okazji wizyty w Poznań City Center zajrzałam do Rossmanna, gdzie kupiłam kilka ekologicznych produktów, w tym olej słonecznikowy do sałatek, żurawinę i suszone banany do koktajli :)  W prawym górnym rogu kohl mojej siostry prosto z Maroka. W przeciwieństwie do kajalu wybielił białka moich oczu :)  Na ostatnim zdjęciu formularz, który muszę przesłać wraz z próbką włosów do analizy pierwiastkowej :) Niedługo napiszę o tym coś więcej :)           Mała bazylia, którą wyhodowałam na parapecie Herbata z lipy z miodem i napój pietruszkowy wyleczyły mnie z przeziębienia :)  Domową pizzę opanowaliśmy do perfekcji, mamy nawet specjalną blachę :) Chcecie przepis? ;)         I na koniec przepyszne muffinki, które upiekła moja koleżanka i którymi zajadałyśmy się w andrzejkowy wieczór :)      A jak Wam minął listopad?  PS Dziękuję za porady pod poprzednim postem :* Dzięki Wam nie zdecyduję się na wybielanie zębów i nie kupię superliner'a, a sukienkę zamówiłam na Asos.com :)) 