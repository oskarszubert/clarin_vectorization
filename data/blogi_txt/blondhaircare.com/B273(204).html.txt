Kupując olej zwracam uwagę na następujące elementy:  Opakowanie - najlepiej, gdy jest to butelka z ciemnego szkła, która chroni olej przed szkodliwym działaniem światła. Szkło jako tworzywo samo w sobie jest "zdrowsze" niż plastik; Data produkcji/Data ważności - im krótszy czas między datą ważności a datą produkcji tym lepiej (świadczy to o braku konserwantów); Skład - zawsze wybieram oleje "pure" (ang. czyste), czyli bez dodatków innych składników kosmetycznych, przede wszystkim parafiny (niektóre włosy mogą takie mieszane oleje polubić), po której moje włosy są suche i uciążliwie się elektryzują. Oleje 100% działają na moje włosy najlepiej; Źródło pochodzenia oleju - warto dowiedzieć się skąd sprowadzane są rośliny, z których tłoczone są oleje i w jaki sposób oleje są importowane do naszego kraju. To już troszkę wyższa szkoła jazdy, ale rzetelni producenci zamieszczają takie informacje na stronach internetowych :) Rzetelność sprzedawcy - ważne, aby sprzedawca był uczciwy, przestrzegał zasady "fair trade" (zachęcam do odwiedzenia linku :) ), ale przede wszystkim odpowiednio przechowywał oleje (np. olej lniany wymaga przechowywania w lodówce); Certyfikat jakości - idealnie, jeśli olej taki posiada; Dobrze, jeśli olej jest zimnotłoczony i nierafinowany - podczas rafinowania i tłoczenia na ciepło olej pozbawia się cennych składników. Roślinna papka, która powstaje po procesie tłoczenia na zimno zostaje  poddana rafinowaniu, w wyniku którego wyciska się pozostałości oleju. Podczas rafinacji wykorzystywane są chemikalia oraz wysoka temperatura, aby wydobyć z rośliny jak najwięcej olejku. Oleje rafinowane nie posiadają charakterystycznego smaku, zapachu i koloru. Zawartość nasyconych kwasów tłuszczowych - im więcej nasyconych kwasów, tym gorzej dla włosów o wysokiej porowatości. Więcej na ten temat przeczytacie u Kasi.       Wolę wydać troszkę więcej pieniędzy i stracić więcej czasu na analizę rynku, ale przynajmniej wiem, że olej, który stosuję posiada stuprocentowe właściwości  pielęgnacyjne, a Wy? :) 