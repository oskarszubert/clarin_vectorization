O arabskim kohlu marzyłam od wielu lat, chyba od momentu przeczytania serii smutnych książek Jean Sasson o arabskiej księżniczce, kiedy bardziej zaczęłam interesować się arabską kulturą. Wtedy do makijażu używałam głównie czarnej kredki i bardzo chciałam uzyskać efekt wybielania białek oczu. Szybko zamieniłam jednak kredkę na eyeliner i o kholu zapomniałam :) Ostatnio miałam okazję wypróbować podobny produkt - ziołowy Kajal marki Song of India.           Co to jest kajal?    Kajal często mylony z arabskim Kohlem. (...) Używany jest w formie eyelinera przez indyjskie kobiety, mężczyzn i dzieci, zwykle na linii wodnej (daje efekt wybielenia gałki ocznej i podkreślenia koloru oczu), choć zdarza się, że niektóre jego formy aplikowane są również na zewnętrzną część górnej i dolnej powieki. Kajale są łatwe w użyciu, mocno napigmentowane i dają na powiecie efekt intensywnej czerni.Kajal oprócz działania upiększającego ma chronić oczy przed działaniem promieni słonecznych, piasku, pyłu oraz chłodzić oczy w upalne dni. Przypisuje się mu również właściwości magiczne ochraniające osobę go noszącą przed „złym okiem”, gdy noszony jest w formie kropki na boku czoła lub policzka, szczególnie przez dzieci. W Punjabie kajal stosowany jest tradycyjnie przez mężczyzn podczas uroczystości oraz ceremonii religijnych takich jak ślub. Kajal jest również stałym elementem stroju tradycyjnych tancerek i tancerzy, który aplikują również na brwi.Metod wytwarzania kajala jest wiele, najbardziej popularna to maczanie czystej ściereczki muślinowej w roztworze proszku sandałowego, oczekiwanie aż zupełnie wyschnie, następnie skręcanie jej i umieszczanie w lampce oliwnej w charakterze knota. Do lampki zwyczajowo nalewa się oleju rycynowego, następnie podpala muślinowy knot i przystawia gliniany bądź metalowy talerz tak, by płomień lekko go dotykał. Tak powstałą sadzę na talerzu zdrapuje się, dodaje oleju ze słodkich migdałów lub ghee, niekiedy ziół oraz kamfory. Następnie formuje się pastę, płyn bądź twardy sztyft, zamyka w odpowiednim naczyniu i używa. W zależności od tego, co jest spalane oraz co dodane do sadzy, można uzyskać inne kolory kajala, zwyczajowo jednak jest to smolista czerń. [źródło] Jak stosuję kajal?   Nie przepadam za całkowicie podkreśloną linią wodną mojego oka, dlatego kajalem maluję zewnętrzny kącik oraz przylegający do niego kawałek linii wodnej. W ten sposób oko jest ładnie i szybko podkreślone, a ja mogę wybiec z domu bez pełnego makijażu :) Taki makijaż spokojnie wytrzymywał 8 godzin w pracy, czasami delikatnie się rozmazywał, ale podobne niespodzianki spotykają mnie także podczas standardowego makijażu (eyeliner + tusz).  Kajal rozprowadzony na górnej powiece rozmazuje się o wiele szybciej i w efekcie tworzy na powiece efekt popielatego smoky :) Ja nie lubię cieni na swoich powiekach, więc ten efekt nie przypadł mi do gustu. Trwałość    Niestety kajal nie jest tak trwały jak eyeliner, więc używam go tylko i wyłącznie wtedy, gdy chcę szybko podkreślić oczy i spędzić czas dosyć spokojnie (np. wyjście do marketu). Raz pomalowałam nim oczy i wyruszyłam na wycieczkę rowerową nad Maltę. Po 40 minutach dojechałam, a kajal był rozmazany na prawie całej twarzy :D Być może dlatego, że pomalowałam nim czystą skórę (na co dzień nie stosuję podkładu itp.).    Czy obkurcza naczynia krwionośne?    Nie mam problemu z przekrwionymi oczami, chyba, że siedzę przed komputerem w klimatyzowanej sali lub w dymie papierosowym. Niestety wzystkie kredki do oczu lekko podrażniają moje spojówki i tak samo było w przypadku kajalu. Po jego nałożeniu moje oczy są bardzo błyszczące, ale nie takie białe, jak bym chciała :)      Skład: Mustard Oil, Camphor, Shikhanth Tail, Vaseline.    Cena: 16 zł / 3 g    Opakowanie: według mnie jest bardzo klimatyczne i funkcjonalne, wyposażone jest w lusterko. Kształtem przypomina etui pomadki.    Dostępność: helfy.pl          Czy kupiłabym ten produkt ponownie? Bardzo lubię podkreślać oczy i ten produkt pozwala to zrobić w 3 sekundy, podczas gdy z eyelinerem męczę się 2-3 minuty ;) Myślę, że następnym razem zdecyduję się na arabski kohl, tak dla porównania. Możecie polecić jakiś bezołowiowy? :) Stosujecie kohl/kajal w makijażu?   PS: Czy ktoś wybiera się na Orange Blog Talks w sobotę? :) 