Zapewne każda dziewczyna posiadająca szczotkę z włosia wie, jak uciążliwe bywa jej oczyszczanie – zaplątany we włosie uporczywy kurz, naturalne sebum, resztki kosmetyków i oczywiście same włosy. Między innymi z tego względu odstawiłam szczotkę z włosia dzika z dodatkiem nylonu na rzecz Tangle Teezer. Obecnie używam szczotkę wykonaną w całości z naturalnego włosia (Khaja), która jest o wiele łatwiejsza w utrzymaniu niż ta z nylonem - jej oczyszczenie zajmuje mi maksymalnie 3 minuty :)         Dlaczego warto dbać o szczotkę? Brudna szczotka przyspiesza przetłuszczanie włosów, ponownie rozprowadzając na włosach kurz i inne zabrudzenia, które wcześniej zostały z niej wyczesane. Nieodpowiednio pielęgnowana może powodować elektryzowanie włosów, podrażniać skórę głowy itp. Włosie wypielęgnowane odrobiną maseczki staje się miękkie i o wiele przyjemniejsze dla włosów :-)  Oczyszczanie mojej szczotki  Podważam patyczkiem zgromadzone na szczotce włosy, co znacznie ułatwia ich usunięcie. Wyciągam dłonią włosy wraz z zaplątanym kurzem. Oczyszczone wstępnie włosie szczotki rozczesuję delikatnie za pomocą Tangle Teezer, dzięki czemu skutecznie pozbywam się kolejnej warstwy kurzu, szczególnie zagnieżdżonego w kępkach. Najlepiej robić to na świeżym powietrzu, ponieważ niekiedy mocno się kurzy ;)) Następnie zwilżam włosie wodą, spieniam w dłoniach odrobinę szamponu i myję włosie palcami. Czasami wyczesuję włosie na mokro, a więc przy okazji oczyszczam TT, ale wtedy piana pryska na wszystkie strony :) Po kilkudziesięciu sekundach płuczę włosie, nakładam na nie na odżywkę, płuczę, strzepuję nadmiar wody i zostawiam do wyschnięcia. Czasami też rozpylam na włosiu mieszankę octu i wody, która niszczy grzyby i bakterie. Zgodnie z zaleceniem producenta, szczotkę z naturalnego włosia powinno się pielęgnować w następujący sposób: Używając szczotki do włosów pamiętać należy o tym, że jej oprawka wykonana jest z drewna i zanurzanie w wodzie spowoduje jej zniszczenie. Szczotkę należy regularnie wyczesywać za pomocą grzebienia z watą nasyconą spirytusem. Jest to najprostszy i bardzo skuteczny zabieg higieniczny. Można też ostrożnie zanurzać w ciepłej wodzie z mydłem szczecinę szczotki cały czas pamiętając o tym by nie zamoczyć oprawki. [źródło] Gdy spędzam aktywnie dzień moje włosy są pełne kurzu, skóra wydziela więcej sebum i w dodatku końcówki prawie po każdym myciu smaruję odrobiną olejku arganowego. Moja szczotka brudzi się w szybkim tempie (rozczesuję włosy 2-3 razy na dzień) i wymaga porządnej kąpieli średnio raz na tydzień. Do pielęgnacji włosia szczotki używam produkty o prostych, bezsilikonowych składach. Wśród szamponów wybieram te z mocniejszymi detergentami: wszystkie rodzaje Barwy, Eva Nature Style lub Bambino, a jeśli chodzi o maski moimi ulubieńcem jest mleczny Kallos i Garnier Avocado   Karite :) A Wy jakie macie sposoby na czyszczenie swoich szczotek? :-) 