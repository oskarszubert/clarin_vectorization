Jako miłośniczka naturalnej pielęgnacji, która zresztą przynosi u mnie zniewalające efekty, od kilku miesięcy zamiast kremów używam tylko olei :)      Stosowałam już olej arganowy, z pestek winogron, oliwę z oliwek, olej sezamowy, olej lniany i wiele innych, natomiast olej Khadi z białą lilią w połączeniu z kwasem hialuronowym wygrał ranking :) Nigdy wcześniej, nie miałam tak miękkiej, gładkiej, nawilżonej przez dłuuuuuuuuugi czas i niemal nieskazitelnej cery, która do tej pory cierpiała na przewlekłe przesuszenie!    Każdy powinien metodą prób i błędów wybrać olej, który będzie mu odpowiadał. Na własnym przykładzie mogę stwierdzić, że olej rycynowy i olej z pestek winogron nadają się dla cery tłustej, natomiast oliwa z oliwek (najlepiej rozcieńczona z hydrolatem i dokładnie wymieszana), olej arganowy i przede wszystkim olej lniany nadaje się idealnie do skóry suchej. Niektóre oleje mogą zapychać.    Oczyszczoną twarz olejuję najczęściej dwa razy dziennie - rano i wieczorem przed snem. Zwilżoną domowym tonikiem lub hydrolatem skórę przecieram kwasem hialuronowym, a następnie nakładam na nią kilka kropel olejku.    Odnotowałam znaczną poprawę kolorytu cery, zanik rozszerzonych porów, a także ich oczyszczenie. Niemal zniknęły worki pod oczami, z którymi wcześniej nie mogłam sobie poradzić :( Wzmocniły się widocznie brwi i rzęsy.    Początkowo skóra twarzy może źle reagować na olej, gdyż zostaje oczyszczana ze skutków stosowania kremów obfitych w substancje filmotwórcze. Nie zrażajmy się - cierpliwość popłaci :) 