Czasami zastanawiam się co myślą sobie moi goście, gdy wchodzą do mojej łazienki ;) Wszędzie pełno najtańszych kosmetyków, głównie te z Rossmanna, gdzieś stoi szampon Barwa, za nim odżywka Cien z Lidla. W ogóle nie ma tam produktów z reklam, a wszytko dlatego, że niektóre tańsze produkty biją na głowę te, którymi kuszą mnie wszechobecne media. O nich chcę Wam dzisiaj napisać w kilku zdaniach :)             Odżywka wygładzająca Isana z olejkiem babassu - absolutnie bezkonkurencyjna wśród odżywek i chyba nie trzeba jej przedstawiać :) Stanowi must have dla większości włosomaniaczek.    Cena: 5,49/300 ml Dostępność: Rossmann          Balsam Babydream Fur Mama - najłagodniejszy szampon z jakim kiedykolwiek się spotkałam. Wielofunkcyjność i świetny skład to jego główne atuty, jednak nie wszystkim pasuje - może obciążać i przyspieszać przetłuszczanie włosów.     Cena: 9,99/500 ml   Dostępność: Rossmann       Płyn do higieny intymnej Facelle - kolejny popularny uniwersalny produkt. Dla moich włosów mniej delikatny, ale dla skóry głowy idealny!    Cena: 6,49/300 ml   Dostępność: Rossmann      Odżywka Hegron d/s -  można ją stosować do OMO, do mycia włosów lub standardowo jako odżywkę. Nawilżenie włosów i blask za niską cenę.    Cena: ok. 8 zł/500 ml   Dostępność: drogerie Natura, Auchan, osiedlowe drogerie         Kwiat lipy - żadne zioła nie nawilżają tak moich włosów jak ten cud natury. Kocham nie tylko działanie, ale także zapach kwiatów lipy - kojarzy mi się z beztroskimi wakacjami na wsi :) Najwięcej śluzu wydziela, gdy jest świeża i właśnie wtedy działa najlepiej. Cena: 4-5 zł/50 g   Dostępność: doz.pl, zielarnie stacjonarne i internetowe, drzewa ;-)         Olejek rycynowy - niewygodny w użyciu ze względu na swą gęstą konsystencję, ale stosowany jako odżywka b/s świetnie nabłyszcza końcówki.     Cena: 2-3 zł/30 g Dostępność: apteki, doz.pl           Maska Kallos Latte - pierwsze porządne nawilżenie i mięsistość moich włosów to właśnie jej zasługa.     Cena: ok. 10-12 zł/275 ml  (z przesyłką)  Dostępność: Allegro, hurtownie kosmetyczne, sklepy z artykułami fryzjerskimi, osiedlowe drogerie          Odżywka Jantar - co prawda miałam tylko jedną buteleczkę ponad rok temu, ale wspominam ją dość miło. Z moich obserwacji wynika, że robi istną furorę jeśli chodzi o zagęszczanie włosów ;)     Cena: 9,9 zł/100 ml   Dostępność: doz.pl       Odżywka Garnier Avocado   Karite - świetna emolientowa odżywka, która chroni włosy, gdy nie sprzyja im poziom wilgotności powietrza. Ładnie pachnie i doskonale nawilża.     Cena: 6-8 zł/200 ml   Dostępność: wszystkie drogerie            Jedwab Marion - idealny na końcówki, w składzie brak alkoholu, a silikony należą do grupy łagodnych.  Cena: ok. 7 zł/15 ml Dostępność: Piotr i Paweł, osiedlowe drogerie           Jest jeszcze wiele kosmetyków, których cena wynosi mniej niż 10 zł. Niektórych nie miałam, a słyszałam, że są bardzo dobre (np. wcierka Kulpol L-102), niektóre mnie nie zachwyciły, ale wiem, że inni bardzo je cenią (np. odżywka Artiste z keratyną, balsam aloesowy Mrs. Potters ze względu na isopropyl alcohol), a niektóre po prostu mi nie służą (np. SLS-owe szampony Barwa, kosmetyki z Alterry ze względu na alcohol wysoko w składzie).    A jakie są Wasze typy wśród "tanioszek"? :)      Źródła zdjęć: wizaz.pl, rossnet.pl, moda.net, webkupiec.pl, pl.photaki.com, solidna-apteka.pl, effectkosmetyki.pl, sklep.farmona.pl, lula.pl, sklep- kosmetyczny.com. 