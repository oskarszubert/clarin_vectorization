Kiedy pierwszy raz usłyszałam o tej masce, od razu skojarzyła mi się z laminowaniem żelatyną, które zupełnie nie sprawdziło się na moich włosach. Nie wiem dlaczego nie zajrzałam do składu tylko od razu wmówiłam sobie, że ta maska nie jest dla mnie :) Na szczęście dzięki Kręconowłosej przetestowałam tę maskę i już po pierwszym użyciu wstąpiła do grona moich ulubieńców! :) Działanie    Nie obciąża, wygładza, nawilża, nie puszy, dodaje sprężystości. Jest bardzo wydajna, ma kremową konsystencję i bardzo wygodnie rozprowadza się ją na włosach, nie spływa z nich. Pod względem funkcjonalności i działania jest dla mnie ideałem - niewiele produktów pozostawia na moich włosach efekt aksamitu :) Jedynym minusem może być fakt, że maska faktycznie laminuje włosy, a więc zjada troszkę ich objętość. Mi to absolutnie nie przeszkadza - nakładając ją przed myciem i myjąc skórę głowy mocniejszym szamponem unikam nadmiernego obciążenia. Konsystencja/Zapach/Opakowanie/Cena/Dostępność  Ze względu na zbitą konsystencję jest wydajna, ma przyjemny owocowy zapach, który utrzymuje się na włosach po umyciu. Za tubę o pojemności 200 ml zapłaciłam 26 zł. Dostępna jest w sklepach internetowych, na Allegro, ale także stacjonarnie - możecie poszukać odpowiednich sklepów na wspólnie utworzonej liście :) Link do KWC.    Skład  Aqua with infusions of: Organic Mangifera Indica (Mango) Fruit Extract, Organic Persea Gratissima (Avocado) Oil; Cetearyl Alcohol, Behentrimonium Chloride, Cetrimonium Chloride, Cetyl Ether, Divinyldimethicone/Dimethicone Copolymer, Guar Hydroxypropyltrimonium Chloride, Bis (C13-15 Alkoxy) PG- Amodimethicone, Hydrolyzed Wheat Protein, Hydrolyzed Rice Protein, Parfum, Benzyl Alcohol, Benzoic Acid, Sorbic Acid, Citric Acid, Lycopene.  Poza ekstraktem z mango i olejem z awokado maska zawiera także substancje kondycjonujące i filmotwórcze.        A Wy co sądzicie o tej masce? Zachwyciła Was tak jak mnie? :) Zauważyłam, że maski do włosów działają na moje włosy tylko na dwa sposoby: albo je puszą, rozprostowują i lekko wysuszają, albo wygładzają, głęboko nawilżają i uelastyczniają. Niedługo postaram się zebrać wszystkie moje maski-hity w jednym poście :)     ***  Dzień Dawcy Szpiku  Na koniec chciałabym poinformować osoby z Poznania i okolic o akcji rejestracyjnej nowych dawców szpiku, którą organizuje fundacja DKMS Polska:  11 października w godzinach 06:00-11:00 w WGRO Poznań (szczegóły eventu na Facebooku) 12 października w godzinach 14:00-19:00 w Kinepolis Poznań (szczegóły eventu na Facebooku)  Zachęcam do rejestracji! :) 