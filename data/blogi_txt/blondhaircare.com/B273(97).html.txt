Od dawna interesuję się składami kosmetyków do włosów, lecz mimo wszystko  patrząc na skład np. odżywki, wiem, co oznaczają tylko niektóre nazwy - chcę to zmienić. Naukę zacznę oczywiście od podstaw i zachęcam do  wspólnej edukacji :D        Podstawowymi detergentami, które dodawane są do kosmetyków do włosów (przede wszystkim szamponów, ale także do niektórych odżywek i masek) są:  Sodium Lauryl Sulfate (SLS), którego odpowiednikiem jest Ammonium Lauryl Sulfate (ALS),  Sodium Laureth Sulfate (SLES), którego odpowiednikiem jest Ammonium Laureth Sulfate (ALES). SLS to silny składnik myjący i pianotwórczy, który może podrażniać skórę. SLES ma mniejsze właściwości drażniące, ale także słabiej myje i gorzej się pieni.     Detergenty  te stosowane są w przemyśle do odtłuszczania i mycia urządzeń oraz pomieszczeń. Obecnie dodawane są do wielu kosmetyków (toników, balsamów,  żeli myjących, zmywaczy do paznokci, płynów do kąpieli, szamponów,  masek do włosów, płynów do mycia naczyń). Stosowane w nadmiarze powodują przesuszenie i podrażnienie skóry,   zaburzają wydzielanie łoju i potu. Szczególnie drażniąco działają  na oczy i okolice narządów płciowych. Uszkadzają  osłonki włosów powodując ich łamliwość i rozdwajanie.     Kosmetykami z SLS nie warto myć dzieci i niemowląt, w przypadku dziecięcej pielęgnacji lepiej sprawdzą się emolientowe produkty i łagodne szampony.   Szampon z SLS/SLES o prostym składzie służy mi do oczyszczania włosów raz tydzień lub dwa. Nie odrzucam szamponów, które opierają się na tych składnikach - szczególnie, jeśli szampon zawiera dużo ziołowych ekstraktów, które rewelacyjnie koją skórę głowy. Nie dopuszczam używania masek i odżywek z zawartością SLS/SLES, a niestety często występują w takich produktach już na drugim miejscu w składzie.      W kosmetykach występują także detergenty pomocnicze, np.:   ALKANOLOAMIDY (Cocamide MEA, Cocamide DEA) odpowiadające za zagęszczenie szamponu i wytworzenie piany; TLENKI AMIN (Cocamidopropylamine Oxide, Lauramine Oxide), które wykazują wysoką odporność na twardą wodę; ALIKLOPOLIGLUKOZYDY (Decyl Glucoside, Lauryl Glucoside), które oprócz odporności na twardą wodę działają kondycjonująco na zniszczone włosy i redukują drażniące działanie szamponu; ACYLOSARKOZYNIANY (Sodium Lauroyl Sarcosinate) - stosowane  są w kosmetykach ekskluzywnych, ponieważ posiadają bardzo dobre właściwości pianotwórcze i łagodzą działanie SLS/SLES, szczególnie w  twardej wodzie; BETAINY (Cocamidopryl Betaine) charakteryzujące się  właściwościami pianotwórczymi oraz łagodzącymi działanie SLS/SLES,  dodatkowo pełnią funkcję zagęszczającą szampon.       Obecność piany nie ma wpływu na skuteczność szamponu.    Lista kosmetyków bez SLS/SLES. 