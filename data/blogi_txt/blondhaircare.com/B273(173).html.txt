Każdy, kto ma do czynienia z półproduktami kosmetycznymi lub spożywczymi posiada w swoim domu małe laboratorium ;) Moja "pracownia" mieści się w kuchni, a przyrządy, które poniżej przedstawię pozwalają mi odmierzyć odpowiednią ilość półproduktu, który jest niezbędny do płukanki, maski  lub odżywki w sprayu. Pisząc odpowiednią ilość produktu mam na myśli zalecane stężenie, czyli taką dawkę np. mocznika, przy której ten półprodukt najlepiej wpływa na skórę czy włosy :) Łyżki miarowe    Półprodukty w proszku odmierzam łyżeczkami miarowymi o pojemności 1 ml, 2 ml, 2,5 ml, 5 ml, 15 ml, 100 ml. Pierwszy komplet łyżek kupiłam w Ikea za 3 zł, natomiast drugi w ZSK za 1 zł. Te same łyżeczki co Ikea oferuje także ZSK, ale za 9,90 zł :]    Strzykawki    Czasami trudno wydobyć płynny półprodukt z opakowania i wtedy z pomocą przychodzą strzykawki o różnych pojemnościach: 1 ml, 2 ml, 5 ml, 10 ml, 20 ml, 50 ml wraz z jednorazową igłą. Dostępne są w każdej aptece i kosztują kilkadziesiąt groszy.     Lejek    Mały lejek kuchenny wspomaga mnie podczas przelewania produktów do mniejszych butelek. Obecnie do butelek o pojemności 10 ml odlewam olej arganowy, który kupuję zawsze w większej ilości oraz alocit. W dużej butelce służy mi jako składnik MO, a w małej jako tonik do twarzy :D     Dzbanek miarowy    W tym plastikowym dzbanku o pojemności 2l sporządzam płukanki. Kupiłam go w Tesco za 4 zł. Szklany pojemniczek    Kiedyś była w nim świeczka z Ikea, a teraz służy mi jako pojemnik do mieszania wzbogacanych masek :) Ziołowe napary zaparzam w porcelanowym kubku.     Mieszadełko Szklaną bagietką mieszam płukanki i maseczki, aby uzyskały jednolitą konsystencję. Kosztowała mniej niż 2 zł i jest wygodniejsza niż kuchenna łyżeczka :)     Opakowania    Zbieram głównie butelki z ciemnego szkła, butelki z atomizerem i małe pojemniczki, w które przekładam kosmetyki, gdy wyjeżdżam w podróż. Więcej w tym poście :)     Spirytus, płyn do mycia naczyń, wrząca woda, ściereczka    Czyli produkty, którymi oczyszczam i dezynfekuję wszystkie przybory.           Czego mi brakuje? Wagi, która zdradziłaby mi ile waży 1 ml danego półproduktu. Takie informacje można znaleźć też w Internecie, ale ja w razie potrzeby dla uproszczenia przyjmuję, że 1 g = 1 ml i też jest OK :-) Dotyczy to jedynie płukanek czy wzbogacanych masek, nie odważyłabym się przyjąć takich założeń podczas tworzenia kosmetyków od podstaw.    Nie przekonałam się jeszcze do kręcenia od podstaw własnych masek, odżywek czy szamponów, dlatego powyższe gadżety w zupełności mi wystarczają. Zawsze wzbogacam jedną porcję maseczki i tworzę jednorazową płukankę. Wyjątek stanowią mgiełki, które konserwuję i przechowuję w lodówce przez kilka tygodni.    A jak wygląda Wasze włosowe laboratorium? :-) Jest bardziej specjalistyczne czy wystarczają Wam standardowe akcesoria kuchenne? 