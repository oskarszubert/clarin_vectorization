Przez długi czas moim numerem jeden wśród szczotek była szczotka z włosia dzika, potem nastąpił zachwyt nad szczotką jonizującą i TT. Teraz tak naprawdę nie wyobrażam sobie życia bez żadnej z nich ;) Każda spełnia troszkę inne funkcje, dlatego wielokrotnie zdarzało się, że używałam codziennie wszystkie 3. TT - do rozczesania po umyciu i wysuszeniu, jonizującą do ułożenia włosów, a z włosia dzika w ciągu dnia, aby unieść włosy, które oklapły.    Może na początek jeszcze krótki opis moich włosów. Cienkie, dość gęste, raczej podatne na układanie. Stosunkowo szybko się przetłuszczają, więc przez to mają tendencję do klapnięcia. Wykazują umiarkowaną podatność na plątanie. Szczotka z włosia dzika   Szczotka z włosia najefektywniej ze wszystkich szczotek zbiera z moich włosów kurz, rozprowadza sebum na całej długości włosów, dlatego oczyszczanie jej nie należy do najprostszych zabiegów. Na szczęście zostają na niej włosy, które podważam patyczkiem i na ogół wraz z nimi usuwam brud wplątany we włosie. Często jednak potrzebna jest interwencja nożyczek, długopisu, gumowych rękawiczek i innych przyrządów ;) Nie wiem czy wiecie, ale odpowiednia pielęgnacja tej szczotki zwiększa jej potencjał (klik).    Jeśli włosy są suche i skłonne do elektryzowania się, ta szczotka może spotęgować elektryzowanie. Wtedy należy ją porządnie umyć i wypłukać w płynie do płukania tkanin. Przede wszystkim jednak zadbajmy odpowiednio o włosy, które się elektryzują (klik). Jeśli to nie pomoże - trzeba szukać dalej swojego ideału ;) Doskonale nadaje się do wykonywania masażu skalpu, jednak świeżo po umyciu przez jakiś czas  jest zbyt miękka.     Szczególnie zadowolone z jej działania powinny być właścicielki cienkich włosów. Rozczesując włosy z pochyloną głową zwiększa ich objętość, co naprawdę w niej uwielbiam 3. Oczywiście powstałą szopę należy wygładzić palcami lub samą szczotką ;) O szczotkowaniu też powstała kiedyś notka - klik.    Niestety jest ciężka i stosunkowo duża. Mimo wszystko zawsze jest w mojej torebce...     Dobrze rozczesuje włosy, jednak "ślizga się" na kołtunach, dlatego trzeba pomagać jej palcami. Kołtuny robią się u mnie, gdy nie rozczeszę włosów przed myciem lub jeśli nie rozczesuję ich kilkanaście godzin. Wtedy z pomocą przychodzi TT :-)   Tangle Teezer   Pamiętam dzień, w którym pierwszy raz rozczesałam włosy tą szczotką... Efekt? WOW! :) Bez trudu rozczesałam włosy, z którymi męczyłam się wcześniej szczotą z włosia.     Dobrze rozczesuje, umiarkowanie zbiera kurz z włosów.    Bardzo prosto się ją czyści, wystarczy podważyć włosy, które na niej zostają i co jakiś czas zaserwować oczyszczającą z kurzu kąpiel.    Nie nadaje superobjętości, ale też nie sprawia, że włosy są "przylizane". Uwielbiam masować nią skórę głowy.    Mocno konkuruje ze szczotką z włosia, którą ostatnio troszkę zaniedbałam na rzecz TT. TT używam w domu, z dzika poza domem. Prawdopodobnie dlatego, że nie mam kompaktowej wersji TT ;)    Szczotka jonizująca   Gdy włosy miałam do ramion jej działanie uznawałam za cudowne i używałam 3 razy dziennie. Podobało mi się to, że mogę podwinąć nią końcówki, a włosy stają się błyszczące i wygładzone. Potem w ciągu dnia wystarczyło podtrzymać efekt szczotką z włosia. W ten sposób uzyskiwałam efekt prostownicy i okrągłej szczotki do stylizacji w jednym. Porównanie jej ze szczotką z włosia możecie zobaczyć TUTAJ. Włosy rozczesane szczotką jonizującą w styczniu 2012 przedstawia to zdjęcie:      Im włosy były dłuższe tym "efekt piórek" się powiększał. Myślałam, że chodzi o to, że włosy się coraz bardziej niszczą i dlatego nie mogę osiągnąć nią efektu sprzed kilku miesięcy. 14 maja postanowiłam sfotografować włosy i okazało się, że cieńsze, delikatniejsze włosy to jednak wina szczotki jonizującej.    Włosy rozczesane TT, odpowiednio dociążone:      Włosy rozczesane chwilę później szczotką jonizującą - "piórka":      Zapewne jest to też wina cięcia. Włosy na zdjęciu ze stycznia obcięte są przez fryzjera, a na powyższym przez amatorów :D Jednak wystarczy spojrzeć na przednie kosmyki - widać że są delikatniejsze.     Za nic w świecie nie rozczeszecie nią poplątanych włosów - najpierw rozczesuję włosy TT albo szczotką z włosia. Nie nadaje objętości, wręcz przeciwnie - "zjada ją" ;) Prawdopodobnie pokochają ją grube, mocne i gęste włosy. Moje są cienkie, więc efekt utrzymywał się max. 1 godzinę, potem ratowałam je szczotką z włosia. Doraźnie łagodzi/likwiduje elektryzowanie się. 