W obawie przed wystąpieniem skutków ubocznych, o których naczytałam się na forach internetowych, picie mikstury oczyszczającej rozpoczęłam podczas dłuższego urlopu. Na szczęście wszelkie negatywne efekty mnie ominęły, jedynie przez pierwszy tydzień odczuwałam "przepychanie" jelit, ale nie było to nieprzyjemne uczucie :)                Składniki mikstury oczyszczającej    5 ml wody + 5 ml soku z aloesu + 10 ml oleju + 10 ml soku z cytryny    Po szczegóły odsyłam Was do tej strony, gdzie wszystko jest dokładnie opisane :)        Ja piję miksturę od trzech miesięcy z olejem z pestek winogron. Przygotowuję ją codziennie wieczorem (zajmuje mi to 2 minuty), a spożywam zaraz po przebudzeniu, na czczo. Jej smak nie jest pyszny, codziennie się lekko krzywię ;), ale zważając na efekty, które dzięki niej osiągnęłam - warto się przełamać :) Wraz z miksturą piję siemię lniane, które ma także ogromne znaczenie - o wszystkim przeczytacie na stronie samego autora mikstury (link powyżej) :) Dlaczego postanowiłam pić MO?    Po pierwsze dlatego, aby oczyścić jelito grube - zaniedbane często bywa przyczyną wielu schorzeń, w tym skórnych. Po cichu liczę na poprawę stanu skóry ;)    Kolejnym, tak samo ważnym dla mnie aspektem była chęć wzmocnienia odporności organizmu. Przed lnianą kuracją i MO byłam stale chora, a także bardzo często było mi bardzo zimno - nawet w upalnym pomieszczeniu! Nie wychodziłam z domu bez dodatkowego swetra "w razie w" i apteczki pełnej tabletek i maści, które najczęściej okazywały się przydatne :( Siemię lniane solo nieco poprawiło moją odporność, jednak największe efekty odnotowałam w kwestii urody.      Moje wrażenia po 3 miesiącach z MO :)    Nie zauważyłam poprawy skóry czy włosów, ale odkąd piję MO nie byłam ani razu chora! Nie odczuwam też stale zimna, a nawet często jest mi za gorąco ;) Zapomniałam też czym są bóle menstruacyjne. Życie stało się po prostu prostsze i przyjemniejsze :)        MO zamierzam pić jeszcze bardzo długo, więc na pewno będę zdawać co jakiś czas relację. A teraz chętnie przeczytam o Waszych opiniach na temat mikstury :) 