To serum kusiło mnie od bardzo dawna ze względu na zawartość olejku arganowego. Moje włosy go uwielbiają, podobnie jak czyste silikonowe serum marki Marion. Pomyślałam, że połączenie tych dwóch produktów przyniesie zniewalający efekt, ale niestety się pomyliłam ;)          Skład Cyclopentasiloxane (and) Dimethiconol, Dimethicone,  Phenyltrimethicone, Isopropyl Myristate, Argania Spinosa Kernel Oil,  Parfum, Cl 47000, Cl 26100, Benzyl Alcohol, Benzyl Salicylate, Benzyl  Cinnamate Opis producenta  Nowa linia produktów  stworzona  do pielęgnacji wszystkich rodzajów  włosów, szczególnie polecana do włosów suchych i zniszczonych. Wyjątkowe  formuły produktów oparte zostały na bazie olejku arganowego,  zwanego „marokańskim złotem”, który pomaga zapewnić włosom 7 efektów:  - przywraca piękny połysk  - regeneruje włosy od wewnątrz i wygładza  - ułatwia rozczesywanie i układanie  - wzmacnia i nawilża  - nadaje miękkość i elastyczność  - chroni przed szkodliwym działaniem czynników zewnętrznych  - zapobiega puszeniu się włosów    Jedwabista  konsystencja produktu pozwala na równomierne rozprowadzenie preparatu na  włosach, jest natychmiast wchłaniana, nie obciąża i nie zostawia  żadnych osadów we włosach.   [źródło: marionkosmetyki.pl]  Cechy produktu    Opakowanie to plastikowa buteleczka z wygodnym dozownikiem, za pomocą którego można wydobyć zarówno kropelkę jak i kroplę preparatu ;) Zapach jest bardzo przyjemny, wyczuwam w nim nutkę wanilii :) Konsystencja nie różni się praktycznie niczym od standardowego silikonowego jedwabiu. Cena: ok. 12,50 zł/50 ml. Dostępność: np. drogerie Natura.    Moje wrażenia ;) Nawet mała kropelka tego jedwabiu (?) zbyt mocno wygładza, a nawet obciąża moje włosy. Ponadto powoduje, że włosy się elektryzują, co jest dla mnie bardzo uciążliwe i wystarczy, aby się z nim pożegnać. Być może dam mu jeszcze kiedyś szansę, ale teraz wracam do mojego ulubionego zabezpieczania włosów przed zniszczeniami o każdej porze roku: maska/odżywka z zawartością ok. dwóch silikonów na mokre włosy i odrobina olejku Sesa Plus lub arganowego wtarta w suche końcówki. Przy tej metodzie włosy nie tracą objętości, ładnie błyszczą i nie sprawiają większych problemów.    Włosy po użyciu tego silikonowego olejku przedstawia to zdjęcie:        Może tego aż tak nie widać, ale w rzeczywistości były naprawdę niesforne i dodatnio naładowane :) Buziaki :* 