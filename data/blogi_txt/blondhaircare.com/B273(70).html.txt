Zwykle farbuję odrosty byle jak: rozprowadzam farbę na dłoniach pokrytych gumowymi rękawiczkami, pochylam głowę w dół i wcieram farbę w odrosty. Gdy odrosty są małe efekt jest OK, ale po kilku miesiącach wymagają porządnego, dokładnego zafarbowania. Wczoraj udało mi się to zrobić dzięki uprzejmości mojej dobrej koleżanki :)    Nie nakładałyśmy farby na końcówki, ponieważ są zbyt porowate, aby męczyć je farbą. Uznałam, że wystarczy im farba, która będzie spływała podczas płukania włosów. Po spłukaniu farby umyłam włosy płynem Facelle, a potem obficie nałożyłam mlecznego Kallosa na 15 min.       Efekt      Zdjęcia robiłam sama :D, dlatego nie są zbyt piękne. Zostały zrobione wieczorem, bez lampy błyskowej, w nienajgorszym oświetleniu.    Pasma pod spodem:        Włosy przy skórze:     Ta żółta poświata to wina światła :)   Przednie kosmyki, o wiele jaśniejsze :(     Im bardziej w dół tym jaśniejsze, ale na szczęście ombre jest w modzie :D       Podobnie jak w przypadku Color Soin 9N, po kilku myciach kolor zapewne stanie się jaśniejszy.      Odcień 8N - pszeniczny blond      Zapach / Konsystencja / Aplikacja Tym razem zapachu prawie nie czułam, a koleżanka, która miała pierwszy raz styczność z apteczną farbą była wprost zachwycona zapachem, który nie przypominał ani trochę drażniącego zapachu farb drogeryjnych. Zachwyciła ją też żelowa konsystencja, dzięki której aplikacja okazała się wygodniejsza niż w przypadku kremowych farb.    O składzie, dostępności farb Color Soin, instrukcji użycia farb oraz o palecie kolorów możecie przeczytać na stronie www.colorsoin.pl.       Mi bardziej przypadł do gustu odcień 9N - miodowy blond :) A Wam? Nadal mam włosy w ciepłym kolorze, więc jestem zadowolona :) Postaram się niedługo pokazać efekt w świetle dziennym, tylko muszę dorwać fotografa :) 