W ostatnim czasie z konieczności do mycia ciała używałam tylko olei. Na pierwszy rzut oka może wydawać się to dziwne, ale tak naprawdę płyny do higieny intymnej, żele pod prysznic, balsamy do  kąpieli, oliwki, balsamy po kąpieli, mydła itp. nie były mi już potrzebne :)      Do wanny napuszczam tyle wody, aby zanurzyć całe ciało, a samą wodę mieszam z ok. 10-30 ml oleju. Najczęściej jest to oliwa z oliwek, ponieważ uwielbiam na skórze uczucie tłustości :D    Wbrew pozorom oleje zmywają cały brud i niwelują zapachy - na podobnej zasadzie działa przecież metoda OCM do oczyszczania twarzy :)    Tak pokochałam olejowe kąpiele, że będę ich zażywać systematycznie :))) Po wytarciu ręcznikiem ciało jest nawilżone, gładkie, optymalnie natłuszczone, a na skórze widoczna jest delikatna poświata.     Do kąpieli można także dodać ziołowy wywar, który złagodzi skórne dolegliwości (np. rumianek czy nagietek) lub mieszankę półproduktów, a nawet odrobinę octu lub mleka.    Osoby, które nie lubią czuć na sobie oleistych cieczy mogą wybrać olej kokosowy, który jest bardzo delikatny i nie daje uczucia tłustości, a w dodatku po kąpieli pachniemy wiórkami ;) Woda wymieszana z olejem kokosowym wygląda tak:      W zależności od preferencji można tworzyć mniej lub bardziej oleiste roztwory :)    Taka kąpiel doskonale oczyszcza, a co najważniejsze, w przeciwieństwie do preparatów z detergentami nie narusza naturalnej flory bakteryjnej! Dodatkowo przy okazji pluskania możemy zmyć makijaż lub naolejować włosy :) 