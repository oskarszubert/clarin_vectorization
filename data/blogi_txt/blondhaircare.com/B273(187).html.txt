Jako że chcę mieć zdrowe i gęste włosy (liczę, że pełen efekt będzie widoczny dopiero za jakieś 2 lata... ale cierpliwie czekam :D), piękną cerę i cudowne samopoczucie co chwilę wyszukuję nowe bomby witaminowe, które stopniowo włączam do swojej diety i codziennych przyzwyczajeń ;) Na liście "codzienników" mam już sok z cytrusów, koktajl, tran Ecomer i mieszankę ziołową oczyszczającą krew, a ok. 3 produkty są w "poczekalni" ;) Dziś jeden ją opuszcza i jest to twarożek połączony z olejem lnianym, który oczywiście spełnia te zasady. O cudownych właściwościach oleju lnianego nie będę pisać, niewtajemniczonych zachęcam do wygooglowania informacji na jego temat, których jest od groma :) Ja osobiście jestem tym olejem zachwycona, ma on nie tylko cudowne właściwości pielęgnacyjne, ale także lecznicze.     W skrócie:   Olej lniany jest bogaty w niezbędne nienasycone kwasy tłuszczowe (NNKT) - omega-3 i omega-6, natomiast twarożek w białko. Produkty te spożywane jednocześnie powodują, że kwasy tłuszczowe łączą się z białkami przez co tłuszcz (olej) staje się rozpuszczalny w wodzie, a więc łatwo przyswajalny przez ludzki organizm.     Przepis na pyszny twarożek (proporcje wg uznania):  Chudy twarożek, Cebula, Szczypiorek, Jogurt naturalny/śmietana, Olej lniany.  Cebulę i szczypiorek drobno siekamy, mieszamy z twarożkiem, olejem lnianym i jogurtem/śmietaną. Spożywamy bez białego pieczywa! Mniam :) 