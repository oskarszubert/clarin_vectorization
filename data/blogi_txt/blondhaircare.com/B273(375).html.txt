Len zwyczajny - piękny kwiat o jeszcze piękniejszym wpływie na zdrowie i urodę. Z jego ziarenek tłoczy się jeden z najzdrowszych olei na świecie - olej lniany. Czy da się jednak wszystko wydobyć z ziarenek? Nie. Siemię lniane ma o wiele więcej właściwości niż olej, przy czym  400 gramów ziarenek kosztuje 3-4 zł, a za 500 ml oleju musimy zapłacić  20-30 zł. www.panacea.pl   Zalanie całego (nie zmielonego) siemienia zimną wodą nie powoduje  cyjanogenezy, ponieważ w nienaruszonym ziarnie glikozydy nie mają kontaktu z enzymami. Dlatego spożycie śluzów  powstałych w wyniku zalania zimną wodą całego siemienia nie powoduje  powstania cyjanowodoru. Zalanie zmielonego siemienia wodą chłodną lub  zimną przyspieszy cyjanogenezę (następuje hydroliza nitrylozydów). Cyjanogeneza nie zachodzi, jeśli zmielone nasiona zalejemy gorącą wodą,  lub gdy je zagotujemy w wodzie, ponieważ enzym aktywujący przemiany  jest białkiem, i jak każde białko w wysokiej temperaturze ulega denaturacji i traci swoje właściwości.  [źródło - polecam przeczytać całość]       Sposób I   Wieczorem 2 łyżki ziarenek zalewam 250 ml przegotowanej, chłodnej lub letniej wody. Odstawiam do lodówki. Następnego dnia wieczorem woda staje się lekko żelowa, a ziarenka śliskie :) Dorzucam do tego jedno jabłko, miksuję za pomocą blendera i piję małymi łyczkami, przy okazji dokładnie gryzę, aby ułatwić trawienie. Ten sposób wybieram najczęściej. Zachodzi w nim CYJANOGENEZA, ALE SKONSULTOWAŁAM SIĘ Z FARMACEUTĄ i potwierdził, że 2 łyżki ziaren dziennie nie są szkodliwe dla organizmu. Piję na własną odpowiedzialność :)    Zalane wodą siemię przechowuję w lodówce, ponieważ olej lniany jełczeje przechowywany poza ciemnym i chłodnym miejscem.    Jabłko można zamienić na gruszkę, banana lub inny ulubiony owoc, a nawet kisiel czy owocowy sok :) Sposób II   Zalewam 5 łyżek siemienia 250 ml letniej/chłodnej wody, przykrywam talerzykiem i odstawiam do lodówki na 24 h. Po upływie tego czasu oddzielam sitkiem żelową wodę od ziarenek, jest to bardzo monotonne i czasochłonne ;) Zwykle nie mogę się powstrzymać i dodaję też łyżkę ziarenek, po czym miksuję z dodatkiem jabłka. Jeśli spożywamy sam żel - cyjanogeneza nie zachodzi, ten sposób jest w 100% bezpieczny.    Sposób III Zalewam 2 łyżki ziarenek 250 ml letniej/chłodnej wody, od razu dodaję jabłko, blenduję i jem :) Korzystam z tego sposobu wówczas, kiedy nie mam czasu ;)   Sposób IV   1-2 łyżki ziarenek należy zalać 250 ml gorącej wody, przykryć talerzykiem na 15 minut, ostudzić i wypić ;) Ten sposób jest najbardziej popularny i czytałam, że wiele osób uzyskało po nim świetne efekty zdrowotno-urodowe. W taki sposób siemię piła też Klaudia, której relację mogliście przeczytać na blogu. Przymierzam się do tej metody, ale cały czas mam w myślach to, że wrzątek "zabija" witaminki, mikroelementy i kwasy omega, które zawarte są w ziarnach lnu. Tak przygotowanym żelem lnianym karmi się także zwierzęta, które mają potem gęste, błyszczące futerko. Surowe ziarenka można dodawać także do kanapek, sałatek, jogurtów :)    Aby kuracja przyniosła efekty siemię należy spożywać pełnowartościowe, tj. takie, które nie zostało odtłuszczone i zmielone fabrycznie (można mielić tuż przed użyciem w młynku do kawy).    Wszelkie sugestie mile widziane, ponieważ nie jestem z wykształcenia farmaceutą czy lekarzem, kieruję się logiką i intuicją ;)  Nie wiem, który sposób jest najlepszy dla zdrowia czy urody, nie prowadziłam żadnych badań na ten temat. Najlepiej skonsultować się ze specjalistą! Relację Klaudii, opis eksperymentu i dwa raporty możecie przeczytać tutaj. Na zdrowie! :-) 