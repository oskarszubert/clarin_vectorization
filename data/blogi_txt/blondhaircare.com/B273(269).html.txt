Bohaterka dzisiejszego posta - Ewelina, podobnie jak Eliza stała się ofiarą niekompetentnej fryzjerki i w ciągu kilkunastu minut jej włosy zamieniły się w stóg siana :(       Zgłoszenie Eweliny Zdjęcie włosów                 Moje włosy zostały zniszczone 8 miesięcy temu przez fryzjerkę. Robiła mi loki na prostownicy i je po prostu spaliła. Miałam bardzo długie włosy i po tym zdarzeniu dosyć sporo zostało obciętych. Jednak to nie pomogło, gdyż włosy zostały uszkodzone na całej długości. Od tamtego czasu chodzę je regularnie podcinać i nie farbuję ich. Mam już ponad 10 cm odrostów i po prostu czekam dalej. Zazwyczaj wiążę je w kok i nie widać, że są aż tak zniszczone. Nie umiem ich pielęgnować, ponieważ po tak długim czasie nie widzę różnicy. Proszę o pomoc :)       Opis włosów    Cienkie, sianowate, szorstkie, poplątane, połamane. Puszą się, suche na końcach. Przetłuszczają się po ok. 2 dniach. Dużo włosów wypada (wydaje mi się, że wypadają z cebulkami).  Były rozjaśniane. Wyrasta dużo baby hair. Lubią się kręcić, szczególnie po wgnieceniu pianki (przynajmniej tak było przed tą katastrofą, teraz w ten sposób osiągam jedynie siano).        Opis pielęgnacji włosów Olejowanie: oliwą z oliwek  Szampony: Natei, pokrzywowy Odżywki: Artiste  Wcierki: Jantar  Płukanki: rumianek, ocet Jedwab: Biosilk  Inne: piję pokrzywę i siemię lniane Szczotkowanie: grzebień z szeroko rozstawionymi zębami.   Nie prostuję. Nie suszę suszarką.      Mój komentarz    Tak zniszczone włosy bezwzględnie nie tolerują prostownic, lokówek, suszarek, lakierów do włosów, alkoholu, ziół, farb, rozjaśniaczy, mocnych detergentów, octu, żółtka, cytryny... Bardzo dobrze, że Ewelina zrezygnowała z rozjaśniania, suszenia, prostowania, wcierania pianki itp.  Nie chodzi o to, że suszarka czy pianka do włosów są złe - po prostu nie tolerują ich włosy zniszczone, przesuszone. Teraz, gdy moje włosy odzyskały formę, sama zastanawiam się nad zakupem profesjonalnej prostownicy na specjalne okazje :)    W pielęgnacji włosów Eweliny podstawowymi błędami jest stosowanie następujących produktów: jedwabiu Biosilk z alkoholem, odżywek Artiste (zawierają zbyt mało emolientów i jedna z nich przesuszyła końce moich włosów) oraz wysuszających płukanek z rumianku i octu. Rzucił mi się także brak wystarczającej ilości emolientów, które są niezbędne w przypadku tak zniszczonych włosów. Oliwę z oliwek, którą stosuje Ewelina zamieniłabym na przykład na mój ulubiony olej arganowy. Oliwa może nadawać bardzo jasnym włosom żółtego odcienia, przynajmniej takie sygnały dostałam kilka razy od Czytelniczek :)   Ostatnio spotkałam Elizę (jeśli nie wiecie o kogo chodzi, zajrzyjcie do tego wpisu), która włożyła mnóstwo wysiłku w odbudowę swoich spalonych włosów, ale ich stan praktycznie się nie poprawił i cały czas musi chodzić w związanych włosach, aby ukryć trwale pokarbowane kosmyki. Domyślam się więc, że włosów Eweliny też nie da się odbudować :( Mimo wszystko spróbowałabym je zmiękczyć, wygładzić i uelastycznić za pomocą: systematycznego olejowania przed każdym myciem (gdy miałam zniszczone włosy, najlepiej sprawdzało się olejowanie w misce), emolientowych masek i odżywek, mycia włosów metodą olej-maska- mycie szamponem-płukanka z chłodnej wody (aby domknąć łuski); nakładanie masek/odżywek przed myciem ochroni słabe włosy przed wysuszającym działaniem szamponu, wcierania odrobiny oleju w suche, umyte końcówki, aby je dociążyć i zmiękczyć, silikonowego serum lub odżywki b/s z silikonami, która dodatkowo ochroni włosy przed zniszczeniami.   O podcinaniu zniszczonych włosów nie muszę Ewelinie przypominać, bo jak sama pisze, systematycznie pozbywa się zniszczonych włosów :)   Przydatne wpisy   O moich ulubionych odżywkach emolientowych O moich ulubionych metodach olejowania włosów O emolientach O pielęgnowaniu przetłuszczającej się skóry głowy i przesuszonych końcówek O wcieraniu oleju w suche, umyte końcówki   Być może któraś z Czytelniczek była w podobnej włosowej sytuacji i może wesprzeć Ewelinę dobrą radą? :) Nawet jeśli nigdy nie przeżyłyście fryzjerskiej wpadki, na przyszłość warto przeczytać o tym, jak się zachować w przypadku, gdy fryzjer zniszczy nam włosy:  http://prawo.gazetaprawna.pl/artykuly/344898,prawa_konsu menta_za_nierowna_grzywke_dostaniesz_odszkodowanie.html http://www.infor.pl/prawo/reklamacje/zadania-konsumenta/88977 ,Reklamacja-uslugi-fryzjerskiej.html http://www.federacja- konsumentow.org.pl/story.php?story=268   Mimo wszystko mam nadzieję, że ta wiedza nigdy nam się nie przyda :-)    PS: Tak wyglądały włosy Eweliny przed opisanym wyżej spaleniem prostownicą: 