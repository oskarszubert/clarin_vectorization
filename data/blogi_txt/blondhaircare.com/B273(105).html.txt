Na ulicach często widzę dziewczyny (brunetki, niestety...), których włosy lśnią jak w reklamie szamponu. Zawsze wtedy zastanawiam się,  jakiemu poddały się zabiegowi - może ktoś wie co to za cudo? :)      Póki co wystarczają mi naturalne sposoby, które są naprawdę świetne! Oto one:    Płukanka octowa - 1l przegotowanej wody mieszam z 1-2 łyżkami octu jabłkowego i takim roztworem płuczę umyte włosy. Ze względu na kwaśne pH stosuję sporadycznie i pamiętam o nawilżaniu porowatych końców. Olej rycynowy, olej arganowy i olej Sesa Plus - odrobinkę oleju rozcieram w dłoniach i rozprowadzam na włosach  jako serum zabezpieczająco-nabłyszczające :) Miód - mieszam go z maską lub stosuję miodowe płukanki (1 łyżka miodu na 1l wody). Przed myciem włosów nakładam na nie na 20 minut majonez (Pegaz), który nawilża, wygładza i nabłyszcza moje włosy. Siemię lniane -  żel lniany mieszam z maską, nakładam solo na włosy przed myciem lub stosuję lniane płukanki (1 łyżka żelu na 1l wody). Żółtko z dodatkiem odrobiny nafty kosmetycznej jako maska do włosów (włosy muszą być intensywnie nawilżone, aby proteinowa maseczka przyniosła pożądany efekt). Płukanka z L-cysteiną, która pięknie nabłyszcza włosy, a efekt utrzymuje się ok. 2-3 tygodnie :) Skrobia w postaci mąki ziemniaczanej lub wody zbożowej dodana do maski lub odżywki. Mocznik dodany w zalecanym stężeniu do maski lub płukanki. Odżywki, maski i sera do włosów z dodatkiem silikonów - mniej naturalne, ale równie skuteczne ;) Płukanka ze świeżych kwiatów lipy - śluz zawarty w tej płukance nawilża i dodaje blasku. Płukanka z nafty kosmetycznej.    A jakie są Wasze sposoby na lśniące włosy? :) 