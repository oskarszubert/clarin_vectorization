Pociąg, o którym pisałam w poprzednim poście zawiózł mnie do mroźnego Krakowa na spotkanie z Anwen :) Wróciłam troszkę zmęczona, ale za to bardzo odstresowana. Na  PKP spotkałyśmy się niemal identycznie ubrane, a od intensywnych rozmów  aż bolało mnie gardło ;) Czekam na rewanż w Poznaniu, wtedy na pewno nie zapomnimy o zdjęciach :)   Część z Was już wie, że z okazji Mikołajek zażyczyłam sobie prezentu w postaci profesjonalnej usługi fryzjerskiej ;) Mimo, że poprosiłam o "podcięcie włosów w kształcie U, brak cieniowania oraz sztywne końcówki" pani fryzjerka wiedziała lepiej - wyszłam z nieumiejętnie wycieniowanymi piórkami ;) Po kilku dniach z pomocą przyszła moja koleżanka i przywróciła włosom kształt - od teraz będę oddawać się tylko w jej ręce :))  Dzisiaj zrobiłam dla Was kilka zdjęć, niestety kompaktem i z lampą. Tak wyglądają włosy po podcięciu:      błysk to "wina" lampy błyskowej ;)   A tak prezentowały się 17 listopada:      Która wersja bardziej Wam się podoba? :-)  Ja uwielbiam efekt tuż po rozpuszczeniu nocnego koka, szkoda, że nie utrzymuje się zbyt długo:     Dopieszczone kokosowo-aloesową Bioetiką i płukanką z nafty kosmetycznej ;) Włosy sięgają mi równo do końca łopatek, na zdjęciach wydają się chyba dłuższe.   Plan zapuszczania włosów   Po podcięciu przednie kosmyki są krótsze o jakieś 7 cm, dlatego po raz pierwszy postanowiłam powalczyć o przyrost:    Rano na czczo: mikstura oczyszczająca Słoneckiego, która składa się z 5 ml wody, 5 ml soku z aloesu, 10 ml oleju z pestek winogron oraz 10 ml soku z cytryny. Według mnie jest genialna, ale swoje wrażenia opiszę w osobnym poście.    W ciągu dnia: drożdże piwne, które mają jeszcze więcej dobroczynnych substancji niż drożdże piekarnicze: pokłady witamin z grupy B oraz mikroelementów. Wieczorem: ukochane siemię lniane :)    Co dwa dni po umyciu włosów: wcierka z naparu z kozieradki, którą poleciła mi Anwen, a której niespożyte zapasy miałam akurat w domu :)     Ostatnie tygodnie były dla mnie wyjątkowo stresujące, dlatego taka wzmacniająca kuracja przyda się całemu organizmowi. A Wy jakie macie sposoby na przyspieszenie porostu? 