Kupiłam ją w Auchan, do którego pojechałam specjalnie po Glorię ;) Na półce był jeszcze drugi rodzaj tej samej odżywki - bez spłukiwania. Następnym razem przyjrzę się jej dokładniej, może będzie równie dobra jak jej siostra :)   Opis producenta "Balsam przywracający włosom naturalną miękkość po umyciu. Działa  antyelektrostatycznie. Przeznaczony dla wszystkich rodzajów włosów, a  szczególnie zalecany do włosów po trwałej." www.hurtowniahalina.pl   Skład wraz z analizą   Aqua, Cetyl Alcohol (emolient, emulgator), Behenoyl PG-Trimonium Chloride (antystatyk), Sodium  Chloride (sól), Parfum, Benzyl Alcohol (rozpuszczalnik), Methylchloroisothiazolinone (konserwant), Methylisothiazolinone (konserwant), Glycerin (nawilżająca gliceryna), Citric Acid (regulator kwasowości).    Moje wrażenia Odżywkę stosowałam dotychczas tylko jako preparat do mycia włosów i sprawdziła się znakomicie: doskonale oczyszcza, a włosy po jej zastosowaniu są nawilżone, miękkie, błyszczące i wygładzone. W przeciwieństwie do wygładzającej Isany ani razu nie obciążyła włosów u nasady :) Najlepszą kombinacją dla moich włosów jest mycie skalpu odżywką Hegron, a od połowy długości nałożenie odżywki Isana, której wygładzenie po prostu kocham! 3 Ze względu na prosty skład idealnie nadaje się do tuningowania za pomocą półproduktów kosmetycznych i domowych.     Cena: ok. 8 zł / 500 ml w Auchan    Zapach: nawet przyjemny, kojarzy mi się z zapachem kosmetyków fryzjerskich z lat 90. ;)    Konsystencja: leista, rzadsza niż standardowej maski czy odżywki, ale jej wydajność oceniam dość wysoko :)    Dostępność: Auchan, Kaufland, osiedlowe drogerie, drogerie Natura, hurtownie kosmetyczne, Internet ;)     Jest zgodna z zasadami pielęgnacji CG. 