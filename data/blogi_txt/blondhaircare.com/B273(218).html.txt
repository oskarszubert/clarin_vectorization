Bawełniana koszulka - przyda się zamiast szorstkiego ręcznika. Lepiej wchłania wodę i ze względu na gładszą fakturę materiału jest bardziej przyjazna dla wrażliwych na nierówne powierzchnie włosów.        Turban do włosów - specjalny ręcznik z mikrofibry, którym bardzo łatwo możemy owinąć wszystkie włosy nie martwiąc się przy tym, że za chwilę runie cała konstrukcja :) Idealny do podsuszenia włosów, a także do owijania włosów pokrytych maską i folią :) Polecam!      Opaska ochronna na rzepy - pomocna, gdy chcemy ochronić włosy przed niepożądanym działaniem kremu lub oleju aplikowanego na twarz. Nie pomaga w myciu włosów, ale zapobiega zabrudzeniu ;)          Czepek foliowy z gumką - niezbędny do "ogrzewania" włosów, na których rozprowadzona została maska. W tym przypadku czepek można zastąpić zwykłą foliówką, najlepiej małych rozmiarów :) Czepek ten jest także niezbędny, gdy bierzemy prysznic i nie chcemy moczyć włosów.       Grzebień z szeroko rozstawionymi zębami, najlepiej drewniany - możemy rozczesywać nim włosy, na których rozprowadziliśmy odżywkę, aby umożliwić jej kontakt z każdym włosem :) Ja osobiście przeczesuję je delikatnie palcami. Plastikowy pojemnik z pokrywką - niezbędny do rozrabiania szamponu lub odżywki z wodą tuż przed nałożeniem na włosy. Możemy zastąpić go słoiczkiem, lecz wtedy musimy być ostrożne :) Gumowe rękawiczki, które możemy używać do mycia włosów, gdy mamy wrażliwe ręce lub paznokcie na częste babranie się w wodzie i preparatach do włosów ;)       Miska, która wspomoże nas podczas stosowania płukanek z ziół, octu czy siemienia lnianego :) Można ją także zastąpić słoiczkiem lub butelką. 