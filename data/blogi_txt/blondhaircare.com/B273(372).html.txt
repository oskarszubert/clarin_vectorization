Wiele razy charakteryzowałam moją cerę, ale nie zaszkodzi wspomnieć o tym raz jeszcze:  Bardzo sucha, wokół nosa i na jego czubku pojawiają się otwarte zaskórniki, czasami też goszczą drobne wypryski. Skórę twarzy muszę bardzo mocno nawilżać, ale też oczyszczać. W związku z tym raz na tydzień staram się poświęcić jej troszkę więcej czasu.      W zeszłym tygodniu wprowadziłam do pielęgnacji taki rytuał:    Krok 1: Demakijaż płynem micelarnym Bioderma    Krok 2: Mycie twarzy czarnym mydełkiem peelingującym Alepp (Savon Noir)    Krok 3: Przetarcie twarzy hydrolatem różanym    Krok 4: Nałożenie na wilgotną buzię serum pod algi i glinki dla cery zmęczonej:  1% kwas hialuronowy - 50% ekstrakt z noni - 20 % ekstrakt z maku - 20% gliceryna - 10 %[źródło]       Krok 5: Nałożenie maski na 20 minut: spirulina zmieszana z hydrolatem różanym (uwaga na zapach i smak mieszanki :D).  Krok 6: Zmycie maski chłodnym naparem z kwiatów lipy - najbardziej uciążliwy krok ;)    Krok 7: Aplikacja olejku Khadi z białą lilią połączonego z kwasem hialuronowym    Krok 8: Sen :)   Efekt     Skóra bardzo oczyszczona, odżywiona i nawilżona! W połączeniu z aktywnością fizyczną w końcu odzyskała koloryt - powróciły rumieńce :-) Z natury jestem bardzo blada, a po zatruciu zapiekanką z sosem bolońskim, o którym wspominałam na blogu, długo nie mogłam odzyskać formy. Po jednym zabiegu zaskórniki zostały zredukowane o 80% - niestety za kilka dni znowu powrócą... ;)    Na dzień używam kremu z filtrem Soraya, na noc smaruję się standardowo olejkiem Khadi z białą lilią w połączeniu z półproduktami.     A jak wygląda Wasza pielęgnacja? :) 