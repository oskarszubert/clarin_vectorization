Czasami przychodzi taki czas, kiedy  siadam przed komputerem i poszukuję ciekawych, mało znanych produktów  do włosów. Pewnego wieczoru padło na maskę Dolce Anti-Age włoskiej firmy  Pettenon Cosmetici.    bazarek.pl    * Skład *    Skład jest dość bogaty, ale nie idealny. Wysoko znajdują się m.in. emolienty, konserwant,  łagodny silikon i zapach, a dopiero później  możemy znaleźć wszelkie  dobroci :) Zgodnie z zasadą, po zapachu ilość substancji w kosmetykach  jest śladowa, ale akurat w tym przypadku jestem zadowolona.  Znikoma ilość protein i ekstraktów przynosi moim porowatym kosmykom  więcej dobrego, ponieważ proteiny mają zdolność "picia" wody, przez co  ich nadmiar wysusza włosy.      Aqua, Cetyl Alcohol, Cetrimonium Chloride, Glyceryl Laurate,  Amodimethicone, Parfum, Propylene Glycol, Limonene, Panthenol, Benzyl  Alkohol, Hydrolized Sweet Almond Protein, Hydrolized Wheat Gluten,  Hydrolized Wheat Protein, Trideceth-10, Linalool, Citric Acid, C.I.  11680 (Pigment Yellow 1), Methylchlorisothiazolinone, Capsicum Annum  Extract, Ochlearia Armoracia Extrat (Cochlearia (Horse-Radish) Root Extract), Methylisothazolinone.    * Cechy produktu *     Zapach jest intensywny, taki raczej typowo fryzjerski, z niczym mi się nie kojarzy ;) Konsystencja i kolor maski przypomina budyń waniliowy. Opakowanie to plastikowy zakręcany słoiczek o pojemności 250 ml (jest też wersja o pojemności 1000 ml). Cena: wraz z przesyłką zapłaciłam ok. 20 zł, ale stacjonarnie zapewne są tańsze. Dostępność: hurtownie z artykułami fryzjerskimi, sklepy internetowe.     * Działanie *   Jeśli  chodzi o wygląd moich włosów zdecydowanie służy im pielęgnacja  bezsilikonowa, ale z kolei stan włosów jest o wiele lepszy, gdy włączam substancje filmotwórcze (w umiarkowanej ilości). Im więcej silikonów tym  włosy są bardziej suche, elektryzują się i nie ma w nich życia. Trudno  im dogodzić :D  Ta maseczka ma w sobie tylko jeden silikon, więc moje włosy po zastosowaniu jej są mięsiste, nawilżone i ujarzmione, a w dodatku błyszczą, są gładkie i bardzo łatwo się rozczesują.  Maska jest wydajna, dobrze rozprowadza się ją na włosach... ale ja i  tak swoje serce oddałam mlecznemu Kallosowi i jeszcze nic mu nie dorównało... ;)   Znacie ją? :) Jestem ciekawa Waszych opinii! PS: Miałam trudności związane z dodaniem tego posta, musiałam utworzyć go od nowa i dlatego kilka komentarzy zniknęło - przepraszam :* 