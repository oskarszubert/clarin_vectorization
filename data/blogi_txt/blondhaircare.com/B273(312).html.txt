Dorwałam ją przypadkiem w Auchan i po krótkiej analizie składu musiałam mieć ją na własność ;) Zapraszam do przeczytania krótkiej recenzji.        * Skład *   Aqua, Cetyl Alcohol, Cetearyl Alcohol, PEG-20 Stearate, Stearalkonium  Chloride, Glycerin, Shea Butter, Amodimethicone, Trideceth-12, Cetrimonium Chloride, Hydrolized Wheat Protein, Urea, Sorbitol, PCA,  Lysine, Allantioin, Diglycerin, Lactic Acid, Sodium PCA, Panthenol,  Hydrolized Protein, Citric Acid, Parfum, Hexyl Cinnamal, Butylphenyl,  Methylpropional, Metylchloroisothiazolinone, Methylisothiazolinone.    * Cechy produktu *      Zapach jest według mojego nosa mało przyjemny, przypomina zapach kosmetyków sprzed 15 lat. Mimo wszystko zupełnie mi nie przeszkadza :) Konsystencja natomiast jest typowa dla masek (ani bardzo rzadka, ani bardzo gęsta). Opakowanie jest plastikowe, zwyczajne ;) Cena: ok. 11 zł/250 ml. Dostępność: Auchan.    * Działanie *   Niby pozostawia na moich włosach blask, niby sprawia, że są puszyste i bardzo łatwo je rozczesać... ale po dokładnym spłukaniu wilgotne włosy są klejące w dotyku, czego bardzo nie lubię. Po wysuszeniu są za mało mięsiste, a nawet lekko suche i trudno je ujarzmić. Nie obciąża, nie podrażnia skóry głowy, jest wydajna. Maseczkę stosowałam zarówno przed, jak i po myciu włosów - efekt za każdym razem był podobny.     Zapewne moje włosy nie tolerują masła shea, które w tym produkcie jest wysoko w składzie. Maska jest prawdopodobnie idealna dla osób o niskoporowatej strukturze włosów. Może kiedyś dam jej jeszcze szansę, a teraz wracam do moich ulubionych maseczek :) Miałyście ją? :) 