Wstyd się przyznać :), ale zwykle bardziej dbałam o włosy na długości niż o skórę głowy. Dopiero wtedy, gdy przesuszyłam skalp suszarką i włosy bez bólu odrywały się od skóry zrozumiałam jak ważna jest odpowiednia pielęgnacja skalpu. Zaczęłam inwestować w mgiełki, które zresztą pokochałam, częściej olejowałam skórę głowy i zrezygnowałam ze wszystkich SLS-owych szamponów, które destrukcyjnie wpływały też na końcówki.    www.styl.fm    Przedwczoraj użyłam olejku Khadi po raz pierwszy solo, ale to zbyt mało,  aby wyrazić o nim jakąkolwiek opinię - będę bacznie obserwować :) Spotkałam się z opinią, że olejek ten może powodować wzmożone wypadanie włosów. Przypuszczam, że mogą powodować to zioła i olejki eteryczne zawarte w olejku, które prawdopodobnie wysuszają (mogą też uczulać) skalp, co z kolei powoduje osłabienie cebulek. Z moich obserwacji wynika, że więcej włosów wypada, gdy skóra głowy jest przetłuszczona - łój również wysusza skalp. Dlatego stosując jakiekolwiek oleje, niekoniecznie ziołowe, musimy pamiętać o dogłębnym nawilżaniu włosów i skóry głowy. Bez odpowiedniego poziomu nawilżenia skutek może być odwrotny do zamierzonego. Jeśli to nie pomoże - olejek należy odstawić.     Moje włosy, a także skórę głowy bardzo łatwo wysuszyć, dlatego prewencyjnie stworzyłam dwufazowe serum, które ma za zadanie wzmocnić (nawilżyć i odżywić) cebulki i przyspieszyć porost. Aby nie zgubić receptury postanowiłam się nią z Wami podzielić :) Olejek Khadi stymulujący wzrost włosów - 40% Napar z kwiatów lipy - 35 % Kwas hialuronowy -  10% Gliceryna - 5% Ekstrakt wzmacniający włosy - 4% Witamina B3 - 5% Konserwant FEOG - ok. 1%   Serum oczywiście przelałam do butelki z rozpylaczem, co znacznie ułatwia mi aplikację. Stosuję na 2 godziny przed myciem włosów - rozpylam na suchym lub wilgotnym skalpie, po czym wykonuję krótki masaż (czasami za pomocą TT). Zmywam delikatnym szamponem, koniecznie nakładam maseczkę/odżywkę. Tuż przed użyciem serum należy wstrząsnąć, aby faza wodna połączyła się z olejową.  Podobne mieszanki olejowo-półproduktowe doskonale sprawdzają się na mojej bardzo suchej skórze twarzy, więc mam nadzieję, że plony zbiorę także ze skalpu :) Na twarz stosuję codziennie, a na włosy ok. 2 razy w tygodniu.      Czy olejek solo i olejowe serum się sprawdzą - napiszę w recenzji, gdy gruntownie je przetestuję.    A teraz mały apel do Was: Jeśli jeszcze nie zadbałyście odpowiednio o fabrykę Waszej waszych włosów (skalp) - do roboty! :*    Jakie macie patenty? : Jeśli macie jakieś olejki, które Wam nie służą - spróbujcie stworzyć  własne serum, które być może podniesie efektywność działania olejków. Sera można stosować na skalp i na wilgotne włosy np. pod maskę. 