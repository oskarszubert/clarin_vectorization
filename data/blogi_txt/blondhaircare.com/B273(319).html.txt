Dzisiaj chciałabym się z Wami podzielić krótką opinią o dość nietypowym silikonowym mleczku do włosów mojej ulubionej ostatnio marki Bioetika.        Skład    Cyclomethicone, Aqua Cyclomethicone, Dimethiconol, Propylene Glycol,  Cetrimonium Chloride, Myristyl Alcohol, Silk Protein, Citric Acid, Methylcloroisothiazolinone, Methyl Isothiazolinone, Benzyl Alcohol,  Profumo/Parfum.    W roli głównej silikony, emulgatory i konserwanty, są też proteiny jedwabiu :)    Opis producenta Głęboko i natychmiastowo odżywia suche i zniszczone włosy bez obciążania ich. Utrzymuje długotrwałą ochronę włosów i zapewnia rekonstrukcję nawet najbardziej zniszczonych ich partii. Pozostawia włosy miękkie jak jedwab.  Sposób użycia: Nakładać na całej długości włosów umytych i osuszonych ręcznikiem. Do jednej aplikacji wystarczy mała ilość produktu. Nie spłukiwać. Cechy produktu    W plastikowej buteleczce mieści się 75 ml serum o delikatnej, kremowej konsystencji i całkiem przyjemnym zapachu :) Produkt stosuje się wyłącznie na wilgotne włosy, nałożony na suche może je wysuszyć i usztywnić. Koszt to 19,00 zł/75 ml w sklepie barbers.pl, w Makro go niestety nie widziałam.      Działanie   Plusy   Serum spełnia na moich włosach większość obietnic producenta: jest bardzo wydajne, łatwo się rozprowadza na dłoniach i na włosach, nie obciąża. Mogę śmiało powiedzieć, że w znacznym stopniu ogranicza łamliwość moich włosów. Co do rekonstrukcji włosów - zniszczonych nie da się odbudować ;)  Minusy Minusem jest dość niewygodna butelka, z której trudno wydobyć produkt - trzeba użyć troszkę siły albo wstrząsnąć trzymając butelkę "do góry nogami" ;) Większy minus stanowi dla mnie fakt, że serum nie nabłyszcza porowatych partii włosów, a nawet je matowi i przy ciągłym stosowaniu lekko wysusza końcówki, dlatego stosuję je naprzemiennie z innym jedwabiem o tradycyjnym składzie. Więcej minusów nie odnotowałam :)   Odlewka :)      W związku z tym, że nie jestem w stanie zużyć całej buteleczki (na jedną aplikację wystarczy odrobina, a pojemność produktu wynosi 75 ml) chętnie podzielę się odlewką - ok. 30 ml. Dajcie znać jeśli jesteście zainteresowane przetestowaniem, a za kilka dni wylosuję osobę, do której prześlę paczuszkę :) 