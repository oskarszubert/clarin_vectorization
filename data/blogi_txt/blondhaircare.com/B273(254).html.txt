Ze względu na długi weekend i rodzinne spotkania zrobiłam sobie odpoczynek od komputera, dopiero dzisiaj znalazłam troszkę czasu, aby napisać nową notkę :) Zabieram się za pakowanie i wracam z powrotem do Poznania, a Was zostawiam z foto- podsumowaniem miesiąca :)        1. Okulary Firmoo - tutaj pokazywałam jak prezentują się na mnie ;)  2. Olejowo-silikonowe serum do włosów Kerastase  3. Cukierki mleczne z Lidla  4. Październikowe włosy          1. Pewnego październikowego dnia na moim balkonie było około 30 stopni, tak grzało, że nie mogłam wysiedzieć :) Kapcie od siostry na tle błękitnego nieba :)  2. Od dwóch lat zbieram dzielnie nakrętki :)  3. 20 października rozpoczęłam kurację drożdżową - dam znać po miesiącu jak wpłynęła na porost :)  4. Kuchenne drobiazgi od siostry :) 1. Piękne Brzydkie Kaczątko nad stawem na Morasku  2. Kicia mojego przyszłego Teścia ;) 3. Motylek przed moim rodzinnym domem 4. Kwiat w ogrodzie mojej Mamy       Październik minął mi pod znakiem fotografii, ale bardziej od strony edukacyjnej ;) Rzadko wychodziłam z domu z aparatem, ale za to testowałam w domu różne foto-nowości, w tym nowy statyw, który dostałam na pożegnanie od kolegów/koleżanek z pracy :) W poniedziałek rano spontanicznie założyłam foto-bloga, który ma mi służyć jako elektroniczny album do zdjęć, które giną na dysku mojego komputera. Będę na nim publikować co jakiś czas ulubione zdjęcia mojego autorstwa - jeśli macie ochotę, zajrzycie: zdjecian.blogspot.com :) Od razu muszę zaznaczyć, że nie jestem specjalistką w dziedzinie fotografii, jest to jedynie moje hobby. Powoli się uczę, może za kilka lat zdołam opanować nawet twórcze funkcje aparatu :-)       1. Wiaderka z Empiku, które upolowałam na promocji 2. Maska Dove Intense Repair - 3 lata temu była moim włosowym must-have i chciałam sprawdzić, jak spisze się na moich włosach, gdy są zdrowe - napiszę wkrótce :) W październiku zrobiłam porządek w swoim życiu od strony finansowej, tj. założyłam drugie konto bankowe i dwa zeszyty - w jednym będę gromadzić najważniejsze paragony (niestety trzeba je kserować, inaczej blakną), w drugim będę planować mój budżet i kontrolować bieżące wydatki, począwszy od 1 listopada :-) Ma to na celu wyeliminowanie nieprzemyślanych wydatków i efektywniejsze zarządzanie gospodarstwem domowym :) Do takich działań zmotywował mnie blog jakoszczedzacpieniadze.pl, którego dopiero zaczynam czytać. Trzymajcie kciuki ;)       1., 2., 3. W ostatnią niedzielę października wybrałam się nad Maltę i 4. do Ikea, skąd przywiozłam biały błyszczący stolik i kilka gadżetów ;)       Kończę czytać blogową biblię Kominka ;)       1. Henna z Venity - najmocniejsza henna, jaką kiedykolwiek używałam. Chwyta bardzo szybko, dlatego stosując ją trzeba być ostrożnym - ja zwykle zmywam ją po 3 minutach. Ostatnio nałożyłam ją na brwi i po chwili zadzwonił do mnie telefon z dobrą wiadomością. O hennie oczywiście zapomniałam i zanim obdzwoniłam w euforii połowę rodziny, henna zdążyła zrobić ze mnie cygankę :D Na szczęście udało mi się ją troszkę zmyć sokiem z cytryny :)  2. Następnego dnia ze zbyt ciemnymi brwiami pojechałam na noc do Szamotuł do kuzynki, z którą spędziłam całe dzieciństwo :) Niestety nie miałam ze sobą aparatu i jedyną pamiątką jest mój powrotny bilet ;)        1. Zachód słońca ostatniego dnia października. Wraz z nadejściem listopada słońce przestało się pojawiać, zastąpiły go mgły i deszcz ;)  2. Nowa kicia w moim domu - przybłęda :) Mówiłam Wam już, że kocham koty? :*  3. Tak w czwartek witał moje bagaże kotek sąsiadów :)  4. Ozdobne dynie W tym tygodniu liczba like'ów na facebooku przekroczyła 4.000, natomiast (specjalnie wcześniej wstałam we wtorek rano :D) liczba wyświetleń bloga przekroczyła 10.000.000 - wow! Dziękuję! :-)))        Od dłuższego czasu zastanawiam się nad małą przebudową bloga, a głównie nad zmianą nazwy domeny. Obecną nazwę bloga wymyśliłam bez większego zastanowienia, gdy wszystkie wybierane przeze mnie frazy były zajęte. Nazwa bloga nie miała dla mnie wtedy znaczenia, bo ta strona miała być dla mnie jedynie zbiorem notatek, nie miałam pojęcia, że kiedyś tak mocno się rozrośnie :) Poza tym moje włosy powoli przestają być blond, a blog nie jest tylko o włosach, więc w tej sferze też chciałabym zrobić porządek :) Co o tym sądzicie? Przyzwyczaicie się do zmian? :)     Zapraszam na moje konto na instagramie :) Życzę Wam udanego listopada, równie ciepłego i słonecznego jak październik :) Czy któraś z blogerek wybiera się na Blog Forum Gdańsk? :) I jeszcze jedno: na pytania pod poprzednim postem odpowiem jutro :) 