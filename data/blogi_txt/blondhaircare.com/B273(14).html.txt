Mam w końcu wolną chwilę, więc realizuję prośbę i piszę jak wygląda moja pielęgnacja włosów w tym miesiącu :) Nadal królują u mnie maseczki, ale pielęgnacja jest bardziej emolientowa niż zwykle. Dzięki temu na włosach nie ma siana podczas upałów :) * Mycie * - metoda OMO, letnia woda, a na koniec chłodna, koszulka zamiast ręcznika  * Stylizacja * - brak  * Suszenie * - naturalne  * Rozczesywanie * - tylko Tangle Teezer, na sucho * Szampony *      Ulubieńcy, którzy doskonale oczyszczają oraz ograniczają przetłuszczanie, dzięki czemu myję włosy co dwa dni. Po jakimś czasie zrobiliby im krzywdę, więc bez OMO ani rusz ;) * Maski / Odżywki *      Odżywki (Isana) używam od święta, ale maski to nieodłączna część mojego włosowego rytuału :) Maski z zawartością silikonów (Dolce, Biovax Latte) używam naprzemiennie z tymi bezsilikonowymi. Nadmiar silikonów powoduje, że moje włosy są przyklapnięte i suche, a grubość kucyka to 7,5 cm... o_O Standardowo jego obwód waha się między 9 a 11 cm (w zależności od użytych produktów). Podczas każdego mycia używam innej maski, nakładam na 20-40 minut pod czepek i ręcznik.   * Skóra głowy *          Ok. 2-3 razy w tygodniu przed myciem nakładam na kilka godzin olejek Khadi stymulujący wzrost włosów, a po każdym myciu rozpylam odżywę kondycjonująco-regenerującą. * Płukanki *      Do ostatniego płukania używam:   chłodnej wody z kranulub   wody destylowanej/przegotowanej z naftą lub z naftą i odrobiną octu jabłkowego (dzięki Starlett :*)lub   wody przegotowanej z octem jabłkowym.     * Zabezpieczanie włosów * Jako odżywkę b/s używam olejku Sesa Plus lub arganowego/malinowego/truskawkowego z e-naturalne.pl, a potem nakładam odrobinę silikonowego serum (Marion). Jedwabiu nie stosuję po płukance z nafty.      A gdzie olejowanie? Nie ma :-) Olejki jako odżywka b/s w zupełności mi wystarczają, czasami zdarza mi się nałożyć ich więcej przed myciem, ale nie ociekam olejami tak jak kiedyś :) W końcu udaje mi się je zmywać w 100% uff... :)) 