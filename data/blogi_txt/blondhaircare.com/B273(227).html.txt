Po oczyszczeniu włosów z "oblepiaczy" przychodzi czas na dogłębne odżywianie skóry wgłowy i włosów na długości. Na takie odżywianie włosów składa się ukochane przez nas olejowanie, nakładanie masek, ziołowe lub mleczne kąpiele dla włosów czy różnego rodzaju płukanki i wcierki.         Jaka jest kolejność w stosowaniu wyżej wymienionych specyfików?Uwaga: nie musisz stosować wszystkich kroków!  Olejowanie, nafta kosmetyczna, maski i inne produkty, które natłuszczją lub obciążają włosy Mycie włosów Maska lub odżywka, która nie obciąża włosów Płukanka  Wcierka  Zabezpieczanie końcówek     Najpierw nakładamy na włosy oleje, które po kilku lub kilkunastu godzinach zmywamy za pomocą szamponu i ciepłej/letniej wody. Następnie osuszamy lekko włosy ręcznikiem lub bawełnianą koszulką i nakładamy na nie maskę. Po nałożeniu maski zawijamy włosy w foliowy czepek lub reklamówkę i dodatkowo owijamy głowę ręcznikiem – pod wpływem ciepła składniki stają się bardziej aktywne {moim marzeniem jest sauna do włosów :)}. Po 20-30 minutach dokładnie zmywamy maskę samą wodą (letnią). Na koniec stosujemy wybraną płukankę, która powinna być chłodna, aby zamknąć otwarte dzięki ciepłej wodzie łuski włosa.  Olejowanie możemy zastąpić naftą kosmetyczną, kąpielą w pełnotłustym mleku lub maską z jogurtu naturalnego czy twarogu.   Wcierki, które należy wmasować w owłosioną skórę głowy stosuję wtedy, gdy włosy są jeszcze wilgotne, ale używam ich rzadko. Mają one za zadanie odżywić skórę głowy, unormować nadwrażliwość skalpu i przyspieszyć wzrost włosów. Najczęściej tworzone są na bazie alkoholu i należy stosować je z przerwami. Alkohol w nadmiernej ilości może przesuszać skalp, który w odpowiedzi będzie produkował większe ilości sebum. Bywają także wcierki, które należy stosować przed myciem głowy (np. Urt-oil). Uważam, że najlepszą „wcierką” dla cebulek włosów jest zdrowe odżywianie! Gdy włosy wyschną albo kiedy są jeszcze wilgotne możemy rozpylić nad nimi delikatną mgiełkę, np. nawilżającą lub z zawartością silikonów, które zabezpieczą włosy przed szkodliwym wpływem otoczenia.  Odżywczą mgiełkę (najlepiej utworzoną z półproduktów) można także rozpylić na skórę głowy.   Innym sposobem na zabezpieczenie końcówek jest wtarcie w nie odrobinę silikonowego serum (jedwabiu) lub delikatnego olejku, np. arganowego. Mój sposób wygląda następująco: rozcieram olejek w dłoniach, czekam aż wsiąknie w skórę zostawiając lekką poświatę i dopiero wtedy nakładam go na końcówki, a nawet na włosy na długości. Często aplikuję olejek na włosy także wtedy, gdy zdarzy mi się źle dobrać szampon i odżywkę, w efekcie czego włosy są lekko suche - taki olejek doskonale je wtedy nawilża :) Stosując silikonowe zabezpieczenie włosów pamiętajmy o systematycznym zmywaniu silikonów.     A co z odżywkami? Odżywki stosuję przeważnie jako alternatywę szamponu (mycie włosów odżywką). Częściej używam masek, które w przeciwieństwie do odżywek mają za zadanie wniknąć w głąb włosa, a nie jedynie ułatwić rozczesywanie.    Kupnych odżywek bez spłukiwania nie używam w ogóle, natomiast sama tworzę nawilżające mgiełki z półproduktów :)     Aby włosy były zdrowe i lśniące musimy pamiętać o zachowaniu równowagi pomiędzy odżywianiem i nawilżaniem, ponieważ przy nieodpowiedniej pielęgnacji włosy mogą stać się przeproteinowane lub przewilżone.  Jeśli włosy stają się coraz bardziej suche mimo, że o nie mocno dbamy musimy przeanalizować dotychczasowe odżywki i maski – być może mają w sobie więcej składników odżywczych (protein, ziół, witamin) niż nawilżających ;) Taki efekt przedawkowania substancji odżywczych (np. przeproteinowania) możemy osiągnąć np. myjąc włosy w żółtku i nie stosując przy tym odżywek nawilżających.    Gdy dostarczamy włosom zbyt mało składników odżywczych, a zbyt dużo składników nawilżających wtedy włosy stają się gumowe, obciążone, zwijają się w nieestetyczne strąki już kilka minut po rozczesaniu i wydają się cieńsze niż zwykle. Wtedy najlepiej oczyścić włosy prostym szamponem z detergentem (SLS), aby zmyć wszystkie nadbudowane substancje. Umiejętność odpowiedniego dociążenia włosów wymaga wielu eksperymentów i znajomości swoich włosów.     Nawilżać i odżywiać włosy należy z umiarem. Olejujmy włosy przed planowanym myciem. Codzienne zmywanie olei sprawi, że skalp przyzwyczai się do częstego mycia i włosy szybciej będą się przetłuszczać. Codzienne katowanie włosów maskami i szamponami też nie jest dla włosów dobre i może skończyć się obciążeniem lub w końcu piórkowatymi końcówkami.  Osoby, które muszą myć głowę codziennie mogą przeplatać mycie szamponem z myciem odżywką lub ograniczać przetłuszczanie wcieraniem naturalnych glinek tuż po myciu. Przydatne okażą się także ziołowe szampony, a nawet płukanki czy wcierki.  I jeszcze jedno. Im mniej maski na włosach tym zazwyczaj lepiej :) Włosy wtedy są nawilżone i odżywione, a przy tym nie obciążone – takie lubię najbardziej ;) Włosy często lubią różnorodność, dlatego mile widziane jest stosowanie co mycie innych masek.      Maski łatwo można urozmaicić dodając parę kropel gliceryny, keratyny, elastyny, witamin i innych półproduktów. Takim sposobem z odżywki można zrobić maskę ;) 