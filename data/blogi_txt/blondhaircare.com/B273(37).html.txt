Od początku kwietnia stosuję kurację wewnętrzną składającą się z cynku i witaminy A, do której przekonała mnie książka, o której już kiedyś Wam wspominałam - Kuchnia i medycyna Juliana Aleksadrowicza i Ireny Gumowskiej. A dokładniej fragmenty, które dzisiaj przytoczę :)     Cynk jest podstawą uruchamiania witaminy A z wątroby i jeśli cynku brakuje, to podawanie witaminy A nie uzupełnia jej niedoboru. No i teraz stało się jasne, dlaczego nawet duże dawki witaminy A nie zdołają pomóc w leczeniu ciężkich oparzeń lub innych chorób spowodowanych niedoborem akseroftolu. Witamina ta bez obecności cynku nie może się uwolnić z wątroby i dotrzeć wraz z krwią do skóry, do chorych tkanek czy np. oczu (...)            Zarówno cynk, jak i witamina A fantastycznie działają na naszą skórę, włosy i paznokcie, więc do tego typu kuracji podchodziłam już kilka razy, ale zawsze był to zwykły cynk lub kapsułki zawierające witaminy A i E. Nigdy nie odnotowałam żadnych efektów, a nawet po krótkim czasie musiałam odstawić suplementy ze względu na mdłości i inne skutki uboczne. Dopiero połączenie cynku i witaminy A nie wywołało żadnych skutków ubocznych, a nawet bardzo szybko pojawiły się pierwsze pozytywne efekty :-) Opisano przypadek kobiety, która po urodzeniu dziecka miała kłopoty ze skórą. Przez 4 lata leczyła się u kilku dermatologów, którzy orzekli, że ma egzemę. (...) Ręce i ramiona wyglądały - według relacji samej chorej - jak "surowy hamburger". (...) Zaczęła więc z własnej inicjatywy brać witaminy B-kompleks, wapń i lecytynę. Przerwała picie kawy i odrzuciła z diety słodycze. Poprawa wciąż była niewielka. Po czterech latach bezskutecznej walki z tą egzemą - przeczytała w jednym z numerów Prevention artykuł pt. Skin Problems? Think Zinc, czyli w wolnym tłumaczeniu: "Masz kłopoty ze skórą? Pomyśl o cynku".    Kupiła więc 100 tabletek cynku, witaminę A i zaczęła zażywać 6 tabletek cynku i 3 pigułki witaminy A dziennie. (...) Już po 6 dniach zauważyła poprawę. Po następnych 6 dniach egzema prawie zeszła, zostało jej tylko trochę na pierwszym i czwartym palcu. Zredukowała więc zażywanie cynkowych pigułek do 4 dziennie. Gdy zużyła cały flakonik, skóra, przede wszystkim na uporczywie dawniej chorujących rękach, była już zdrowa i czysta. (...) Zarzuciła więc kurację cynkową, a po 2 tygodniach ręce pokryły się od nowa egzemą. Natychmiast wróciła do tabletek z cynkiem i po 5 dniach objawy choroby minęły, utrzymując się tylko na dwóch palcach. Ale wreszcie wszystko zeszło po upływie 2 tygodni dalszego zażywania tych leków.            Do zapisów w tej książce podchodziłam z dużym dystansem, ale muszę potwierdzić - przewlekłe stany zapalne na mojej skórze zniknęły już po tygodniu! Skóra stała się zdrowa, mięciutka, gładka, a razem z tym powrócił komfort i radość :) W ciągu następnych dwóch tygodni znowu pojawiły się lekkie zaczerwienienia, ale moja skóra nadal wygląda lepiej niż kiedykolwiek... :))) Odwiedziłam wielu lekarzy, przeszukałam prawie cały Internet w poszukiwaniu sposobu na poprawienie jej stanu, straciłam fortunę na różne badania i specyfiki, i naprawdę nic nie pomagało. "Nieuleczalne" - słyszałam podczas każdej wizyty u różnych dermatologów i wychodziłam z receptami na paskudne sterydy, których i tak nigdy nie realizowałam ;)      Od lat wiedziano, że niedobory witaminy A czynią skórę suchą, łuszczącą się i przedwcześnie pomarszczoną. Można ją jednak doprowadzić do normalnego, zdrowego wyglądu. Witaminę A magazynowaną w wątrobie potrafi uruchomić cynk. Gdy jest on obecny w organizmie w dostatecznej ilości, witamina ta pomaga m.in. na cerę. Być może kuracja jest szansą dla mojej problematycznej, bardzo suchej cery? :) Uporczywe trądziki, latami nękające pacjentów, można zlikwidować cynkiem. (...) Trudno gojące się rany i oparzenia goiły się szybko i bez komplikacji dzięki cynkowi. Pierwiastek ten pomagał przy leczeniu anemii, reumatyzmu i artretyzmu, a także wrzodów żołądka oraz przerostu prostaty.     Naturalnie, że nie zawsze cynk może wyleczyć dolegliwości skórne. Na przykład niedobory witamin z kompleksu B mogą powodować chroniczne egzemy i skórne wypryski. Także łuszczyca bywa wywołana niedoborem witamin z grupy B, szczególnie kwasu foliowego. Bywa, że niedobór żelaza może powodować również zaczerwienienia i swędzenie skóry. Na koniec dodam, że od miesiąca codziennie łykam po jednej kapsułce witaminy A i chelatowanego cynku. Mam nadzieję, że podczas dalszej kuracji odnotuję inne ciekawe efekty - na pewno Was poinformuję :) Jeśli macie jakieś doświadczenia z cynkiem - koniecznie dajcie znać w komentarzach :) Miłego weekendu! :) Warto przeczytać: Podstawowe informacje na temat witaminy A - niedobór, przedawkowanie, funkcje Podstawowe informacje na temat cynku - niedobór, przedawkowanie, funkcje 