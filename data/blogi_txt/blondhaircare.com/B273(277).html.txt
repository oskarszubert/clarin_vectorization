Tak jak w styczniu moje włosy zachowywały się idealnie, tak w lutym sprawiały mi bardzo dużo problemów... Już na samym początku miesiąca spływająca mgiełka z cytryny posklejała i przesuszyła końcówki, które postanowiłam uratować kremowaniem. W efekcie oprócz jeszcze większego przesuszenia pojawił się niezły puszek. Przynajmniej wiem, że kremowanie nie jest dla mnie - czy jakaś właścicielka porowatych włosów lubi ten zabieg? :) Dzięki mlecznemu Kallosowi włosy odzyskały dobrą kondycję, więc mogłam przetestować, jak się później okazało, najlepszy preparat ograniczający przetłuszczanie na świecie - czysty sok z cytryny (wcierany opuszkami, aby nie spływał po włosach). W tym samym czasie pojawił się w mojej pielęgnacji kolejny hit - mąka ziemniaczana, dzięki której włosy przez dłuższy czas wyglądały gładko i świeżo, dopóki nie przesadziłam z jej ilością... brak objętości i puszenie powróciło, a razem z nim powróciłam do tradycyjnej pielęgnacji z postanowieniem dalszego nieeksperymentowania ;)         W lutym myłam włosy co 2-3 dni, zawsze metodą OMO. Przed i po myciu tradycyjnie stosowałam różne płukanki, szczególnie z mocznika i z przegotowanej wody. Włosów praktycznie nie olejowałam, stosowałam jedynie odrobinę olejku arganowego jako odżywkę b/s. Włosy rozczesywałam głównie Tangle Teezer, ale wróciłam też do rozczesywania włosów szczotką z włosia dzika, o przyczynie napiszę niedługo w osobnym wpisie :) Przez cały miesiąc piłam sporadycznie siemię lniane i koktajl pietruszkowy, natomiast systematycznie piłam sok marchewkowy z dodatkiem tłuszczu. Zamiast dolewania do soku oleju, jak deklarowałam wcześniej, w trakcie picia łykam kilka kapsułek tranu Ecomer lub oleju z ogórecznika - ten sposób jest o wiele przyjemniejszy :) Już za 9 dni relacja z eksperymentu! Pielęgnację w lutym udało mi się ograniczyć do minimum :) Oto sprawdzone produkty, które stosowałam najczęściej... maska Crema al Latte, maska Bioetika z aloesem i kokosem, maska Bioetika z proteinami mlecznymi           jedwab Green Pharmacy, szampon Organicum, olej arganowy, mocznik        ...i kilka nowości, które użyłam tylko raz.        odżywka bez spłukiwania Marion, maska Lady Spa Argan Silk, maska Wax Treatment Honey, bezsilikonowe serum na końcówki Night Blooming       W marcu mam zamiar podciąć nieco końcówki, częściej olejować włosy, popijać drożdże i kupić ziołowy szampon o przyjaznym składzie. W lutym narzuciłam sobie zakaz kupowania włosowych kosmetyków, a w marcu wręczyłam sobie bon w wysokości 50 zł ;)   Luty upłynął mi także jako miesiąc kłopotów z cerą, ponieważ mocno uczulił mnie potrójny kwas hialuronowy z ZSK. Skóra po tygodniu systematycznego wcierania kwasu z olejkiem stała się bardzo sucha, a zaraz potem pojawiła się wysypka. Od kilku dni reanimuję ją kremem do rąk Isana z mocznikiem i naprawdę działa :))   A jak Wam minął luty? Z tego co widziałam w komentarzach i na kilku blogach nie tylko u mnie było nieciekawie, ale być może jest ktoś, dla kogo luty był perfect hair month? :-) 