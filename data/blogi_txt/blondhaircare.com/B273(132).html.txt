Znając swoje włosy postanowiłam dostosować zabieg do ich potrzeb, aby laminowanie nie wyrządziło mi większych szkód - w końcu żelatyna to proteiny, których moje włosy w nadmiarze nie tolerują :)    Mój przepis (przepisów na blogach było tysiące, więc zapewne ktoś już wpadł na podobny pomysł):  1 łyżka żelatyny 3 łyżki wrzątku łyżeczka odżywki Garnier Avocado   Karite pół łyżeczki oleju z nasion wiesiołka   Nałożyłam papkę na wilgotne włosy, zawinęłam w czepek i ręcznik na 40 minut. Po tym czasie leciutko je spłukałam, nałożyłam na 5 minut pół łyżeczki odżywki Isana z babassu. Dokładnie spłukałam, włosy wyschły naturalnie.    Efekt? Włosy błyszczące, rozprostowane, nawilżone (z wyjątkiem końcówek), a także bardzo oklapnięte. Po 2 tygodniach zaryzykowałam i powtórzyłam przepis bez oleju, a odżywkę Isana nałożyłam przed nałożeniem żelatynowej papki (przedtem dokładnie ją spłukałam). Włosy były wygładzone, sypkie, nie plątały się, ale końcówki były bardzo suche :( Zachowały świeżość dłużej niż zwykle, jednak brakowało im mięsistości i push-up'a. Wyglądały tak:          Reasumując: pielęgnacja maseczkami jest dla moich włosów korzystniejsza i przy niej na razie pozostanę :)      Na zaległe komentarze i maile spróbuję dzisiaj odpowiedzieć :* A teraz udaję się na popołudniową drzemkę ;) 