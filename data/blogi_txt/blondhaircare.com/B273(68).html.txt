Dzisiaj co nieco na temat emolientów, które są według mnie jednym z najważniejszych elementów pielęgnacji zniszczonych, suchych i porowatych włosów :) Bardzo często o nie pytacie, więc mam nadzieję, że takie streszczenie rozwieje wszystkie Wasze wątpliwości :)             Co to są emolienty?      Zdrowy włos składa się między innymi z wody, a przed utratą wilgoci chroni go naturalna otoczka tłuszczowa. Gdy do dłuższych warstw włosów nie dociera sebum (tłusta wydzielina gruczołów łojowych, czyli naturalna odżywka) lub gdy poddajemy się zabiegom fryzjerskim (prostowanie, farbowanie, rozjaśnianie, trwała itp.), płaszcz lipidowy włosów zostaje uszkodzony, dzięki czemu woda z łatwością z nich odparowuje. W efekcie włosy stają się suche, tracą połysk i szybciej się niszczą, a nawet zaczynają wypadać. Aby znów wzmnocnić nasze włosy musimy odbudować tę otoczkę chroniącą rdzeń włosa przed utratą wody. Poza nawilżaniem powinniśmy więc włosy natłuszczać (naturalne oleje) i zabezpieczać przed dalszymi zniszczeniami (silikony, podcinanie), a więc stosować pielęgnację bogatą w emolienty. Emolienty to substancje, które tworzą na włosach (lub skórze) warstwę okluzyjną, czyli ochronny film, który ochroni włos przed wyżej wspomnianymi czynnikami: utratą wody i uszkodzeniami mechanicznymi. Ratują nasze włosy przed puszeniem, gdy wilgotność powietrza mierzona punktem rosy jest zbyt niska lub zbyt wysoka. Są niezbędne w pielęgnacji porowatych włosów - wygładzają, zmiękczają i sprawiają, że włosy są elastyczne. Dzięki nim włosy stają się bardziej odporne na zniszczenia, plątanie, elektryzowanie i puszenie.      Przykłady emolientów Emolienty mogą być zarówno pochodzenia naturalnego (roślinne, zwierzęce), jak i syntetycznego (np. silikony). Szukając emolientów w składach kosmetyków do włosów, powinniśmy głównie zwracać uwagę na następujące składniki:     Alkohole tłuszczowe (np. Cetearyl Alcohol, Cetyl Alcohol, Stearyl Alcohol),   Estry (np. Isopropyl Palmitate, Isopropyl Myristate),Naturalne oleje i masła, czyli  substancje, które zakończone są słowami:     oil - olej roślinny (z wyjątkiem Mineral Oil - pod tą nazwą kryje się parafina); z olejami zwierzęcymi na szczęście się nie spotkałam, ale wiem, że niektóre produkty je zawierają),  seed oil - olej z nasion danej rośliny (np. Grape Seed Oil), kernel oil - olej z pestek danej rośliny (np. Palm Kernel Oil),  butter - masło (np. Shea Butter).   Silikony:  Zmywalne wodą: Dimethicone Copolyol, Lauryl Methicone Copolyol, Hydrolyzed Wheat Protein Hydroxypropyl Polysiloxane, silikony z PEG na poczatku (decydującą jest cyfra/liczba widniejąca przy PEG: im wyższy znacznik, tym większa rozpuszczalność w wodzie. Każdy poniżej 4 nie rozpuszcza się w wodzie wcale, zaś powyżej 10 - bardzo dobrze). Zmywalne łagodnym szamponem:  Amodimethicone (często jest łączony z Trideceth-12 i Cetrimonium Chloride, co jeszcze bardziej ułatwia zmywanie), Dimethicone, Dimethiconol, Beheonoxy Dimethicone, Phenyl Trimethicone. Zmywalne mocniejszym szamponem (np. z SLS): Simethicone, Trimethicone, Trimethylsilylamodimethicone, Trimethylsiloxysilicates. Odparowujące z włosa: Cyclomethicone, Cyclopentasiloxane, Cyclotetrasiloxane, Cyclohexasiloxane, Octamethyl Cyclotetrasiloxane.  [źródło informacji o silikonach]  Ja zazwyczaj wybieram odżywki i maski z silikonami zmywalnymi wodą, łagodnym szamponem lub odparowujące z włosa. Najlepiej dla moich włosów, gdy w masce są maksymalnie dwa silikony. Mam też serum do zadań specjalnych, czyli takie z silikonami zmywalnymi mocniejszymi detergentami :) Używam go rzadko, np. przed wyjściem na basen, przed wakacjami, w upalne lub mroźne dni. Poza silikonami w składach znajdziemy także inne filmotwórcze polimery (quaternium, polyquaternium).  Parafina (Mineral Oil, Paraffin, Paraffinum Liquidum itp.),  Nafta kosmetyczna,  Woski (np. pszczeli - Cera Alba/Cera Flava, lanolina - Lanolin), Trójglicerydy (Caprylic/Capric Triglyceride).        Emolienty a pogoda  Informacje o wpływie emolientów i humektantów na włosy przy różnych warunkach pogodowych znajdziecie u Wiedźmy :) Moje ulubione emolientowe produkty    Często pytacie mnie o to, jakie odżywki polecam dla zniszczonych włosów. Oto one: odżywka Garnier Avocado i Karite, odżywka GlissKur Oil Nutritive, maska Biovax do suchych i zniszczonych, czarna maska marokańska Planeta Organica.     Przydatna będzie także lista odżywek emolientowych u Kascysko.     Olejowanie w pigułce Czyli lista wszystkich wpisów na temat olejowania, jakie opublikowałam na blogu:    Dwa miesiące z systematycznym olejowaniem włosów - moje efekty  Trzy miesiace z systematycznym olejowaniem włosów - efekty Oli  Moje ulubione metody olejowania włosów Błędy podczas olejowania włosów Zmywanie oleju Olejowanie włosów na mokro w misce - mój sposób Na co należy zwracać uwagę kupując olej do pielęgnacji włosów i skóry? Oejowanie z półproduktami Olejowanie włosów - kurs dla początkujących Olej w sprayu  Olej jako odżywka b/s oraz o emulgowaniu oleju maską O tym, jak emolientowa pielęgnacja odmieniła moje włosy   Czyli lista wpisów, którymi próbowałam przekonać posiadaczki wysokoporowatych włosów, aby postawiły na olejowanie i maski z dodatkiem olejów:   O tym, co odmieniło stan moich włosów Trzy miesiace z systematycznym olejowaniem włosów - efekty Oli Dwa miesiące z systematycznym olejowaniem włosów - moje efekty Suche końcówki, przetłusczająca się skóra głowy Pod lupą: pielęgnacja włosów Moniki   Moja sucha cera i włosy poza emolientami potrzebują też dawki humektantów albo chociażby samej wody. Wtedy emolienty działają wręcz wyśmienicie :) Z kolei skóra głowy bardziej toleruje humektanty i proteiny, natomiast emolienty wzmagają przetłuszczanie i zbyt mocno obciążają włosy u nasady, dlatego stosuję je jedynie na długość włosów.  Protein nie dostarczam końcówkom praktycznie w ogóle, ale gdy tylko odrosną "moje włosy", znowu będę mogła stosować pielęgnację opartą na ziołach, proteinach (żółtko, żelatyna) i kwaśnych płukankach (octowa, cytrynowa). Ciekawe czy mi się to uda ;) A jaką pielęgnację lubią Wasze włosy? Emolientową, ziołową, proteinową czy może jeszcze inną? :) 