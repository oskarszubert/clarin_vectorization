Dzisiaj krótki post o moim kolejnym włosowym odkryciu. Gdyby nie Kręconowłosa w ogóle nie zwróciłabym na niego uwagi :) Dostałam od niej odlewkę w połowie września i już po pierwszym użyciu zamówiłam w Internecie pełnowymiarowy produkt :) Działanie   Jeszcze żaden produkt do włosów nie pozostawił moich włosów AŻ tak jedwabistych, gładkich, śliskich i błyszczących. Nie mogłam mieć upiętych włosów, bo zsuwały się z nich gumki i spinki żabki. Takie coś mi się jeszcze nie przytrafiło :) Kilka dni temu spotkałam się z koleżanką, która zrobiła mi wymarzonego koka z wypełniaczem. Spierała się ze mną, że moje włosy nie są porowate :) Po tej masce faktycznie nie wykazywały żadnych cech wysokiej porowatości. Były miękkie, mięsiste, "lejące", z ciężkimi końcówkami.  Za każdym razem, gdy użyję balsamu cedrowego, na kilka dni znika mój odwieczny problem z kołtunem tuż przy karku. Ponadto mam pewność, że kolejne dwa mycia głowy mogą odbyć się przy pomocy samego szamponu i włosy nadal będą się świetnie prezentowały. Balsam nakładam jedynie przed myciem, aby nie obciążać włosów, szczególnie u nasady.  Jedynym minusem jest niewygodna butelka - trzeba mieć sporo siły, aby wydusić z niej odżywkę. Chyba, że tylko ja trafiłam na taki wypust ;) Skład    Aqua, Cedrus Deodara Wood Oil, Dicocoylethyl Hydroxyethylmonium Methosulfate, Cetearyl Alcohol, Ceteareth-20, Arcticum Lappa Seed Oil, Urtica Dioica Extract, Guar Hydroxypropyltrimonium Chloride, Cellulose Gum, Parfum, Citric Acid, Benzyl Alcohol, Benzoic Acid, Sorbic Acid.    Drugi w składzie jest olej cedrowy, troszkę dalej olej łopianowy i ekstrakt z pokrzywy. W balsamie znajdują się także substancje filmotwórcze: Cellulose Gum i Guar Hydroxypropyltrimonium Chloride.       Cena: za butelkę wraz z przesyłką zapłaciłam około 22 zł / 360 ml. Dostępność: Internet.   Jeśli lubcie, gdy Wasze włosy są zbite, śliskie, ciężkie i nie puszą się - ten balsam jest dla Was. Ja uwielbiam taki efekt, ale wiem, że wiele osób ceni lekkość włosów :) 