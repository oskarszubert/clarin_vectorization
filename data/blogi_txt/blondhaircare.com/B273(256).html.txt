Aby nasze włosy były piękne i rosły coraz piękniejsze możemy co jakiś czas wykonywać peeling, który oczyści skalp (szampony z SLS mimo tego, że się pienią nie zawsze sobie z tym radzą) z zanieczyszczeń i złuszczonego naskórka. Wszelkie zanieczyszczenia znajdujące się na skórze głowy i włosach bardzo źle wpływają na pracę gruczołów łojowych powodując łupież oraz niedotlenienie cebulek, przez co włosy rosną słabe i matowe. Zanieczyszczona skóra głowy objawia się  swędzeniem, wypryskami czy nadmiernym wydzielaniem sebum - oczyszczanie skóry głowy jest ważne szczególnie w przypadku włosów tłustych u nasady lub zmagających się z łupieżem.    Jak wykonać peeling skalpu? Przepis jest bardzo prosty. Do delikatnego szamponu dosypujemy według uznania jeden z poniższych produktów:  zmielone ziarenka kawy (opcja dla brunetek), sól morską,  cukier, zmielone płatki owsiane, kaszę jaglaną.   Nakładamy mieszankę na zwilżone włosy i 2-3 minuty masujemy skórę głowy.    Innym sposobem na oczyszczenie włosów i skalpu jest do delikatnego szamponu dodać łyżeczkę sody oczyszczonej lub jedną tabletkę aspiryny - zabieg ten jest jednak zbyt agresywny dla słabych włosów.     Peeling spłukujemy obficie ciepłą wodą, a na koniec koniecznie należy nałożyć maskę, która głęboko nawilży i odżywi oczyszczone włosy. 