Wczoraj przyszła moja paczuszka z ZSK :) Zamówiłam kilka półproduktów, m.in. takich, które posłużą mi na przygotowanie tej oto płukanki (link):  1% pantenol 75% (0,4 ml), 10% aloes zatężony 10x (płaska łyżeczka 5 ml), 3% L-cysteina (ok. 2.5 płaskie łyżeczki 1 ml), 1% witamina B3 (płaska łyżeczka 1 ml), 85% woda (42.5 ml).        Krótka charakterystyka powyższych składników   D-pantenol to inaczej witamina B5. Łatwo przenika do głębokich warstw skóry, paznokci i włókien włosa, gdzie ulega przekształceniu w kwas pantotenowy. Nadaje włosom połysk, regeneruje je, nawilża.    Aloes nawilża, wzmacnia oraz uelastycznia włosy. Zapobiega ich wypadaniu, jest pomocny w walce z łupieżem.     L-cysteina to aminokwas działający regenerująco-odżywczo. Wzmacnia włosy, przywraca im blask i zdrowy wygląd, a także chroni przed szkodliwym działaniem UV. Witamina B3 (inaczej niacyna lub witamina PP) poprawia ukrwienie skóry, zmniejsza wytwarzanie łoju, ogranicza wypadanie włosów, poprawia ich kondycję.     Woda - ja dodałam przegotowaną :) 50 ml to jednak mało jak na płukankę, więc zwiększyłam proporcje dwukrotnie. Włosy płukałam nad wanną za pomocą słoika i miski, żeby jak najlepiej wykorzystać małą ilość receptury (ok. 100 ml). To co spłynęło do miski użyłam ponownie :)    Rytuał Olejowanie: Olej lniany na całą noc; Mycie włosów: Na wilgotne włosy nałożyłam odżywkę Isana, następnie wylałam na włosy rozrobiony w kubeczku szampon rumiankowy Essence z SLS. Po spłukaniu wylałam na włosy rozcieńczony w kubeczku balsam Babydream fur Mama; Odżywianie: na 30 minut nałożyłam maskę BingoSpa "Ponad 40 aktywnych składników", włosy zawinęłam folią i dwoma ręcznikami; Płukanka: Po dokładnym spłukaniu włosów z odżywki i lekkim osuszeniu ich ręcznikiem wypłukałam skalp i włosy na długości w wyżej opisanej płukance (chłodnej), po czym pozwoliłam włosom naturalnie wyschnąć.     Efekt po 1 zastosowaniu   Zapach samej płukanki nie jest zły, ale w połączeniu z włosami jest bardzo nieprzyjemny, siarkowy, drażni mój nos tak jak np. farba do włosów, której zapachu nie znoszę :( No, ale dla włosów wszystko... ;)  Włosy błyszczą, ale to naprawdę mało powiedziane!!! Po prostu lśnią, mimo, że są koloru blond!! Przy tym są bardzo miękkie, śliskie i tak fajnie szeleszczą jak je dotykam :)  Stwierdzam, że były to bardzo dobrze wydane pieniądze :) 