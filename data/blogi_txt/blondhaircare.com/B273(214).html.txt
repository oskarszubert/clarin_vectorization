Dzisiaj chciałam się z Wami podzielić kolejną mgiełką, którą sobie ostatnio przyrządziłam :) Mgiełka zawiera glicerynę, której moje włosy na ogół nie lubią za lepkość, ale postanowiłam spróbować. Nie żałuję - odżywka bardzo ładnie nawilża, włosy po jej zastosowaniu stają się puszyste i bardziej gęste. Zauważyłam też, że mniej się przetłuszczają!    Przepis jest bardzo prosty i właśnie takie zwyczajne recepturki moje włosy lubią najbardziej. Potrzebujemy:  Hydrolizowane białka jedwabiu - 6% Witamina B5 - 2% Gliceryna - 3% Konserwant - 1% (ja zastosowałam FEOG) Woda lub hydrolat - 88%[źródło]   pH mgiełki powinno oscylować wokół 5,5. Wszystkie składniki wlewamy do buteleczki z atomizerem i przechowujemy w szafce.     Rozpylamy mgiełkę na umyte, wilgotne włosy oraz na skalp, nie spłukujemy.     Przy okazji odpowiem na pytanie jednej z Was :) Takie oto przyrządy tworzą moje "włosowe laboratorium", w którym tworzę mgiełki i płukanki:  strzykawki: 60 ml oraz 5 ml łyżeczki: 1 ml, 2 ml, 2,5 ml, 5 ml buteleczki 100 ml: z rozpylaczem i z atomizerem    W rzeczywistości mgieła nie jest aż taka żółta ;)   Za pomocą strzykawki 60 ml odmierzam odpowiednią ilość wody lub hydrolatu. Strzykawką 5 ml nabieram odpowiednią ilość np. soku z aloesu z litrowej butli. Łyżeczkami odmierzam półprodukty w proszku i w płynie, których nie idzie wydobyć za pomocą strzykawek. Strzykawki są dostępne w aptekach, a łyżeczki i buteleczki w sklepach z półproduktami (ja kupiłam w ZSK).    Półprodukty dla zaawansowanych czekają na mnie cierpliwie w szafie... zanim je użyję muszę zmodernizować laboratorium :D    Póki co nie potrzebuję własnoręcznie robionych maseczek, kupne zdają egzamin na 6 :) Za to uzależniłam się od mgiełek 3 