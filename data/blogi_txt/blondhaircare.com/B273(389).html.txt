Dbając o włosy należy uważać, aby nie przedawkować protein, a także substancji nawilżających i natłuszczających, które znajdują się w produktach do pielęgnacji włosów. Zapewnienie włosom równowagi wymaga dokładnej znajomości ich potrzeb. Jeśli włosy po zastosowaniu maski czy odżywki są suche lub mocno obciążone nie należy się tym zrażać tylko nadal kombinować i obserwować włosy :)    Jeśli w swojej pielęgnacji stosujemy za dużo protein i za mało nawilżaczy nasze włosy stają się suche, słabe, łamliwe. Przypominają siano.    Jeśli stosujemy przez długi czas za mało protein i za dużo nawilżaczy włosy stają się bardzo elastyczne, wręcz gumowe, ale przy tym słabe i podatne na zniszczenia. Takie włosy będą bardzo ulizane, obciążone i zwijające się w strąki. Podobny efekt pojawia się na włosach podczas nadmiernego stosowania substancji filmotwórczych (np. silikonów).    Jeśli włosy są przekarmione substancjami nawilżającymi należy je dokładnie oczyścić szamponem z SLS  i zastosować maskę proteinową, w przypadku włosów porowatych warto nałożyć następnie maskę nawilżającą. Jeśli włosy są przekarmione proteinami należy natychmiast nałożyć maskę głęboko  nawilżającą (najlepiej z dodatkiem emolientów), można je też oczyścić szamponem z SLS, ponieważ proteiny wykazują tendencję do nadbudowywania się na włosach.    Idealna pielęgnacja łączy ze sobą zarówno proteiny, jak i nawilżacze. Nie może zabraknąć w niej też emolientów.     Kilka razy zdarzyło mi się przekarmić włosy proteinami, dlatego teraz po nałożeniu maski z żółtek lub innej bomby  proteinowej nakładam dużo odżywki nawilżającej (którą oczywiście zmywam)  lub po prostu myję nią włosy.    Na wysokoporowatych włosach łatwiej przedawkować proteiny niż nawilżacze. 