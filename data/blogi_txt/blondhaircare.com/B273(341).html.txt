To już czwarty post na blogu poświęcony zwierzętom, które tak jak ludzie potrzebują miłości, szacunku i opieki. Boją się, płaczą i czują tak samo jak my!    Wczoraj na moim prywatnym profilu na facebooku zauważyłam, że kilka osób (wstyd się przyznać, że jedną z nich mam w gronie znajomych!) udostępniło i polubiło TO ZDJĘCIE na portalu wiocha.pl. Nie pojmuję, dlaczego ludzie potrafią śmiać się z takich rzeczy... W Internecie można znaleźć pełno podobnych obrazków i filmików, a my, normalni ludzie, nie powinniśmy tego bagatelizować!    Piękna mordka :-* Gdzie zgłaszać przypadki złego traktowania zwierząt? Jeśli zauważycie przypadek znęcania się nad zwierzętami to zastanówcie się, co możecie zrobić. Czy interweniować samemu? A może poprosić o  pomoc inne osoby lub odpowiednie instytucje, np. zgłosić sprawę do:  - lokalnej organizacji ochrony zwierząt, np. Towarzystwa Opieki nad Zwierzętami (patrz:  Inspektorat TOZ), Ogólnopolskiego Towarzystwa Ochrony Zwierząt, Stowarzyszenia Empatia; - Policji; - Straży Miejskiej; - Inspekcji Weterynaryjnej. Wszystko zależy od tego, z czym się zetknęliście. Zawsze musicie  pomyśleć, czy szybka i natychmiastowa reakcja jest niezbędna. Może  wystarczy powiadomić w niedługim czasie odpowiednie instytucje. Natychmiastowa reakcja jest niezbędna w przypadkach, gdy widzimy, iż  zwierzę jest ewidentnie katowane, zastany stan może spowodować trwałe  kalectwo lub śmierć.  Jeśli sprawcą jest człowiek, to najlepiej samemu (bez odpowiedniego  doświadczenia) nie interweniować. W takich przypadkach należy  natychmiast zgłosić sprawę na policję pod numer 997 (z telefonów komórkowych – pod numer 112) lub do Straży Miejskiej. Są to instytucje,  które są w stanie szybko zareagować. Możemy również powiadomić lokalne  schronisko dla zwierząt lub organizacje ochrony zwierząt.  Pamiętajmy jednak, że na Policję należy zgłaszać tylko przypadki  ewidentne i zagrażające życiu lub zdrowiu zwierzęcia. Do zadań Policji  należy również zajmowanie się takimi właśnie sprawami, ale nie  powinniśmy tego nadużywać. Miejmy na uwadze, iż policjanci mają bardzo  dużo innej pilnej i odpowiedzialnej pracy i zgłaszanie im każdej sprawy  nie jest potrzebne i nie wymaga podjęcia natychmiastowych działań przez ten organ.  Gdy natomiast widzimy, że np. pies ma dziurawą budę lub nie ma jej  wcale, to sami możemy zainterweniować u właściciela lub przekazać tą  informację odpowiedniej instytucji – jednej z wymienionych powyżej.      Źródło: http://empatia.pl/str.php?dz=39 id=107 - polecam zajrzeć i przeczytać całość :)    Liczę na Was :-*     Na koniec bardzo miły, wręcz przesłodki akcent dzisiejszego wpisu :) Koniecznie obejrzyjcie ten filmik :)     Na szczęście są na świecie także dobrzy ludzie :) 