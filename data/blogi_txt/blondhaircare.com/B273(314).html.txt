Od kilku miesięcy jestem maseczkomaniaczką i praktycznie odstawiłam na rzecz masek wszystkie odżywki oprócz Isany z babassu. Używam ich podczas prawie każdego mycia włosów i jeszcze nigdy moje farbowane włosy nie były w lepszej kondycji. Wpis o moich ulubionych maskach już był, a dziś jako jego uzupełnienie postanowiłam podzielić się z Wami moją opinią na temat masek Natur Vital. Ostatnio zauważyłam, że bardzo mało jest tego typu wpisów na blogu, więc zaczynam nadrabiać zaległości :)     Pierwszą maskę z serii Natur Vital, którą zakupiłam była ta do włosów łamliwych i podatnych na wypadanie - Anti-breakage mask, Strengthens and nourishes. www.naturvital.com    Skład   Każda włosomaniaczka omija opisy producenta, w którym najczęściej chwyty marketingowe i kłamstewka zachęcają przeciętnego konsumenta do zakupienia produktu. MY przechodzimy od razu do składu - on zdradza nam wszystko :)   aqua - woda  cetearyl alcohol - emolient cyclomethicone - silikon lotny  glycine  soja (soybean) germ extract - ekstrakt kiełkujących z nasion soi  triticum vulgare (wheat) germ  extract - ekstrakt z kiełkujących nasion pszenicy cetrimonium chloride - konserwant, antystatyk, ułatwia rozczesywanie  panax ginseng root extract - wyciąg z żeń-szenia triticum  vulgare (wheat) germ oil - olej z pszenicy hydroxypropyltrimonium hydrolyzed wheat  protein - hydrolizowane proteiny pszeniczne  panthenol - wit. B5  amodimethicone - silikon zmywalny łagodnym szamponem  calcium pantothenate - wit. B3  inositol - wit. B7  biotin - wit. H  retinol - wit. A tocopheryl  acetate - wit. E  glyceryl linoleate - emulgator, emolient  glyceryl linolenate - emulgator, emolient  glyceryl arachidonate - wit. F  phenylpropyldimethylsiloxysilicate - ? ;) parfum - zapach  trideceth-12 - emulgator, substancja myjąca phenoxyethanol - konserwant  methylparaben - konserwant ethylparaben - konserwant  propylparaben - konserwant butylparaben - konserwant   Skład jest bardzo bogaty w witaminy, proteiny i  ekstrakty, niestety też w konserwanty ;) Zawiera 2 silikony uznawane  powszechnie za przyjazne dla włosów. Działanie   Maska niesamowicie nabłyszcza i nawilża włosy, lecz niestety troszkę obciąża, więc stosuję ją najczęściej przed myciem. Ze względu na bogaty skład maska ta niewątpliwie stanowi doskonałe uzupełnienie mojej pielęgnacji. Ma wygodne opakowanie, odpowiednią gęstość (jest odrobinę rzadsza od wersji aloesowej) i wydajność, dosyć ładnie pachnie. Mankament stanowi cena - ponad 20 zł/300 ml i dostępność - drogerie Natura.   Szamponem z tej serii moja koleżanka powstrzymała wypadanie włosów. Zachęcona Waszymi komentarzami zakupiłam niedawno maskę aloesową dla osób o wrażliwej skórze głowy - Hair Mask, repairs and moisturises.   www.naturvital.com   Skład   aqua - woda cetearyl alcohol - emolient  aloe barbadensis leaf juice - sok z aloesu  cetyl esters - emolient   glycerin - gliceryna  juniper communis fruit extract - ekstrakt z owoców jałowca behentrimonium chloride - konserwant, antystatyk  panthenol - wit. B5  cetrimonium chloride - konserwant, antystatyk, ułatwia rozczesywanie  parfum - zapach  phenoxyethanol - konserwant benzoic acid - konserwant  dehydroacetic acid - konserwant  CI 77891 - dwutlenek tytanu, biały pigment   Działanie   Ta maska jest re-we-la-cyj-na! :) Pozostawia na włosach blask, nawilżenie, mięsistość i wygładzenie, czyli wszystko, co najlepsze. Nie obciąża, jest wydajna, odpowiednio gęsta, nie podrażnia skalpu, a wygodne pudełeczko, które nie wymaga odkręcania rekompensuje mało przyjemny według mnie zapach. Jest nieco tańsza od wersji granatowej, jednak cena nadal przekracza 20 zł/300 ml.    Polskie tłumaczenie opisu producenta zaczyna się od słów "Szałwiowa odżywka do włosów (...)" - nie dajcie się zmylić ;) Według składu w maseczce nie ma ani grama szałwii. Co ciekawe taki opis widnieje na opakowaniu od dłuższego czasu (znalazłam wątek na forum, w którym dziewczyny wspominały o tym na początku 2011 roku) i nikt tego błędu nie poprawia :D    Na tą maskę jest bardzo duży popyt i naprawdę rzadko widuję ją na półkach w Naturze. Byłam w drogerii aż 3 razy zanim udało mi się ją upolować - wzięłam ostatnią :)    Każda maseczka spełnia troszkę inną rolę na moich włosach: granatowej używam, gdy brakuje mi silikonów, a aloesową, gdy tęsknię za nawilżeniem. Częściej sięgam po aloesową i to właśnie z nią na pewno się nie rozstanę.    Ciekawa jestem Waszych opinii! :* 