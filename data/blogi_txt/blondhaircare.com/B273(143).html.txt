W ostatnim czasie udało mi się w końcu skupić na masce Biovax z olejem kokosowym, makadamia oraz arganowym i dzisiaj napiszę Wam krótko jak mieszanka tych olejów (szczególnie  kontrowersyjnego kokosowego) wypadła na moich wysokoporowatych włosach. Działanie Niestety maska zupełnie nie przypadła mi do gustu. Włosy po jej zastosowaniu są zawsze sypkie, rozprostowane i nie błyszczą. Co prawda nie zwijają się w strąki, ale za to są zbyt sztywne i szybko się puszą. A jak wiecie, ja lubię, gdy moje włosy wyglądają wręcz przeciwnie: są bardzo błyszczące, sprężyste i mięsiste. Włosy lekko podsuszone, czyli te, które widzę po zastosowaniu tego produktu są bardziej łamliwe i skłonne do rozdwajania, dlatego 1/3 opakowania, które mi zostało, podaruję siostrze o niskoporowatych włosach, może u niej się sprawdzi :)   Skład: Aqua, Cetyl Alcohol, Glycerin, Cetearyl Alcohol, Ceteareth-20, Quaternium-87, Cetrimonium Chloride, Argania Spinosa Kernel Oil, Macadamia Integrifolia Seed Oil, Cocos Nucifera Oil, Betaine, Acetylated Lanolin, Lawsonia Inermis Leaf Extract, Parfum, Phenoxyethanol, Ethylhexylglycerin, Methylisothiazolinone, Sodium Benzoate, Potassium Sorbate, Citric Acid, Triethanolamine, Hexyl Salicylate.  W składzie poza olejem arganowym, makadamia i kokosowym znajduje się między innymi gliceryna, substancje kondycjonujące oraz ekstrakt z henny.   Zapach/konsystencja: Maska ma bardzo fajną, zbitą konsystencję, dzięki czemu wygodnie się ją nakłada i jest według mnie nieco bardziej wydajna niż wersja mleczna czy do włosów suchych i zniszczonych. Dosyć ładnie pachnie i ma najładniejsze opakowanie z całej seriii :) Szkoda, że nie przekłada się to u mnie na działanie. Cena/pojemność: Ok. 20 zł/250 ml oraz ok. 33 zł/500 ml. Często dostępna jest w promocji i można ją kupić już za 9,90 zł :) Dostępność: Apteki.   Opakowanie: W kartonowym pudełku poza plastikowym słokiem z maseczką znajduje się także próbka silikonowego serum oraz foliowy czepek wielokrotnego użytku. Ta maska nie podołała moim bardzo wymagającym włosom, a jak sprawdziła się u Was? :) 