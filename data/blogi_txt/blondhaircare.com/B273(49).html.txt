Przygodę z tą herbatą rozpoczęłam prawie rok temu i zaraziłam nią prawie całą swoją rodzinę :) Dlaczego? Krótką odpowiedź znajdziecie w tym poście, a po szczegóły odsyłam do google i na fora internetowe :)         Właściwości kory lapacho   Kora lapacho działa przeciwbakteryjnie, przeciwgrzybiczo i przeciwzapalnie, dlatego wspomaga leczenie wielu chorób, między innymi skórnych - właśnie z tego względu się na nią skusiłam. Spożywana intensywnie może na początku kuracji wywoływać mdłości i zawroty głowy - przeżyłam :)   Przygotowanie herbaty  4 łyżki kory wsypujemy do litra wrzącej wody i gotujemy 5 minut, a następnie odstawiamy na 15 minut do naciągnięcia. Ja zawsze wrzącą herbatkę przelewam do litrowego termosu i sączę ją przez cały dzień :) Ma waniliowy smak. Koszt to ok. 15 zł za 100 g w herbaciarni (w Internecie można kupić taniej, ale uwaga na podróbki).    Moje wrażenia   Rok temu nie mogłam poradzić sobie z zapaleniem oskrzeli, a szczególnie z okropnym kaszlem, z którym męczyłam się przez kilka tygodni. Nie pomagały leki, syropy, picie oleju. W tym samym czasie rozpoczęłam oczyszczanie organizmu herbatą z kory lapacho - piłam wtedy cztery kubki dziennie. Ku memu zaskoczeniu w ciągu kilku dni po kaszlu nie było śladu! Od tamtej pory lapacho jest ze mną podczas większości przeziębień, kaszlu, grypy czy zapalenia gardła. Tuż przed Wigilią zaatakował mnie kaszel wraz ze stanem podgorączkowym i kora także po kilku dniach przyniosła wybawienie :) Dziecku mojego kolegi również :) Polecam!  Jeśli mieliście kontakt z lapacho podzielcie się swoimi wrażeniami :-) 