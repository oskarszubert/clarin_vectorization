Dziś krótki wpis, który być może przyda się posiadaczkom cienkich i porowatych włosów, które mają tendencję do puszenia, łatwo je przesuszyć itp.     Gdy muszę umyć włosy w ciągu dnia i wyjść potem z domu - wiem, że będą oklapnięte, pozwijane w strąki i przypominające piórka - bad hair time jak nic :( Kocham, gdy są nawilżone (aż mięsiste), optymalnie sztywne i błyszczące, dlatego myję je zawsze wieczorem i suszę je przed snem. Rano są stuprocentowo suche i mocne, odporne na wilgoć w powietrzu, uniesione u nasady i przede wszystkim ładnie się układają.      Czasami też się zdarza, że gdy wyschną końcówki są lekko suche i matowe, a dopiero po kilku godzinach stają się błyszczące i nawilżone :)    A Wy zaobserwowałyście jakieś dziwne "zachowania" Waszych włosów? Jestem bardzo ciekawa :D 