Wczoraj minął miesiąc, odkąd zaczęłam regularnie kręcić hula- hop, którym zaraziła mnie Dominika :) Jeśli jesteście ciekawe moich wrażeń - zapraszam do przeczytania!      Początki     Na samym początku ćwiczyłam w butach za kostki (chroniły kostki przed upadającym kołem) oraz z brzuchem owiniętym wełnianymi kominami, inaczej za bardzo bolało ;) Po ponad tygodniu ćwiczyłam już bez ochraniaczy - ciało się przyzwyczaiło i kręcenie było już tylko czystą przyjemnością! Bez kilku siniaków mimo wszystko się nie obyło :)      Technika    Ćwiczyłam zawsze przy otwartym oknie, pamiętałam o lekko ugiętych kolanach, wyprostowanych plecach, ściągniętych pośladkach i wciągniętym brzuchu. Zapominałam o regularnym oddychaniu, ale starałam się ;) Kręciłam kołem 15 minut dziennie, potem chwilę się rozciągałam. Na samym początku nie umiałam poprawnie hulać, w dodatku byłam "sztywna" po zimie i strasznie bolał mnie kręgosłup, z biegiem czasu wszystko opanowałam.    Kręcenie w miejscu po pewnym czasie mi się znudziło, więc nauczyłam się obracać z kołem wokół własnej osi, również w przeciwnym kierunku do kręcenia :) Po kilku dniach chodziłam już z hula po całym pokoju :D O wiele przyjemniej kręciło mi się w rytm muzyki niż podczas oglądania tv.     Efekty    Po pierwsze postawa! Chodzę bardziej wyprostowana niż zwykle, a idąc czuję talię - całkiem miłe uczucie :) Zrobiłam zdjęcia przed i po, ale luty był cały ponury, za to wczoraj pięknie świeciło słońce, więc jest lekka różnica w oświetleniu :/ Oba zostały zrobione o poranku bez lampy błyskowej, na czczo, bez wciągania brzucha. Ręce trzymam na wysokości klatki piersiowej.          Zdjęcia zdjęciami, ale powiem Wam, że pierwszy raz obejrzałam i "wymacałam" swój brzuch po 3 tygodniach od rozpoczęcia przygody z hh i "szczęka mi opadła" :))) Skóra była dużo, dużo bardziej jędrna, a wcięcie w talii wyraźniejsze :) Czekam na więcej!!!     Alternatywa dla hula    Czytelniczka podesłała mi świetny trening, który wzmacnia talię :)) Ja jeszcze go nie przetestowałam, ponieważ chciałam sprawdzić jak na moj brzuch wpłynie samo kręcenie kołem, ale niedługo na pewno się skuszę :)        Udało mi się Was przekonać do kółka? :-) 