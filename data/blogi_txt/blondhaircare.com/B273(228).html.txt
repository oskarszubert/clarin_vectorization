Niestety w bufecie w mojej pracy mogę liczyć jedynie na kanapki z centymetrową warstwą margaryny, obiad z dodatkiem karbowanych frytek, przepyszne pączki z dżemem 3 i niezliczoną ilość innych słodyczy. Czasami korzystam z tej oferty, ale staram się także zabierać z domu przekąski, dzięki którym mam pewność, że mój organizm otrzymuje to, czego najbardziej potrzebuje :)    W pracy nie mam dużo czasu na jedzenie, dlatego wiele razy zdarzało się, że przez 8 godzin niczego nie wypiłam i nie zjadłam :( Od dłuższego czasu nie dopuszczam do takich sytuacji - zdrowie jest przecież najważniejsze! W domu przygotowuję sobie różne małe dania, które mimo swej prostoty mają dużo wartości odżywczych. Mogę je spokojnie przegryzać w trakcie wykonywania zadań i dzięki temu bez problemu jestem nasycona aż do czasu domowego obiadu :) Te same przekąski można zabrać ze sobą na długi dzień na uczelni czy do szkoły :-)            Dzień zaczynam od napoju oczyszczającego, o którym już wcześniej pisałam w tym poście.      Niemal codziennie zabieram ze sobą do pracy owsiankę, a dokładniej mieszankę Heleny Rubinstein, na którą przepis podałam tutaj. Jest niesamowicie sycąca, bardzo mi smakuje i jest baaardzo zdrowa :)            W pracy nie piję kawy, a jedyną rzeczą, która dodaje mi powera jest sen.  Jeśli zaczynam odczuwać zmęczenie czy ból głowy - natychmiast wypijam szklankę wody mineralnej, która bardzo szybko przywraca mi witalność :) Na moim biurku zawsze stoi butelka niegazowanej wody. Gdy mam więcej czasu robię sobie ziołowe herbatki - pokrzywę, miętę, rumianek czy herbatę zieloną.            Zawsze mam ze sobą jakieś owoce (banan, winogrono, jabłko, arbuz) i surowe warzywa (papryka, marchewka) lub prostą warzywną sałatkę. Oprócz tego przegryzam orzechy, migdały, pestki dyni i słonecznka, a także suszone owoce.            W szufladzie mojego biurka można znaleźć także gorzką czekoladę, która lekko zaspokaja głód na słodycze i dzięki zawartości magnezu utrzymuje umysł w dobrej formie :)   Od czasu do czasu jadam pizzę, pączki, ciasteczka bebe i inne smakołyki, które uwielbiam i które niekoniecznie są zdrowe ;-)      Często sięgam też po przetwory mleczne: kefir, jogurt naturalny, maślankę lub twarożek.           Raz kiedyś zabieram ze sobą również kanapki, które urozmaicam świeżą rzeżuchą, szczypiorkiem, bazylią, pietruszką.      Odkąd dbam o dietę w pracy widzę ogromną różnicę w ogólnym samopoczuciu. Niewątpliwie ma to także wpływ na włosy i skórę.. A co po pracy? :) Krótka drzemka, obiad, blog, godzinka sportu na świeżym powietrzu, załatwianie codziennych spraw, troszkę rozrywki, prysznic, sen. Uda mi się zjeść jedynie obiad i jakieś 2 przekąski, dlatego przegryzanie w pracy to dla mnie idealny moment na uzupełnienie niezbędnych witamin, minerałów i innych związków.            A jak wygląda Wasza dieta w pracy/w szkole/na uczelni? A może dodatkowo wykonujecie w pracy jakieś relaksujące ćwiczenia? W zeszłym tygodniu przez kilka dni strasznie bolał mnie kręgosłup i naprawdę zastanawiam się nad wprowadzeniem dwuminutowej gimnastyki :) 