Zapraszam Was do przeczytania krótkiego wpisu na temat domowego toniku, który wraz z wodą pietruszkową stanowi mój ulubiony produkt do przemywania buzi :)    Przygotowanie    35 kropli Citroseptu należy rozcieńczyć w 500 ml przegotowanej wody. Osoby, które piją miksturę oczyszczającą już się domyślają, że chodzi o wykorzystywany w niej alocit :-) Dla potrzeb przemywania skóry proporcje można zmniejszyć, np. 7 kropli Citroseptu na 100 ml wody.       Czym jest Citrosept? Citrosept jest przeznaczony do uzupełniania diety w naturalne bioflawonoidy zawarte w ekstrakcie z grejpfruta, posiadające właściwości przeciwutleniające, wychwytujące wolne rodniki oraz wykazujące synergizm (wzajemne wzmocnienie) z witaminą C i chroniące ją przed utlenianiem.    Skład: ekstrakt z owoców grejpfruta z upraw ekologicznych 84% (gliceryna – nośnik, substancje pochodzące z grejpfruta), woda, kwas askorbinowy (przeciwutleniacz).    Cena: ok. 35 zł/20 ml lub ok. 55 zł/50 ml. Ja kupiłam 20 ml i wiem, że buteleczka starczy mi na bardzo długo.     Źródło powyższych informacji: doz.pl.    Efekt Przez ostatnie dwa tygodnie nie miałam dużo czasu na pielęgnowanie cery, w dodatku skończył mi się kwas hialuronowy. W tym czasie przemywałam buzię jedynie tonikiem-alocitem oraz nakładałam olejek Khadi White Lily, raz zrobiłam sobie maseczkę z miodu. Na twarzy nie ma ani jednego wyprysku, pory są ściągnięte, zaskórniki niemal niewidoczne, a skóra jędrna :) Jeśli macie dostęp do Citroseptu - wypróbujcie i dajcie mi znać jak się sprawuje :-)     Inne domowe toniki:  Woda pietruszkowa, aloesowa, cytrynowa, miętowa, napary ziołowe.   Woda zbożowa. 