Odkąd przeczytałam w kilku publikacjach, że na stan zdrowia i skóry ogromny wpływ ma poprawna praca jelit, codziennie rano staram się je oczyszczać :) W ciągu roku udało mi się przetestować dwie kuracje – miksturę oczyszczającą Słoneckiego oraz wodę z miodem i sokiem z cytryny. Dzisiaj chciałabym podsumować moje wrażenia i zachęcić Was do stosowania jednej z nich :)    Mikstura oczyszczająca Słoneckiego   10 ml alocitu + 10 ml oleju + 10 ml soku z cytryny*  *dokładny opis MO znajduje się na tej stronie   Ta mikstura jest genialna! Wpływa uzdrawiająco na cały organizm, a samemu autorowi należy się nagroda Nobla ;) Dzięki niej pozbyłam się ciągłych problemów z zasypianiem, ograniczyłam problemy z zatokami i udało mi się złagodzić objawy PMS. W dodatku widocznie zmniejszyły mi się zaskórniki otwarte oraz drobne pryszczki na nosie (jest to również zasługa olejowania twarzy), a przede wszystkim wzmocniła się moja odporność i zakończyłam przygodę z ciągłym odczuwaniem zimna. MO piłam razem z siemieniem lnianym i dużą ilością płynów.  Minusem całej kuracji jest konieczność przygotowania mikstury przed snem (można też przygotować ją na kilka dni) oraz jej niezbyt przyjemny smak. Po wypiciu dosyć mdłej mieszanki należy odczekać minimum pół godziny z jedzeniem i piciem, dlatego kilka razy miałam przez to zawroty głowy lub mdłości. Niemniej jednak uważam, że dzięki systematyczności i wytrwałości z miksturą można osiągnąć zdrowotny sukces.  MO nie można łączyć z innymi kuracjami oczyszczającymi, aby nie obciążać wątroby. Zalecono mi ziołową kurację, dlatego byłam zmuszona odstawić MO i powrócić do wcześniejszej – wody z miodem i cytryną. Po ziółkach na pewno wrócę do mikstury :)        Ciepła woda z miodem i cytryną   szklanka ciepłej, przegotowanej wody + sok z ½ cytryny + łyżeczka miodu      Już po dwóch tygodniach od odstawienia MO powróciły nieprzyjemne objawy PMS i odczuwanie zimna. Ten rodzaj oczyszczania jest dla mnie czystą przyjemnością ze względu na pyszny smak, rozgrzewające działanie po nocce i pozytywny wpływ na metabolizm. Przy okazji tuż po przebudzeniu dostarczam organizmowi płynu i nie odczuwam żadnych mdłości tak jak w przypadku MO. Po dwóch miesiącach mogę stwierdzić, że zaskórniki otwarte są jeszcze mniej widoczna, a odporność organizmu nadal wysoka :) Poranne oczyszczanie można przeprowadzać samą wodą z cytryną (bez miodu), czasami dodaję też kilka kropel Citroseptu.     Stosujecie poranne miksturki oczyszczające organizm? Jeśli tak podzielcie się przepisami i swoimi doświadczeniami :)     PS: Liczba obserwatorów bloga na facebooku przekroczyła dziś 2.000 :) Ogromnie się cieszę i ślicznie dziękuję :* 