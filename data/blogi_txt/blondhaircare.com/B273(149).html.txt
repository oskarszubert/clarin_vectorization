Dwie dziewczynki u cioci na wakacjach - 5 i 7 lat. Plac zabaw, spacery, zabawki, Disney Junior, a wieczorem... oczywiście zabawa z włosami. Nasza nie ograniczyła się do rozczesywania włosów i plecenia warkoczyków :D W końcu mogłam się wyżyć, a im się to podobało :) Olejowanie włosów i maseczki - siedziały cierpliwie z folią i ręcznikiem na głowie przez 20 minut oglądając bajki :D    Spokojnie, to tylko wakacyjne rozpieszczanie ;) Nie jestem zwolenniczką szerzenia kultu piękna wśród dzieci i wprowadzania ich w kosmetyczny świat. Standardowo mycie włosów dziewczynek polega na zastosowaniu byle jakiego szamponu, spłukaniu, wytarciu ręcznikiem, a potem rozczesywanie na mokro plastikową lub drucianą szczotką i spanie w wilgotnych włosach. Chciałam sprawdzić czy mój typ pielęgnacji przyniesie jakiś efekt już za pierwszym razem :)   Maja, 5 lat Jej puszkiem miałam ochotę zająć się już dawno, aby wydobyć naturalne loczki. W końcu miałam okazję :D Zwykle puszek jest o wiele mniejszy, teraz został wzmożony przez zapleciony wcześniej warkoczyk i rozczesywanie TT (szczotka zrobiła furorę, tak samo jak jonizująca).       Przed       Po      O poranku :)      Na żywo włoski wyglądają o wiele słodziej - trudno odzwierciedlić ich urok fotografowi takiemu jak ja, szczególnie w kiepskim oświetleniu ;) Maja była bardzo zadowolona, ale też zdziwiona, że przyciemniły się jej włosy (jasne kosmyki zbiły się w loczki i odsłoniły się ciemniejsze warstwy) :) Włosy wyglądają na zdrowsze, są nawilżone i pojawiły się słodkie, dziecięce loczki :)        Olej: z pszenicy na godzinę (1 ml) Mycie: olejek do kąpieli Isana   Odżywianie: odżywka Isana z babassu na 20 minut Ręcznik: bawełniana koszulka na 30 sekund   Rozczesywanie: tylko na mokro za pomocą TT  Suszenie: naturalne           Starsza, Zuzia, nie chciała pozować do zdjęć "po", więc niestety o niej nie napiszę (chyba, że jeszcze ją przekupię :D). 