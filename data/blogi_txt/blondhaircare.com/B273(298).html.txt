Na początek wpisu tabelka, która przedstawia wszystkie produkty do włosów, które aktualnie posiadam:       W sumie 61 produktów. Zapomniałam o konserwancie FEOG... więc 62 :)     Oleje    Mój absolutny must have wśród olei to olej z wiesiołka. Pomaga mi nie tylko na włosy, ale także na skórę :)   Sesa Plus - ten olejek zaliczam do grona upiększających :) Nabłyszcza i wygładza włosy, jednak może spotęgować przesuszenie, jeśli nie jest stosowany na odpowiednio nawilżone włosy. Jest bardzo wydajny, ale jak w końcu go wykończę - na pewno kupię następną buteleczkę!  Resztę olejków używam sporadycznie :(   Półprodukty Nie wyobrażam sobie życia bez keratyny, l-cysteiny, jedwabiu, wit. B3, d-pantenolu, wyciąg z aloesu, mleczanu sodu i mocznika. Ostatnio polubiłam w końcu witaminy all-in-one :) W małej ilości chyba każdy półprodukt działa świetnie, jednak nie mogę się przekonać do gliceryny i mleczka pszczelego (na bazie gliceryny).Lanolinę próbowałam wykorzystać zamiast oleju do natłuszczania (żeby nie powiedzieć olejowania :D), ale włosy strasznie się po niej elektryzowały, nawet po kilku myciach ;)Elastynę, kwas hialuronowy i spirulinę bardziej lubi moja buzia niż włosy.   Maski   Ulubione - Kallos Latte, Biovax Latte i Gloria.  Biovax do włosów suchych i zniszczonych - na razie mnie nie zachwyciła - włosy po jej zastosowaniu mają bad hair day. Dam jej jeszcze szansę.  Nie mam zdania co do Natur Vital Hair Loss - użyłam dopiero 2 razy.  Zupełnie nie pamiętam działania Isany i Alterry - zbierają kurz na półce... ;) Muszę kiedyś odświeżyć pamięć.   Odżywki     Uwielbiam Isanę z olejkiem babassu. Odżywka Garniera jest cudowna, jednak firma testuje na zwierzętach ;/ Mam ją od "pierwszego kupienia" - używam rzadko ze względu na nieetyczny stosunek firmy (taka wewnętrzna blokada ;) ). Uratowała mi włosy po aloesowo- cysteinowym eksperymencie. Po Artiste zawsze trzeba nałożyć odżywkę nawilżającą, bo inaczej robi z włosów siano ;) Glorię oceniam na 3- ;) Hegronem uwielbiam myć włosy, a Joannę używam na mocno obciążone włosy. Odżywkę JLD dostałam za zebrane punkty w salonie fryzjerskim ;) Czeka na wyjazd nad morze... Jest wypchana silikonami, które jedynie mogą chronić włosy przed solą i promieniami słonecznymi.    Szampony    BingoSpa - nie lubię. Barwa - uwielbiam, ale od czasu do czasu :) Typowy szampon z SLS, który oczyszcza włosy. Balsam Babydream - idealny do codziennego stosowania. Khadi - nie mam jeszcze zdania. JLD - kurzy się na półce, dostałam go razem z odżywką. Alterra - przesuszał mi włosy (alkohol w składzie) i dawno go nie używałam... Od czasu do czasu nie powinien robić krzywdy, więc mam plan do niego powrócić. Szampon leczniczy Zdrój dostałam od siostry w niedzielę i jeszcze nie użyłam ;) Właściwie nie mam czego leczyć i muszę najpierw o nim poczytać ;)    Inne Stracone pieniądze - praktycznie nie używam... Ale chyba muszę to w końcu zrobić :) Naftę mam kilka miesięcy i jeszcze ani razu nie użyłam ;)    Podsumowując...   Gdybym mogła cofnąć czas do maja 2011, kiedy kupowałam namiętnie wszystko, o czym przeczytałam na Wizażu, na pewno kupiłabym bez zastanowienia: Oleje: Wiesiołek, Sesa Plus; Półprodukty: keratyna, mocznik, l-cysteina, d-pantenol, aloes zatężony 10x, witamina B3, mleczan sodu, białka jedwabiu, all in one; Maski: Kallos Latte, Biovax Latte; Odżywki: Isana z babassu; Szampony: Barwa, Balsam do kąpieli Babydream fur mama; Inne: buteleczka z atomizerem, strzykawki i łyżeczki 1 ml, 2 ml, 2,5 ml i 5 ml :)      Nie przetestowałam jeszcze wszystkich półproduktów i bardzo mnie kuszą, np. kolagen, hydromanil, wyciągi roślinne do włosów itp. Kuszą mnie też olejki orientalne do włosów i wiele, wiele innych... Muszę się powstrzymać i wykorzystać najpierw to, co mam ;)  Czasami korzystam z dobrodziejstw kuchennych, tj. z żółtka, siemienia lnianego, majonezu itp., ale przyznam szczerze, że moje zafascynowanie nimi minęło - o wiele bardziej wolę zabawę z półproduktami :)  Jakie są Wasze absolutne must have-y? :) Jestem bardzo ciekawa! :) 