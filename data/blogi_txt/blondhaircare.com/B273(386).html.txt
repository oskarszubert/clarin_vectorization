Włosy nad morzem musimy chronić szczególnie ze względu na silniejsze oddziaływanie słońca, wiatru i soli morskiej. Tuż przed wyjazdem na wakacje powinniśmy je doskonale odżywić i nawilżyć, a także nałożyć produkty z silikonami z grupy tych mocniejszych, które będą pełniły funkcję ochronną.      Przed wyjściem na plażę warto pokryć włosy grubszą warstwą np. masła shea czy oleju z pestek malin (filtr UV), a następnie związać  w luźny warkocz lub koczek, np. ślimak. Warto także zabrać ze sobą kapelusz czy  chustkę, które dodatkowo ochronią nasze włosy przed czynnikami  zewnętrznymi. Dobrym rozwiązaniem może być także mgiełka z filtrami UV (należy pamiętać o ich degradacji). Bardzo podoba mi się plażowa mgiełka, którą zaproponowała Anwen: klik (patrz: "III pomysł"). W zależności od podejścia do pielęgnacji oprócz naturalnej mgiełki można także chronić włosy odżywkami b/s, które ociekają silikonami - będzie to dodatkowa ochrona przed słońcem, wiatrem i żrącą solą, której jest pełno w wodzie i w powietrzu.     W 2010 roku nie miałam jeszcze pojęcia o poprawnej pielęgnacji włosów... :( Morska sól strasznie podrażniła mi skórę, więc wolę nie myśleć, co działo się z włosami :D   Po wyjściu ze słonej wody najlepiej od razu skorzystać z prysznica (nie  pamiętam czy warunki na polskich plażach na to pozwalają), który wstępnie zmyje sól z włosów i ciała. Potem warto schować się do cienia i poczekać,  aż włosy wyschną - pamiętajcie, że słońce wysusza włosy w 100%, czyli rozjaśnia je i przesusza.  Przesuszeniu ulegają także cebulki włosów i skalp - włosy po jakimś czasie mogą stać się słabsze i skłonne do wypadania.    Po powrocie z plaży wybrałabym najpierw mycie włosów prostą i łagodną odżywką, która zmyje sól i inne zabrudzenia, a następnie metodę MM (maska - mycie delikatnym szamponem) nie zapominając o dokładnym spłukaniu szamponu. Maska odżywi i nawilży włosy, a szampon zapobiegnie obciążeniu i oczyści skórę głowy. Sól morska w połączeniu z solą i detergentami w silnych szamponach oczyszczających mogłyby naruszyć strukturę moich delikatnych włosów, szczególnie przy kilkakrotnym stosowaniu. Po delikatnym, a zarazem dokładnym umyciu włosów można rozpylić na wilgotnym skalpie i włosach nawilżającą mgiełkę. Przyda się także silikonowe serum lub odżywka b/s, która ochroni włosy podczas wieczornej dyskoteki ;-). W suche włosy zawsze wcieram odrobinę olejku.    Nad morzem, tak jak i w każdym miejscu na świecie, unikajmy bardzo ciepłego powiewu suszarki, palącej prostownicy, silnych detergentów, nadmiernej ilości ziół i kwaśnych płukanek oraz złego alkoholu w kosmetykach, aby dodatkowo nie wysuszać włosów. Jeśli  włosy tego potrzebują, po powrocie ze słonecznych wakacji należy podciąć  końcówki i oczyścić włosy z ciężkich silikonów i innych nadbudowanych substancji prostym  szamponem z SLS. O głębokim nawilżaniu i odżywianiu chyba nie muszę wspominać :) A co z koloryzacją  przed wakacjami? Wydaje mi się, że lepiej poczekać do powrotu z wakacji - mimo ochrony zawsze istnieje prawdopodobieństwo, że  słońce i morska bryza rozjaśnią kolor. Najpierw pozwólmy włosom odżyć serwując im  nawilżająco-odżywcze spa, a dopiero po odzyskaniu włosowej formy  zabierzmy się za zmianę koloru :) Trudna sprawa, bo przecież każda kobieta na wakacjach chce wyglądać atrakcyjnie... no, ale włosy... :))) Nad morzem włosy chronić należy nawet podczas zachmurzenia czy deszczowej pogody - wiatr wieje zawsze, a sól unosi się w powietrzu.   Nadmorska kosmetyczka BlondHairCare ;)      Przed wyjazdem na wakacje warto  zaopatrzyć się w małe plastikowe pojemniczki, do których przelejemy  swoje ulubione produkty. Nie będziemy wtedy musiały targać ze sobą 400 ml szamponu na kilka dni. Zestaw takich pojemniczków widziałam kilka tygodni temu w Superpharm za ok. 10 zł. Opakowania kosmetyczne można kupić na Allegro i w sklepach z półproduktami kosmetycznymi, a butelkę z dozownikiem i mały słoiczek na krem w Rossmannie.    Każda z Was ma inny typ włosów dlatego  produkty powinniście dobrać indywidualnie. Ja przedstawię Wam co zabiorę na tegoroczne nadmorskie wakacje.    Produkty do mycia włosów: balsam Babydream fur Mama lub Facelle, którymi możemy umyć także całe ciało :)    Oleje: olej arganowy (10 ml)     Półprodukty: - Maski: Biovax Latte, Biovax do włosów suchych i zniszczonych. Odżywka b/s: silikonowy jedwab do włosów Marion.    Mgiełka b/s: -    Akcesoria: Opaska do włosów, delikatna gumka do włosów, spinki-motylki, koszulka zamiast ręcznika, nakrycie  głowy i może jakieś akcesoria do upięcia włosów, nad którymi intensywnie ostatnio myślę (jak wymyślę - dam znać :D).    Szczotka: Tangle Teezer     Pamiętajcie o tym, aby  zabezpieczyć pojemniczki z kosmetykami, szczególnie te z olejami... Najlepiej  owinąć je folią spożywczą i zabezpieczyć taśmą klejącą. Szkoda, żeby kosmetyki pobrudziły ulubione bikini, sukienkę czy walizkę :) Tak wyglądały moje suche włosy oblepione solą ;)    Pochwalcie się, gdzie spędzacie tegoroczne wakacje! :) 