Niedawno zakupiłam w aptece gencjanę (fiolet), ponieważ gdzieś wyczytałam, że posrebrza pożółkły blond, z którym zawsze miałam problem. Sprawdziłam i faktycznie niweluje żółć nadając włosom bardzo ładny odcień.         W jaki sposób wykorzystuję gencjanę?    Miskę napełniam przegotowaną wodą, a następnie barwię ją odrobiną gencjany: najczęściej zanurzam w buteleczce nitkę makaronu (takiego do  spaghetti), a potem mieszam nią wodę w misce - tak, aby woda leciutko zabarwiła się na fioletowo. Ten krok wymaga małej precyzji, ponieważ już mała kropelka gencjany barwi wodę intensywnie i może zafarbować włosy na fioletowo :)) W takiej jasnofioletowej wodzie płuczę włosy tuż po umyciu. Przed płukanką należy włosy intensywnie nawilżyć, ponieważ gencjana może działać lekko wysuszająco. 