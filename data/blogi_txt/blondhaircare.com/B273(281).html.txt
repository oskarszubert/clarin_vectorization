Zimą chłodny i popielaty, latem cieplejszy, jaśniejszy i słoneczny. U jednych bardziej srebrzysty, u innych orzechowy. Dlaczego większość Polek nie toleruje swojego naturalnego, często też "mysiego" blondu? :) Ja również uważałam kiedyś swój naturalny średni blond za nudny, nijaki, pospolity, bez wyrazu. Większość dziewczyn w szkole miała taki kolor włosów, w tym ja. Czy rzeczywiście jest on nijaki? Dopiero kilka lat temu dotarło do mnie, że nie. A że jest piękny, postaram się Wam udowodnić na przykładzie Rosie Huntington-Whiteley :) Jej włosy to zapewne efekt działania najlepszych stylistów, ale myślę, że trafnie oddają odcienie naszych typowo polskich włosów (niestety nie znalazłam w Google Grafika lepszego przykładu). Do napisania tego posta zainspirował mnie komentarz Anonimowej (dziękuję :*), z którą się w zupełności zgadzam:  Ja gdzieś czytałam, że nasz "mysi" kolor blond jest jedyny w swoim rodzaju. Mają go tylko Słowianie i właśnie na całym świecie po tym kolorze jesteśmy rozpoznawani :-) Teraz już się nie dziwię dlaczego w Egipcie, Izraelu, czy w Francji handlarze mówili do mnie "Dzień dobry" chociaż wcześniej nie odezwałam się do nich słowem. Mysi kolor blond to nasze narodowe dobro i trzeba je chronić.     To, co my uważamy za pospolite, w innych rejonach świata uważane jest za oryginalne. To samo dotyczy niebieskich oczu :) Tak jak napisała Anonimowa, mysi blond to nasza duma narodowa ;)                     Ten post nie ma na celu pokazania, że jest to najpiękniejszy kolor na świecie. Każdy kolor włosów jest piękny, pod warunkiem, że włosy są zdrowe i zadbane :) Z moich obserwacji wynika, że najczęściej po farbę do włosów sięgają dziewczyny właśnie o takim kolorze włosów, z przyczyn które opisałam na początku. Jestem pewna, że niepotrzebnie :) A Wy jak sądzicie? [źródło zdjęć] 