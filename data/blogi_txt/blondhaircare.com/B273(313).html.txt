Moje włosy kochają mleko i jego przetwory, więc gdy zobaczyłam tą maseczkę na stronie tego sklepu z kosmetykami zza wschodniej granicy - musiałam ją mieć! ;)    Urocze opakowanie :) Kosmetyczna Seria produktów ZIOŁA AGAFJI powstała w oparciu o wieloletnie tradycje medycyny ludowej Syberii.   CHLEB ŻYTNI zawiera ponad 200 związków bioaktywnych: tłuszcze, białka, witaminy B2,  B6, B1,  B3, B12, E, D, A, PP. Wzmacnia strukturę włosów, poprawia  krążenie krwi w skórze  głowy. Nadaje włosom objętość, blask i ułatwia  rozczesywanie.           KEFIR zawiera dużo witamin, dlatego od dawna jest używany w Rosji jako skuteczny  środek do pielęgnacji włosów. Chleb żytni ma działanie  odżywcze i ujędrniające.  Doskonale odnawia włosy, poprawia ich  strukturę, zapobiega procesom rozdwajania  się końcówek i łamliwości  włosów.         [źródło]      Skład woda,    emulgina, kwas cytrynowy, wyciąg z chleba żytniego, kefir, perfum, katon      Cechy produktu     Konsystencja jest rzadka (przypomina mi rzadki budyń waniliowy - mój ulubiony :D), więc aby pokryć maską całe włosy trzeba kilka razy zamoczyć palce w słoiczku. Jest to dość uciążliwe, ale w sumie dzięki temu łatwiej można ją wetrzeć we włosy w małej ilości ;) Zapach jest według mnie bardzo przyjemny i przypomina mi zapach kisielu wiśniowego, nic innego nie przychodzi mi do głowy :) Opakowanie jest plastikowe, ale dopóki go nie dotknęłam myślałam, że jest to szkło ;) Bardzo podoba mi się ten design :) Cena: 23 zł/400 ml.       Działanie      Moje włosy po tej maseczce są niesamowicie miękkie i lekkie, mienią się jak złoto, uwielbiam ten efekt! 3 Nakładana codziennie (czyli zbyt często) na takie porowate włosy jak moje niweluje efekt mięsistości - jest to dla mnie znak, że muszę użyć jakiejś emolientowej maseczki. W przeciwnym razie po dłuższym stosowaniu miałabym na głowie sianko. Maska nie obciąża, wygładza, jest dość wydajna i dodaje moich włosom objętości.   Niestety nie nadaje się dla osób z podrażnioną skórą głowy - raz na palcu miałam rankę i po kontakcie z maską zaczęła mooocno szczypać (kwas cytrynowy). Osobiście nie odnotowałam żadnych szkód na skórze głowy, wręcz przeciwnie - włosy pięknie odstają od skóry i do tego błyszczą :)   Podsumowując - nie jest to maseczka do codziennego stosowania na moich włosach, ale stanowi ciekawe uzupełnienie mojej pielęgnacji, szczególnie wtedy, gdy włosy są "przekarmione" typowo nawilżającymi produktami.      Używałyście tej maseczki? :) Znacie jakieś maski z proteinami mlecznymi oprócz Kallos Latte, Biovax Latte i Joanna z apteczki babuni? Jeśli tak - dajcie znać, dopiszę do listy zakupów na przyszły miesiąc, w tym już wyczerpałam limit po jednej wizycie w Rossmannie, Auchan i hurtowni z artykułami fryzjerskimi ;) 