Dziś parę słów o składnikach kosmetyków, które wywołują spore zamieszanie. Występują w większości kosmetyków, nawet w olejach, dlatego bardzo ważne jest, aby przed zakupem analizować składy. W odpowiednich ilościach silikony są całkiem przyjemne - chronią włosy, nabłyszczają i uelastyczniają, w zbyt dużych mogą obciążać włosy. Na co dzień wybieram te łatwo zmywalne, z kolei na basen, nad jezioro, nad morze czy na spływ wybieram produkty z trudno zmywalnymi silikonami, aby skuteczniej chroniły moje włosy przed szkodliwym wiatrem, promieniowaniem słonecznym czy chlorowaną wodą.        W składach możemy natknąć się na wiele nazw, pod którymi kryją się silikony:  Silicone rubber, Silicone latex, Latex, Dermafilm, Silbar, Dimethicream, Poly(dimetgylsiloxane), Good-rite, Dimethyl polysiloxane, Methyl silicone, Dimethicone 350.   Ogólnie rzecz biorąc ich nazwy najczęściej zakończone są przyrostkami -siloxane, -silanol, -silicone i  -methicone.      Silikony możemy podzielić na 4 grupy:   Zmywalne wodą: dimethicone copolyol, lauryl methicone copolyol, hydrolized wheat protein hydroxypropyl polysiloxane, PEG-silikony;   Nierozpuszczalne w wodzie, ale łatwo usuwane za pomocą łagodnych  detergentów: amodimethicone, dimethicone, dimethiconol, beheonoxy  dimethicone, phenyl trimethicone; Nierozpuszczalne w wodzie i usuwalne za pomocą szamponów z SLS: simethicone, trimethicone, trimethylsiloxysilicates, trimethylsilylamodimethic;    Lotne, które odparowują z włosów po jakimś czasie: cyclomethicone,  cyclopentasiloxane. Zrównoważona ilość silikonów w kosmetykach wpływa dość korzystnie na skórę i włosy tworząc ochronny film. Zapobiegają przed utratą wody oraz chronią przed czynnikami zewnętrznymi, nie zapychają porów, są bezpieczne i obojętne dla skóry. Nie ma to związku z ich odżywczym działaniem - silikony nadają skórze jedynie efekt gładkiej i zdrowej skóry. Z włosami jest podobnie, dlatego odżywiać należy je ekstraktami, witaminami, proteinami i olejami, a chronić silikonami. Błędem mojej pielęgnacji przed włosomaniactwem było to, że produkty których używałam w ogóle nie zawierały naturalnych składników odżywczych.    Silikony w dużych ilościach sprawiają, że skóra nie może oddychać, a pory się zapychają. Dzięki temu trądzik i stany zapalne skóry się zaostrzają. Włosy stają się obciążone, bardzo gładkie i lśniące, lecz przy tym zbijają się w strąki i wewnątrz są suche. Łatwo się łamią i rozdwajają. Używając masek czy szamponów z dodatkiem silikonów wcale ich nie zmywamy, a nawet zaczynają się nawarstwiać.      Dziewczyny, które stosują pielęgnację silikonową (np. zabezpieczają jedwabiem końcówki lub stosują ochronne mgiełki) powinny pamiętać o systematycznym zmywaniu ich z włosów, aby nie zdążyły się nadbudować.    Ciekawostka: Silikony nierozpuszczalne w wodzie stosowane są w kremach z filtrami UV, ponieważ tworząc ochronną powłokę wspomagają działanie filtrów. 