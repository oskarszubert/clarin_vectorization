...czyli maski do włosów, które dbają o ich kondycję :) Wpis ten stanowi syntezę wielu postów na blogu, jednak chciałam w jednym miejscu wyrazić moje zdanie na temat maseczek.    Wiele z Was zadaje mi pytanie jaką polecam maskę do włosów. Tak naprawdę udzielenie odpowiedzi na to pytanie nie jest za bardzo możliwe. Tak jak nie ma dwóch tych samych nieruchomości, projektów inwestycyjnych czy organizmów - tak samo nie ma identycznych włosów. Owszem, możemy pogrupować włosy według rodzajów (np. według porowatości czy tendencji do przetłuszczania), jednak nadal nie mamy pewności, że ten sam kosmetyk sprawdzi się w danej grupie jednakowo.    Włosy cechuje unikatowość, dlatego nie możemy powielać pielęgnacji innych osób. Możemy za to czerpać od innych inspiracje i dostosowywać pielęgnację do swoich indywidualnych potrzeb.     Odkąd po lub przed każdym myciem stosuję wymienione niżej maseczki widzę diametralną różnicę w ich kondycji, szczególnie jeśli chodzi o poziom nawilżenia i blask. Nakładam je zazwyczaj na godzinę pod foliową reklamówkę, czepek z Rossmanna i ręcznik według poniższych zasad:  Po myciu: minimalna ilość maseczki,  Przed myciem: większa ilość maseczki, najchętniej takiej o bardzo gęstej konsystencji.   www.biovax.pl      Biovax Latte -  moja ulubiona 3 Pięknie wygładza, nawilża i nabłyszcza, nie obciąża. W składzie znajduje się lekki silikon, ale przede wszystkim proteiny mleczne, które w każdej postaci służą moim włosom. www.biovax.pl  Biovax do włosów suchych i zniszczonych - maseczka, której kiedyś nie znosiłam, ponieważ bardzo obciążała i pozostawiała efekt klejących włosów. Nie wiem co było punktem zwrotnym, jednak teraz nie mogę bez niej żyć :) Mięsistość to w dużej mierze jej zasługa. Pomimo braku silikonów w składzie niesamowicie je nawilża, wygładza i pozostawia blask. www.kaboodle.com     Natur Vital Hair Loss Mask - posiada dość bogaty skład, w tym 2 silikony, po których moje włosy mienią się jak złoto, ale  są troszkę obciążone. Mimo wszystko bardzo ją lubię i jestem ciekawa wersji z aloesem.       www.iperfumy.pl Kallos Latte - jeszcze do niedawna mój numer jeden. Lubię do niej wracać ze względu na konsystencję i proteiny mleczne :) Do dzisiaj pamiętam jej działanie po wymieszaniu z odrobiną Sesy Plus... 3       www.bielsko.pl  Gloria - typowa maseczka do wzbogacania półproduktami. Solo stosuję ją jedynie po umyciu, gdy włosy mają dość wszystkich odżywczo-nawilżających składników. Doprowadza je wtedy do stanu równowagi. Używam bardzo rzadko, ponieważ jej konsystencja jest zbyt lekka - moje włosy lubią treściwe maseczki z dodatkiem olejów.          Co ciekawe - włosy olejuję bardzo rzadko i moim włosom to bardzo odpowiada! Po każdym myciu rozpylam mgiełkę nawilżającą na wilgotne włosy, a gdy wyschną wcieram minimalną ilość olejku Sesa Plus.     Oczywiście nic nie trwa wiecznie, włosy stale "ewoluują", więc całkiem możliwe, że era maseczek niedługo minie, a furorę na mojej głowie zrobi Amla z parafiną, aloesowy Wax zagraniczny z SLS na drugim miejscu w składzie albo kosmetyki z Alterry z alkoholem ;) 