Szczotkowanie – niezbędna czynność w pielęgnacji włosów. Dzięki porządnej szczotce z włosia dzika możemy nadać fryzurze objętości, fajnie ułożyć rozpuszczone włosy, a także wygładzić ich powierzchnię. Dodatkowo szczotka zbiera z włosów nadmiar różnego rodzaju zanieczyszczeń, poprawia ukrwienie skóry głowy oraz rozprowadza na całej długości sebum, które pełni rolę naturalnej odżywki (także usuwa jego nadmiar).      Główne zasady szczotkowania prostych włosów    Szczotkujemy suche włosy - mokre włosy są bardziej miękkie, a więc podatne na uszkodzenia mechaniczne. Oczywiście są wyjątki - włosy niektórych prostowłosych dziewczyn o wiele lepiej się prezentują, gdy są rozczesywane na mokro :) Włosy wilgotne lub mokre najlepiej rozczesywać drewnianym grzebieniem z rzadko rozstawionymi zębami lub Tangle Teezer. Dobrym rozwiązaniem może być rozczesywanie mokrych włosów, na które nałożymy wcześniej odżywkę spełniającą funkcję ochronną.     Włosy szczotkujemy przy zachowaniu delikatności.    Pochylamy głowę do przodu i najpierw delikatnie rozczesujemy końcówki (zdj. z lewej), a potem szczotkujemy od karku w kierunku czoła (zdj. w środku oraz od prawej) aż do końcówek. Po takim wyszczotkowaniu gładzimy „napuszone” włosy za pomocą szczotki lub dłoni uzyskując niesamowity efekt push-up. www.khaja.pl    Na koniec nadmienię, że nie związuję włosów w kucyk cienkimi gumkami z metalowymi elementami, które strasznie łamały moje włosy na wysokości ucha. Używam do tego miękkiej frotki bez elementów metalowych lub satynowej gumki.    Szczotką tangle teezer rozczesuję włosy po umyciu, a szczotką jonizującą wygładzam włosy i podwijam końcówki (dopiero parę godzin od wyschnięcia). Do torebki zawsze pakowałam szczotkę z włosia, aby w razie potrzeby ocucić przyklapnięte włosy, ale odkąd mam TT - jestem jej wierną fanką i pakuję obie ;) 