Tydzień temu opublikowałam posta z analizą pielęgnacji Moniki, niestety z kilkumiesięcznym opóźnieniem, ponieważ nie jestem w stanie rozpatrywać na bieżąco wszystkich zgłoszeń :( Krótko po publikacji otrzymałam od Moniki maila z jej włosową aktualizacją i opisem, w jaki sposób dodała blasku i sprężystości swoim zmęczonym włosom :)         Tak wyglądały włosy Moniki przed pielęgnacją:          Troszkę suche, matowe, odbarwione, niedociążone.        A tak po dwóch miesiącach pielęgnacji: Powyższe zdjęcie zostało zrobione w słońcu, dlatego kolor włosów jest intensywniejszy (włosy Moniki nie są farbowane), a włosy mocniej błyszczą :) Obejrzałam to zdjęcie w dużym powiększeniu i wygląd włosów to wcale nie jest zasługa światła słonecznego :) Wyraźnie widać, że włosy są bardziej mięsiste, dociążone, wydają się bardziej gęste i przede wszystkim są sprężyste, co widać po ułożeniu końców, które dwa miesiące wcześniej były suche i rozprostowane :)      Przez miesiące wakacyjne często (około czterech, pięciu razy w tygodniu) nakładałam na włosy olej (najczęściej macadamia i lniany). Robiłam to na różne sposoby: metodą z miską (woda, mleko, olej), na sucho - zwykle przed snem na całą noc lub na mokro przed myciem. Potem na naolejowane włosy nakładałam też maskę (Biowax - fioletowy, pomarańczowy albo zielony) pod czepek i ręcznik. Włosy wyglądały najładniej, gdy olejowałam je w misce.    Od września zaczęłam używać silikonowego serum na końcówki. Niestety w tym samym czasie zaczęłam suszyć je suszarką, więc problemu z końcówkami nie udało się wyeliminować.     Obecna pielęgnacja jest bardzo prosta: włosy myję codziennie (używam teraz często silniejszych szamponów), nakładam na minutę odżywkę (krótko, ale czas rano jest tak cenny ;), suszę chłodnym nawiewem. Dwa, trzy razy w tygodniu staram się nakładać olej (na suche włosy). W weekend, gdy mam więcej czasu, nakładam pod czepek maskę (Biowax z różnymi dodatkami, np. sokiem z aloesu, albo maskę aloesową Natur Vital, choć zauważyłam, że włosy po niej są matowe). Tak włosy wyglądały w listopadzie 2013:                Włosy wygładzone i nawilżone, po prostu piękne :) Troszkę zbiły się w kolonie, ale jest to zdjęcie ze spaceru. Naturalne włosy nigdy nie są idealnie ułożone, gdy aktywnie spędzamy czas. Pisałam o tym już w tym poście :)        Kosmetyki:    1) szampony: aloesowy Natur Vital (bardzo go lubię), Natura Siberica objętość i nawilżenie, Organic Shop Marokańska Księżna (trochę obciąża, jest z olejem arganowym),  2) odżywki: Planeta Organica cedrowa, Naturia Siberica do włosów przetłuszczających się (lekka i pięknie pachnie), Isana z pantenolem (moja ulubiona), Isana niebieska, balsam an cedrowym propolisie i czasem GlissKur z keratyną (obciąża),  3) maski: Biowaxy i Natur Vital,  4) na końcówki: Marion - kuracja z olejkiem arganowym i Eveline argan + keratin,    5) oleje: macadamia, lniany, arganowy i olejek do masażu z parafiną.         Na koniec przepraszam za moją nieobecność, ale poza gorączką i zatokami walczyłam z bólem ucha, gardła i migdałów ;) Przez chorobę zupełnie zapomniałam, że zgłosiłam bloga do konkursu Blog Roku 2013, dzisiaj zajrzałam na stronę i okazało się, że oddano pierwsze głosy - dziękuję! :) Jeśli Wy również uważacie, że blondhaircare.com zasługuje na wyróżnienie w kategorii Moda i Uroda - będzie mi miło, jeśli oddacie na mnie swój głos poprzez SMS :)         Koszt SMS to 1,23 z VAT. Można głosować tylko raz z jednego numeru telefonu :) Głosowanie trwa do 6 lutego, do godziny 12:00. W tym roku dochód z nadesłanych SMS zostanie przekazany łódzkiej fundacji Gajusz, która prowadzi hospicjum dla osieroconych dzieci. Z góry bardzo dziękuję za każdy głos! :) Wracam pod kołdrę :) 