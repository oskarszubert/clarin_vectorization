Dzięki Klaudii postanowiłam na własnej skórze przetestować wpływ siemienia lnianego na zdrowie i urodę. Jeśli ktoś chce do mnie dołączyć -  zapraszam!     Cel? Stuprocentowe zdrowie. Bo zdrowie to uroda, a uroda to piękne włosy.    Dlaczego siemię lniane? Zawiera  witaminę E oraz z grupy B, nienasycone kwasy tłuszczowe omega 3,  flawonoidy, cynk, lecytynę, fitoestrogeny, błonnik, działa  przeciwnowotworowo, wpływa na układ pokarmowy itd., itp.    Dzienna porcja. Codziennie będę spożywać porcję siemienia lnianego: 1-2 łyżki stołowe nasion lnu zaleję przegotowaną, ciepłą (ok. 100 ml), a następnie odstawię na ok. 3-4 godziny. Po tym czasie dodam jabłko, gruszkę lub banana i zmielę blenderem (wraz z nasionami).     Miksturę  będę spożywać godzinę przed snem (min. godzinę po posiłku), a w ciągu dnia będę  dostarczać organizmowi dużo płynów.    Aby  organizm nie doznał szoku - zacznę od 1 łyżki stołowej/dzień, a skończę  na 2 łyżkach/dzień. Najważniejsze, aby we wszystkim zachować umiar i odpowiedni poziom cierpliwości :)    Czas trwania eksperymentu: 3 miesiące - od 23.07.2012 do 23.10.2012.    Dodatkowe warunki: Ograniczenie słodyczy, produktów mącznych, więcej warzyw, kasz, owoców, żywności nieprzetworzonej.      Miesięczne raporty. Czyli najprzyjemniejsze punkty eksperymentu! W  poniedziałek (23.07) określę stan swojego organizmu i co miesiąc będę porównywać efekty. Do tego celu posłuży mi przygotowany arkusz: Poziom 1 - słaby/zły/niski  Poziom 3 - średni  Poziom 5 - silny/dobry/wysoki  Ostatnia  kolumna - do wpisywania uwag (wyjaśnień, opisu itp.), bo zdaję sobie  sprawę, że ta skala nie jest idealna (ja się w niej odnajduję).     Wypisałam  wszystkie kwestie, które chciałabym w swoim organizmie poprawić - co miesiąc będę porównywać efekty ;) Na szczęście niedawno robiłam badania  krwi i moczu, więc za 3 miesiące zrobię je ponownie i porównam (były w  normie, ale może coś się zmieni) :))) Comiesięczne raporty będą dodatkowo zawierały zdjęcia:  1. włosów u nasady (niestety picie siemienia przez 3 miesiące nie wpłynie  na włosy na długości ani tym bardziej na końcówki, jedynie na tą część  włosów, która zdąży wyrosnąć);  2. rzęs; 3. kłopotliwych miejsc na skórze (w tym cellulitu);  4. paznokci.    Ponadto codziennie będę odznaczać ile porcji żelu wypiję danego dnia oraz czy siemię dodam do posiłku, a każdego 23. dnia miesiąca będę badać wpływ żelu na włosy. Za pomocą taśmy klejącej  będę przyklejać do białych kartek kilka pojedynczych włosów, które  samoistnie wypadną, aby móc porównać ich strukturę (oczywiście tej części włosów,  która dopiero wyrosła, przy cebulce) w ciągu tych miesięcy.    Założyłam specjalną teczkę, w której będę zbierać dokumentację :D Pomysł nieco szalony i wymagający troszkę poświęcenia, ale muszę się w końcu za siebie wziąć :) Startuję od poniedziałku, trzymajcie kciuki :))) A jeśli macie ochotę - dołączajcie! Przed spożyciem siemienia warto zapoznać się z tym artykułem! 