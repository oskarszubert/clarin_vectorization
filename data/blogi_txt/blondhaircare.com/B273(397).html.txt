Już od kilka lat temu pierwszy raz słyszałam o jego cudownych właściwościach, ale dopiero niedawno kupiłam go po raz pierwszy :) Nie żałuję! Mało tego, nie wyobrażam sobie dalszego życia bez niego :D    Dlaczego? Ze względu na przecudowne działanie pielęgnacyjne mojej suchej skóry. Olejek koi, goi, nawilża, a co najważniejsze - posiada właściwości lecznicze. Doskonale radzi sobie z suchą, miejscami makabrycznie suchą skórą. Ponadto ma delikatną konsystencję, szybko się wchłania i ekspresowo rozjaśnia zaczerwienioną skórę.    Nałożony na suche włosy nie brudzi ubrań, poduszki itp., doskonale nawilża i odżywia. Ponadto zawiera substancje, które przeciwdziałają wypadaniu i rozdwajaniu się włosów.    Wiele razy spotkałam się z opinią, że spożywanie olejku z wiesiołka wspomaga leczenie, a nawet leczy choroby skóry wywołane alergiami oraz stany zapalne. Niedobór  w organizmie GLA, czyli kwasu zawartego w oleju z wiesiołka powoduje większą podatność na różnego rodzaju alergie oraz nadmierne rogowacenie i złuszczanie naskórka. Wtedy podchodziłam do tego sceptycznie, ale po działaniu zewnętrznym wierzę, że stosowany wewnętrznie jako suplement działa jeszcze lepiej! :D Minusem jest ewidentnie cena olejku :( Za 100 ml olejku trzeba zapłacić ok. 30 zł (+ przesyłka).    Mniejszym minusem jest wyczuwalny, specyficzny zapach olejku :) Mi osobiście on nie przeszkadza, w porównaniu do olejku z miodli indyjskiej pachnie wręcz rewelacyjnie :)    Olej z nasion wiesiołka doskonale uzupełnia się z olejem lnianym tworząc wspólnie jeden wielki eliksir piękna i młodości :) Oba oleje wzmacniają odporność organizmu, przeciwdziałają starzeniu się skóry i regulują procesy metaboliczne, a także osłabiają napięcie przedmiesiączkowe. Wszystko dzięki kwasom tłuszczowym gamma- linolenowym (GLA) oraz omega 3/6/9, które są niezbędne do prawidłowego funkcjonowania organizmu (organizm nie potrafi ich sam wytworzyć, dlatego musimy je dostarczać wraz z pożywieniem). Wiesiołek polecany jest kobietom karmiącym (wpływa na rozwój dziecka), a także osobom odchudzającym się (hamuje wzrost komórek tłuszczowych).    Zażywanie wiesiołka należy skonsultować z lekarzem.     Jednym słowem jest to cudo, które mam zamiar przyjmować jako suplement w postaci kapsułek wraz z tranem. Może rozwiąże też mój problem z suchą skórą :) 