Obecnie   Przede wszystkim pozbyłam się szamponów, które w składzie mają silikony. Szampony z SLS (typowo oczyszczające) używam rzadko, gdy moje włosy są  przeciążone po maskach, odżywkach i olejach lub w celu oczyszczenia z  zanieczyszczeń, aby wspomóc działanie nałożonej później maski. Przy codziennym stosowaniu szampony z silniejszymi detergentami trwale uszkadzają strukturę wrażliwego włosa, a także naruszają naturalną florę bakteryjną skalpu. Do codziennego mycia włosów używam płynu do higieny intymnej Facelle, balsamu do kąpieli Babydream Fur Mama lub ziołowych szamponów (także z dodatkiem SLS).     Szampony raz kiedyś zamieniam na odżywkę o najprostszym składzie, którą myję włosy: Isana - Rossmann, Gloria - Pollena Malwa, Hegron b/s oraz Mrs. Potters - Forte Sweden. Zabieg mycia włosów odżywka niestety nie przedłuża wystarczająco świeżości moich włosów, więc odkąd ograniczyłam przetłuszczanie włosów stosuję tę metodę coraz rzadziej. Przed każdym myciem dokładnie rozczesuję włosy.      Przed nałożeniem szamponu na włosy rozcieńczam go w kubeczku. Najczęściej stosuję do mycia włosów metodę OSO/OMO = Odżywka - Szampon/Mycie - Odżywka, aby nie doprowadzić do bezpośredniego kontaktu szamponu z włosem. Nakładam na 20 minut maseczkę na wilgotne, brudne włosy, myję skórę głowy szamponem, a spływająca piana myje włosy na długości. Następnie płuczę włosy i na minutę nakładam tą samą maseczkę, którą nałożyłam przed myciem.     Na koniec polewam włosy chłodną wodą lub chłodną płukanką octową, aby zamknąć łuski włosa.     Nie rozczesuję włosów na mokro! W tym przypadku wyjątek stanowią włosy kręcone, które powinny być rozczesywane tylko i wyłącznie na mokro za pomocą grzebienia z szeroko rozstawionymi zębami (najlepszy jest drewniany). Proste włosy rozczesywane na mokro stają się słabsze i przyklapnięte (wiem to z autopsji).     Nie trzymam świeżo umytych włosów dłużej niż minutę pod ręcznikowym turbanem. Ciepło, które tworzy się pod  ręcznikiem otwiera łuski włosów, a skalp zaczyna wydzielać sebum - dzięki temu zarówno cebulki, jak i włosy na długości są bardziej podatne na  uszkodzenia. Ręcznik kładę na ramiona, aby woda z włosów mogła swobodnie spłynąć. Coraz częściej ręcznik zastępuję bawełnianą koszulką, która doskonale chłonie wodę, a materiał jest o wiele przyjemniejszy dla włosów. W tym wpisie wymieniłam akcesoria do mycia włosów, których używam.     Tak jak wspomniałam w punkcie 1, co jakiś czas oczyszczam włosy z nadbudowanych substancji. Proces mycia wygląda wówczas następująco: moczę włosy ciepłą wodą, wylewam na nie szampon rozcieńczony z wodą i masuję skórę głowy, spływająca piana samoczynnie myje włosy a długości. Włosy płuczę ciepłą wodą, lekko osuszam za pomocą ręcznika lub bawełnianej koszulki, i dopiero po minucie nakładam maskę (chyba, że myję odżywką), a następnie owijam włosy w folię i ręcznik. Po 30 minutach zmywam maskę letnią wodą, znowu osuszam włosy i wylewam na nie zimną płukankę (octową, l-cysteinową itp.). Następnie na minutkę nakładam ręcznik / bawełnianą koszulkę, aby został wchłonięty nadmiar wody, po czym kładę ręcznik na ramionach, aby woda swobodnie spłynęła z włosów.      Wcześniej   Myłam włosy serią Dove Intense Repair (szampon + odżywka +  maska) - włosy wyglądały super, ale skład pełen SLS, innych detergentów myjących, a przede wszystkim ciężkich silikonów przyczyniał się do stale  rozdwajających się końców i łamiących się włosów :( Dodatkowo włosy  były stale przyklapnięte.     Rozczesywałam na mokro, bo myślałam, że na sucho nie dam rady - nieprawda! Płukałam chłodną wodą i krótko trzymałam włosy pod ręcznikiem - bez odpowiednich kosmetyków takie działania nie są pomocne. Czasem dodawałam do ostatniej płukanki  octu.     Nie stosowałam olei :(      Gdy użyłam jakiegokolwiek szamponu czy odżywki/maski bez silikonów moje  włosy wyglądały tragicznie. Dlatego wtedy myślałam, że tanie produkty są  beznadziejne. A moje włosy były po prostu oblepione silikonami i zniszczone detergentami - w tym  tkwił problem! Teraz już wiem :) 