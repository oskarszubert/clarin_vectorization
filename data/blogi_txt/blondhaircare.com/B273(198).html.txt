Dbanie o włosy to nie tylko maski, szampony i odżywki, ale także zdrowe odżywianie i ochrona przed uszkodzeniami mechanicznymi. Stykamy się z nimi niemal codziennie - najczęściej, gdy używamy nieodpowiednich akcesoriów do włosów (gumki do włosów, prostownica,  wałki, szczotka).      Jednak wydaje mi się, że największą katorgę nasze  włosy przeżywają w nocy, podczas snu, kiedy tarzamy się po poduszce :) Wtedy pomocna okazuje się satynowa poszewka, dzięki której łuski włosa  domykają się i nie haczą o nierówności widoczne w poszewkach z  bawełny. Satyna na poduszce także wpływa korzystnie na skórę naszej  twarzy - nie przyczynia się do powstawania zmarszczek i "odcisków" ;) 