W czwartek wyjechałam do domu na długi weekend, aby naładować baterie i teraz ciężko wbić mi się w dawny rytm :) Dzisiaj napiszę krótko o tym, jak sprawdza się na moich włosach szampon aloesowy Equilibra - jeden z najbardziej pożądanych produktów, który zawsze ekspresowo znika z półek ;)       Skład      Aqua, Aloe Barbadensis (Leaf Juice) Gel, Ammonium Lauryl Sulfate, Lauramidopropyl Betaine, TEA-Lauryl Sulfate, Maris Salt, Polyquaternium-44, C12-13 Alkyl Lactate, PEG-6 Caprylic Capric Glycerides, Polyquaternium-7, Parfum, Phenoxyethanol, Sodium Benzoate, Citric Acid, Sodium Chloride, Sodium Dehydroacetate, Disodium EDTA, Cl 42090, Cl 19140.    Cena: około 17 zł / 250 ml Dostępność: SuperPharm, doz.pl, zielarnie, sklepy z ekologicznymi kosmetykami, apteki.      Opis producenta Łagodny, Aloesowy szampon Equilibra delikatnie oczyszcza włosy i skórę głowy, idealny do stosowania przez całą rodzinę. Przetwarzany na zimno Aloes (20%) chroni i nawilża włosy oraz skórę głowy. Zawarte w formule szamponu substancje aktywne pochodzenia roślinnego delikatnie oczyszczają skórę głowy i włosy, nie wysuszają ich, pozostawiają włosy gładkie i lśniące. Pierwiastki Soli z Morza Martwego remineralizują trzon włosa. Aloe Vera (Barbadensis Miller) Equilibra zawarty w szamponie jest cennym ekstraktem roślinnym bogatym w polisacharydy, które chronią i nawilżają trzon włosa oraz przywracają równowagę skórze głowy.    Szampon zawiera substancje pochodzenia roślinnego. Nie zawiera SLS i SLES, parabenów, alergenów, jest delikatnie perfumowany.    Sposób użycia: Niewielką ilość szamponu nanieść na wilgotne włosy. Myj głowę, lekko masując włosy u nasady opuszkami palców. Na koniec delikatnie spłucz ciepłą wodą. W razie potrzeby powtórz czynność. Przechowuj w miejscu niedostępnym dla dzieci. Testowany dermatologicznie. Działanie      Przy pierwszych użyciach stosowałam szampon razem z moimi ulubionymi maskami w różnych kombinacjach. Fenomen tego szamponu nie był wtedy dla mnie zrozumiały - włosy były klejące, poplątane i mocno obciążone. Po dłuższej przerwie zaczęłam stosować go solo, ewentualnie z silikonowym serum wtartym w suche końcówki. W takim wydaniu sprawdził się znakomicie - włosy były lekkie, błyszczące, nawilżone, nie puszyły się, nie plątały i nie elektryzowały, a skóra głowy była ukojona :) Niestety szampon delikatnie obciąża moje włosy u nasady (szczególnie przy częstym stosowaniu), przez co przyspiesza przetłuszczanie o kilka godzin :(    Jest wydajny, bardzo dobrze się pieni, delikatnie pachnie i ma przyjemny dla moich włosów i skóry głowy skład. Dwukrotne, lecz krótkie i delikatne mycie poradziło sobie z naprawdę grubą warstwą oleju na włosach, co jest niewątpliwie dużą zaletą :)     Podsumowując, działanie szamponu spokojnie mogę porównać do produktu typu 2w1 (szampon z odżywką) - myje i pielęgnuje moje włosy, ale przy częstym stosowaniu zbyt mocno je obciąża (nie odbija włosów od nasady tak mocno, jak lubię) i dlatego sięgam po niego sporadycznie :)        A jak szampon sprawdza się u Was? Znajdzie się chociaż jedna osoba, której nie do końca pasuje? :) 