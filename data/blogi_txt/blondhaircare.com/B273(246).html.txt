Od kilku tygodni do ostatniego płukania używam tylko i wyłącznie wody źródlanej niegazowanej :) Specjalnie w tym celu kupiłam pięciolitrowy baniak wody Amita w Tesco za 1,59 zł (promocja). Wystarczą 2 kubki wody, aby dokładnie opłukać włosy, które wcześniej zostały spłukane bieżącą wodą - taka mineralna płukanka.          Przyznam szczerze, że widzę ogromną różnicę w kondycji włosów. Są bardziej elastyczne, śliskie i nawilżone :) Dzięki temu uświadomiłam sobie, co miejska kranówa robi z włosami. Podobnie jest ze skórą twarzy, widzę niesamowitą różnicę w nawilżeniu, gdy stosuję hydrolaty zamiast wody z kranu :)    Płukanka z wody mineralnej to duża wygoda - nie trzeba gotować wody i czekać, aż ostygnie ;)    Najlepiej, jeśli woda zawiera jak najmniej minerałów - wtedy jest bardziej miękka, a więc przyjaźniejsza włosom. TUTAJ znajdziecie ranking wód mineralnych i źródlanych pod względem stopnia zmineralizowania. Oczywiście płukanki z ziół, kawy czy octu są równie skuteczne - najlepiej stosować różne. 