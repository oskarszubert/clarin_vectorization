Zgodnie z prawem Unii Europejskiej,  producenci zobowiązani są umieszczać skład każdego produktu kosmetycznego  na opakowaniu lub ulotce, a nazwy składników muszą odpowiadać międzynarodowemu nazewnictwu składników kosmetycznych - INCI (International Nomenclature of Cosmetics Ingredients). Zdarza się, że opis producenta i slogan reklamowy a skład produktu to dwie  różne kwestie. Nie warto ufać opisom kosmetyków, które najczęściej tworzone są przez specjalistów ds marketingu. Reklamy kuszą nas słowami "naturalne", "organiczne" czy "eko", a niekiedy takie kosmetyki mają z naturą mało wspólnego ;) Podobnie bywa z kosmetykami hipoalergicznymi. Śliczna butelka, błyszczące drobinki, słodka kokardka - takie kosmetyki  wydają nam się przyjazne, a w dodatku to piękne opakowanie, któremu tak  trudno się oprzeć... Ostatnio przejrzałam w Douglasie składy kilku  świątecznych płynów do kąpieli, od których nie mogłam oderwać wzroku  właśnie dzięki przesłodkim opakowaniom. Sama chemia, w dodatku bardzo droga :( Idealna konsystencja, piękny zapach, a tuż po aplikacji produktu wrażenie porządnie nawilżonej skóry. Świetnie, ale tylko wtedy, gdy tak samo piękny jest skład produktu i mam pewność, że skóra jest faktycznie nawilżona :)    Przed zaczerpnięciem porad od pani ekspedientki  na  temat danego kosmetyku warto choć z grubsza przyjrzeć się jego składowi. W ten sposób zabezpieczymy się przed ewentualnym brakiem wiedzy z jej strony - w dzisiejszych czasach sprzedawcy często opowiadają klientom bajki, spoglądając na nich z perspektywy planu sprzedażowego. Cena kosmetyku nie odzwierciedla jego jakości. Na cenę kosmetyków składają się nie tylko koszty półproduktów czy know- how, ale także  niebotyczne kwoty przeznaczone na kampanie marketingowe. Emisja  jednej  reklamy w telewizji to koszt sześciocyfrowy, a niekiedy ta sama reklama bombarduje nas kilkakrotnie podczas jednej przerwy  reklamowej. Emisja to jedna sprawa, ale udział znanej osoby w  reklamie (tzw. autorytetu :p) też musi zwrócić się inwestorom... Nie  warto przepłacać, czytajmy składy! :)  Zwykle nie zdajemy sobie sprawy, że reklamy wkradają się do naszej podświadomości i kierują naszym mózgiem podczas zakupów ;) Bez zastanowienia wrzucamy  do koszyka produkty, które znamy z reklam. Nabierają się na to podobno sami marketingowcy :D Warto wyrobić w sobie nawyk szybkiej analizy składu i nie dać się spotom reklamowym ;)    Wiele składników, które wchodzą w skład kosmetyku to potencjalne składniki  uczulające czy zapychające - tyczy się to zarówno składników naturalnych, jak i syntetycznych. Dzięki umiejętności czytania składów możemy domyślić się,  które z nich są dla nas niebezpieczne, aby potem po prostu ich unikać. Zaoszczędzi to nam zdrowia i pieniędzy :)   Propagując ideę rozumienia składów motywujemy producentów do tworzenia coraz bardziej wartościowych kosmetyków oraz przekazywania rzetelnych informacji na ich temat. W końcu ich celem jest osiąganie zysków poprzez zaspokajanie potrzeb konsumentów ;)    W tym miejscu zwykle pojawiało się zakończenie, ale tym razem będzie inaczej, ponieważ to co chciałabym w nim zawrzeć napisała już kiedyś pięknie Siempre, koniecznie przeczytajcie! :)      CDN :-) _______________________________________________________________ Dzisiaj nadszedł też czas na wyniki konkursu z Color Soin - decyzja była naprawdę ciężka, zastanawiałam się nad nią kilka dni. Wasze pomysły były świetne, czasami się powtarzały i postaram się wszystkie sukcesywnie realizować :) Ostatecznie wytypowałam:   Magdalenę (madziaa.raa@...) i Olgę (niesmiala.blondynka@...) :-)   Gratuluję i bardzo dziękuję wszystkim uczestniczkom za udział :* _______________________________________________________________ Właśnie się pakuję, ponieważ jutro o 6:00 mam pociąg do pewnego pięknego miejsca :) Wrócę niedługo, mam nadzieję, że wypoczęta, odstresowana i z dawką pozytywnej energii dla Was ;) :* 