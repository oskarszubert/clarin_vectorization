Dokładnie 15 lutego rozpoczęła się moja kuracja z sokiem marchewkowym, więc zgodnie z założeniami spieszę dzisiaj z miesięczną relacją :) Dzięki Waszym przestrogom byłam bardzo ostrożna i muszę przyznać, że z przebiegu całej kuracji jestem zadowolona :)           O założeniach eksperymentu przeczytacie w poście Eksperyment: sok marchwiowy, a dzisiaj napiszę jak wyszło w praktyce:     Codziennie starałam się spożywać małymi łyczkami ok. 100 ml jednodniowego soku, czasami piłam też całą butelkę 250 ml lub zamiast soku zjadałam kilka marchewek :) Gdy widziałam, że skóra zaczyna zmieniać odcień robiłam jedno- lub dwudniową przerwę. Aby zwiększyć przyswajalność witamin A,D,E,K podczas picia łykałam tran lub olej z ogóreniczka w kapsułkach. Zauważyłam, że sok wpłynął na mój organizm tylko w dwóch aspektach:   Już w trzecim tygodniu od rozpoczęcia kuracji wyraźnie zmniejszyły się worki pod oczami, do których niestety mam ogromną skłonność. Zwróciła mi na to uwagę osoba, które dobrze wie, że 7 rano to dla mnie noc i że zawsze wpadam do pracy niewyspana i lekko opuchnięta ;) Dodam, że nie wiedziała nic o moim blogu i całej kuracji :) Skóra nabrała delikatnej, brzoskwiniowej poświaty. Nie pojawiły się przebarwienia, nie miałam też pomarańczowej skóry. Być może dlatego, że gdy tylko widziałam, że sok zaczyna "działać" robiłam przerwę. Nie jest to jakiś intensywny kolor, lecz bardzo, bardzo delikatny :)   Nie odnotowałam żadnego wpływu na stan moich włosów i paznokci, ale być może w przyszłym miesiącu będę mogła napisać o tym coś więcej :)    Nie ma świetnych efektów jak przy lnianej kuracji, ale i tak jestem pewna, że sok przyniósł mojemu organizmowi wiele dobrego. Cały eksperyment powtórzę na pewno wtedy, gdy będę miała dostęp do świeżych marchewek :)   Miłego weekendu ♥ 