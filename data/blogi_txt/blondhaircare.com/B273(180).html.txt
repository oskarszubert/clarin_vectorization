W ubiegłą sobotę znowu podcięłam włosy o 2 cm, tym razem w kształcie delikatnego U. Standardowa wersja laminowania tak wysuszyła mi końcówki, że za nic w świecie nie chciały powrócić do formy :( Jedynym rozwiązaniem było cięcie. Ostatnio farbowałam je pod koniec maja farbą Color Soin 9N i jeszcze długo nie ruszę żadnej farby :) Poprawiam jedynie odrosty raz na 3-4 tygodnie i na razie tak zostanie. Farba rozjaśniająca (szczególnie drogeryjna) to wróg numer 1 końcówek! Szkody jakie wywołuje na moich włosach porównuję do zabiegu prostowania wilgotnych włosów maksymalnie rozgrzaną prostownicą, brr ;)               Często pytacie jak uniknąć odkształceń, które powstają od gumek i spinek. Te zdjęcia zostały zrobione zaraz po całym dniu spędzonym w pracy, widać odgniecenia od warkocza i nocnego koka. Jak sądzicie, wygląda to bardzo źle? ;) Rozjaśniane włosy bardzo ciężko utrzymać w dobrej kondycji, są wrażliwe na temperaturę, nieodpowiednią pielęgnację i wszelkie otarcia, więc ostatecznie wolę, żeby były pofalowane niż połamane :)      PS: Dzisiaj dowiedziałam się, że w przyszłym tygodniu będę miała dla Was malutką niespodziankę :))) Miłego weekendu! 