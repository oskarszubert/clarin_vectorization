Ostatnio dowiedziałam się, że moja cera jest mieszana i odwodniona :( Jest strasznie sucha, ale wokół nosa i na jego czubku  pojawiają się zaskórniki otwarte. Na szczęście jest coraz ładniejsza, a podczas weekendowego wypadu w rodzinne strony zebrałam same komplementy w związku z jej przemianą :) Na temat aktualnej pielęgnacji skóry pisałam w tym poście, jednak zdecydowałam, że pokażę Wam w osobnym wpisie co tak naprawdę  pomaga mi w walce z zaskórnikami.    * Siemię lniane * Mało kto wspomina o tym, że na stan naszej skóry wpływają przede wszystkim toksyny,  które gromadzą się w organizmie. Wiele problemów skórnych to oznaka  złej pracy wątroby lub jelit. Walkę z zaskórnikami należy zacząć od wewnątrz i w stu procentach to potwierdzam - odkąd piję siemię lniane, ich stan poprawił się diametralnie. Polecam! Po szczegóły zapraszam do zakładki Eksperyment: Siemię lniane. Już za tydzień dwumiesięczny raport z eksperymentu ;)      * Płyn Facelle i gąbeczki Galypso *    Na gąbeczkę z Rossmanna nakładam troszkę płynu i delikatnie masuję miejsca objęte zaskórnikami. Ten duet baaardzo dobrze oczyszcza. 2 zabiegi w tygodniu są dla mnie zupełnie wystarczające.    * Peeling: korund   olejek*    Jednym z moich ulubionych domowych peelingów są fusy kawy, a drugi to olej z dodatkiem korundu (1:1). Ten drugi namiętnie stosuję od kilku miesięcy i oceniam bardzo pozytywnie. Skóra staje się aksamitna w dotyku, mogłabym ją dotykać godzinami :-)   * Woda pietruszkowa *   O niej pisałam wiele razy na blogu, ale napiszę jeszcze raz :) Mrożoną natkę pietruszki zalewam zimną, przegotowaną wodą (garstka natki na 50 ml wody) i odstawiam na 12-15 godzin do lodówki. Po tym czasie przecedzam i używam jak hydrolatu przez ponad tydzień. Przechowuję w lodówce. Zimna woda "budzi" mnie o poranku, niweluje opuchliznę, nawilża i odświeża. Rano myję twarz tylko wodą pietruszkową, za pomocą bawełnianych wacików. W związku z tym, że zapasy pietruszki szybko mi się kończą, korzystam również z pomysłu, jaki podrzuciła mi Remedy - podobnie tworzę wodę miętową :) Gdy zabraknie mięty powrócę do naparów ziołowych.   * Maseczka ze spiruliny *   Ta maseczka jest wprost idealna dla mojej cery! Oczyszcza, ściąga pory, nawilża, odżywia, wygładza, matuje, poprawia koloryt. Cudo. Stosuję raz w tygodniu.   * Kremy? *   Ściągają moją skórę, zapychają i podrażniają moje oczy. Kompletnie odzwyczaiłam od nich swoją skórę, co czasami bywa niewygodne :( Problem ten rozwiązują olejki, szczególnie z pestek malin. Używam go od dawna, doskonale nawilża moją buzię i nie zapycha. Nie poddaję się i nadal szukam idealnego kremu, chyba pójdę do apteki po próbki... ;)       * Makijaż... *     Na co dzień nie używam podkładów, a jeśli chodzi o ważniejsze wyjścia - stawiam na makijaż mineralny. Gdyby nie sucha skóra na pewno używałabym go codziennie, ten efekt uzależnia :) Wolę jednak zadbać o skórę tak, aby nie używać nawet mineralek :)      Miłego niedzielnego popołudnia! :) 