Co jest dla Was ważniejsze - długość czy zdrowie włosów? Dzisiejszy wpis to efekt moich odwiecznych przemyśleń :) Zauważyłam w moim otoczeniu, że dziewczyny zapuszczają włosy, których końce (a nawet włosy od połowy długości) są bardzo zniszczone, spalone prostownicą, wręcz nieestetycznie "poszarpane" i co najgorsze... nie ma mowy o ich podcięciu! Długie włosy, aby przyciągały wzrok i dodawały uroku muszą być zadbane, a ich końcówki aż ostre (nawet, gdy są wycieniowane) :) Nieobcinanie włosów przez długi czas na rzecz długości nie jest dobrym rozwiązaniem:  niepodcinane włosy po kilku miesiącach stają się "wymiętolone", rozdwojone i słabe, a zniszczenia pną się w górę w kierunku cebulek.  podcinając włosy np. raz na 2 miesiące o centymetr pozbywamy się zniszczonych warstw i łatwiej utrzymać nam zdrową kondycję włosów. zauważyłam, że na ostre, zdrowe końce panuje od jakiegoś czasu moda :)     Ja już dawno zainwestowałam w ostre nożyczki fryzjerskie, które  używa są tylko do włosów! Cięcie nimi innych materiałów powoduje tępienie, a w rezultacie nożyczki nie będą porządnie ciąć włosów tylko je miażdżyć -zmiażdżone końcówki będą się szybciej rozdwajać. Degażówki lepiej zamienić na ostre nożyczki. Mimo, że marzę znów o długich włosach - dla mnie liczy się jakość, a nie ilość. Mam nadzieję, że do lata uda mi się zapuścić zdrowe włosy do połowy łopatek :)    Zapuszczając włosy stawiamy na kosmetyki, wcierki, suplementy itp., a przecież do zapuszczania i dbania o włosy należy podejść kompleksowo. Co z tego, że będziemy taplać się w olejach, maskach itp. skoro wyrastać nam będą z głowy słabe włosy? Co z tego, że łykniemy tabletkę drożdży skoro przy tym nie ograniczymy cukru? Aby strawić cukier organizm wkłada wiele wysiłku i angażuje do tego wiele pożytecznych substancji, które mogłyby "pójść w cebulki" :) Co z tego, że łykniemy witaminę E skoro będzie to tylko syntetyczna tabletka? Postawmy na zdrowe odżywianie, a chociaż część suplementów zastąpmy np. sokami z warzyw, drożdżami z mlekiem itp. :) Zdrowe odżywianie umocni cały organizm i cebulki, z których będą wyrastać zdrowe włosy. Jest to inwestycja na przyszłość - mocne baby hair staną się za jakiś czas np. zdrowymi włosami do ramion :)     Oprócz podcinania włosów i zdrowego odżywiania organizmu ważne jest także umiarkowane odżywianie i nawilżanie włosów.      Miłego wieczoru :)      PS: Takich spalonych końcówek unikamy jak ognia... ;) www.fryzurki.blox.pl 