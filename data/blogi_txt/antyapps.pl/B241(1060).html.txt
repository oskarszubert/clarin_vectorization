04.04.2012 Od kiedy wszyscy mają dostęp do internetu i potrafią jako tako korzystać z wyszukiwarki Google, serdeczne, wierszowane SMSy stały sie plagą. Przesyłane z okazji świąt, urodzin, zbliżającego się Nowego Roku, dnia babci czy dziadka… częściej denerwują niż cieszą adresata. Jeżeli nie macie wystarczającej weny by napisać coś samemu, może znajdziecie w sobie pokłady niespożytkowanej kreatywności, która pozwoli wam coś narysować? Przedstawiam Wam Drawing Carl.  Drawing Carl to sympatyczna aplikacja, która zamieni nasz telefon w narzędzie do rysowania. Do dyspozycji mamy ołówek, marker, pędzel, szpachelkę oraz znane wszystkim wiaderko z farbą. Ponadto możemy wybierać spośród 10 dostępnych kolorów oraz kolekcji naklejek z Carlem i jego przyjaciółmi, które dodadzą naszym pracom wyjątkowego uroku. Gotowe dzieło możemy zapisać na telefonie, od razu wysłać do znajomego poprzez e-mail lub opublikować jako post na Facebooku. Obsługa aplikacji jest bardzo prosta. Została ona przygotowana głównie z myślą o dzieciach, zatem także każdy dorosły powinien sobie z nią poradzić bez większych problemów. Dzięki gotowym kształtom i naklejkom, dosłownie w kilka minut stworzymy wyjątkowy obrazek, który z pewnością bardziej ucieszy obchodzącą urodziny osobę, niż wklejone z internetu życzenia.  Po wykonaniu kilku prac z użyciem Drawing Carl mogę z czystym sumieniem polecić tą aplikację wszystkim tym, którzy mają chwilę czasu i odrobinę chęci by zrobić komuś miłą niespodziankę. W ramach akcji FreeAppADay.com dziś program jest do pobrania bezpłatnie z AppStore. 