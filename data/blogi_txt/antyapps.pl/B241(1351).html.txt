12.12.2011 Macie na Facebooku znajomych, którzy wrzucają nieprzyzwoite ilości zdjęć? Albo po prostu robią to dobrze i lubicie przeglądać cudze fotki? To świetnie się składa, bo właśnie udostępniono za darmo narzędzie, które wcześniej ogołacało Was z 1.59 euro. I co najważniejsze, jest całkiem praktyczne, wygodne i szybkie.  fotobookr na początku, po odpaleniu, prosi o dostęp do naszego konta na Facebook. Biorąc pod uwagę przeznaczenie programu nie ma oczywiście innej możliwości. Potem już mamy czarny ekran z delikatnymi ikonami, których rozkład przypomina springboard. Tam wybieramy, czy chcemy przejrzeć zdjęcia znajomych z ostatniej doby, 2 lub 3 dni. Jest też opcja „custom”, gdzie sami decydujemy o ustawieniach. Można osobno przejrzeć także swoje zdjęcia, sprawdzić listę znajomych czy „polubione” ilustracje. Przeglądając zawartość albumów nie ma także problemu z dodaniem komentarza, tagowaniem czy zaznaczeniem „lubię to”. fotobookr wyświetla także informacje o zdjęciach zamieszczone przez znajomych, więc jesteśmy pewni, że nic nam nie umknie. Jeśli przyjrzymy się stronie aplikacji, to znajdziemy także kilka schowanych funkcji, które zostały tam opisane – z wykorzystaniem multidotykowego ekranu. O fotobookr nie ma co się rozpisywać – program jest bardzo prosty, ale jednocześnie doskonale spełnia swoją funkcję. Często ilość śmieci na ścianie Facebooka potrafi zniechęcić, więc jeśli polujecie akurat na fotografie, to polecam. Tym bardziej, że chwilowo za darmo. fotobookr można pobrać stąd. 