15.11.2012 Premiera nowej, szóstej już odsłony mobilnego systemu Apple iOS wzbudziła wiele kontrowersji. Niektórym wprowadzone zmiany się podobały, innym nie specjalnie. Najpopularniejszym tematem dyskusji stały się jednak mapy. Apple zrezygnowało z usług Google i przygotowało własną aplikację informującą nas o naszej lokalizacji. Choć sam uważam, że program od Apple nie jest zły i to co potrzebuję zawsze w nim znajdę, to na nie korzyść producenta wielu użytkowników jest innego zdania. Szukacie alternatywy? Oto jedna z nich – AR-MAPS.  Po prostu trzymaj iPhone’a, my pokierujemy Cię do celu. – takim sloganem twórcy AR-MAPS promują swoją nową aplikację. Program ma być złotym środkiem dla wszystkich użytkowników telefonu Apple – zarówno tych, którzy mapy Apple pokochali, jak i tych którzy z sentymentem spoglądają w stronę Google Maps. AR-MAPS pozwala bowiem wybrać źródło pobieranych grafik – tym sposobem, tylko i wyłącznie od nas zależy z kogo usług będziemy korzystać. Jaki ma zatem sens korzystanie z programu podczas gdy preferujemy mapy od zespołu Tima Cooka? Istnieje co najmniej kilka powodów, a konkretniej funkcji, które powinny nas do tego przekonać. Po pierwsze wyjątkowy wygląd aplikacji, który zmienia się w zależności od pozycji, w jakiej trzymamy telefon. Gdy iPhone znajdzie się w pozycji „stojącej”, ekran zostanie podzielony na dwie części. Na górze będziemy widzieć obraz widziany przez tylną kamerę urządzenia, na dole mapę, pokazującą nam nasze obecne położenie. Po co komu obraz z kamery? Developerzy prawdopodobnie wyszli z założenia, że możemy się zagapić i nagle wejść w słup, albo – co gorsza – wkroczyć na ruchliwą ulicę. By jednak pogląd terenu ‘live’ nie był zbyt bezbarwny, zostały na niego nałożone napisy informujące o miejscach publicznych i sklepach w okolicy. System jest znany z programu Localscope – kto wcześniej korzystał z tego programu, zapewne już wie o czym mowa.  Drugi widok możemy zaobserwować gdy telefon naturalnie leży na naszej dłoni. Wtedy obraz widziany na ekranie nie różni się niczym od pre-instalowanej aplikacji. Z ciekawym rozwiązaniem spotkamy się także podczas wyszukiwania miejsc w okolicy. Skorzystać możemy z aż trzech baz danych – oczywiście Google, a także Foursquare i Yelp. To jednak nie koniec wyjątkowych elementów AR-MAPS – program pozwala także natychmiastowo podzielić się naszą lokalizacją ze znajomymi poprzez SMS lub email. Niektóre przydatne inne irytujące – funkcje AR-MAPS z pewnością nie są dla każdego, pewne jest jednak jedno – program spodoba się znacznej większości. To co jednak denerwuje najbardziej to reklamy, które czasami zakrywają nam umieszczone na dole aplikacji menu. To chyba najbardziej boli podczas korzystania z programu. 