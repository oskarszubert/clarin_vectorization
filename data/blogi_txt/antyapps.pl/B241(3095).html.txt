20.04.2012 Tak chwaliłem Infinite Dreams za nietuzinkowe produkcje i w końcu przedobrzyłem. Spróbowałem kolejnego tytułu tego polskiego dewelopera i zawiodłem się. Cóż, nikt nie jest idealny, a Plasma Lamp jest po prostu nudne. Jak w to się gra? Kojarzycie kule plazmowe? Swego czasu był to popularny prezent dla dzieciaków, bo świetna zabawa. Wystarczyło dotknąć szklanej kuli w dowolnym miejscu, by przez całe jej wnętrze przeszła iskra. Do dziś nie wiem, w jaki sposób to działa, ale fajnie się przy tym bawiłem. Infinite Dream postanowili spróbować przenieść taką kulę na smartfona. Zapomnieli jednak, że nigdy nie będzie to tak ekscytujące jak prawdziwa kula.   Przy takiej rzeczywiście mamy do czynienia ze zjawiskami fizycznymi, naocznie widzimy coś, od czego zazwyczaj stronimy, czyli iskry, wyładowania elektryczne. Nie da się przenieść tego do gry wideo. Może tu być nawet najpiękniejsza animacja, ale to nie zmieni faktu, iż jest to tylko animacja – bezpieczna i nie budząca wzbudzająca takiego zainteresowania jak prawdziwa kula plazmowa. Przy takiej próbujemy sobie odpowiedzieć na pytanie – jak to działa. Zachwycamy się tym, wszak nie jest to coś, z czym obcujemy na codzień, natomiast z animacjami w grach na smartfony – owszem. Co zatem oferuje gra? Mamy tutaj kulę plazmową, po której możemy jeździć palcami, a ta puszcza iskry w kierunku palców. Gra obsługuje multitouch. Nie wiem do ilu palców, ale na pewno przechodzi tutaj zabawa całą dłonią, bo próbowałem. Problemem jest to, że taka zabawa niewiarygodnie szybko się nudzi. Nie ma tu żadnej rewelacji. Owszem, ładnie to wygląda, ale ile można. Twórcy co prawda próbowali wprowadzić do gry coś, co będzie ją przedłużało. W przypadku Can Knockdown wyszło im średnio, tutaj – wcale. W Plasma Lamp mamy możliwość nie tylko zabawy, ale i gry. Polega ona na tym, że na ekranie pojawiają się kulki, które musimy razić iskrami. Tak, po prostu dotykamy palcami wrogich elementów. Trochę za mało. Ja oceniam grę na dwa z plusem, wszak naprawdę ładnie wygląda. Plasma Lamp dostępne jest w Google Play za darmo .  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 