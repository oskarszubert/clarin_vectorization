26.02.2012 Kobieta za kierownicą to znany motyw dowcipów. Nie biorą się one jednak z nikąd. Płeć piękna ma niejednokrotnie problemy za kółkiem, które nam – facetom – wydają się banalne. Jednym z nich jest parkowanie. Jeśli Twoja dziewczyna również ma z tym problem, pokaż jej tę grę – niech poćwiczy :) Jak w to się gra? Gra nie jest specjalnie skomplikowana. Do jej obsługi wykorzystujemy w całości ekran dotykowy. W prawym dolnym rogu ekranu widzimy kierownicę, którą kręcimy tak, jak prawdziwą. Kładziemy na niej palec i obkręcamy. Po drugiej stronie ekranu znajdują się natomiast przyciski odpowiadające za przyspieszanie i hamowanie. Naszym zadaniem w grze jest jak najszybsze przejechanie planszy i zatrzymanie pojazdu w obrębie narysowanego na trasie prostokąta. Im szybciej nam się to uda i im mniej szkód po drodze narobimy, tym więcej otrzymujemy punktów. Punkty przekładają się natomiast na określoną liczbę gwiazdek. Podczas przejazdów możemy natrafić na takie przeszkody jak słupki parkingowe, inne samochody, ale również i piesi. Kolizje zostały rozwiązane w banalny sposób – trzykrotne zderzenie z dowolnym z tych obiektów powoduje koniec gry z powodu uszkodzenia auta. Czy warto? Gra jest dostępna za darmo z liczbą poziomów równą 16 i niestety jest przez to zdecydowanie za krótka. Przejście całej gry zajmuje pół godziny. Jest to w zasadzie główny minus. Mimo tego warto spróbować. A z okazji weekendu potraktujmy temat z przymrużeniem oka. Jeśli Twoja dziewczyna parkuje jak na filmiku poniżej, Parking Frenzy jest dla niej pozycją obowiązkową ;)   Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 