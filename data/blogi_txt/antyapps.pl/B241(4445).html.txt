27.12.2013 Programy służące do nauki języków obcych cieszą się wśród Was ogromnym zainteresowaniem, dlatego też z okazji promocji na pakiet Grammar Expert, w której trzy aplikacje do nauki języka angielskiego możemy pobrać za darmo, postanowiłem się im przyjrzeć i ocenić, czy faktycznie są one warte Waszego czasu i, jeżeli się spóźnicie na promocję, to także pieniędzy. Mowa tu o Synonyms, Antonyms and Homonyms; Grammar Beginner oraz Expert. Jak same tytuły wskazują, każdy skupia się na innych polach i zakresach materiałów, jeżeli jednak chcemy władać swobodnie językiem Szekspira, prędzej czy później zmuszeni będziemy sięgnąć po cały ich zestaw. Zacznijmy może zatem od podstaw, czyli Grammar Beginner.  W aplikacji znalazło się dwadzieścia rozdziałów, każdy z nich poświęcony jest innym zagadnieniom. Od słówek poprzedzających, przez części mowy, czasy, warunki, na mowie zależnej kończąc. Jest tego sporo, jednak cała sekcja lekcyjna ogranicza się każdorazowo do działu, po otwarciu którego otrzymujemy dokument pełen definicji oraz przykładów użycia, niczym książkowe repetytorium. Kiedy już zgłębimy wszystkie podane tam tajniki, możemy zabrać się za rozwiązywanie quizów — na każdy dział przypada ich pięć. Z różnymi pytaniami będącymi dla nas wyzwaniem, jednak wspólnym mianownikiem — każdy jest oceniany i ograniczony czasowo. Standardowo na odpowiedź mamy maksymalnie sześćdziesiąt sekund, jako że są to jednak pytania testowe, raczej nie powinno być z tym większych problemów — ale jeśli uznacie, że . Po opanowaniu wszystkich działów, możemy przejść do testu zbiorczego, w którym znajdują się pytania dotyczące każdego z omawianych zagadnień. Nasze wyniki zaś prezentowane są na wykresie w prawej części ekranu (przynajmniej tak to wygląda w testowanej przeze mnie, iPadowej wersji).  Pozostałe dwie aplikacje prezentują się i działają na tej samej zasadzie. Design, sposób nauki czy śledzenia naszych postępów pozostał bez  zmian. Jedynie zakres materiałów i poziom trudności ulega przeobrażeniu, ale taki już charakter programu. Komu poleciłbym pakiet Grammar Expert? Z pewnością nie początkującym. Wszystkie definicje podane są w języku angielskim, także podstawową wiedzę na temat języka i jego użycia musimy posiadać, kiedy chcemy skorzystać z dobrodziejstw aplikacji. Zupełnie inaczej wygląda sprawa, jeżeli swoje już wiecie i chcielibyście odświeżyć wiadomości albo najzwyczajniej w świecie poćwiczyć. Wówczas cały pakiet mogę polecić Wam z czystym sercem. Obecnie dostępny za darmo, ale na co dzień również nie jest specjalnie drogi — za każdą odsłon przyjdzie nam bowiem zapłacić po 0,89 euro.  Grammar Expert: Synonyms, Antonyms, Homonyms Grammar Expert: English Grammar Beginner Grammar Expert: English Grammar Expert 