08.08.2012 Chcielibyście zobaczyć, w nietuzinkowy sposób, gdzie i jak spędzają wolny czas Wasi znajomi. A może sami chcecie im pokazać, co robiliście na wakacjach? Nie chce Wam się jednak przeszukiwać wszystkich serwisów i portali? Żaden problem, bo z tą aplikacją w jednym miejscu zobaczycie podróżniczą aktywność waszych przyjaciół. Tripl to niedawno postawała aplikacja, która agreguje, na podstawie kilku serwisów społecznościowych, informacje o tym, gdzie nasi znajomi spędzają swój wolny czas, oczywiście, jeżeli zdecydowali się podzielić tą informacją wykorzystując geolokalizację. Jak działa ta aplikacja? Aby móc w ogóle z niej korzystać należy połączyć ją z naszym kontem na Facebooku. Ma to wbrew pozorom sens, gdyż gdzie, jeżeli właśnie nie na tym serwisie nasi znajomi dzielą się informacjami o swoich podróżach i lokalizacji? Ale to nie wszystko, bo z aplikacją możemy zsynchronizować również Foursquare, Instagram oraz serwis Tripit służący do planowania podróży. Po połączeniu wszystkich lub wybranych kont (FB jest obowiązkowe) Tripl zaczyna pobierać dane. Trwa to niemiłosiernie długo, ale warto poczekać, a ponieważ aplikacja ma moduł powiadomień, więc nie musimy czatować nad telefonem, aż wszystkie dane się załadują. Gdy to w końcu nastąpi naszym oczom ukaże się stream stworzony z lokalizacji, którymi podzieli się nasi znajomi. Aplikacja wygląda rewelacyjnie i tak samo treści przez nią wyświetlane. Każdy wpis, który powstał na podstawie tego, czym nasi znajomi się podzieli, zawiera datę, kiedy wydarzenie miało miejsce, zdjęcie, możliwość komentowania, lajkowania i opcję zapisywania danej lokalizacji. Po kliknięciu w dany wpis dostajemy bardziej szczegółowy opis, wraz z liczbą przebytych kilometrów oraz lokalizacją zaznaczoną na mapie. W bocznym menu znajdziemy zaś centrum powiadomień, nasze lokalizacje oraz ustawienia. Tripl to jedna z ładniej przygotowanych aplikacji, jakie miałem okazje testować w ostatnim czasie. Interfejs jest dopracowany, zaś aplikacja działa szybko. Jeżeli chcielibyście zobaczyć, kiedy Wasi znajomi podróżowali, jakie miejsca odwiedzali to Tripl Wam w tym pomoże. Aplikacja ta może być również świetnym źródłem inspiracji na nasze wypady. Tripl jednak ma, przynajmniej w mojej opinii, dwa minusy. Przede wszystkim nie ma możliwości wyszukiwania znajomych, musimy zdać się na chronologiczny układ aplikacji. Drugą kwestią jest brak grupowania wpisów danych osób. Mimo tych minusów i tak warto tę aplikację wypróbować. (Mając na uwadze prywatność moich znajomych zrzuty w artykule pochodzą z oficjalnego profilu aplikacji :) ) Ocena: 4+ 