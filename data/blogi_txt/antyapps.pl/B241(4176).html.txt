02.10.2013 Tygodniki z programem TV to wciąż jedne z najlepiej sprzedających się magazynów w naszym kraju. Mają też swoją konkurencję w postaci serwisów www i aplikacji mobilnych. Jeden z najpopularniejszych telemagazyn.pl doczekał się właśnie swojej oficjalnej aplikacji na Windows Phone. Czy jest tak wygodna jak wersja www programów TV? Główne menu aplikacji podzielono na 3 części. Pierwsza to lista naszych stacji. Na start przypisano do niej kilka popularnych kanałów TV. Pod każdym prezentowane są 3 najbliższe programy, w tym czas trwania aktualnego. Listę możemy edytować poprzez dodawanie nowych stacji, kasowanie już obecnych, zmiany kolejności na liście oraz przypisania do kanałów nr. Ta ostatnia opcja jest przydatna zwłaszcza gdy mamy problemy z zapamiętaniem pod jakim numerem mamy wybrany kanał w naszym telewizorze.  Niestety zabrakło najprostszego mechanizmu wyszukiwania. kanałów TV. Możemy jedynie przeskakiwać pomiędzy pierwszymi literami. Wybierając konkretną stację przechodzimy do bardziej szczegółowego podglądu programu na najbliższy tydzień. W tym trybie mamy możliwości zapoznania się ze szczegółowymi informacjami o wybranych produkcjach, wysłać informacje do znajomych, czy też dodać powiadomienie, aby nie zapomnieć o ich obejrzeniu. Przypomnienia to druga zakładka dostępna w menu głównym. Możemy na niej śledzić wszystkie dodane powiadomienia, kasować je oraz w szybki sposób przechodzić do opisu programu. Ostatnią część menu głównego stanowią hity, czyli polecane filmy, seriale i bajki. Niestety budowa naszej listy ulubionych stacji nie ma wpływu na wyświetlane tam propozycje.  Interfejs aplikacji bardzo dobrze wykorzystuje możliwości metro. Zwłaszcza opcje ukryte pod poszczególnymi częściami aplikacji, wywoływane poprzez przytrzymanie palca. Jeżeli nie możecie czegoś znaleźć to właśnie od tej metody zacznijcie działanie. W dolnej belce umieszczono tylko niezbędne minimum. Co ważne, aplikacja działa bardzo sprawnie, jest to chyba najszybszy program TV na Windows Phone. W tyle pozostawia zwłaszcza powolną aplikację od Wirtualnej Polski. Nie zabrakło także wsparcia dla wszystkich rozmiarów kafelków. Szkoda tylko, że nie są animowane. Telemagazyn właśnie trafił na pierwsze miejsce mojej listy najlepszych aplikacji do śledzenia programów TV. Jest szybki, prezentuje na liście podgląd na 3 najbliższe programy, dodatkowo autorzy umieścili w nim kilka drobnych udoskonaleń. A to wszystko oczywiście za darmo. Niestety, skorzystać z niej będą mogli jedynie posiadacze Windows Phone 8.  Aplikacja działa na Windows Phone 7 i 8. Telemagazyna dla iOS możecie pobrać tutaj, a dla Androida tu. 