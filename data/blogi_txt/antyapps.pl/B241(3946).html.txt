24.02.2012 Często podróżujesz? Lubisz poznawać nowe miejsca, odkrywać ich historię, lub po prostu lubisz ruch, miasto, zabawę? Zainteresuj się Square. Ten prosty program potrafi przedstawić Ci miejsca znane na nowo, a nieznane w ciekawszym świetle.  Square jest generatorem ciekawych miejsc i informacji o nich. Program skupia w sobie odnośniki do aplikacji lub usług takich jak:  Foursquare Qype Pogoda Tixik.com Last.fm Panoramio Wikipedia (opisy miejsc) Sami autorzy mówią o programie tak: „Square to platforma rozszerzonej rzeczywistości, która pozwoli Ci spojrzeć na otaczające miejsca w zupełnie nowy sposób. Znajdź ciekawe obiekty w Twojej okolicy. Sprawdź, co ciekawego dzieje się dziś wokół Ciebie. Weź udział w grach miejskich, baw się jak nigdy dotąd.” Jest to wyjątkowo trafny opis. Square pozwala nam poznać na nowo miejsca, które już znamy lub też zdobyć więcej informacji o nowo odwiedzanych.  W dowolnym miejscu możemy wybrać interesujące nas zagadnienie i sprawdzić co w danej lokalizacji nas czeka. Szukamy koncertu? Wybierz Last.fm. Szukamy ciekawych miejsc, restauracji, sklepów? No to Foursquare. A możemy chcemy przeczytać informacje o danej ulicy, prześledzić jej historie? W takim wypadku Wikipedia przybliży nam wszystko, co niezbędne. Oczywiście większość tych danych można pozyskać samemu z wyżej wymienionych serwisów, czasem nawet zostaniemy do nich bezpośrednio przekierowani, jednak tutaj jest pewna wartość dodana. Otóż Square nie tylko daje nam szybki dostęp do wszystkich tych usług, ale również pozwala nakierować nas na nie, sczytać naszą pozycję gps oraz podać odległości. Bardzo fajnie działa opcja AR (Augmented Reality), która nanosi konkretne miejsca i ich opis na menu kamery/aparatu. Tak więc stojąc w odpowiednim miejscu możemy się obracać i obserwować to na jaki obiekt właśnie patrzymy, lub też w którą stronę się kierować.   Niestety nie obyło się bez błędów. Chęć ujednolicenia UI dla tak wielu usług sprawiła, że wiele opcji wygląda dziwnie i nieintuicyjnie. Dzięki temu klikając na pogodę dostajemy informację że dzieli nas do niej 0 kilometrów. Problematycznie działa również odświeżanie danych jak i pozycji GPS, parokrotnie musiałem powtórnie wybierać daną usługę by całość zaczęła działać dobrze.  Rozczarowują również żywe kafelki. Wprawdzie większość usług możemy przypiąć, ale ich kafelek jest prostą płytką z kolorem systemowym i napisem. Wygląda to słabo.  Sam pomysł jest naprawdę dobry i prosty. Aplikację przetestowałem w Warszawie i możliwość przeczytania historii miejsc, w których się znajduję, przejrzenie ciekawych obiektów, a nawet nakierowanie na nie, sprawdzają się naprawdę świetnie. Jeżeli autorzy poprawią wymienione błędy, rozbudują UI i ilość usług to otrzymamy mały niezbędnik każdego podróżnika. Aplikację możecie pobrać tutaj. Jest w pełni darmowa. Ocena: 4- 