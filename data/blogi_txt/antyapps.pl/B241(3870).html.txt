15.07.2013 Część pierwsza Sparkle choć ma już swoje lata wciąż pozostaje jednym z lepszych klonów Zumy. Po raz pierwszy spotkałem się z nią kilka lat temu na komputerach PC. Potem przyszła kolej na urządzenia mobilne, aż wreszcie jej autorzy postanowili wydać część drugą i zrobili to w najlepszy możliwy sposób.cZaserwowali nam jeszcze więcej tego za co lubimy ten gatunek i poprzedniczkę.  Sparkle 2 to kontynuacja w której główny nacisk położono na poprawę, rozbudowanie i ulepszenie, elementów znanych z pierwszej części gry. Najlepiej jest to widoczne na przykładzie szaty graficznej. Pozostawiono szaro-burą stylistykę, jednak całość wzbogacono o wiele drobnych elementów, tekstur, animacji. Dzięki temu Sparkle 2 potrafi zaskoczyć swoim wykonaniem, a zarazem pozostać bardzo spójnym z częścią pierwszą.  Rozgrywka to stary dobry model znany chociażby z Zumy. Nie ma tu żadnych udziwnień czy też zmian wprowadzanych na siłę tylko po to by zaistniały w grze. Poszczególne elementy jak i tryby rozgrywki są odblokowywane wraz z podstępami w grze. Swoją przygodę rozpoczynamy od krótkiego samouczka, a po zapoznaniu się z podstawami gry przechodzimy do mapy świata, na której to będziemy wybierali poszczególne misje. Zazwyczaj droga jest liniowa, czasem jednak trafiają się rozgałęzienia, dające nam możliwości chwilowego zboczenia z trasy. Wszystkich plansz jest 90. To sporo, zwłaszcza biorąc pod uwagę różne tryby gry (Story, Survival, Challenge).  Tak jak i w przypadku poprzedniej części , naszej zabawie będą towarzyszył różnego rodzaju dodatki. Pierwsze odnajdziemy na planszach, będą nam pomagały w ich ukończeniu. Ilość i częstotliwość ich występowanie jest większa niż w Sparkle 1. Dodatkowo poprawione animacje sprawiają że na planszy co chwila coś widowiskowo wybucha i miga. Kolejnym rodzajem dodatków są zdolności jakie zdobywamy co kilka poziomów. Wpływają one na całą rozgrywkę, czasem bardzo mocno ją modyfikując. Dla fanów bicia rekordów i śrubowania wyników przygotowano rozbudowany system osiągnięć i statystyk. Wydłuża on dodatkowo rozgrywkę i motywuje to grania.  O oprawie graficznej wspomniałem już wcześniej. Jest mocną stroną tego tytułu. Klimatyczna, a do tego bardzo płynna co na Windows Phone 8 nie jest standardem. O ile część pierwszą krytykowałem za ten element, o tyle druga zauroczyła mnie swoją oprawą. Jest to zasługa także znakomitej oprawy muzycznej.  Jedyne zastrzeżenia mam do stabilność. Podczas wielu gier, dwa razy przestał działać dotyk w częściach menu. Mogłem strzelać i działać w obrębie planszy, niestety wyjście do menu czy też z gry było już niemożliwe. Błędy po jakimś czasie znikały, ale niesmak pozostał. Sparkle 2 byłbym w stanie polecić każdemu gdyby nie… cena. 17.49zł to dużo, nawet jak za tak dobry tytuł. Tym bardziej że na Windows Phone ma już mocną płatną (tańszą) jak i darmową konkurencję. Na szczęcie autorzy dali nam dostęp do bardzo obszernego trybu testowego. Pozwala ona dokładnie zapoznać się z grą, jej możliwościami. Warto sprawdzić na sobie samym czy Sparkle 2 zauroczy Was tak samo jak i mnie. W rodzimym Google Play jej średnia ocena wynosi 4,9, a to już jest bardzo duży wyczn. Gra jest dostępna także na urządzenia z systemem Android oraz iOS 