25.05.2012 Sporo się ostatnio mówi na temat mobilnych aplikacji do wykonywania i/lub edycji zdjęć. Ten rodzaj narzędzi na smartfony wysunął się na prowadzenie po sukcesie Instagrama, a teraz – po wypuszczeniu Facebook Photos. Ja nie o nich, ale mam coś równie ciekawego. Color Splash FX pozwala tworzyć pół czarno-białe, pół kolorowe zdjęcia przy pomocy jedynie palca. Aplikacja posiada wygodny interfejs i przyjemny, choć nie rewelacyjny design. Na samym początku jesteśmy proszeni o załadowanie zdjęcia z Galerii, tudzież wykonanie nowego. Następnie lądujemy już w oknie programu, gdzie całe zdjęcie zostało przekonwertowane do odcieni szarości, a my wyróżniamy kolorem poszczególne jego części – po prostu poprzez przejechanie palcem po fotografii. Mamy tutaj możliwość zmiany wielkości pędzla, jego ostrości oraz przezroczystości. Możemy zatem tworzyć zdjęcia kolorowe przezroczyste, co w efekcie daje fotografię o mniejszym nasyceniu. W celu preceyzyjnej obróbki mamy możliwość zoomowania obrazu. Program jest darmowy z reklamami. Za dwa dolary możemy jednak je usnąć, a także dodać Color Splashowi trochę nowej funkcjonalności. Jest to między innymi możliwość 20-krotnego zoomowania, lupa wyświetlająca się nad palcem podczas dopieszczania fotografii, tudzież wyróżnienie pokolorowanego obszaru czerwonym kolorem. Innymi słowy, dzięki pełnej wersji stworzymy profesjonalne półkolorowe, półczarno-białe fotografie. Bez dodatków z pełnej wersji naprawdę trudno tego dokonać. Zachęcam do spróbowania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 