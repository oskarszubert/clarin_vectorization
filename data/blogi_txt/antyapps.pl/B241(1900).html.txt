24.11.2011 Orangepixel jest twórcą dużej liczby gier, w tym tych z gatunku platformówek. Dzięki temu każdy może znaleźć coś dla siebie. Meganoid ma unikalny klimat i sporą liczbę poziomów, Stardash spodoba się nadzwyczaj miłośnikom retro, a co z Jumpy? Cechą, która wyróżnia tę produkcję na tle innych gier Orangepixel jest jej cukierkowatość. Jak w to się gra? Jumpy to typowa platformówka i podobnie jak w przypadku innych tytułów z tego gatunku od OrangePixel, możemy w niej sterować zarówno za pomocą ekranu dotykowego, jak i klawiatury fizycznej, jeśli nasze urządzenie takową posiada. To, co wyróżnia tę grę na tle innych, to cukierkowatość. Jest raczej przeznaczona dla dzieci czy płci pięknej.  Facet szukający w grach adrenaliny i szybkiej akcji raczej się zawiedzie. W tej grze nawet ruchy duszka są zmodyfikowane w taki sposób, że wydaje się jakby płynął. Gra jest nadwyraz przyjemna i przyjazna.  Czy warto? Na chwilę obecną Jumpy dostępne jest w Android Markecie jedynie w wersji darmowej z reklamami. Gra jest naprawdę dobra i jeśli nie odpycha Was cukierkowatość, warto dać jej szansę. 