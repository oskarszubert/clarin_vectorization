09.05.2012 Instagram to jedna z najpopularniejszych aplikacji do robienia i dzielenia się zdjęciami na świecie, temu nikt nie zaprzeczy. Od momentu pojawienia się tej aplikacji na systemie Android liczba użytkowników Instagram wzrosła już do 50 milionów. Gdy w którymkolwiek ze sklepów z aplikacjami pojawia się tego typu aplikacja, od razu porównywana jest do Instagram. Wczoraj, ta już niemal kultowa aplikacja miała swoją aktualizację na Androida. Nowa funkcja to efekt tilt-shift, który pozwala nam wybrać konkretny fragment zdjęcia i po jego nałożeniu reszta fotografii zostaje rozmazana. Opcję tą dodano w dwóch wariantach: promieniowej i liniowej. Dzięki tej opcji można wywołać efekt głębi danego obiektu.   Opcja ta już od dłuższego czasu gości w wersji Instagram na iOSa, a od wczoraj jest również dostępna w aplikacji dla Androida. Nie jest to może szczególnie ogromna zmiana, ale pokazuje, że Instagram dla systemu Google nie będzie zaniedbywany. Co więcej, wydaje mi się, że dzięki powszechności Androida, to właśnie dzięki temu systemowi Instagram będzie mógł się dalej rozwijać. Zastanawiam się, kiedy zostanie osiągnięty ten krytyczny moment, w którym najpierw aktualizacje będą pojawiać się na Androida, a dopiero potem na iOSa. Tymczasem, jeżeli macie Instagram, to nie zapomnijcie go zaktualizować, jeżeli zaś nie macie, to warto wypróbować.  Foto 