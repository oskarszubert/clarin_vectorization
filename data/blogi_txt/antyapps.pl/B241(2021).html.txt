21.08.2012 Temat akcji, giełd, spółek czy inwestycji to dla mnie, dosłownie, czarna magia podsycona tabelkami, skrótami i wieloma cyferkami. Jeden z czytelników zasugerował jednak, by na łamach AntyApps znalazła się recenzja Mobile Investor, aplikacji umożliwiającej bieżące śledzenie notowań Gieły Papierów Wartościowych w Warszawie. Sprawdźmy zatem o co w tym wszystkim chodzi.   Po włączeniu aplikacji wita nas wiadomość, że portfolio jest puste i należy kliknąć w określonym miejscu i to zmienić. Dalej widnieje przed nami 6 kategorii, z których wybieramy interesujące nas elementy. Te zaznaczamy „ptaszkiem” kwadrat tuż przy nazwie, by móc cieszyć się najświeższymi wieściami z nimi związanymi tuż po otwarciu Mobile Investora. Oczywiście możemy też sprawdzić jak sobie radzi poszczególny element rozwijając temat w głównym katalogu, bez konieczności obserwacji. Wszystko działa sprawnie i bez większych problemów. Mobile Investor można przeglądać zarówno w formie pionowej jak i poziomej — w obu przypadkach prezentuje się czytelnie i z klasą. W zależności od widoku podaje nam różny zasób informacji. Bardzo się cieszę, że nie próbowano wcisnąć nam rozszerzonej wersji również w przypadku pionu, bo zakładam, że byłoby to zupełnie nieczytelne. Osobiście brakuje mi możliwości zmiany skórki (jestem zwolennikiem ciemnych napisów na jasnym tle, zaś jak widać na załączonych obrazkach — tutaj sprawa ma się zupełnie odwrotnie). W przypadku wielu przedmiotów jest możliwość sprawdzenia co to za firma, kto ma w niej udziały oraz jak wyglądała cała ostatnia sesja. Jak dowiadujemy się z opisu aplikacji w Google Play, notowania giełdowe dostępne są z 15 minutowym opóźnieniem. My zaś możemy wybrać co ile mają odświeżać się w naszym urzadzeniu z Androidem na pokładzie lub w razie potrzeby zrobić to samodzielnie. Obecnie program znajduje się jeszcze w fazie BETA, ale spokojnie, cały czas trwają prace nad jego udoskonaleniem. Nie jestem w stanie ocenić wartości merytorycznej Mobile Investora, jednak pod względem technicznym wszystko jest na swoim miejscu: intuicyjne, płynne i bez zbędnych dodatków czy ulepszeń, bo to nie o nie w tym wszystkim chodzi. Sam nie zgubiłem się tam ani razu, wszystko jest czytelne i ograniczone do minimum. Aplikacja dostępna jest za darmo w serwisie Google Play, jeśli zauważycie jakieś niedociągnięcia czy błędy, nie krępujcie się poinformować o tym twórców — kontakt znajdziecie w stopce. 