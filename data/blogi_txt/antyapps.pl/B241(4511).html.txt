11.02.2012 Dotykowy ekran daje sporo możliwości. W dzisiejszych czasach liczy się kreatywność. Narzędzia i technologie są ogólnodostępne, wystarczy mieć pomysł na to, co z nimi zrobić. Jeden z deweloperów aplikacji na Androida wpadł na pomysł programu, który zamienia ekran dotykowy w struny, a telefon w gitarę. Funkcjonalnie jest nieźle, choć grafika mogłaby być lepiej dopasowana. Virtual Guitar obsługuje multitouch. Daje możliwość ustawienia liczby progrów wyświetlanych na ekranie oraz pozwala ustawić wyświetlanie ich numerów. Program obsługuje dwa tryby: Solo oraz Chords. Aplikacja jest naprawdę prosta. Po załadowaniu gitary na ekranie widzimy jedynie struny. Rzeczywiście muśnięcie palcem wybranej z nich wydobywa z telefonu odpowiedni dźwięk. Jestem jednak ciekawy, czy na takim symulatorze możnaby było się uczyć grać, czy jest to raczej gadżet. Chętnie posłuchałbym opinii na temat tej aplikacji kogoś, kto chociażby amatorsko gra na gitarze. Program jest funkcjonalny, jednak grafika jest zbyt prosta. Menu aplikacji zbudowane jest przy użyciu kosmicznych wręcz czcionek i nie wygląda to zbyt ładnie. Bardziej jak plik graficzny czuły na dotknięcie w wybranych miejscach. Podobnie z widokiem gitary, który nie porywa. Aplikacja jest jednak dostępna za darmo i cieszy się dość sporą popularnością – liczba jej pobrań znajduje się w przedziale od pół miliona do miliona.  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 