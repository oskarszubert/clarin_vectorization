04.02.2012 Radia internetowe zyskują coraz większą popularność. Już jakiś czas temu największe rozgłośnie tradycyjne dostrzegły potencjał i udostępniły swoje kanały internetowe. To o czymś świadczy. Sam nie wyobrażam sobie życia bez radia internetowego. Miałem do czynienia już z wieloma aplikacjami do obsługi internetowych strumieni, dlatego z czystym sumieniem mogę powiedzieć, że Scrobble FM należy do grona tych lepszych.  Pomimo, że aplikacja figuruje w Android Markecie jako beta, już teraz cechuje się wymaganą funkcjonalnością, a jednocześnie stabilnością. W tym programie nie ma możliwości dodawania własnych stacji radiowych, co jest zarazem wadą, jak i zaletą. Takie TuneIn Radio daje co prawda dostęp do katalogu stacji radiowych, ale wśród nich znajdują się niekiedy niedziałające strumienie lub też kanały gorszej jakości. Scrobble FM teoretycznie ogranicza wybór (w praktyce stacji jest sporo), ale za to prowadzi właściwą selekcję. Obsługiwane przez program kanały to między innymi Eska, AntyRadio, Radio Zet, RMF FM, Polska Stacja, Planeta FM, TOK FM, Złote Przeboje, Polskie Radio. Aplikacja ma wbudowany mechanizm dodawania wybranych stacji do ulubionych i następne szybkie wybieranie ich z odpowiedniej listy. Oprócz tego Scrobble FM, jak nazwa wskazuje, umożliwia scrobblowanie utworów, to jest automatyczne zamieszczanie informacji o odsłuchanych utworach w serwisie Last.fm. Program działa w tle. Scrobble FM jest dostępny w Android Markecie za darmo. Jeśli tylko słuchacie polskich stacji radiowych, szczerze zachęcam do spróbowania tej aplikacji.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 