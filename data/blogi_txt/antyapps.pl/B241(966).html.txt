13.12.2011 Diamond Dash to jedna z pierwszych gier Woogi, z którą miałem styczność. Standardowe, casualowe rozwalanie klocków na czas. Gdyby nie Bejeweled, nie byłoby i tej gry. Jak to jednak mawiał już inżynier Mamoń, lubimy te piosenki, które znamy, stąd też tytuł ten bawi podobnie jak propozycja PopCap. A społecznościowe aspekty dodatkowo motywują do zabawy.  Kto jeszcze o Diamond Dash nie słyszał – kilka słów tytułem wstępu. Mamy tutaj kwadratową planszę, na której znajdują się kolorowe klocki. Jeśli znajdziemy miejsce, gdzie złączone ścianami są przynajmniej 3 tego samego koloru – pacamy w nie, a te znikają. Przesuwać ich nie możemy. Zabawa jest ograniczona czasowo – mamy jedynie 60 sekund na jedną rozgrywkę  Brzmi banalnie prosto i w pierwszej partii zdobyłem ledwo kilka tysięcy punktów, z niedowierzaniem patrząc na znajomych o wynikach kilkadziesiąt RAZY lepszych. Nic to, pomyślałem, i przystąpiłem do dalszego zgłębiania mechanizmów rozgrywki. Cały numer polega na tym, że wraz z zabawą zdobywamy kolejne punkty doświadczenia, wchodzimy na nowe poziomy i odkrywamy kolejne bonusy do zabawy – comba i tym podobne. Dzięki temu rozgrywka wraz z kolejnymi partiami staje się coraz bardziej skomplikowana i emocjonująca. Oczywiście bez przesady – to nadal czysty casual. W nieustannej zabawie przeszkadza jedna rzecz – ograniczenie ilości żyć. Dostajemy ich na początek 5 i jeśli je wykorzystamy, to mamy 3 możliwości:  płacimy za kolejne zapraszamy znajomych, co nam daje życia czekamy  Z jednej strony może być to frustrujące, ale dzięki temu, że jest opcja czekania to Diamond Dash jest idealną rozrywką raz dziennie, na kilkanaście minut, przed spaniem. Na dodatek synchronizuje się z tym samym tytułem na Facebooku – miły dodatek. Diamond Dash jest darmowy i możecie go pobrać stąd. 