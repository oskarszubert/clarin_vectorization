08.10.2013 Telefon jako osobisty asystent działa wśród milionów ludzi na całym świecie. Co powiecie jednak na to, aby Wasze inteligentne urządzenie było jeszcze mądrzejsze, dzięki gromadzeniu informacji i wydawaniu przez Was poleceń? Herbaty czy kawy za Was nie zrobi, to prawda, ale ma szansę naprawdę ułatwić życie. Inteligentna lista rzeczy do zrobienia i zarządzanie zadaniami to zadanie specjalne dla Shifu! Przypomnienia o konieczności oddzwaniania, przekazania informacji czy innych istotnych wieści, ale jak jest z pamięcią — wiadomo, potrafi zawieść w najmniej odpowiednim momencie. Dlatego też Shifu jest gotowy do działania i przypominania nam o tym co mamy / powinniśmy zrobić. Poza zestawem algorytmów które obserwują nasze działania i uczą się nawyków / planów dzięki koniecznej integracji z Facebookiem lub Google oraz dostępu do danych z naszego smartfona, w tym m.in. bilingu rozmów. Własnoręcznie możemy też ustawić komunikaty pod reguły oparte na naszej lokalizacji (jeśli znajdziemy się w miejscu X, to Y), przyłączeniu do sieci WiFi czy  podczas wybrania kontaktu przy telefonowaniu. Jest tego trochę i myślę, że spore grono osób doceni idący za tym potencjał Shifu.  Wisienką na torcie dopełniającą aplikację jest żywa tapeta, która na ekranie naszego smartfona bez większych kombinacji i zaglądania do właściwego programu, przedstawi nam bieżące wieści i skomponowane przez siebie plany. Jest estetyczna i myślę, że wielu którzy zdecydują się na co dzień korzystać z pomocy inteligentnego mobilnego asystenta skusi się na korzystanie z niej, tym bardziej, że prezentuje się naprawdę nienagannie. Shifu to bardzo specyficzna aplikacja. Z jednej strony to tylko asystent, z drugiej – aż, i może zmienić sporo nawyków związanych z korzystaniem z telefonu. Sam w ocenie aplikacji jestem gdzieś pomiędzy fajny gadżet, może warto byłoby spróbować, a to zupełnie nie moja bajka. Jednak po kilku dniach spędzonych z tym wirtualnym pomocnikiem przyznaję, że przy moich niespecjalnie wysokich wymaganiach, radził sobie bardzo dobrze. Kilka razy przypomniał mi o telefonie, zaś notatki oparte o przyłączenie do wybranej sieci WiFi po powrocie do domu przypominały mi o ważnych rzeczach, które ciężko byłoby skonfigurować godzinowo. Jednym słowem: warto sprawdzić, choć zdecydowanie nie jest to rzecz dla każdego. Shifu dostępny jest za darmo na platformie Google Play. 