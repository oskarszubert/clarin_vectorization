19.04.2012 Aplikacje służące do nagrywania dźwięku pod Windows Phone nie mają łatwego żywota. Różnego rodzaju ograniczenia wprowadzone przez system, utrudniają sam proces nagrywania jak i późniejszego dostępu do notatek. Sprawia to, że wybór odpowiedniej aplikacji jest o wiele trudniejszy niż w przypadku innych systemów. Co wyróżnia Nibusa spośród pozostałych aplikacji tego typu? Przede wszystkim bardzo łatwa synchronizacja i dzielenie się plikami. Oczywiście łatwe w kategoriach Windows Phone. Program współpracuje z naszym kontem skydriva i to one jest punktem wyjściowym. Podczas udostępniania notatki innym, jest ona zgrywana na skydriva, a nasi adresaci otrzymują link do pobrania pliku.  Program choć ubogi w opcje, bardzo na tym zyskuje. Nie zasypuje nas dziesiątką konfiguracji i pytań. Mamy tak naprawdę to co niezbędne. Możliwość nagrywania, wyboru jakość nagrania, synchronizacji z chmurą, przypięcia notatki jako kafelek, oraz ustawienia przypomnień dla poszczególnych notatek. Wszystko to okraszono przyjemnym i intuicyjnym UI. Notatki od początku możemy przypisać do jednej z trzech grup, co potem może ułatwić ich odnalezienie. Pliki są nagrywane w formacie wav, a my mamy wybór pomiędzy 2 jakościami nagrania. Oczywiście nie jest to program idealny. Po pierwsze wielu może razić mała ilość opcji. Brak możliwości synchronizowania z Dropboxem, dodawania komentarzy do notatek, późniejszej zmiany nazwy pliku czy też przypisania do innej kategorii, tworzenia nowych. Jednak tak jak wspomniałem na początku, Nibus dzięki temu zyskuje. Jest szybki, prosty, intuicyjny.  Program możemy pobrać w 2 wersjach, płatnej oraz darmowej. Niestety autorzy nigdzie nie udostępniają listy różnic, więc należy wnioskować, że chodzi jedynie o brak reklam po dodatkowej opłacie (sporej, 10.49zł). Jeżeli szukasz dobrego dyktafonu bez zbędnych opcji, zachęcam do przetestowania Nimbusa. 