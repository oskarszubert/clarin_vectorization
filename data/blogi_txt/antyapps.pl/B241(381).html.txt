24.09.2012 Każdy kibic wie, że zarówno sukces jak i porażka smakują inaczej w grupie dobrych znajomych, z którymi możemy żywo komentować, to co widzimy na ekranach naszych telewizorów. Co zrobić jednak w sytuacji gdy naszych znajomych nie ma razem z nami? Można wspomóc się telefonem i wykorzystać takie aplikacje jak PlayUp. PlayUp to aplikacja społecznościowa dla fanów sportu oraz potężna baza informacji o rozgrywkach. Dyscypliny podzielono na 10 kategorii: Piłka nożna, Koszykówka, Unia Rugby, Wyścigi Samochodowe, Krykiet, Hokej, Baseball, Liga Rugby, Futbol Amerykański, Liga AFL. Te dzielą się na poszczególne ligi, zdecydowanie największy wybór mamy w przypadku piłki nożnej. Jest to też chyba jedyna kategoria, w przypadku której mamy dostęp do dyscyplin z naszego kraju. Autorzy chwalą się, że zdają relację z 38 000 rozgrywek w ponad 89 krajach.  Poza śledzeniem terminarzy rozgrywek mamy wgląd w tabele wyników oraz przebieg już rozegranych meczy/potyczek. PlayUp prezentuje też krótki opis z przebiegu, czyli składy i skrót najważniejszych wydarzeń, a także w niektórych przypadkach statystyki. Jest to naprawdę pokaźna baza informacji o rozgrywkach z interesujących nas dziedzin. Ale to nie wszystko, jak już wspomniałem PlayUp to też społeczności. Wprawdzie nie byłem w stanie zakosztować jej uroków, (brak osób), ale narzędzia do komunikacji są dostępne z prawie każdego miejsca aplikacji. Możemy zostawić komentarz pod konkretnym wydarzeń bądź też tworzyć rozmowy w formie czatu. Opcja ta w dużej mierze zależna jest od grupy znajomych oraz użytkowników. Aplikację możemy połączyć z naszym kontem na facebooku, twitterze, weibo albo renrena.  Cho interfejs nie jest w pełni dopasowany do idei metro, to wyróżnia się od tego jaki znamy z wersji iOS czy też Android. Największy zarzut jaki mam wobec niego, to zbyt duża ilość tapnięć potrzebna aby dotrzeć do wybranych informacji. Czasem trzeba przejść przez 5-6 innych menu zanim dostaniemy informacje dla jakich uruchomiliśmy aplikację. To stanowczo zbyt dużo. Brakuje też wyjaśnień albo podpowiedzi w widoku tabeli. Jeżeli ktoś nie śledzi regularnie takich wyników, może mieć problem z odgadnięciem co prezentuje konkretna kolumna. PlayUp polecam wszystkim fanom sportów. Nie ważna czy wykorzystacie jego możliwości informacyjne czy też społecznościowe, aplikacja solidnie spełnia swoją rolę. Wprawdzie nie ustrzegła się paru braków, ale dalej pozostaje bardzo pomocnym narzędziem. Wersję na system Windows Phone możecie pobrać tutaj. Ocena: 4 