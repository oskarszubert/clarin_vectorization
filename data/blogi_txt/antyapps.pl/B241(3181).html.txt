11.04.2013 Obecnie, prawie wszystkie liczące się stacje telewizyjne mają swoje aplikacje mobilne na Windows Phone. Prawie, bo dla Telewizji Polskiej wciąż ten system nie istnieje na rynku. Na szczęście częściowo ten brak nadrabiają aplikacje nieoficjalne, takie jak Polostream. Polostream jest nieoficjalną odpowiedzią na TVP Stream które swego czasu bardzo krytycznie ocenił Marcin. Aplikacja daje nam dostęp do kanału TVP INFO, 16 odmian regionalnych oraz TVP Parlament Sejm i TVP Parlament Senat. Biorąc pod uwagę fakt, że pasma regionalne nadają tylko kilka godzin dziennie, tak jak i kanały Parlamentarne, otrzymujemy aplikację głównie do odbierania TVP Info. Za darmo i bez żadnych przerywników reklamowych. Jakość sygnału dopasowywana jest automatycznie w zależności od jakości połączenia. Czasem zdarzały się problemy z dźwiękiem bądź też zawieszeniem obrazu, ale wtedy pomagał szybki restart. Samo wczytywanie sygnału jest błyskawiczne. Po chwili od wybrania stacji, mamy już obraz wideo. Warto zaznaczyć, że przy kanałach parlamentarnych, widnieje komunikat o błędzie połączenia, w czasie gdy stacja nie nadaje programu. Sam interfejs sprowadzono do minimum. Ikony jak i kafelki nie grzeszą urodą, ale zarazem nie można powiedzieć że są brzydkie. Raczej pospolite i standardowe. Polostrem pozwala na przypięcie poszczególnych stacji jako kafelków, dzięki czemu mamy do nich szybki dostęp z pulpitu głównego. Niestety, nie wspierają one wysokich rozdzielczości, przez co na niektórych modelach telefonów wyglądają na rozmazane. W przypadku tego typu aplikacji, takie błędy schodzą jednak na plan dalszy. Polostrem dostępny jest w dwóch wersjach. Płatnej (3,49zł) oraz darmowej. Różni je jedynie obecność reklam. Bardzo dobre zagranie ze strony autora. Za darmo dostajemy pełnoprawną aplikację, wzbogaconą o dodatkowe pole na reklamy (pojawia się także podczas oglądania wideo). Jeżeli nam przeszkadza, to za niewielką opłatą możemy się go pozbyć. Dzięki Polostrem TVP Info to obecnie chyba jedyny, darmowy, powszechnie dostępny kanał informacyjny na Windows Phone. 