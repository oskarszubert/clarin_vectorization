12.07.2012 Przed Rovio, autorami hitu jakim okazał się Angry Birds, stoi niezwykle trudne zadanie. Od ich każdej, kolejnej produkcji wymaga się sukcesu zbliżonego do tego jaki odniosła seria o wściekłych ptakach. Jest to spora presja. Czy Amazing Alex sprosta tym oczekiwaniom? Za wcześniej na teki gdybania, jednak już teraz mogę powiedzieć, że mamy do czynienia z koleją, świetną grą.  Choć Amazing Alex jest w pewien sposób następcą iOS-owego Casey’s Contraptions (Rovio kupiło studio odpowiedzialne za tę grę) to starszym czytelnikom AntyApps, na pewno przywoła na myśl godziny spędzone nad różnymi częściami Incredible Machines.  Założenia gry są stosunkowo proste, musimy doprowadzić do tego aby element A znalazł się w miejscu B. Cały problem w tym, jak go tam dostarczyć. W grze częściowo działają zasady fizyki (nie każdy obiekt im podlega) dzięki czemu piłki toczą się, balony lecą ku górze, a uderzone elementy przechylają. Korzystając z tej wiedzy oraz dostępnych elementów, musimy wybudować tor, który pomorze nam osiągnąć cel.  Amazing Alex bardzo dokładnie wprowadzi nas w tajniki zabawy, tak więc nie przejmujcie się łatwością oraz ilością podpowiedzi w pierwszych poziomach. Z czasem zagadki staną się o wiele bardziej wymagające.  Za Amazing Alex na Androidzie przyjdzie nam zapłacić 3,99 zł za normalną wersję, 10,24 zł za HD. Możemy też pobrać wersję darmową. Gra dostępna jest również na iOS za 0,79€. Uważam że warto. Za niewielkie pieniądze otrzymamy 100 plansz pełnych zagadek i dobrej zabawy. A wszystko to opakowane w ładną szatę graficzną i bardzo intuicyjne ui. 