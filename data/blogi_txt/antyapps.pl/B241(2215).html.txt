19.04.2012 Najfajniejsze edytory zdjęć to takie, które umożliwiają ci modyfikację zdjęcia na miliard różnych sposobów i do tego sam wygląd aplikacji jest miły dla oka. Prawda? Prawda. Dobrze jest jeszcze wtedy, kiedy program działa szybko i niezawodnie. Prawda? Prawda. Dlatego pokazuję wam Magic Hour! Przede wszystkim na samym początku należy zauważyć jedno – tak jak wygląda Magic Hour, tak nie wygląda chyba żadna aplikacja na Androida. Jest ładna, ale mało poważna (a czemu miałaby być poważna ;), a do tego przyjemna i intuicyjna. Nie ma żadnego problemu z obsługą programu, bo oprócz ikonek (czytelnych!) mamy także podpisy.  Ok, ale w czym tkwi magia Magic Hour? Nie chodzi o to, że możemy zrobić zdjęcie i je przerobić na miliard sposobów. Sęk w tym, że… Możemy dzielić się zrobionymi filtrami i udostępniać własne! W aplikację wbudowany jest Filter Market, który umożliwa ściągnięcie filtrów lub upublicznienie własnych – za darmo! Sensownych i ciekawych filtrów w markecie jest sporo. Zwykle oferują one diametralną zmianę charakteru naszego zdjęcia poprzez dodanie wielu dodatków czy przez zmianę nasycenia barw. Są także filtry, które mają naśladować stare aparaty np. Holgę. Każdy powinien znaleźć tam coś dla siebie. Magic Hour działa bardzo, ale to bardzo sprawnie i szybko. Edycja przebiega momentalnie, a efekty są zadowalające, więc jeśli ktoś szuka ciekawej aplikacji do przerabiania zdjęć – warto spróbować z Magic Hour. Magic Hour w wersji płatnej kosztuje $1,99, a wersja lite dostępna jest za darmo. Aplikacja ma także swoją wersję na iOS i kosztuje ona $1,99. 