24.10.2011 Muszę przyznać, że od kilku lat nie korzystam niemal wcale z komunikacji miejskiej. Z drugiej jednak strony miałem kilka razy taką sytuację, że zmuszony wsiąść do tramwaju czy autobusu nie do końca ogarnąłem temat zakupu i doboru biletu. Gdzie jest kiosk? Dlaczego automat sprzedażowy nie działa? I tak dalej. Sprzedaż przez telefon mogłaby mnie uratować. I od teraz może. Transportoid dodał tę niezwykle przydatną funkcję.  Transportoid we współpracy z mPay umożliwił zakup biletów przez telefon za pośrednictwem aplikacji na Androida. Cytując informację prasową: Obecnie usługa dostępna jest w Warszawie i działa w sieciach Play, Plus i Orange. Za jakiś czas zostanie rozszerzona również na abonentów T-Mobile oraz kolejne miasta obsługiwane przez mPay – Kraków, Białystok, Lublin i inne. Aby zacząć korzystać z usługi, należy zarejestrować swój telefon dzwoniąc pod numer *145# oraz zasilić wirtualną portmonetkę zgodnie z instrukcją na www.mpay.pl. Póki co zasięg jest więc mocno ograniczony, ale kolejne miasta będą już teraz kwestią czasu. Niezwykle popularna zatem jako rozkład autobusów aplikacja powinna stać się jeszcze bardziej przydatna. No i wciąż pozostaje darmowa, co jest ogromnym atutem. Krótka uwaga odemnie? Naprawdę, zróbcie coś z tą stroną internetową – powiedzieć, że wygląda fatalnie to nic nie powiedzieć. Transportoid można pobrać tutaj. 