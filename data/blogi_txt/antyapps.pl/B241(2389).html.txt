17.05.2012 Hipermarkety, dyskonty i delikatesy regularnie urządzają promocje. Dwa produkty w cenie jednego, duże zniżki na wybrane produkty czy też tygodnie tematyczne z produktami niedostępnymi na codzień. By wiedzieć o nich wszystkich, trzeba by było nagromadzić sporo makulatury. Nie lepiej mieć gazetki promocyjne na swoim telefonie? Aplikacja jest bardzo prosta, ale zarazem sporo wyręcza użytkowników. Wszystkie największe sieciówki nie tylko rozdają gazetki promocyjne w formie drukowanej w swoich sklepach, ale oferują też takowe w wersji cyfrowej. Na stronie Carrefoura, Reala czy Biedronki można przeglądać takie ulotki z pomocą dedykowanego systemu, bądź pobierać w PDF-ach. Fajna sprawa, ale znowu kosztowałoby nas to sporo pod względem czasowym. Mobilna Ulotka wyręcza nas w tej kwestii. W rzeczywistości ta aplikacja po prostu wyświetla PDF-y z ulotkami wybranych sklepów. W sumie są tutaj chyba wszystkie największe sieciówki. Mobilna Ulotka zawiera gazetki takich podmiotów jak: Carrefour, Tesco, Real, Intermarche, Auchan, Rossmann, Castorama, Alma, RTV Euro AGD, Żabka, Pepco, ABC, Lidl, Delima, Deichmann oraz Leroy Merlin. Długa lista. Przeglądarka PDF-ów trochę kuleje. Zdarza się, że się przycina, tudzież pojawiają się na niej różne artefakty. Mrugają jakieś czarne kwadraty i tego typu dziwactwa. Mimo tego przeglądanie jest w miarę wygodne. Po prostu efekt wizualny nie jest najlepszy. Mobilna Ulotka pozwala także na tworzenie listy zakupów. Ta jest jednak bardzo ograniczona i opiera się jedynie na wpisywaniu nazw, jak w prostej liście to-do. Listonic’owi do pięt nie sięga, ale część użytkowników może tę funkcję docenić. Zapisaną listę zakupów możemy potem udostępnić komuś innemu za pomocą zewnętrznej aplikacji. Swoją drogą pozycje do listy możemy dodawać z poziomu gazetki. Ot, wyłapiemy promocję i możemy od razu dopisać zakup do listy. Fajnie. Podsumowując, program jest naprawdę funkcjonalny. Szkoda tylko, że oprawa wizualna kuleje – i to niesamowicie. Mimo tego program dostępny jest za darmo. Zachęcam do wypróbowania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 