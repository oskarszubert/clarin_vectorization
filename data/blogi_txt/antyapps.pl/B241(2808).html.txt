13.03.2012 Oprócz gry Mass Effect Infiltrator towarzyszącej premierze Mass Effect 3 Electronic Arts zdecydowało wydać się drugą aplikację będącą całkowicie darmowym dodatkiem i niejako leksykonem dla całego uniwersum. Mass Effect Datapad przyda się wszystkim, którzy jeszcze grają w ostatnią grę Bioware, w szczególności, że otrzymujemy wiadomości kontaktowe od naszych towarzyszy wspominające sukcesy komandora Sheparda.  Aplikacja podzielona jest na pięć głównych części, przy czym niektóre wypełnione są zawartością, a inne stanowią tylko dodatek. Zaczynając od góry mamy Informacje Przymierza, co odpowiada w praktyce twitterowi konta Bioware i przekazuje najnowsze wieści ze świata gry. Możemy nawet na nie odpisać, ale to już nie z poziomu aplikacji, a otwierając stronę w przeglądarce lub na facebooku. Tutaj dostajemy tylko link. Dalej jest mail, czyli interesujący aspekt łączności między pełną wersją Mass Effect 3 oraz opisywaną aplikacją. Datapad przesyła nam maile od naszych towarzyszy z pola walki i nawiązują one bezpośrednio do dyskusji, które odbyliśmy w grze. Niestety ich przydatność maleje, gdy przypadkowo skończyliśmy już grę, bo wtedy to takie czytanie po fakcie. Gdybyście jednak jeszcze planowali przejść Mass Effect 3 to warto skorzystać z Datapad, będzie co poczytać w trakcie przerwy na kawę w pracy. Duży atut tego elementu to polska wersja językowa – podobnie, jak w dużej produkcji i tutaj mamy dostępny polski język. Następna jest zakładka z „mediami”, co w skrócie odpowiada materiałom marketingowym, które możemy sobie obejrzeć. Jest to pokaźna biblioteka obrazków oraz 3 trailery. Szkoda niestety, że żadnego z obrazków nie możemy zapisać chociażby w pamięci telefonu czy też ustawić jako tapetę. Bez tego to taki niepotrzebny dodatek. Galaktyczna wojna jest interesująca, bo pozwala zdobyć najlepsze zakończenie w Mass Effect 3, ale wymusza odpalanie aplikacji Datapad co jakiś czas, aby odebrać wykonane zadania. Idea podobna do Farmville, chociaż niestety nie jest to ani bardzo rozwojowe ani szczególnie rozbudowane. Po kilku próbach czuję, że przestanę tam wracać. Leksykon to właśnie wspomniana baza wiedzy o uniwersum gry – są tu opisane rasy, statki, są do nich zdjęcia. Mnóstwo dodatkowej wiedzy o tymże świecie, chociaż szkoda, że nie jest to spięte z leksykonem w głównej grze, bo dzięki temu mógłbym to czytać w pracy przykładowo zamiast w domu, gdy wolę grać. Przez to w końcu nie czytam leksykonów prawie wcale, a w Datapadzie bym to z chęcią robił. Nie jest to szczególnie przydatna aplikacja, gdy już skończyliście swoją przygodę z Mass Effect 3, ale jeśli dopiero ją zaczynacie to może ułatwić i uprzyjemnić zabawę, a przede wszystkim jest darmowa. Przeciwnie do Infiltratora, który kosztował naprawdę sporo. Link do aplikacji Datapad (wersja uniwersalna). 