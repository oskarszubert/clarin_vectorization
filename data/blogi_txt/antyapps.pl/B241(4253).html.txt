10.02.2012 Pamiętacie Mario, czyli sympatycznego hydraulika od Nintendo i grę Mario Kart, w której wraz z całą ferajną ścigał się gokartami? Tiki Kart 3D to bardzo podobna gra – powerup’y, duże prędkości i szczypta dziecinności w grafice. Sprawdźcie to! Jak w to się gra? Gra została podzielona na dwa tryby: Circuit i Practise. W tym pierwszym naszym zadaniem jest oczywiście pokonywanie kolejnych przeciwników w wyścigach, podczas gdy w tym drugim możemy po prostu ćwiczyć przejazdy na kolejnych planszach. Podczas przejazdów na planszy często i gęsto rozsiane są power-upy, które w tej grze kryją się pod ananasami. Dodatkowo nie jest tak, że dostajemy ukryty bonus, a to my sami po wjechaniu na ananas losujemy naszego power-upa. Z boku ekranu pojawia się odpowiedni przycisk, który pozwala nam zatrzymać losowanie – dostajemy to, co wypadło. Przyzwyczaić się trzeba do sterowania. W Android Markecie spotkałem się z negatywnymi komentarzami odnośnie trybu sterowania, iż jest wkurzające czy „czasem nie działa”. Po prostu jest ono inne – telefonu nie przechylamy w poziomie, a kręcimy nim jak kierownicą, dlatego najlepiej gdyby znajdował się na wprost nas. Do przyspieszenia wystarczy naciśnięcie ekranu w dowolnym miejscu. Sama gra ma także swój unikalny klimat. Ma własnych bohaterów i odpowiadające im stroje czy wygląd plansz. Pojawiają się oni również w innych produkcjach tego studia deweloperskiego, na przykład w Tiki Golf 3D.  W grze dostępnych jest 8 gokarów, 15 tras, jako power-upy możemy zgarnąć miny, rakiety, kule ogniste, czy olej do wylewania tuż za przeciwnikiem. Pojawia się tutaj także różnorodność pod kątem poziomu trudności – do wyboru są trzy, tak samo jak pojemności silników gokartów. Każdy z tych gokartów ma swój własny sposób prowadzenia i cechy takie jak na przykład przyspieszenie czy szczytowa prędkość. Czy warto? Gra w wersji z reklamami jest dostępna za darmo. Reklamy te nie są jednak inwazyjne i pojawiają się jedynie w poszczególnych menu, nie ma ich podczas przejazdów. Warto spróbować, gdyż jest to może nie rewelacyjna, ale na prawdę dobra ścigałka. W Android Markecie jest dostępna także wersja płatna bez reklam. Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 