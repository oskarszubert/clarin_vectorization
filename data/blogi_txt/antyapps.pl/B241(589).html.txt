20.06.2013 Tak duże promocje, na tak dobre (i drogie) aplikacje nawet w AppStore zdarzają się naprawdę rzadko. Jeszcze przez kilka godzin Calendars+ by Readdle w wersji uniwersalnej dostępny będzie za darmo. Biorąc pod uwagę standardową cenę aplikacji, która wynosi bagatela, niemal 6€, grzechem byłoby nie skorzystać z okazji;) Calendars+ by Readdle to jeden z najlepszych kalendarzy dostępnych na urządzenia działające pod kontrolą systemu iOS. Aplikacja jest znakomitą alternatywą dla standardowego terminarza, będącego integralną częścią mobilnego ekosystemu Apple.  Wygląd programu odbiega lekko od tego, do czego przyzwyczaiła nas systemowa aplikacja. Nie znajdziemy tutaj zbędnych ozdobników, czy innych bajerów – jest prosto i bardzo przejrzyście. Kalendarz od Readdle obsługuje pionową i poziomą orientację ekranu zarówno na tabletach, jak i smartfonach. Calendars+ prezentuje niestandardowe podejście do przypisywania daty i godziny planowanym wydarzeniom. Znany z iOS’owego kalendarza i wielu konkurencyjnych programów efektowny (ale nie zawsze efektywny) „kołowrotek”, został tutaj zastąpiony praktyczną, prostszą i szybszą w użyciu tablicą.  Po zaznaczeniu odpowiednich opcji terminarz Readdle zsynchronizuje się ze swoim systemowym odpowiednikiem oraz Kalendarzem Google. Usługa działa szybko i bezproblemowo. Na uwagę zasługują także stosunkowo rozbudowane (jak na iOS) możliwości dostosowania aplikacji do własnych preferencji. Nawet w słynącym z wszelkiego rodzaju obniżek AppStore, taka promocja zdarza się bardzo rzadko. Jeszcze przez kilka godzin Calendars+ możecie pobrać za darmo (normalna cena wynosi dokładnie 5,99€). 