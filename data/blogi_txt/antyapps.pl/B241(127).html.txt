02.07.2013 Alien Zone Plus jest tego idealnym dowodem, bo mimo że jako strzelanina ma szansę przypaść do gustu wielu osobom, to tamtejsza ilość cyferek, przedmiotów i wszechobecne zagubienie wynikające z braku dobrego wprowadzenia do całej zabawy zaciera jakiekolwiek miłe wrażenia. Niestety. Dungeon crawler w klasycznym rozumieniu, osadzony w kosmicznych realiach. Stacja zaatakowana, miasto pełne zainfekowanych mieszkańców i tajemniczych potworów. A tak się niefortunnie składa, że jesteśmy jedynymi, którzy mogą je ocalić. Dlatego wraz z niewielkim zastępem pomocników, do tego uzbrojeni po zęby, ruszamy na wojnę.  Hordy coraz mocniejszych przeciwników, za których rozstrzelanie nagradzani jesteśmy zestawem punktów doświadczenia. Lepsze bronie, silniejsze ataki i specjalne przedmioty. Wszystko to czeka na nas podczas naszej przygody… albo w zaimplementowanym w grze sklepiku, do którego dość szybko będziecie musieli zajrzeć, jeśli dacie się porwać tamtejszej rozgrywce. Uspokoję Was jednak, bo albo jestem ślepy, albo nie ma tam wirtualnej waluty którą możecie nabyć w ramach mikropłatności Na szczęście na Waszej drodze napotkacie także wiele porozrzucanych dóbr, ze specjalnymi kluczami pozwalającymi dotrzeć do pojemników z jeszcze lepszymi dodatkami w roli głównej. Niestety, tych będzie jak na lekarstwo, ale nie myślcie sobie, że jednorazowe przebrnięcie przez dostępnych 20 plansz będzie końca. Jeśli zechcecie poszaleć, będziecie zmuszeni przechadzać się nimi kilkukrotnie by stać Was było na to, co twórcy przygotowali najlepszego.  Sterowanie i nawigacja może do najtrudniejszych nie należą, jednak nie ma co ukrywać — na starcie dostajemy cały pulpit z przyciskami i mamy prawo czuć się zdezorientowani. Wirtualna gałka analogowa, nad którą znajduje się skrót do apteczek z lewej strony to dopiero początek. W prawej części ekranu czyha na nas cała klawiatura odpowiedzialna za poszczególne bronie i przedmioty, a jakby tego było mało na górze kolejne błękitne przyciski. Co się pod nimi skrywa? Dowiecie się jedynie metodą prób i ewentualnych błędów ;-)  Alien Zone Plus bardzo pozytywnie zaskoczył mnie chorą wręcz ilością ekwipunku, rozbudowaniem, brakiem mikropłatności i ciekawymi labiryntami — bo tak prezentują się tamtejsze korytarze. Niestety potrzeba sporo czasu by przyzwyczaić się do interfejsu i brak porządnego samouczka również nie zachęca do zabawy. Grę w wersji uniwersalnej można nabyć za blisko 5,99$ — obecnie jednak trwa promocja, w której można pobrać tytuł za darmo, do czego — mimo wszystko — bardzo serdecznie zachęcam. 