14.01.2013 Prognozy pogody to wciąż jedne z najczęściej pobieranych aplikacji na systemy mobilne. Jedni preferują programy ładne z minimum informacji, inni stawiające na dane, ale niekoniecznie kuszące oko interfejsem. Obie te grupy powinna zadowolić oficjalna aplikacja AccuWeather dla Windows Phone. AccuWeather prognozuje pogodę wyjątkowo trafnie. Takie odczucia mam po 2 tygodniach testu aplikacji. A nie były to łatwe tygodnie do prognozowania. Deszcz, śnieg, wiatr, +8/-8, pochmurnie, słonecznie, program miał się czym wykazać i poradził sobie ze swoim zadaniem dobrze. Najważniejszy aspekt każdej pogodynki zaliczony. Aplikacja stara się komunikować z nami w języku polskim, ale wychodzi jej to średnio. Część komunikatów, jak i większość nazw opcji w menu nie zostały przetłumaczone. Otrzymujemy dziwną mieszankę nazw angielskich i polskich, co potrafi wprowadzić mały chaos podczas korzystania z aplikacji. Na szczęście fragmenty już przetłumaczone, wydają się brzmieć poprawni.  Standardowa pogoda dostępna jest w podglądzie dniowym oraz godzinnym. W każdym z tych zakresów znajdziemy takie informacje jak temperatura (w tym odczuwalna), wilgotność powietrza, prędkość i kierunek wiatru oraz dane opadowe. Jedynie miłośnicy wykresów mogą być zawiedzeni. Ciekawym dodatkiem jest opcja lifestyle. Prezentuje ona ocenę warunków pogodowy dla poszczególnych forma spędzania czasu na wolnym powietrzy oraz zagrożeń dla alergików i astmatyków. AccuWeather obsługuje wszystkie 3 wielkości kafelków. Niestety nie mamy zbyt dużego wpływu na to jakie dane zostaną na nich wyświetlone oraz jak będą działały. Doskwiera zwłaszcza brak tła dla tylnej strony kafelka. Jest to odczuwalne zwłaszcza przy największym rozmiarze, pozostaje sporo niewykorzystanego miejsca. Ubogo prezentują się opcje aplikacji.  Wprawdzie grafikom na ekranie blokady oraz kafelkach wiele brakuje do tych z Weather Flow, ale i tak prezentują się bardzo ciekawie i estetycznie. Oczywiście odpowiednia tapeta na ekranie oraz informacje pogodowe, pojawią się jedynie na urządzeniach z Windows Phone 8. Do interfejsu trudno mieć zastrzeżenia. Jest logicznie zaprojektowany. Co ważne, aplikacja dostępna jest za darmo, a w wersji dla naszego kraju jak na razie nie posiada reklam. Użytkownicy telefonów z serii Lumia, mogą odnaleźć inną wersje AccuWeather od Nokii. Jednak ta globalna jest lepsza i częściej aktualizowana. Jeżeli szukasz dobrej, darmowej pogodynki na swój telefon i chcesz w pełni wykorzystać możliwości swojego telefonu, sprawdź AccuWeather. Windows Phone 7.5: działa, Windows Phone 8: działa, Lumia 610: działa 