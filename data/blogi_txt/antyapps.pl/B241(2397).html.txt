22.07.2013 Jednym z rodzai aplikacji, które zawsze potrafią wywalczyć sobie miejsce w pierwszej dziesiątce naszych rankingów, są programy do pobierania i tworzenia dzwonków. Wprawdzie Windows Phone od wersji 8 posiada możliwość ich łatwego wgrywania za pomocą komputera, ale jednak chęć odnalezienia czegoś oryginalnego, skłania wielu do sięganiu po dodatkowe rozwiązania. Jednym z nich może być MobiTunes. MobiTunes jest edytorem za pomocą którego stworzymy własne melodie i ustawimy je jako dzwonek. Komponowanie jest proste i nie powinno sprawić problemu nikomu. Aby wstawić dźwięk w określone miejsce, po prostu dotykamy je na ekranie. Mamy dostęp do 4 różnych kanałów, oczywiście nie musimy korzystać ze wszystkich, domyślnie na 3 pierwszych ustawiono pianino, a na czwartym perkusje. Aby je zmienić należy skorzystać z opcji. Do wyboru mamy 20 różnych instrumentów. Jeżeli nasza wiedza muzyczna wykracza poza przeciętną, możemy edytować także tempo, długość taktu, skalę czy też klucz. W przypadku gdy nazwy te nic Wam nie mówią, wystarczy zostać przy domyślnych ustawieniach i dodawani dźwięków. Stworzony przez nas utwór możemy nie tylko zapisać i użyć jako dzwonka, ale także udostępnić szerszej publice za pomocą aplikacji. Działą to też w drugą stronę, mamy możliwość pobierania dzwonków stworzonych przez innych użytkowników. Na chwilę obecną ich ilość nie jest zbyt duża, ale jeżeli aplikacja zyska popularność stan ten zapewne się zmieni.  Pewne zastrzeżenia mam do jakości samych dźwięków, czyli fundamentu tej aplikacji. Nie wiem czy to wina głośników w Lumii 920 (nie należą do najlepszych) czy też samych próbek, ale nie brzmią zbyt dobrze, zwłaszcza przy podwyższonej głośności. Możliwe że efekt ten da się zniwelować zabawą w ustawieniach. Sam interfejs jak już wspomniałem nie należy do skomplikowanych. Wprawdzie wymaga przynajmniej jednego przeklikania w celu odnalezienia poszczególnych ustawień, ale całość rozmieszczono logicznie i konsekwentnie. Podczas testów aplikacji kilkukrotnie zawiesiła się na wybranych elementach (np ustawieniach), trzeba było z niej wyjść i uruchamiać na nowo. MobiTunes przywołał mi na myśl stare kompozytory dzwonków umieszczane w Nokiach i innych telefonach komórkowych. Wprawdzie technologia mocno się zmieniła, ale idea pozostała podobna. Chęć stworzenia czegoś swojego. MobiTunes jest dobrym narzędziem do realizacji tego celu. Wprawdzie posiada jeszcze kilka drobnych wad, ale już teraz dobrze spełnia swoje zadanie. Autor udostępnił dwie wersje, darmową oraz płatną (3,49zł) różnie je jedynie obecność reklamy. 