11.01.2013 Nie tak dawno temu opisywałem aplikacje banku PEKAO, zastanawiając się czy za jej przykładem pójdą też kolejni, wypełniając koszmarne braki w tym segmencie Windows Phone. Na odpowiedź nie trzeba było długo czekać, dosłownie po kilku dniach do Marketplace trafiła aplikacja BZWBK24. Drogę miała łatwą, gdyż tworzył ją ten sam developer co aplikację PEKAO. Widać to w każdym detalu obu programów. Owszem interfejsy różnią się nieznacznie, osobiście uważam ten z BZWBK24 za lepszy. Tak więc poza możliwościami zarządzania kontem mamy dostęp do wyszukiwarki bankomatów i placówek, szybkiego kontaktu (numery są dobrze opisane), nowością jest możliwość zamówienia połączenia głosowego w celu rozmowy o konkretnym produkcie. Podobnie jak PEKAO aplikacja posiada kursy walut, w jej przypadku zabrakło jednak kalkulatora oraz rozszerzonej treści. Wydają się być elementem niedopracowanym.  Podobnie jak poprzednio mamy też wersję demo, która wytłumaczy nam zasady działania naszego mobilnego konta, a osobom niezwiązanych z bankiem pozwoli zapoznać się z jego możliwościami. Interfejs świetnie rozumie idee metro i choć jak już wspomniałem, jest dziełem tych samych twórców co w PEKAO, to zadbali oni o kilka nowych elementów. Widać, że szukają najlepszych rozwiązań i dobrze rozumieją zasady Windows Phone. Niestety, ponownie zabrakło wsparcia dla wysokich rozdzielczości…  Klientów banku chyba nie muszę zachęcać do pobrania. Mam nadzieję, że na tej fali powstaną kolejne aplikacje, może niekoniecznie autorstwa tej samej ekipy. Czekam też na aktualizacje już dostępnych aplikacji, tak aby wykorzystały także potencjał drzemiący w Windows Phone, a nie zostały skazane na egzystencję w wersji 1.0.  Ps: Wreszcie zaczyna się coś dziać na poważnie z aplikacjami. Dawno nie było tak dobrego początku miesiąca. :) Logo: ideaexpo.pl Windows Phone 7.5: działa, Windows Phone 8: działa, Lumia 610: działa 