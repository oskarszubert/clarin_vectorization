18.01.2012 Temple Run to jedna z wielkich niespodzianek zeszłego roku – gra, która została wydana na App Store, jako płatna aplikacja i szybko przepadła w gąszczu innych produkcji. Na szczęście twórcy, firma Imangi, nie poddała się i postanowiła spróbować swoich szans w dystrybucji gry za darmo, ale z mikropłatnościami dla chętnych. To był strzał w dziesiątkę. Do dziś w Temple Run zagrało 20 milionów osób, a niedługo ta liczba znacząco się powiększy, bo tytuł zmierza na Androida. Gra, w której naszym celem jest po prostu zabiec, jak najdalej zanim wpadniemy do rzeki czy też uderzymy w drzewo wywodzi się z tej banalnej formuły, w której chodzi tylko o poprawianie własnego wyniku. Twórcy jednak zadbali, żeby odpowiednio urozmaicić rozgrywkę – grafika to pełne 3D, musimy używać akcelerometru do zbierania monet, a gestów do przeskakiwania i unikania przeszkód. Temple Run naprawdę bawi i chociaż odpalam go coraz rzadziej, to ani przez sekundę nie miałem myśli, żeby grę skasować z telefonu. To po prostu coś pokroju Doodle Jump czy Fruit Ninja – musi tu być, bo nie znam dnia ani godziny, gdy znów będę miał ochotę na bicie rekordów w bieganiu.  O wersji iOSowej pisałem tak: Temple Run jest darmowe, a zagrałem w niego już kilkanaście, jeśli nie kilkadziesiąt razy. Zdecydowanie dobra inwestycja w odrobinę miejsca w pamięci telefonu. Zwróci się z nawiązką i przynajmniej przez jakiś czas zastąpi wysłużonego Doodle Jumpa czy cokolwiek innego w co gracie, żeby się odstresować. 85 tysięcy osób wystawiło grze 5 gwiazdek, więc to o czymś musi świadczyć. Możecie ją pobrać tutaj - Link do aplikacji (wersja uniwersalna).  Jeśli chodzi o gry to Android jest jednak tym drugim i z reguły twórcy testują swoje pomysły najpierw na platformie Apple. Ma to jednak swoje plusy – zamiast czekać, aż deweloper dojdzie do wniosku, że wersja płatna i tak się nie sprzeda posiadacze telefonów z systemem Google mogą od razu cieszyć się najlepszą możliwą wersją gry. W przypadku Temple Run to właśnie wersja darmowa i 7 milionów użytkowników odpalając grę codziennie nie może się w tej kwestii mylić. 