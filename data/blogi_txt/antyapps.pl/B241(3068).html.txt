25.09.2013 Pismo Święte jest bardzo ciężkich materiałem do przeniesienia na aplikację mobilną. Zwłaszcza jeżeli chcemy to zrobić dobrze. Spora ilość treść oraz charakterystyczny podział, sprawiają że wiele zależy od przemyślanego interfejsu programu. Zarówno iOS jak i Android ma już swoje odpowiedniki takich aplikacji, Windows Phone doczekał się jej stosunkowo niedawno. Aplikacja opiera się na przekładzie Pisma Świętego Biblii Tysiąclecia (IV wydanie) wydawnictwa PALLOTTINUM, czyli obecnie jednego z najbardziej popularnych. Główne menu dzieli się na dwie zakładki. W pierwszej mamy odnośniki do Pisma Świętego, czytań, popularnych modlitw i wyszukiwarki. W drugiej odnajdziemy nasze zakładki. Nawigacja po poszczególnych księgach i fragmentach jest bardzo dobrze pomyślana. Co więcej tekst wczytuje się szybko. Kilka chwil i bez problemu można opanować jak sprawnie poruszać się po aplikacji. Na dolnej belce, poza przyciskami cofającymi nas stronę wcześniej, bądź też przenoszącymi stronę później dodano skrót do tworzenia zakładek. Jego nazwa jest lekko myląca. Tak naprawdę tworzymy listę ulubionych fragmentów, które zaznaczamy tak jak normalny tekst na Windows Phone. W Aplikacji odnajdziemy też wspomniane wcześniej czytania na każdy dzień tygodnia (wraz z psalmami, ale bez komentarza).  Dodatkowo autor w aplikacji zawarł modlitewnik z popularnymi modlitwami oraz litaniami. A wszystko to bez problemu dostępne w jednym miejscu i offline. Na słowa pochwały zasługuje także wyszukiwarka, która dobrze radzi sobie ze sporymi zasobami tekstu. Jej jedyny minus to brak wsparcia dla przycisku enter. Gdy wpisujemy frazę opcję wyszukaj przesłania ekranowa klawiatura. Bezcelowo możemy wtedy wciskać enter co nie przyniesie żadnego efektu. O interfejsie już wspomniałem, poza kilkoma drobnymi błędami jest mocną stroną aplikacji. Po dłuższych testach brakuje mi kilku opcji z innych podobnych programów. Przykładowo możliwości powiększania, bądź też pomniejszania tekstu. Nie do końca przemawia do mnie także kolorystyka programu. Zwłaszcza zielone tło. Tak jak w czytnikach ebooków autor mógłby dać możliwość jego zmiany, bądź też koloru czcionki. No i nieszczęsne niedopasowanie do wysokich rozdzielczość, które widać zwłaszcza na kafelku. Pismo Święte dostępne jest za darmo, dodatkowo nie zawiera żadnych reklam. Dostępne jest zarówno dla Windows Phone 7 jak i 8. Dzięki wbudowanemu modlitewnikowi i czytaniom może Wam zastąpić kilka innych aplikacji, w jednym miejscu gromadząc to co istotne. Niestety w takim przypadku brakuje jej kilku drobnych smaczków jakie posiadają dedykowane aplikacje. 