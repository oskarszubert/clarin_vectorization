08.07.2013 Weekend okraszony prawdziwie wakacyjną pogodą dobiegł końca, ale spokojnie. Dziś w AppStorze tyle przecen, że naprawdę nie powinno to Was specjalnie martwić. Nie od dziś wiadomo, że takowe potrafią osłodzić życie. A jeśli znajdują się w niej takiej jakości produkty, w dużej mierze udostępnione za darmo, to nawet poniedziałek nie wydaje się być specjalnie złym :-) Where’s my Water to jedna z najlepszych gier mobilnych, z jakimi kiedykolwiek miałem do czynienia. Pewnie sporo tutaj sentymentu, bo była jedną z pierwszych które wciągnęły mnie na dłużej, ale mimo upływu lat to wciąż jeden z tych pomysłów, gdzie nie potrafię się złościć na sequele — a tych doczekała się już kilku, w tym ostatni z Myszką Mickey w roli głównej. Gra w wersji uniwersalnej dostępna jest obecnie za darmo! Przejdź do wpisu.  Tiny Wings — idealny przykład gry, która mimo że zarówno pod względem rozgrywki jak i oprawy jest bardzo nieskomplikowaną pozycją, to wciąż daje ogromnie dużo frajdy przy pobijaniu kolejnych rekordów i wielu posiadaczy iSprzętów mimo upływu lat nie ma serca wyrzucić jej z pamięci tychże urządzeń.  Podobnie jak w przypadku Where’s my Water, i tutaj obie wersje gry zostały przecenione na okrągłe zero! Przejdź do wpisu.  Infinity Blade to pierwsza część kultowego RPG skrojonego specjalnie na sprzęty mobilne. Epicka historia przez jednych kochana, przez innych nienawidzona — trudno jednak przejść obok tej gry obojętnie. Co prawda tutaj nie dostaliśmy jej po raz kolejny za darmo (przypominam, że nie tak dawno była w AppStorze App of the Week), ale została przeceniona o połowie i obecnie można ją nabyć za niespełna trzy dolary. Przejdź do wpisu.  Infinity Blade II — no ale właśnie, z okazji całego tygodnia z darmowym Infinity Blade mieliście szansę się już z nim zapoznać, a co z sequelem? Ten już nie raz był przeceniany, ale jednak z tego co pamiętam nie udało mu się dotychczas dobrnąć do pułapu, gdzie rozdawaliby go za darmo. Do dzisiaj! Kontynuacja to w prawdziwym tego słowa znaczeniu: jeszcze więcej, jeszcze lepiej, jeszcze ładniej… kto nie grał, niech się nawet nie zastanawia! Przejdź do wpisu.  Superbrothers: Sword   Sorcery EP — kultowy indyk jakiś czas temu już zawitał na iOS, jednak to kolejna z gier, której nie mieliśmy jeszcze szans nabyć specjalnie tanio, o darmowej wersji nawet nie wspomnę. Aż do dziś — o ile androidowcy cieszyli się nim przy okazji jednej z odsłon Humble Indie Bundle, nam przyszło trochę poczekać. Ale jest, za darmo, w wersji uniwersalnej. Kto nie grał, niech się nie zastanawia! :)  Na koniec, żeby nie było że samymi grami człowiek żyje, Traktor — zaawansowana aplikacja dla miłośników miksowania muzyki. Nie znam się specjalnie na takich rzeczach, dlatego tuż po włączeniu zacząłem stopniowo sprawdzać co, jak i gdzie. Ale przecena z pięciu dolarów (wersja na iPhone’a) oraz dwudziestu dolarów (wersja na iPada) mówi sama za siebie. Nie ma się nad czym zastanawiać! 