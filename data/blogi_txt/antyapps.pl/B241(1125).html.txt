10.09.2012 Kilkanaście dni temu Paweł opisywał niewielką aplikację przeznaczoną do śledzenia paczek przesyłanych za pośrednictwem największych w kraju dostawców. Jedną z wad opisywanej Gdzie jest paczka? jest brak obsługi iPada. Użytkownicy tabletu firmy Apple mają jednak wybór – mogą sięgnąć chociażby po iPaczkę, która jest aplikacją uniwersalną – zainstalujemy ją zarówno na iPhonie, iPodzie Touch jak i iPadzie. Interfejs iPaczka jest przejrzysty i minimalistyczny – obsługa programu nie powinna sprawić najmniejszych problemów nawet przy pierwszym jego uruchomieniu. Za pomocą rozwijanego menu wybieramy wprowadzoną wcześniej przesyłkę lub tworzymy nową. By wprowadzić paczkę do programu wymagane jest wpisanie jej numeru oraz firmy obsługującej. Niestety nie ma możliwości praktycznego zeskanowania kodu kreskowego (opcję tą oferuje wiele konkurencyjnych aplikacji, m.in. Gdzie jest paczka?). iPaczka obsługuje największych dostawców przesyłek w Polsce: Pocztę Polską, DHL, DPD, K-EX, Siódemkę, Pocztex oraz UPS. Wśród tych dostawców zabrakło niestety popularnego GLS. Aplikacja informuje użytkownika o losach przesyłki za pomocą przejrzystej listy zdarzeń wśród których znajdziemy moment nadania, wysłanie, przyjęcie itp. Program, przeznaczony jedynie na iOS pobierzemy stąd. 