18.03.2013 Kolejna aplikacji z rodziny VOD trafia na telefony z systemem Windows Phone. Po ipli, tvn player oraz HBO Go, przyszła pora na Telewizję Tu i Tam od Orange. To dobra wiadomość, niestety programiści zadbali by nie było tak pięknie i radość użytkowników nie trwała zbyt długo.  Aplikacja wymaga od nas posiadania darmowego konta na portalu orange.pl. Dla klientów tej sieci, takie konto daje wiele dodatkowych możliwości, wszyscy inni mogą je założyć w celu obejrzenia kilku darmowych kanałów. Na start wita nas ekran z regulaminem, po jego akceptacji okno informacyjne odnośnie kosztów jakie nam grożą w przypadku oglądania wideo korzystając z transmisji danych.  Jako rowiązanie mamy szybki skrót do włączenia wi-fi, możliwość zakupu pakietu multimedialnego (brak podania ceny sms premium, a nie jest ona mała!) oraz zakupu specjalnego abonamentu, w którym to transmisja danych na Telewizję Tu i Tam jest nielimitowana. Jeżeli nie interesuje nas żadna z tych opcji wybieramy po prostu „wejdź do aplikacji”. Okno z tym komunikatem będzie nas witało za każdym razem.  Aplikacja daje nam dostęp do różnej ilości kanałów TV. Są to zarówno stacje polskojęzyczne jak i zagraniczne. Wszystko zależy od posiadane pakietu. Jako klienci Orange, za darmo możemy oglądać takie kanały jak: 4fun.tv, Rebel:tv, Fashion TV, BBC World, Euronews, Eska TV, Polo Tv czy też kilku z grupy Orange (w tym Orange Sport). Jakość kanałów dopasowuje się do jakości połączenia z internetem, choć i tak nawet przy dobrym łączu, obraz nie każdego zadowoli. Kolejna sekcja to materiały video. Nie wiem kto wpadł na tak genialny pomysł, aby wyświetlać w aplikacji funkcje które są dla niej niedostępne. Ok, rozumiem można się tłumaczyć, że ktoś może mobilnie chcieć wypożyczyć film który obejrzy na komputerze. Jednak aplikacja w celu zakupu i tak przekierowuje do strony www, która nie jest dopasowana do urządzeń mobilnych. Mi nie udało się nawet zaznaczyć że zgadzam się z regulaminem, co jest niezbędne do wypożyczenia filmu. Mamy więc w programie opcję, która zajmuje bardzo dużą część UI w kilku zakładkach, a która za każdym razem przywita nas komunikatem o nieobsługiwaniu jej przez Windows Phone. Kompletnie bez sensu.  Sam interfejs wykonano poprawnie. Nie odbiega zbytnio od innych systemów. Nie jest idealny, ale pozwala na w miarę sprawne poruszanie się po aplikacji. Podczas testów, aplikacja ani razu się nie zawiesiła/zresetowała co bardzo często zdarza mi się podczas korzystania z wersji iOS/Android. Dobrze, że kolejny rodzimy program VOD trafia na nasze smartfony z Windows Phone, nie rozumiem jednak dlaczego, autorzy wypuścili go w takiej kalekiej wersji, do tego eksponując niedziałające elementy. Niestety aplikacje od Orange nie słyną z aktualizacji, tak więc na poprawę tego stanu zapewne przyjdzie nam długo poczekać. A na razie można się cieszyć z dostępu do kanałów TV.       Warto odnotować że jest, działa i 