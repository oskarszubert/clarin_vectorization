12.07.2012 Pradawny las, w nim drzewo na drzewie i ty oraz twoja wierna siekiera. Po co pracować w zoologicznym, skoro można zostać drwalem? A potem nie pozostaje już nic innego jak porąbać drewno na równe części, aby potem radośnie mogło trzaskać w kominku. Gorzej, jak pod naszą siekierę podejdzie jakiś królik… albo diabeł! Rąbanie drewna to naprawdę ciężka robota. Ale zawsze można odpalić sobie aplikację i zamiast się męczyć i pocić, pociąć wirtualne pieńki. Jak w grze Chops Ahoy. Gra jest prosta, jak… rąbanie drzewa. Otóż nasz bohater ma za zadanie rąbać pnie za pomocą siekiery podawane przez postać przypominającą szalonego doktora. Jego szaleństwo łatwo rozpoznać, bo czasami pod naszym ostrzem znajdzie się drewno, a czasami królik. Na czym polega ta gra? No cóż, skomplikowaniem nie grzeszy. Idea jest prosta. Ciąć drewno, nie ciąć istot żywych lub mitycznych. Gra to typowa zręcznościówka badająca nasz refleks. Pieński pojawiają się z różnym tempie i przemieszane są z różnymi stworkami. Aby było trudniej czasami pojawi się zwierzak, ale czasami tylko jego kształt wystrugany w drewnie. W ułamkach sekundy musimy więc zdecydować, czy możemy opuścić naszą siekierę czy nie. Jeżeli będziemy wahać się za długo to przegramy. Jeżeli trafimy królika czy diabła lub inną kreaturę: również. Proste? Proste!  Gra ma jeden minus. Szybko może się znudzić. Wprawdzie w raz z kolejnymi poziomami pojawiają się nowe plansze i stwory, ale generalnie rozgrywka się nie zmienia: trzeba siekać. Z drugiej strony, jeżeli szukamy naprawdę szybkiego przerywnika, to gra jak znalazł: nie wciąga na godziny, ale dostarcza odpowiednią dozę rozrywki, no i trzeba również wykazać się refleksem. Chops Ahoy to prosta, niewymagająca gra. I taka miała być. Zresztą tytuł ten jest darmowy, więc zawsze można pobrać i jak się znudzi – usunąć bez żalu. Ocena: 4 