29.10.2013 „Casualowe” gry podbiły serca użytkowników smartfonów. Nic dziwnego – nie wymagają kilku godzin z naszego cennego czasu, a wypełniają chwile znudzenia i oczekiwania. OnNomster to gra z tej kategorii, ale nie należy jej nie doceniać. Różni się od tego co proponują nam autorzy Angry Birds czy Fruit Ninja i wychodzi na tym bardzo dobrze.  Głównym bohaterem gry jest głodny potworek. Naszym zadaniem jest nakarmienie jego przeróżnymi śmieciami i resztkami. Nie robimy tego jednak w konwencjonalny sposób. Gra wykorzystuje bowiem akcelerometr i żyroskop określając położenie telefonu. W centrum ekranu znajduje się nasza postać, zaś ukazujące się w różnych częściach planszy odpadki są naszym celem. Wykonując odpowiedni ruch kierujemy potworka ku „pożywieniu”, a ten ze smakiem chrupie jeden śmieć za drugim. Uważajcie jednak na kule z gumami do żucia!  Gra nie jest skomplikowana. Karmienie potworka może nudzić po pewnym czasie, ale ku mojemu zdziwieniu powracałem do tego tytułu wielokrotnie. Szczerze – wybierając właśnie tę grę rezygnowałem z kolejnej planszy Angry Birds Star Wars, więc to już coś. Oczywiście możliwe jest ratowanie OmNomstera z opałów za pomocą dodatkowego ekwipunku, manipulacja jego wyglądem, ale esencją gry jest potrzeba zaangażowania się, odrobina zwinności i ogromna satysfakcja, gdy udaje nam się nakarmić potworka. OmNomster spodobał mi się na tyle, że mogę polecić go Wam z czystym sumieniem. Cena gry to 0,89 euro, czyli podobnie jak konkurencja. Tutaj do czynienia mamy jednak z czymś wiecej niż tylko „paćkaniem” palcem po ekranie – wbrew pozorom można się nieźle rozerwać machając telefonem w dłoni. Wiąże się to także z tym, że nie będziemy mogli pograć wszędzie – w niektórych miejscach lepiej jest nie wykonywać tego typu ruchów, zaś na przykład w autobusie dokładne sterowanie potworkiem może być awykonalne. 