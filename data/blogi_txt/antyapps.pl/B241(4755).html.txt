18.02.2014 Jakiś czas temu opisywałem na łamach antyapps aplikację do obsługi chmury od Yandex. Rosyjskiego odpowiednika Google. Jeżeli już ją testowaliście, dodam tylko że niedawno otrzymała opcję automatycznej synchronizacji zdjęć z telefonu. Do sklepu Windows Phone trafiła właśnie kolejna aplikacja oparta o ich usługi, tym razem jest to translator. Nigdy wcześniej nie miałem z nim styczność, w większości opierając się na tłumaczu od Googla oraz binga. Muszę jednak przyznać, że testy byłī zadowalające. Losowe próbki tekstu tłumaczył zazwyczaj gorzej niż konkurenci, choć zdarzały się też momenty, iż radził sobie równie dobrze, a nawet lepiej. Wpływ na to ma także wybór języków. Na pewno jednak nie jest to aplikacja nieprzydatna. Tym co mnie zaskoczyło już na samym początku jest minimalistyczny, bardzo prosty wygląd. Właściwie w całości oparty o standardowy szablon metro. Owszem nie wygląda to tak ładnie jak w oficjalnym translatorze od Microsoftu, czy też inny programach opartych o silnik Googla, jednak w tym przypadku zyskujemy co innego, szybkość działania. Uruchamiamy Translate i po chwili możemy już tłumaczyć wybrane słowo bądź też zwrot. To wielka zaleta tej aplikacji.  Yandex Translate domyślnie ustawia dla naszego regionu tłumaczenie z angielskiego na polski. Możemy te języki dowolnie zmienić, bądź też wkleić tekst, a aplikacja sama dokona zmiany. Łącznie obsługiwane jest 36 języków z czego około połowa posiada również wsparcie głosowe. W tej grupie jest też język polski. Oznacza to że tekst tłumaczony jak i przetłumaczony może być w całości przeczytany przez syntezator mowy. Opcja ta działa dobrze nawet przy dłuższych fragmentach, choć potrzebuje wtedy odpowiednio więcej czasu na opracowanie całości. Program dodatkowo oferuje historię wyszukiwań, dzięki czemu możemy powrócić to starych tłumaczeń. Dla j. rosyjskiego oferowane jet także wsparcie słownika. Jako ciekawostkę warto dodać, że Yandex Translate  radzi sobie także z wyrazami polskimi, ale bez użycia charakterystycznych znaków. Nie ważne czy napiszemy piękna czy piekna rozpozna o co nam chodzi. O samym interfejsie już pisałem. Poza prostotą jest także dobrze przemyślany i zaplanowany. Yandex Translate to kolejna aplikacja od wschodniego giganta którą warto przetestować. Wsparcie dla naszego języka jest co najmniej zadowalające, a samo wykonanie aplikacji sprawia, że jest to jeden z najszybszych translatorów na Windows Phone. Do tego dostępny za darmo i bez żadnych reklam. Jeżeli szukacie po prostu dobrego narzędzia, możliwe że Yandex Translate  spełni wasze oczekiwania. Mi do pełni szczęścia brakuje jedynie słowników offline. 