04.11.2013 Każdy sposób na przyciągnięcie uwagi publiki jest dobry. Autorzy opisywanej aplikacji postawili na sentymenty albo miłość do estetyki steampunkowej. Bo nijak inaczej nie jestem w stanie usprawiedliwić istnienia tego mechanicznego, trójwymiarowego zegara na ekranie iPhone’a oraz iPada. Bo program ten nie jestem niczym mniej, niczym więcej, jak po prostu zegarem na ekranie naszego smartfona czy tabletu. Estetycznym, poniekąd nawet magicznym, cykającym jakby faktycznie siedział w nim magiczny mechanizm pełen zębatek, ale to mimo wszystko jedynie wizualizacja. Możemy ją przybliżać, oddalać, a nawet wyłączać dźwięki jeśli wyprowadzają nas z równowagi, ale… nic poza tym. Nigdy nie używałem na tabletach, czy nawet komputerach, opcji związanych pełnoekranowymi zegarami. Być może jestem ignorantem, ale nie jest to dla mnie nic specjalnie wartego uwagi. Jest wykonane poprawnie, ma w sobie pewną magię, ale z mojego iPada uciekł równie szybko, co się na nim znalazł. Wyjątkowo ciekawscy, albo wspomnieni miłośniki steampunku, mogą sprawdzić. Bo nie sądzę, by na kimkolwiek  zrobił on większe wrażenie. Aplikacja na co dzień kosztuje 0,89 euro, ale obecnie trwa promocja w której można go pobrać za darmo. 