30.03.2012 Kolejna gra logiczna. Sporo ich tutaj ostatnimi czasy, ale to dobrze. Rozruszać szare komórki nigdy nie zaszkodzi. Z czym mamy zatem do czynienia? Destroy Boxes to takie Cheese Tower, tylko znacznie prostsze. Jak w to się gra? Nasze zadanie jest teoretycznie banalne. Musimy zniszczyć określoną liczbę klocków tak, aby diament znajdujący się na szczycie wieży nie dotknął ziemi. Jeśli spadnie na ziemię, musimy powtórzyć level. W praktyce diament musi pozostać na górze jednego z klocków. Choć gra wydaje się banalna, wcale taka nie jest. Trzeba ruszyć głową, żeby wymyślić, w jakiej kolejności usunąć klocki, aby całość nie runęła doprowadzając do upadku diamentu. Liczy się tutaj także refleks, bo nie wystarczy jedynie dobry plan. Nawet ułamki sekund decydują o powodzeniu, bo jedno zagapienie się może spowodować, że wieża runie. Czy warto? Gra jest naprawdę fajna, ale ma jeden poważny minus. Obecnie liczba poziomów dostępna w grze to jedynie 20. Twórcy zapowiadają jednak, iż kolejne levele będą pojawiać się w nadchodzących aktualizacjach. Tak czy inaczej, gra jest dostępna za darmo, dlatego warto spróbować.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 