09.03.2012 Choć aplikacja jest prosta i niewielka to brak innych odpowiedników na rynku oraz fakt, iż autor nie dał możliwości przetestowania jej bez zakupu sprawił, że postanowiłem ją zrecenzować. Czy warto zainwestować w SMS głosem? Jak działa samo rozpoznawanie tekstu? Przyzwoicie dobrze. Jestem obdarzony osobliwą wadą wymowy, która sprawia, że moja mowa  nie jest nadmiernie płynna i wyraźna. Mimo to program z wysoką skutecznością (czasem sięgającą 100%) rozpoznawał co do niego mówię. Oczywiście przy dłuższych wypowiedziach, dalszej odległości oraz minimalnych szumach z zewnątrz, wynik jest trochę gorszy, ale dalej zadowalający. Program bez problemu rozpoznaje też znaki interpunkcyjne, które należy zakomunikować mu słownie: „kropka”, „przecinek” itp. Samo UI i obsługa są proste, ale nie wiem czy maksymalnie przemyślane. Do momentu dyktowania tekstu potrzebujemy 2 kliknięć: uruchomienia aplikacji oraz kliknięcia w środek ekranu. Następnie potrzebujemy kliknięcia by zakończyć nagrywanie, oraz kliknięcia by wybrać  czy tekst chcemy nagrać ponownie, wysłać mailem, wysłać sms czy też wysłać w usługi społecznościowe. Po tym ręcznie wybieramy adresata oraz klikamy wyślij. Trochę dużo tych kliknięć, ale podczas jazdy samochodem każda pomoc w zastąpieniu naszej dotykowej interakcji z telefonem może być pomocna. Dlatego jedyne uwagi jakie mam w tym aspekcie to wielkość klawiszy, są trochę za małe jak na szybką nawigacje w menu. Oczywiście w naszym kraju, UI mówi do nas po polsku. Program bez problemu radzi sobie z rozpoznawaniem języka polskiego. Co jednak warto zaznaczyć, nie ma możliwości zmiany na inny. SMS głosem rozpoznaje język systemowy, do niego dopasowuje swoje działanie. Tak więc w momencie gdy mamy stary telefon z anglojęzycznym systemem, może być problem. Kolejnym minusem jest tłumaczenie interfejsu, dokonane zapewne za pomocą translatora. Oczywiście program nie dysponuje rozbudowany UI, ale takie kwiatki jak „zrobić” na zakończenie nagrywania, albo „udział” pod ikoną usług sołecznościowych jednych rozbawią innych zirytują.  Warto również zaznaczyć, że program do działania potrzebuje połączenia z internetem. Bez tego możemy zapomnieć o przemianie słowa w pismo.  Czy warto poświęcić 4.49zł na SMS głosem? W większości wypadków nie. Natomiast jeżeli często jeździsz samochodem, jesteś przyzwyczajony do dyktowania tekstu i brakowało Ci właśnie tej funkcji w Windows Phone, zapewne zakup Cię zadowoli. Program można kupić pod tym linkiem. Ocena: 3 