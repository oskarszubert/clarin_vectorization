17.05.2012 Ilu z was w zamierzchłych czasach używało Internet Explorera? Pewno wielu ze mną włącznie. Gdzieś tam – w czeluściach internetu znajdowała się grupa osób, która stworzyła nakładkę na IE nazwaną Maxthon, która dodawała wiele rzeczy z innych przeglądarek np. karty. Teraz, po wielu latach Maxthon nie jest nakładką na IE, a jest najszybszą przeglądarką tak w ogóle, a skoro o nich piszemy to oznacza, że mają też aplikacje mobilną – na Androida.  Czym zachwyca Maxthon? Przede wszystkim jak sami się reklamują – jest szybki. Czy najszybszy to nie jestem w stanie określić, ale systemową przeglądarkę przebija i co do tego nie mam żadnych wątpliwości. Dodatkowo jego możliwości możemy rozszerzać przez darmowe addony, których w markecie jest sporo. Wygląd przeglądarki możemy zmienić za pomocą parunastu (wgranych już) motywów. Jeśli jesteście użytkownikami wersji PCtowej, to możecie zsynchronizować swoje zakładki – zupełnie tak jak w Chrome. Ostatnią fajną opcją jest czytnik RSS, którego domyślnie nie mamy i trzeba go doinstalować z marketu (tak, to jeden z addonów). Wygląda i funkcjonuje naprawdę fajnie, więc jeśli ktoś zacznie używać Maxth0na, to może zrezygnować z osobnej aplikacji do RSS – mi ta w przeglądarce wystarczyła do szczęścia. Maxthon w Google Play dostępny jest za darmo, tak samo jak wiele różnych dodatków Czy warto? Zdecydowanie warto spróbować. Do mnie aplikacja nie przemówiła i ja się przenosić nie będę, ale może na moją decyzję wpływ ma fakt posiadania Maka i niemożność zainstalowania Maxthona na laptopie. Gdybym jednak taką możliwość miał – to dla dłuższego eksperymentu przeniósłbym się na Maxthona na każdym możliwym urządzeniu. 