06.11.2012 Oficjalna aplikacja portalu gastronauci.pl przez bardzo długi okres była dostępna jedynie na systemie Windows Phone. Wiele osób ten stan dziwił, zwłaszcza biorąc pod uwagę jego popularności i fakt, że wersja na iOS była zapowiedzina parę lat temu. Cierpliwość użytkowników portalu ze sprzętem od Apple została wystawiona na dużą próbe. Na szczęście oczewikanie dobiegło końca a oficjalna aplikacja trafiła do App Store.  Jak już wspominałem przy okazji recenzji wersji na Windows Phone, Gastronauci jest to społeczność skupiona wokół szeroko pojętych lokali gastronomicznych. Społeczność żywo komentująca lokalne, w których się stołuje, jada. Dzięki temu stojąc przed dylematem gdzie jeść możemy posłużyć się opinią innych. Gastronauci w wersji na iOS nie rozpieszczają ilością dostępnych funkcji i możliwości. Pod tym względem o wiele lepiej prezentuje się wersja na Windows Phone. Zaraz po starcie i wyrażeniu zgody na dostęp do naszej lokalizacji, otrzymujemy mapę z naniesionymi na nią najbliższymi lokalami. Poniżej mamy dostęp do listy sortowanej według odległości.  Niestety brakuje bardziej rozwiniętych metod filtrowania takich wyników, sortowania czy też modyfikacji promienia w obrębie którego będą wyszukiwane restauracje. Zdecydowanie lepiej prezentuje się wyszukiwarka. Z jej poziomu poza standardowym polem nazwa oraz ulica, możemy określić: przedział cenowy, liczbę rezerwacji, średnią z ocen, rodzaj serwowanej kuchni, typ lokalu i inne przydatne rzeczy takie jak obecność wi-fi czy przewijaka. Po wybraniu konkretnego lokalu otrzymujemy o nim bardziej szczegółowe informacje.  Duży minus za prezentację przedziałów cenowych. Dla osób, które nie znają ich na pamięć, sygnalizacja jest bardzo nieczytelna. Brakuje też podglądu godzin, w których lokal jest czynny. Z poziomu tego widoku możemy zapoznać się z ocenami i opiniami innych użytkowników. W razie potrzeby w łatwy sposób przedzwonimy do lokalu, wyślemy maila, bądź też damy o nim znać naszym znajomym (niestety jedyną dostępną opcją jest Facebook). Ważną rolę pełni możliwość rezerwacji stolika z poziomu aplikacji. Aby tego dokonać potrzebujemy zalogować się na nasze konto z portalu gastronauci.pl  Dobrze, że po tylu latach wreszcie odczekaliśmy się oficjalnej aplikacji na iOS. Dobrze, że działa stabilnie, posiada niezbędne opcje i niezbyt skomplikowany interfejs. Jednak to trochę zbyt mało. Wersja na Windows Phone sprzed ponad pół roku posiada więcej możliwości i ładniejszy interfejs(IMO informacje prezentuje w bardziej czytelny sposób). Gastronauci na iOS nie są aplikacją złą, ale jednak zawodzą. Zwłaszcza że konkurencja (w różnych postaciach) jest coraz silniejsza. Czekam na jej dalszy rozwój. Miejmy nadzieję, że będzie bardziej dynamiczny niż oczekiwanie na premierę. 