06.12.2011 RSS4English to aplikacja twórców Karaoke4English. Oba narzędzia cechują się tym, że wykorzystują znane nam wszystkim treści w nauce angielskiego. Ta aplikacja różni się jednak od Karaoke tym, że treść dostarczana jest przez zewnętrzne serwisy, dlatego aplikacja jest w pełni darmowa. Jak najłatwiej nauczyć się angielskiego? Poprzez codzienny, naturalny kontakt z tym językiem. RSS4English zasysa wybrane źródła anglojęzyczne, z którymi użytkownik następnie się zapoznaje, mając bezpośredni dostęp do tłumaczeń nieznanych słówek. To samo robi nasz polski Lingapp. RSS4English na samym początku umożliwia nam wybór kategorii, jaka nas interesuje. To właśnie z tej kategorii będziemy następnie otrzymywać codzienne niusy. Aplikacja pozwala poszerzyć zatem słownictwo w wybranej dziedzinie. W przypadku gdy nie znamy danego słowa w tekście, wystarczy dwukrotnie na nie nacisnąć palcem, a pojawi się tłumaczenie z możliwością dodania słówka do powtórek. Powtórki odbywają się następnie na zasadzie fiszek. Wszystko okraszone przyjemnym interfejsem. Oczywiście RSS4English posiada słownik angielsko-polski, inaczej bym go tu nie opisywał :) Aplikacja jest dostępna za darmo dla obu dominujących platform – Androida i iOS. 