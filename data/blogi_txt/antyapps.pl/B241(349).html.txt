07.02.2014 Jazda samochodem, spotkanie, kino, teatr czy po prostu miejsca publiczne, w których niekoniecznie chcielibyśmy prowadzić rozmowę telefoniczną / tekstową, bo dłonie zajęte, tłum, wszyscy pchają się nam na plecy… Czasami po prostu tak się zdarza. Że już o prowadzeniu auta nawet nie wspomnę. We wszystkich wspomnianych sytuacjach Auto Answer pozwoli nam w wygodny sposób rozprawić się z Androidem. Aplikacja podzielona została podzielona na trzy sekcje: Driving Mode dialer, odbieranie połączeń przez… zagwizdanie, oraz planowanie automatycznych wiadomości tekstowych, kiedy nie mamy możliwości odebrać. Zatem po kolei: dialer przydatny w czasie podróży samochodem. W tym trybie ekran podzielony jest na dziewięć części, w których — na pierwszym ekranie — znajdują się nasze kontakty (przy pierwszym uruchomieniu program pyta, czy pobrać najczęściej wybierane numery). Wszystkie ikony są sporych rozmiarów, by było z nich wygodnie korzystać — podobnie zresztą jak opcja przeglądania książki telefonicznej. Wszystkie te „szybkie numery” możemy edytować według naszego widzimisię, a dodatkowym atutem jest możliwość uruchomienia blokowania wyłączania ekranu, dzięki czemu ekran nieustannie jest podświetlony i nie musimy silić się na żadne kombinacje, jeśli chcemy gdzieś zatelefonować. Druga z zakładek w dialerze dotyczy aplikacji i działa analogicznie do tej z kontaktami.  Druga z opcji to odpowiadanie na telefony za pomocą szumów/gwizdów. Nic skomplikowanego, a nie wymaga sięgania fizycznie po urządzenie. Automatyczne wysyłanie SMS w przypadku nieodebrania połączenia to trochę bardziej zaawansowane narzędzie. Tam wybieramy do kogo mają być wysłane (nadawców wszystkich połączeń przychodzących, tylko tych które mamy (lub wręcz przeciwnie) w kontaktach, a może jedynie wybranych ludzi?) oraz tekstu, jaki ma być im przekazany. Standardowo mamy już zdefiniowany zestaw odpowiedzi, wszystkie one są po angielsku, jednak bez większych problemów możemy dokonać ich edycji i nakreślić teksty, które nam będą odpowiadały. Warto również zajrzeć do ustawień, w których czeka na nas pakiet opcji pozwalających jeszcze lepiej zgrać aplikację ze stylem używania przez nas smartfona. W tym czas gwizdów potrzebny do odebrania telefonu czy automatyczne uruchamianie dialer po podłączeniu słuchawki Bluetooth. Auto Answer to ciekawa propozycja przede wszystkim dla kierowców, ale nie tylko. Łatwa w obsłudze aplikacja pomoże nam efektywniej wykorzystywać „mądrość” telefonu. Warto mieć jednak na uwadze, że część funkcji (w tym choćby edycja standardowych wiadomości, którymi będziemy odpowiadać na nieodebrane połączenia) dostępna jest jedynie w wersji PRO za którą przyjdzie nam zapałcić niewiele ponad trzy złote w ramach transakcji wewnątrz programu. Sama aplikacja dostępna jest za darmo na platformie Google Play. 