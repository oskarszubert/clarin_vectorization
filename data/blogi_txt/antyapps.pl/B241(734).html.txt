26.06.2013 Porty legendarnych już tytułów z pecetów i konsol coraz częściej trafiają na rynek mobilny. Odświeżona warstwa audiowizualna oraz dostosowane do obsługi dotykowej sterowanie to najczęstsze zabiegi, o dziwo, sprawdzające się lepiej niż dobrze. Po dwóch częściach GTA, Max Payne’ie i Star Wars: KOTOR kolej przyszła na ścigankę – Colin McRae Rally już półoficjalnie jest w App Store. Co ciekawe, jutrzejrsza premiera nieco się firmie Codemasters nie udała. Po zapowiedziach Richy Eddy’ego na Twitterze mogliśmy się spodziewać wielu rzeczy, między innymi odświeżonej odsłony Colin McRae Rally 2 w HD, na którą wielu fanów serii z pewnością czekało i czekać nadal będzie.   Tymczasem w Nowo Zelandzkim App Store pojawiła się już mobilna wersja Colin McRae Rally oparta na drugiej części serii, więc ponownie będiemy mogli zasiąść za kółkiem dobrze znanej Subaru Imprezy czy Mitsubishi Lancer Evolution. Trasy, które będziemy pokonywać będą znajdowały się w takich państwach jak Grecja, Korsyka i Australia.   Cena gry to 6,99 dolara i niemal pewne jest, że właśnie z taką kwotą trafi również do naszego sklepu, lecz pozostanie zmieniona jedynie waluta. Wspierane urządzena to iPad 2 i nowsze, iPhone 4S i 5 oraz iPod touch 5 generacji. Jak tylko gra trafi do polskiego App Store na pewno Was o tym poinformujemy. Spodziewajcie się także naszej recenzji gry od Codemasters. 