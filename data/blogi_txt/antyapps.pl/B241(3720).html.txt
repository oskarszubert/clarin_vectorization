26.10.2011 Porównywarka cen nokaut.pl przygotował z tego co się orientuję swoją pierwszą mobilną aplikacje na Androida czyli Skaner. Jak sama nazwa wskazuje narzędzie to służy do skanowania kodów kreskowych oraz sprawdzania najlepszej ceny w okolicznych sklepach. Dzięki temu teoretycznie nie przepłacimy za poszukiwany przez nas towar. Aplikacja pokaże nam też wszystkie podstawowe informacje o produkcie a nawet pozwoli dokonać zakupu bezpośrednio na stronie sklepu.  Programów tego typu co Skaner jest już dość sporo, wygląda na to że każdy robi swój własny – co oczywiście z jednej strony ma sens ale dla użytkownika nie jest już takie wygodne. Idealne byłoby gdyby w jednej aplikacji znalazły się informacje z porównywarki cen takiej jak na przykład nokaut i z Allegro, gdzie czasem można trafić używany produkt w bardzo dobrym stanie. Funkcjonalności:  skaner kodów kreskowych szybko i precyzyjne wyszuka każdy produkt w momencie, gdy oglądasz go w zwykłym sklepie i wyświetli listę cen w sklepach w danej okolicy oraz online szczegółowa lista informacji o sklepie – w tym lista pozytywnych i negatywnych opinii użytkowników, koszty przesyłki, opcje płatności, kontakt oraz dojazd – a także bezpośrednie połączenie ze stroną internetową sprzedawcy, szybkie wyszukiwanie tekstowe z podpowiedziami wyszukiwania, zaawansowane opcje filtrowania wyników wyszukiwania, m.in. według najtańszych cen, popularności oraz odległości od użytkownika, pełna historia przeglądanych produktów wraz z datami i kryteriami wyszukiwania w pełni edytowalna lista zapamiętanych przez użytkownika produktów, z możliwością dodawania własnych kategorii, przeglądanie produktów w widoku z dużym zdjęciem oraz galeria zdjęć produktu, możliwość podzielenia się produktem ze znajomymi przez email lub facebook.  Nokautowy skaner jest już dostępny do pobrania w Android Market 