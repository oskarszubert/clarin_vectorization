16.10.2013 Kinoplex.pl to usługa VOD pozwalająca nam na wypożyczanie oraz oglądanie za darmo filmowych hitów. Jest to też pierwsza rodzima aplikacja tego rodzaju na Windows Phone. Owszem, jest kilka innych, powiązanych z konkretnymi stacjami gdzie odnajdziemy też filmy, ale dopiero Kinoplex.pl skupia się tylko na nich. Aplikacja przy pierwszym starcie wita nas komunikatem wprowadzającym. Co dla wielu może być zaskoczeniem, nie wymaga obowiązkowego logowania. Owszem, tylko zarejestrowani użytkownicy mogą wypożyczać filmy, ale kinoplex.pl posiada także sporą bazę darmowych materiałów, do oglądania których nie musimy podawać żadnych danych. Wracając jeszcze do konta. Niestety nie możemy go założyć z poziomu aplikacji. Zostaniemy przekierowani do strony www, która nie jest dopasowana do urządzeń mobilnych. Tak więc jeżeli nie jesteście klientami usługi, a planujecie coś wypożyczyć zalecam rejestrację z poziomu komputera. Podczas testów nie udało mi się zalogować poprzez mój login, aplikacja zaakceptowała dopiero przypisany do niego adres mailowy. Jak wypożyczyć filmy? Są 2 metody. Pierwsza, najbardziej korzystna ponownie przenosi nas do serwisu www, gdzie możemy dokonać płatności online. Wielka szkoda, że nie można tego zrobić z poziomu aplikacji. Druga, o wiele mniej korzystna, to skorzystanie z płatnego sms (za film wart 9zł, zapłaciły 17,22 zł). Jest też miejsce na wpisanie kodu promocyjnego. Filmy możemy wyszukiwać na dwa sposoby, domyślny gdy rozwiniemy menu u góry strony prezentuje się tak: wszystkie filmy, nowości, darmowe, kolekcje, moje filmy. Obok jest bardziej klasycznie, czyli podział na kategorie tematyczne. Zabrakło standardowej wyszukiwarki, ale i tak nikt nie powinien mieć problemu z odnalezieniem zarówno konkretnych tytułów, jak i filmów w swoim guście.  Ustawienia prezentują się skromnie. Brak opcji zablokowania transmisji danych, czy też ręcznego wymuszenia jakości filmu lekko rozczarowuje. Szkoda że nie mamy możliwości pobrania materiałów do pamięci offline. Nawet gdyby ograniczała się do jednego materiału. Nie zawsze mamy stały i szybki dostęp do internetu. Głównym błędem wydaje się brak napisów w części filmów dostępnych bez rodzimej ścieżki dialogowej. Na stronie wyświetlają się poprawnie, w aplikacji nie. Autorzy aplikacji zdają sobie sprawę z tego błędu, ma być poprawiony przy najbliższej aktualizacji.  Do interfejsu nie mam większych zastrzeżeń, jest ładny, dobrze korzysta z dobrodziejstw metro. Natomiast kafelek aplikacji jest koszmarny, brak mu animacji, nie wspiera największego rozmiaru, a grafika na nim zbyt mocno kojarzy się z audioteką. Są prawie identyczne. Standardowo wygląda źle na wysokich rozdzielczościach. Zdecydowanie najgorszy element całej aplikacji. Każdy fan dobrego kina, a zarazem posiadacz telefonu z Windows Phone powinien pobrać tę aplikację. Pomimo kilku drobnych błędów wspomnianych powyżej, najważniejsze opcje, czyli dostęp do filmów działają dobrze. Wprawdzie w bibliotece tytułów są spore braki, ale i tak miłośnicy prawie każdego gatunku znajdą coś dla siebie. Na chwilę obecną aplikacja dostępna jest tylko na Windows Phone 8. Kod na dowolny film: mb-7smz3a7p 