07.02.2012 SpaceCat to gra, w której naszym zadaniem jest sterowanie latającym kotem tak, aby przebył planszę i przy okazji zebrał wszystkie myszy po drodze. Pomimo tego, że grafika czy nawet sama produkcja jest dobrej jakości, o tyle cukierkowa grafika oraz sama fabuła jednoznacznie wskazują, iż jest to gra dla dzieci. Jak w to się gra? W grze sterujemy kotem w statku kosmicznym. Naszym zadaniem jest pokonanie całej planszy, a po drodze zbieranie myszy. Do ukończenia planszy wymagane jest zebranie wszystkich gryzoni.  Sterowanie odbywa się za pomocą grawitacji oraz dotyku ekranu. Dotknięcie ekranu to uruchomienie napędu odrzutowego, natomiast wychylenie telefonu na boki skutkuje przechyleniami statku w grze. Na trasie statku znajdują się nierówności terenu, w tym ruchome elementy. Nawet lekkie zderzenie z takimi powoduje spadek wskaźnika zdrowia, gdzie jego wyzerowanie kończy się oczywiście rozpoczęciem planszy od nowa. Nie ma tutaj żadnego hamulca. Puszczenie ekranu skutkuje przerwaniem napędzania silnika odrzutowego, a więc opadaniem statku. W celu wylądowania na platformie kończącej dany level nie można jednak od tak puścić przycisku silnika. Statek spadnie i się poobija. Lądować należy powoli, naprzemiennie włączając i wyłączając silnik. Wymaga to odrobiny wyczucia. Super sprawa dla małego dzieciaka, który dopiero poznaje świat i otaczającą nas na codzień fizykę. Czy warto? Gra nie jest specjalnie szybka czy widowiskowa. Nie ma w niej akcji, nie dostarcza adrenaliny. Owszem, należy uważać na nierówności terenu, ale dla przeciętnego gracza tego typu przeszkody i tak owiewają nudą. Z pewnością tytuł doceniony zostanie jednak przez młodszych graczy. Zachęcam do darmowej instalacji i pokazania dzieciakom w rodzinie.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 