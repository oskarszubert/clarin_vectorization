03.11.2011 Podcastów jako kolejnej formy informacyjnej przedstawiać chyba nikomu nie trzeba.  Mimo iż w Polsce nie są tak popularne jak na świecie to jednak mamy kilka regularnie tworzonych i publikowanych audycji tego typu.  Mam tutaj na myśli chociażby Nadgryzieni, MacGadka, Lekko Stronniczy itp. Nie we wszystkich programach podcast jest główną formą przekazu ale jest co słuchać. Kiedy natomiast do tego dodamy naprawdę setki ciekawych audycji zagranicznych to uzależnienie jest pewne.  Dla wszystkich którzy słuchają namiętnie podcastów mam ciekawy program na iOS (iPhone i iPad) czyli Downcast. Pozwala przeszukać dość pokaźną bibliotekę podcastów (różnotematycznych) a następnie ściągnąć  i odsłuchać wybraną audycję. Wszystko to robimy poprzez prosty i zgrabny interfejs. Mimo swojej prostoty obsługi Downcast jest aplikacją funkcjonalnie „wypasioną”. Możemy bowiem subskrybować daną serię, przeglądać informacje o programie, dodawać podcasty przez URL, odtwarzać audycje w tle, ustawić automatyczne pobieranie nowych odcinków, znalazło się nawet miejsce na wsparcie dla AirPlay i playlist. Jednym słowem jest to kompletne narzędzie dla słuchających podcastów. Sprawdziłem, przetestowałem i szczerze polecam – to jeden z moich lepszych zakupów w App Store ostatnio. Aplikacja działa płynnie, ściągnie podcastów odbywa się bez problemowo. Nasza półka z audycjami prezentuje się bardzo zgrabnie a każdy z podcastów wyposażony jest w odpowiedni opis oraz skrót z informacjami co jest w danym odcinku. Downcast dostępny jest w App Store za 1,59 EUR i warto wydać te pieniądze. 