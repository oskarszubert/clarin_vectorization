23.11.2012 Windows Phone wprowadził dziwny, niespotykany na innych platformach podział gier. Mamy więc Gry Xbox Live i wszystkie pozostałe. Jedną z cech tych w pierwszej grupie, miała być wysoka jakość wykonania, niestety Turn N Run jest przykładem tego, że już od dawna nikt tym się nie przejmuje. Bardzo dobry pomysł został pokonany przez wykonanie gry.  Co jest głównym zaskoczeniem, plusem i elementem, który sprawia, że o Turn N Run w ogóle warto pisać? Pomysł na główny mechanizm gry. Świat trójwymiarowy przedstawiono w perspektywie dwuwymiarowej. Co to oznacza dla nas, graczy? Że płaszczyzny, które są rozdzielone w jednym wymiarze, w innym mogą się z sobą łączyć, tworząc nowe trasy. Pomysł nie jest nowy, ale wciąż jeszcze rzadko wykorzystywany i dający wiele ciekawych możliwości zastosowania. I te możliwości w Turn N Run widać, właściwie mój największy zarzut dla tej gry to nie błędy wymienione poniżej, ale zmarnowany znakomity potencjał.  Wspomniana zmiana wymiarów jest tylko mechaniką dla standardowej gry logicznej, opartej na schemacie zdobądź 3 elementy i dojdź do końca planszy. W tym przypadku bohaterem kierujemy poprzez klikanie na najdalszy dostępny dla niego klocek, cała reszta to oglądanie animacji jego ruchu. Animacji stanowczo zbyt długi. Właściwie czas przejść poszczególnych plansz to w dużej mierze właśnie czas animacji.  Turn N Run to także wiele błędów technicznych. Pierwszy i najważniejszy to wyrzucenia z gry na Windows Phone 8. Choć sama gra się uruchamia, to próba rozpoczęcia jakiejkolwiek planszy wyrzuca nas do HUB-a gry. Na podobny błąd możemy trafić także na Windows Phone 7,5, ale tam spotkamy go pod koniec planszy. Kliknięcie na klawisz następna wywali nas z gry. Gra potrafi też nieźle lagować, zwłaszcza podczas zmiany perspektywy z 2D na 3D, a całość domyka niesamowicie długi czas ładowania gry, nawet na urządzeniach z Windows Phone 8.  Oprawa audiowizualna nie zachwyca. Choć nie jest brzydka, ciężko mi powiedzieć o niej coś dobrego. Po prostu jest, wspomniane animacje choć ładne to irytują długością, plansze są mało różnorodne, a główny bohater mocno nijaki. Podobnie jest z muzykę, która choć nie męczy, to po prostu jest. Gra zaraz po premierze kosztowała 10,49zł. Że to zbyt dużo programiści dostrzegli bardzo szybko, bo już kolejnego dnia zmalał do 3,49zł. To jednak i tak nie poprawia jej błędów i niedoróbek. Czy warto kupić? Pobierzcie wersję demo i sprawdźcie czy Was irytuje. Osobiście radzę poczekać i wrócić do niej za jakiś czas, miejmy nadzieję, że autorzy poprawią wyżej wymienione błędy. 