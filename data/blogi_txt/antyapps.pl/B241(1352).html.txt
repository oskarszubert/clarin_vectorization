11.07.2012 Cinemagraph to taka dziwna hybryda zdjęcia i filmu na pograniczu gifa. :) Dzięki niej możemy tchnąć sporo świeżości w statyczne zdjęcie i dodać im trochę życia. Okazuje się, że jest to bardzo proste, wystarczy pobrać Fotodanz.  Jeżeli dalej nie do końca wiecie o co chodzi, przyjrzyjcie się poniższemu obrazkowi.  Aby uzyskać taki efekt wcale nie potrzeba żmudnej pracy nad zdjęciem. Dzięki programowi Fotodanz cały proces trwa zalewie klika chwil. Najpierw „nagrywamy” dany obszar (nagranie trwa od 3-5 sekund, nie mamy na to wpływu). Następnie naszym palcem oznaczamy obszar który pozostanie animowany. Czekamy chwilę na przetworzenie i oto nasze dzieło jest gotowe.  W razie potrzeby całość urozmaicimy jednym z kliku dostępnych filtrów. Tak wykonany gif możemy przesłać mailem, albo wgrać na dysk Googla. Autorzy obiecują dodanie serwisów społecznościowych. I to wszystko. Aplikacja nie posiada żadnych rozbudowanych opcji, co jest jej plusem, a zarazem minusem. Nie mamy wpływu na jakość zdjęcia, długość nagrywania, czy też rozszerzone ustawienia graficzne. Jedyny wymóg to założenie konta przy starcie aplikacji. Jest nam potrzebny adres email oraz hasło. Na szczęście mail nie musi być prawdziwy, aplikacja uruchomi się i będzie działać bez żadnej weryfikacji. Fotodanz dostępna jest za darmo. Jeżeli macie dość statycznych zdjęć, albo po prostu lubicie się bawić różnymi efektami, nawet kosztem jakości zdjęcia to zdecydowanie polecam. Ocena: 3+ 