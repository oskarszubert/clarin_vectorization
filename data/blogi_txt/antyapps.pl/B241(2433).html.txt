22.10.2011 Monster Hunter to seria kultowa szczególnie w Japonii, gdzie każda odsłona tej serii na PSP sprzedaje się w wielomilionowych egzemplarzach. Polowanie na stwory dostępne jest też i u nas, ale nie zostało aż tak ciepło przyjęte. Capcom, autorzy gry, jakiś czas temu wydali uproszczoną wersję tego tytułu na iOSa: Monster Hunter Dynamic Hunting. Ale była ona dość droga. Była. Nigdy nie miałem jakoś potrzeby skusić się na nią za 6 euro, ale obecnie do 24 października możecie ją nabyć za jedyne 79 eurocentów. Promocja związana jest z aktualizacją, w której dodano 4 nowe potwory do ubicia, nowy oręż oraz replaye i integrację z Twitterem.  Na razie stoczyłem kilka walk i choć rewelacji nie ma, to interesujący design w połączeniu z ciągle napływającymi nowymi rodzajami broni powoduje, że miłośnicy lootu powinni być zadowoleni. Szkoda tylko, że otwartych lokacji brakuje. Ale za niecałe euro? Wiadomo. Aplikację można nabyć tutaj. 