16.02.2012 Jedną z głównych zalet Windows Phone są bez wątpienia HUB-y łączące wiele usług w jedną logiczną i przejrzystą całość. Niestety, ze względu na zamknięte api, nie każda usługa może odpowiednio integrować się z tym rozwiązaniem. Wtedy musimy posiłkować się aplikacjami zewnętrznymi. Tak jest również w wypadku usługi Picasa.  Czym jest Picasa? Usługą Google do zarządzania i katalogowania zdjęć w chmurze. Coraz więcej produktów tej firmy korzysta właśnie z Picasy jako narzędzia do zarządzania zdjęciami. Marketplace oferuje parę aplikacji do zarządzania naszymi albumami. Niestety mamy w tym wypadku do czynienia z najgorszą, możliwą dla użytkownika sytuacją, czyli sporą różnorodnością opcji pomiędzy dostępnymi programami. Owszem, każdy pozwoli na bardzo podstawowe funkcje, ale w kwestii dodatkowych zaczynają się schody. Chcesz mieć możliwość dodawania komentarzy musisz pobrać Picasa Metro.  Chcesz oglądać video? Wybierz coś innego, a może chcesz korzystać z wielu kont? No to kolejna aplikacja. Pod tym względem Picasa Metro jest chyba najbardziej optymalnym wyborem, dodatkowo szczególnie trafiającym do osób które aktywnie używają Google+. Jakie dodatkowe opcje posiada?  Przeglądanie albumów naszych znajomych (tylko w wersji płatnej). Tyczy się to znajomych z Picasy a nie Google+ Dodawanie i czytanie komentarzy pod zdjęciami. Oglądanie lokalizacji zdjęć na mapie Prosta edycja zdjęć z poziomu aplikacji  Nawigacja i UI  przypomina tę z HUB-a Obrazki, a dokładniej albumów społecznościach. Dzięki temu całość jest intuicyjna i przyjemna w użytkowaniu. Nie mam też zarzutów do płynności działania. Wszystko przewija się płynnie, nie uświadczymy lagów.  Czego brakuje? Po pierwsze pełnego wsparcia możliwości Windows Phone. Styl graficzny dopasowany do HUB-a to nie wszystko. Gdzie możliwość przypinania poszczególnych albumów do ekranu głównego? Gdzie żywe kafelki? Brakuje też możliwości udostępniania linków do poszczególnych zdjęć (tylko albumy) oraz domyślnej opcji udostępniania via Facebook, Twitter. Możemy jedynie wysłać link mailem. Jest też znany z innych aplikacji błąd, który traktuje każde dodane za pomocą Google+ zdjęcie jako oddzielny album. Niestety wynika to prawdopodobnie z api Picasy i autorzy Picasa Metro nie mają tu zbyt wiele do powiedzenia. Tak więc jeżeli korzystasz aktywnie z albumów Picasy, masz w tej usłudze wielu znajomych oraz komentujesz często czyjeś zdjęcia Picasa Metro będzie najlepszym wyborem. Warto poświęcić 4.49zł i zakupić pełną wersję aplikacji. Autorzy dbają o rozwój aplikacji co jest plusem przy zakupie. Program możecie pobrać i przetestować tutaj. Ocena: 4- 