08.05.2012 Mobilne kafelki bywają wyzwaniem dla producentów aplikacji. Jak w ten zamknięty system wnieść powiew świeżości serwisów zewnętrznych, usług niezintegrowanych z systemem. Okazuje się, że jest to możliwe.  Youtube Pro nie tylko wykorzystuje wszelkie możliwości, ale również furtki, tylne wejścia i szczeliny. Jeżeli jest jakaś szansa wsparcia dla zewnętrznych multimediów to autorzy Youtube Pro albo już ją wykorzystali, albo myślą nad jej wykorzystaniem. Odtwarzania multimediów Filmy możemy wyświetlać w 3 różnych jakościach. Jest to LQ, HQ i HD. Okno filmu pozwala nam nie tylko na jego przewijanie i rozciąganie w zależności od potrzeb, ale również regulację głośności prostymi gestami. Mamy też możliwości zminimalizowania filmu (odtwarzany jest w małym oknie, w lewym górnym rogu) na rzecz wyświetlenie jego opisu i komentarzy.  Bardzo dużym plusem jest możliwość słuchania filmu przy wyłączonym ekranie. Wprawdzie Youtube to filmy, ale czy nie zdarzyło się Wam nigdy korzystać z niego, jako z odtwarzacza muzyki?  Jedyne, czego brakuje, to znanej z aplikacji ipla funkcji zapamiętywania miejsca, w którym opuściliśmy oglądany materiał. Tutaj, jeżeli oglądamy długi film i będziemy zmuszeni go opuścić, po powrocie ręcznie musimy przewijać do miejsca, w którym przerwaliśmy oglądanie. Pobieranie i dodawania filmów Youtube Pro pozwala na pobieranie filmów do pamięci telefonu, by móc je oglądać w spokoju bez obawy o transfer. Niestety tak pobrane filmy są dostępne jedynie z poziomu aplikacji. Program komunikuje nam ile miejsca wybrane filmy zajmują, dodatkowo pozwala na tworzenie list odtwarzania (co jest przydatne także w momencie pobrania filmów w celu słuchania muzyki). Transferu możemy dokonywać również w drugą stronę. Filmy nagrane telefonem udostępnić na naszym kanale Youtube. Aby cały proces ułatwić, funkcję takiego nagrywania przypisano do oddzielnego kafelka.  Pozostałe możliwości To jednak ciągle nie wszystko. Youtube Pro pozwala nam również na komentowanie i ocenianie filmów, łatwy dostęp do naszych playlist i ulubionych, możliwości transferu materiałów na komputer, wiele możliwości przypięcia kafelków oraz notyfikacji o nowych materiałach w wybranych kanałach. Bezproblemowo integruje się również z HUB-em Zune. Jest to obecnie najlepsza aplikacja do obsługi Youtube na Windows Phone. Oddaje nam prawie całą konsumencką funkcjonalność z wersji www, dodając przy okazji rozwiązania wynikające ze specyfiki Windows Phone. Kolejnym dużym plusem programu jest wersja darmowa. Od płatnej odróżnia ją jedynie obecność reklam. Niestety autorzy lekko zamieszali i obecnie mamy dostępne 3 wersje: darmową, płatną i triala wersji płatnej który nie różni się niczym od wersji darmowej. Youtube Pro to jedna z tych aplikacji, które po prostu wypada mieć. Ocena: 5 