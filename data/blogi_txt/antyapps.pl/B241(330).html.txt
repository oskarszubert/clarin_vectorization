16.10.2012 Wprawdzie rok szkolny trwa już ponad dwa miesiące, ale niektórzy zapewne do tej pory jeszcze mają problem z zapamiętaniem planu lekcji, numerów sal i nazwisk nauczycieli. Jeżeli należysz do grona właśnie takich osób, lub też lubisz mieć wszystko pod kontrolą wypróbuj Asystent Ucznia, jedną z najlepszych aplikacji tego typu na Windows Phone. Asystent Ucznia to plan lekcji, terminarz oraz dzienniczek ocen w jednym.  Nie musisz już posiadać paru aplikacji aby móc korzystać z wszystkich tych opcji. Dodatkowo, w każdej z nich Asystent Ucznia sprawuje się wyjątkowo dobrze. Na starcie ma już przygotowane podstawowe dane, standardowe nazwy przedmiotów czy też godziny lekcyjne. Nie musimy wszystkiego wpisywać na nowo, wystarczy lekko zmodyfikować dostępne informacje. Pierwsze miejsce zajmuje plan zajęć, to on pojawia się po starcie aplikacji. U dołu mamy możliwość jego edycji oraz szybkiego dodania oceny i wydarzenia. Jeżeli chodzi o te ostatnie, to możemy wybierać spośród wielu kategorii takich jak klasówka, projekt, praca domowa czy też odpowiedź.  Wydarzeniom możemy nadać jeden z 3 priorytetów.  W dzienniczku ucznia mamy możliwość śledzenia średniej dla każdego z przedmiotów. Poza samymi ocenami możemy dodawać też + i – oraz nieprzygotowania. Aplikacja kusi swoim wykonaniem. Wszystko jest bardzo czytelne i wygodne w obsłudze. Sporej wielkości przyciski funkcyjne z grafikami, które dobrze sygnalizują ich zastosowanie. Główny kolor aplikacji zależy od ustawień systemowych. Na pewno brakuje aktywnego kafelka, który prezentowałby najbliższe wydarzenia, lekcje wraz z salą. Szkoda też, że aplikacja nie wspiera systemowych metod kontaktu. Choć do nauczycieli możemy przypisać telefon i adres email, nie skorzystamy z nich z poziomu asystenta. Największych zaniedbaniem jest brak opcji synchronizacji danych, tworzenia kopii zapasowej w chmurze.  Asystent Ucznia posiada bardzo rozbudowaną wersję darmową, ma ona parę ograniczeń:  nie można dodawać/usuwać przedmiotu nie są wyświetlane informacje na temat powiadomień na ekranie planu lekcji nie jest wyświetlana informacja o średniej ocen  Nie są one bardzo uciążliwe, chyba że ktoś posiada spory zestaw nietypowy przedmiotów. Aplikacja jest tania, kosztuje jedyne 3,49zł, a dzięki tak bardzo rozbudowanej wersji darmowej, każdy może przetestować ją na swoim smartfonie i samemu zdecydować czy warto dokonać zakupu. Osobiście uważam, że tak. Jest to jedna z najlepszych aplikacji tego typu, dodatkowo łączy, w sobie wiele funkcji, które często są porozrzucane po paru aplikacjach. Asystent Ucznia możecie pobrać tutaj. Ocena: 5/6 Logo: 