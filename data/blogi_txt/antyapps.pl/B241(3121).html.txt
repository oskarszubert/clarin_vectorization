24.07.2013 O ograniczeniach Windows Phone pisałem już wielokrotnie. Na szczęście kreatywność programistów nie zna granic, dzięki czemu coraz więcej aplikacji wykorzystuje do maksimum możliwości oferowane przez system. A gdy zabraknie rozwiązań w api, szukają innych dróg i rozwiązań. Tak też jest z wpTorrent. Aplikacją do pobierania plików torrent na nasz telefon. Do tej pory sklep zalewały mniej lub bardziej oficjalne programy do zdalnego sterowania aplikacją desktopową. wpTorrent poszedł znacznie dalej, a to wszystko dzięki zwiększonej otwartości Windows Phone 8. Aplikacja pozwala na wyszukiwanie, dodawanie, pobieranie, odtwarzanie plików (wybranych) oraz ich przesyłanie z telefonu na inne urządzenia. O tej ostatniej funkcji za chwilę. wpTorrent dodaje się do systemowych aplikacji dzięki czemu wystarczy, że z poziomu przeglądarki/maila klikniemy na link to pliku torrent, a zostaniemy przeniesieni do programu. Oczywiście są też bardziej tradycyjne metody takie jak dodawanie ręczne czy tez konfigurowanie wyszukiwarki z poziomu aplikacji. Nasze ustawienia możemy w razie potrzeby eksportować, a następnie importować na dowolne urządzenie.  Pobierając pliki mamy możliwość ustawienia prędkości wysyłania jak i odbierania pakietów. Wersję demo w tym miejscu dotknęło spore organicznie, maksymalnie możemy ustawić 200KB/s. wpTorrent dobrze sobie radzi nawet z pobieraniem kilku sporych plików. Te po pobraniu dostępne są z poziomu aplikacji. Grafiki możemy przeglądać i zapisywać w pamięci telefonu, muzykę i filmy odtwarzać z poziomu aplikacji. Niestety, nie mamy swobodnego dostępu do pobranych elementów z zewnątrz, co wynika z ograniczeń WP. Autorzy wymyślili więc metodę udostępniania poprzez specjalny serwer. Podczas testów ani razu nie udało mi się z nim połączyć. Nie do końca widzę też zastosowanie dla takiego rozwiązania. Po co mam najpierw pobierać np. 1 GB plików na telefon, aby potem przesyłać go sobie przez internet na komputer? Ale sam fakt, że mogę się nad tym zastanawiać jest lepszy niż brak jakiegokolwiek rozwiązania. Niestety pobieranie odbywa się tylko wtedy gdy aplikacja jest włączona (możemy zablokować urządzenie). Wyjście z niej zatrzymuje proces pobierania. Interfejs to standardowa dla trybu metro „skórka”. Nie zachwyca żadnym elementem, ale dzięki spójności nie powinna sprawiać problemów z nawigacją. Jedyne zastrzeżenie mam do czasem zbyt głębokiego ukrycia niektórych opcji. wpTorrent to bardzo dobra aplikacja, pokazując jak pomimo ograniczeń stworzyć przydatny program. W dobie coraz szybszych połączać internetowych oferowanych przez operatorów komórkowych, pobieranie plików za pomocą smartfonów nabiera sensu. Aplikacje jest użyteczna nawet w darmowej wersji. Jeżeli potrzebujecie pełnej prędkości musicie liczyć się z wydatkiem 13,99zł. wpTorrent działa jedynie na Windows Phone 8. 