21.10.2013 Połowa października za nami, więc najwyższy czas przyjrzeć się temu, jakie aplikacje najczęściej pobierano w Google Play w minionym miesiącu. Rankingi dotarły do nas z małym opóźnieniem, ale najważniejsze, że w końcu są. Wrzesień zdecydowanie stoi pod znakiem nowej odsłony Gniewnych Ptaków, które już drugi raz połączyły siły z sagą Georga Lucasa. Tytuł pojawił się w pierwszej piątce każdego zestawienia, jakie prezentujemy poniżej. Zobaczmy, jakie inne gry i aplikacje cieszyły się największą popularnością we wrześniu. Nowe Aplikacje Miesiąca: Płatne  Kingdom Rush Frontiers Angry Birds Star Wars II Zombie Gunship Shadowrun Returns Terraria. Today – Calendar Widgets Final Fantasy V Heroes of Loot Heads Up! Sonic   SEGA All-Stars Racing  Pierwszą dziesiątkę najpopularniejszych płatnych nowości września otwiera Kingdom Rush Frontiers, czyli naprawdę wciągający tower defense z przyjemną, kreskówkową grafiką. Na liście znalazło się też kilku klasyków, które dopiero niedawno pojawiły się na urządzeniach mobilnych, bądź są kontynuacją kultowych serii. Mowa oczywiście o Angry Birds, piątej części Final Fantasy oraz zamykających dziesiątkę gwiazdach firmy SEGA z niebieskim jeżem na czele. Warto również zwrócić uwagę na piąte miejsce zestawienia, czyli grę Terraria. W końcu doczekaliśmy się oficjalnej odsłony dwuwymiarowego Minecrafta, który zdobywa coraz większe rzesze fanów.  Nowe Aplikacje Miesiąca: Darmowe  Angry Birds Star Wars II Free Terraria FIFA 14 by EA SPORTS™ Words in a Pic – Sverige Kapsel Run! Mountain Climb Racer Dumb Ways to Die SIMS 3 Guide Fashion Design – girls games Battle Craft 3D – Sword   Gun  W kategorii bezpłatnych aplikacji króluje oczywiście gwiezdnowojenne wydanie Angry Birds. Drugie miejsce to wspominana już wcześniej Terraria, tym razem w darmowej odsłonie. Pierwszą trójkę zamyka najnowsza FIFA. Z racji swojej popularności na komputerze i konsolach, nie mogło jej zabraknąć również na urządzeniach mobilnych. Ciekawostką jest piąte miejsce, czyli rodzima produkcja reklamująca napój Tymbark. Okazuje się, że aplikacje reklamowe z powodzeniem mogą konkurować z wielkimi tytułami. W pierwszej dziesiątce darmowych nowości pojawił się również przebój znany już fanom serwisu YouTube oraz graczom korzystającym z urządzeń wyposażonych w system iOS. Dumb Ways to Die, czyli gra bazująca na viralowej piosence krążącej od dłuższego czasu po sieci, w końcu zawitała w Google Play.   Najlepsze w tym miesiącu: Płatne Kingdom Rush Frontiers Taptalk Pro SwiftKey Keyboard Angry Birds Star Wars II Worms 2: Armageddon Asphalt 8: Airborne Contra: Evolution Swype Keyboard AutoMapa Plants vs. Zombies™  Kingdom Rush Frontiers okazał się wygrać nie tylko jako nowość. Była to najczęściej pobierana w Polsce we wrześniu aplikacja. 25 dni w markecie i przeszło sześć tysięcy pobrań to naprawdę niezły wynik jak na grę. Dalej w zestawieniu znalazły się klasyki towarzyszące rankingom od kilku miesięcy, takie jak AutoMapa, Swype Keyboard czy SwiftKey Keyboard. Widać, że Polacy lubią grać w tytuły, które zdążyli już wcześniej przetestować na innych urządzeniach. Niech za przykład posłużą Wormsy czy Plants vs. Zombies, w które jeszcze kilka lat temu sam zagrywałem się na pececie. Na siódmym miejscu pojawił się jeszcze jeden klasyk, tym razem znany mi przede wszystkim z konsoli Pegasus. Mimo że mógłbym przyczepić się do sterowania, sentyment do Contry i tak nie pozwoliłby mi odmówić sobie jej zakupu w Google Play. Najlepsze w tym miesiącu: Darmowe  Pou YouTube Gmail Angry Birds Star Wars II Free Mapy Potwór Zuma Wyszukiwarka Google Hill Climb Racing Facebook Hangouts (zamiast Google Talk)  Kategoria najlepszych darmowych aplikacji miesiąca z miesiąca na miesiąc staje się coraz bardziej przewidywalna. Pou jak zwykle na pierwszym miejscu, a za nim Facebook, Gmail, YouTube i Hangouts, może w nieco innej konfiguracji niż w sierpniu. Nowością nowe Angry Birds w swojej bezpłatnej odsłonie, jednak tego mogliśmy się spodziewać. Z pierwszej dziesiątki wypadł Samsung Push Service, a cała reszta miejsc obstawiona została przez te same apki, które znalazły się tam w poprzednim miesiącu.  Mam nadzieje, że październik przyniesie trochę zmian i z okazji nadejścia jesieni odczujemy choćby minimalny powiew świeżości w kategorii najczęściej pobieranych darmowych aplikacji. 