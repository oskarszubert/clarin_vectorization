07.03.2012 Dziś w nocy Google wrzucił Android Market do jednego worka z usługami takimi jak VoD czy Google Music. Po unifikacji mamy Google Play, gdzie sklep z aplikacjami jest jedynie jego częścią. By użytkownicy łatwiej przetrawili taką zmianę, gigant zaoferował promocję. Mamy możliwość zakupienia 25 hitów na Androida za jedyne półtora złotego za każdy. Wśród tytułów, które znajdują się w promocji znajdują się już recenzowane na łamach Antyappsa Osmos HD, TuneIn Radio, Business Calendar, Sprinkle, Endomondo, World of Goo, a Flick Golf Extreme pochodzi z tego samego studia, co Flick Soccer. Pod względem zasad jest równie podobna i równie dobra, co wersja z piłką kopaną. Promocja ta to nie tylko gry, znajdują się tutaj również aplikacje. Oprócz wymienionych już programów Business Calendar i TuneIn Radio, znajdziemy tutaj także Jamie’s 20 Minute Meals, czyli książkę kucharską z przepisami do zrobienia w 20 minut czy mSecure do zarządzania hasłami. Jak dla mnie must-have tej promocji to World of Goo, która to przeniesiona z komputerów gra daje mnóstwo frajdy przy akompaniamencie innowacyjności rozgrywki. Osmos HD to podobnie nietypowa, a maksymalnie dopracowana i wciągająca gra. Sprinkle też jest niczego sobie i poza ruszaniem szarych komórek, rozpieszcza nasz zmysł estetyczny dzięki oprawie audiowizualnej na naprawdę przyzwoitym poziomie. W promocji są też takie ścigałki jak Need for Speed: Hot Pursuit, Asphalt 6: Adrenaline czy FPS-y takie jak Dead Space czy N.O.V.A 2. Zapraszam do przejrzenia tytułów w promocji. Nie wiadomo jak długo będzie trwała, dlatego zachęcam do szybkich zakupów. 