14.10.2013 Coraz więcej dobrych organizerów trafia na Windows Phone. Nie mają one łatwo, ciężko im konkurować prędkością działania z aplikacjami systemowymi, a zamknięte api nie pozwala na zbyt wiele nowości, których byśmy nie znali z innych programów. Na szczęście nie zniechęca to autorów, czego efektem jest recenzowany właśnie Design Me.  Design Me podzielono na 4 karty główne. Przy pierwszym starcie przystąpimy do konfiguracji części z nich, resztę będziemy musieli ustawić później. Główną pozostaje kalendarz, u góry strony widnieje widok miesiąca wraz, u dołu poszczególne wydarzenia w formie listy. Obie możemy przesuwać za pomocą gestów. Wspierane jest jedynie konto Microsoftu, jeżeli wszystkie dane macie na Gmailu chwilowo aplikacja go nie wspiera. Po prawej stronie odnajdziemy notatki przedstawione w formie znanej chociażby z czatu sms. Każdy wpis poza tekstem możemy wzbogacić o specjalne emotkie, zdjęcia, wideo, lokalizację, dźwięk oraz szkicownik. Dodatkowo zmienić kolor tła notatki. Szkoda że zabrakło możliwości synchronizacji z chmurą. Poszczególne elementu możemy w przyszłości zapisać, bądź też skopiować.  Kolejna zakładka to aż trzy narzędzia w jednym. Zastosowań budzika chyba nikomu nie trzeba tłumaczyć. W możliwościach nie odstaje od systemowego rozwiązania, posiada trochę mniejszy zasób dzwonków, nadrabia jednak wyglądem. Alarm możemy przypiąć jako kafelek do ekranu głównego. Pogodo pozwala na śledzenie podstawowych danych meteorologicznych. Nie udało mi się odnaleźć informacji o tym z jakiego źródła pochodzą, odbiega lekko w kwestii temperatury od innych, kluczowych aplikacji, pozostałe dane są zbliżone. Tutaj ponownie możemy skorzystać z kafelka, który wspiera każdą wielkość. Ciekawy dodatkiem są też złote myśli na każdy dzień. Ostatni element menu jest w przygotowaniu.  Tym co mnie zachwyciło w Design Me najbardziej jest wykonanie aplikacji. Nie każdemu taki styl może przypaść do gustu, ale trzeba przyznać autorom że stworzyli spójny, rewelacyjnie wykonany interfejs. Przyjrzyjcie się animacjom w pogodynce, zwróćcie uwagę na te w budziku, kolorystykę wielu elementów możemy modyfikować wedle własnego uznania, a dodatkowo wszystko jest czytelne i oparte na podstawowych zasadach metro ui. Owszem czasem zdarzy jakiś mały błąd w tłumaczeniu (źle podpisana funkcja), ale w żaden sposób nie przesłania to wysokiego poziomu całości. Design Me to wydatek wysokości 3,49zł. Do tego przez 6 dni możemy testować całą aplikację za darmo. Czy warto? Jeżeli telefon służy Wam też jako organizer tak. Polecam jednak jej pobranie także innym, zawsze warto zobaczyć jak przyjemne jest korzystanie z dobrze przemyślanej i wykonanej aplikacji. Szkoda tylko że jej walory docenią jedynie posiadacze Windows Phone 8. 