30.03.2012 Kolejna trójwymiarowa gra. Cieszy mnie to, że powstaje ich coraz więcej. Tymbardziej, gdy trójwymiarowa grafika nie jest jedynym, co do tytułu przyciąga. Mnóstwo tutaj tytułów z naprawdę niezłą oprawą audiowizualną, które wprost ociekają grywalnością. Temple Run to jeden z nich. Jak w to się gra? W grze naszym zadaniem jest ucieczka przed małpami w środowisku w klimacie Indiana Jonesa. Biegnąc cały czas przed siebie napotkamy na przeróżne przeszkody typu konary, płonące liny czy przepaście. Musimy także obierać konkretną drogę podczas biegu, bo pojawia się tu sporo rozwidleń. Sterowanie opiera się o gesty wykonywane na ekranie telefonu. Przejechanie palcem w górę to skok, w dół – ślizg, a w lewo i prawo – obieranie kierunku na rozwidleniach. Podczas gry zbieramy monety. Jest to wirtualna waluta, którą możemy potem wydawać na różne bonusy typu magnes na monety, podwajanie punktacji czy nowi bohaterzy. Czy warto? Fajna, choć nie piękna, trójwymiarowa grafika, duża grywalność i cel – nazbierać jak najwięcej monet. Wciąga na długo, a dostępna jest za darmo. Twórcy zarabiają na sprzedaży wirtualnej waluty – monet, które możemy zbierać podczas ucieczki.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 