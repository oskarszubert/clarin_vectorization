02.10.2013 O tym że dzisiejsze dzieci z technologiami są za pan brat od najmłodszych lat nikogo chyba nie trzeba przekonywać. Zresztą wydaje mi się, że zawsze były — moi rodzice dziwili się jak doskonale daję sobie radę z telewizorem, Amigą czy magnetowidem; teraz sam z podziwem patrzę na berbecie które ze smartfonami i tabletami są za pan brat. Może nie jestem specjalistą, ale moim zdaniem nie warto zabraniać, lepiej po prostu dać odpowiednie materiały. Animal Kids: Funny Tap jest na tyle proste i kolorowe, że bez problemu poradzi sobie z nim nawet dwulatek, zresztą do nich głównie kierowana jest gra.  Bez punktów, limitu czasu, ani żadnego stresu. Cała zabawa polega na klikaniu w pojawiające się na ekranie kolorowe obiekty z wizerunkiem przyjaznych zwierzaków. Klikamy, klikamy, klikamy… i właściwie nic więcej. Pamiętajmy jednak, że gra kierowana jest do najmłodszych, a im więcej nie trzeba.  No właśnie, dosłownie więcej im nie trzeba. Gra dostępna jest za darmo, a co za tym idzie musi na czymś zarabiać. I nie są to na szczęście mikropłatności, ale co jakiś czas pojawiają się reklamy z rodzaju tych rozciągniętych na cały ekran. To chyba rodzaj najbardziej efektywnych, jeśli weźmiemy od uwagę fakt, że przy tablecie/smartfonie jest dwulatek, który jeszcze nie do końca rozumie co się dzieje. Zabrakło mi w grze także funkcji blokujących wyjście z gry tak długo, jak nie podamy hasła/pinu/nie wykonamy określonej akcji.  Animal Kids: Funny Tap to naprawdę przyjemna produkcja, jednak kiedy decydujemy się na tworzenie treści dla określonego z góry targetu, warto byłoby przemyśleć wszystkie kroki i stworzyć produkt kompletny. Grę można pobrać za darmo na platformie Google Play. 