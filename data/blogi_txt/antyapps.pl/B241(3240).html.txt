29.08.2012 Wymiana walut dla wielu wciąż zapewne kojarzy się z kantorami. Jednak w dzisiejszych czasach jest to element coraz mocniej odczuwalny także w sieci i naszych smartfonach. Zakupy w zagranicznych sklepach, płatność za aplikację w App Store sprawiają, że warto znać obecny kurs walut. W każdej z tych sytuacji bardzo pomocny może okazać się Black Box. Rola Black Boxa jest prosta, aplikacja przelicza nam konkretną kwotę z jednej waluty na drugą. Cały mechanizm przypomina systemowy kalkulator i tak też działa. Możemy dokonywać operacji przykładowo na złotych, od razu otrzymując wyniki w euro albo dolarach. Wszystkich dostępnych walut jest 178. Co istotne, w ustawieniach możemy wybrać, te z których chcemy korzystać. Dzięki temu jeżeli na co dzień operujemy na 3-4 walutach, nie będziemy musieli przewijać pozostały 175 w celu odnalezienia tej konkretnej.  Aktualny kurs walut na bieżąco aktualizowany jest za pomocą internetu. Interfejs aplikacji jest jej mocną stroną. Poza wspomnianym kalkulatorem, w dolnej belce mamy klawisz szybkiego przełączenia wybranych walut oraz opis z jakiej na jaką przeliczamy. Po rozwinięciu belki możemy zmienić waluty jak i wejść do opcji. Tych nie ma zbyt wiele. We wspomnianym wcześniej menu wyboru walut w prosty sposób możemy zaznaczyć te, które nas interesują. Jedynym mankamentem jest brak poglądu na obecny kurs waluty. Przynajmniej ja nigdzie nie znalazłem takiej informacji.  Black Box. W wersji pełnej kosztuje 3,49zł. Nie jest to zbyt wiele, zwłaszcza gdy ktoś często przelicza sobie walutę. Autorzy dostarczyli też wersję próbną, w której znajdziemy wszystkie niezbędne opcje. Dzięki temu sami możecie się przekonać, czy inwestycja w Black Box to dobry pomysł. Aplikację możecie pod tym linkiem. Ocena: 5 