08.11.2011 Minecraft to bez wątpienia fenomen – tak naprawdę niewiele gier w ogóle sprzedaje się w ilości 4 milionów egzemplarzy (i wciąż rośnie), a jeśli mowa o produkcjach niezależnych, to jest to niespotykane. Potrzebne było odpowiednie podejście do kreatywności graczy wymieszane z motywującą rozgrywką. Nie dziwi zatem, że kolejni chcą na tym pomyśle zarobić. Odpowiednio jednak rozwinięty pomysł, a nie marna kalka, znalazła się w Junk Jack na iOS.  Podstawowa różnica między oryginałem a tą produkcją to perspektywa – w Junk Jacku cała akcja dzieje się w dwóch wymiarach, a plansze widzimy z boku. Bliżej już jest jeśli chodzi o zadanie – to wciąż sandbox, czyli otwarty świat, który możemy dowolnie, w ramach konwencji, modyfikować. Plansze są generowane za każdym razem od nowa, więc nie ma raczej mowy o dwóch takich samych rozgrywkach. Budowanie świata to jedno, ale nie mogło obyć się bez walki i innych czynności charakterystycznych dla gier zręcznościowych. Autorzy przygotowali zresztą interesujący zwiastun (ale nie nagrany czasem na PC?) pokazujący jak ich tytuł wygląda w praktyce. Junk Jack można nabyć tutaj za niespełna 3 euro. 