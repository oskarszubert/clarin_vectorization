04.07.2012 iFixit to serwis, w którym publikuje się dokładne opisy z rozbiórki i napraw sprzętu. Instrukcje krok-po-kroku pozwalają rozebrać nawet najbardziej zlepione urządzenia, dając dostęp do wnętrzności. Dostęp do poradników, do tej pory możliwy był tylko za pomocą przeglądarki. Jednak jak to zwykle bywa – sprzęt lubi psuć się wszędzie, a może i będzie to główny komputer, przez co dostęp do iFixit.com będzie utrudniony. Na szczęście od paru chwil w Google Play znajduje się aplikacja z dostępem do wszystkich poradników.Aplikacja iFixit pomoże nam naprawić między innymi MacBooki, iPody, iPady, Xboxa, setki telefonów komórkowych, wiele aparatów i laptopów. Generalnie – jeśli coś zostało wyprodukowane i się sprzedaje, to prawdopodobnie iFixit wie jak to rozebrać. Dlatego to będzie idealna aplikacja, jeśli jesteście typowymi gadżetowymi majsterkowiczami. Pozwoli ona na bezbolesne przebrnięcie przez skomplikowane układy kabelków i połączeń.  iFixit działa na wszystkich urządzeniach z Androidem w wersji 2.2+. Posiada nawet wersję tabletową, która bardzo ułatwia parcę z aplikacją. Do tego jest w ulubionej cenie wszystkich posiadaczy telefonów z systemami mobilnymi - iFixit z Google Play pobrać można zupełnie za darmo. Dla majsterkowiczów – pozycja obowiązkowa! 