23.12.2011 To już kolejna akcja w Android Markecie, gdzie serwuje się użytkownikom specjalnie wyselekcjonowane aplikacje. Poprzednio byliśmy świadkami wyprzedaży aplikacji z okazji 10 miliardów pobrań w Markecie, zbioru aplikacji świątecznych, a co teraz? Teraz Google serwuje gry od Electronic Arts w akcji Holiday Play, które są przecenione nawet o 65%. W promocji bierze udział aż 19 tytułów. Część z nich udostępnione jest za darmo, a tylko jeden z tytułów przewyższa kwotę dwudziestu złotych. Promocja jest zatem naprawdę ciekawa. Wśród tytułów udostępnionych za darmo znajdują się Real Racing 2, Tetris oraz Office Gamebox. Tytuł pierwszy jest szczególnie interesujący. Warto w tym momencie zwrócić również uwagę na to, że w promocji tej udostępniono gry, które nie były wcześniej dostępne w Polsce. Przykładem takiego tytułu może być The Sims 3, który obecnie kosztuje około dziesięciu złotych.  Z mojej strony mogę polecić grę Plants vs. Zombies, która w promocji kosztuje jedynie około siedmiu złotych. Gra zdobyła niestety sporo słabych ocen ze względu na błąd, który powodował zawieszanie się telefonu. Został on już jednak naprawiony.  Warta uwagi jest także gra Dead Space. Zbiera wysokie noty w Android Markecie, jednak kosztuje aż 25 złotych. Gorąco zachęcam do korzystania z promocji.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 