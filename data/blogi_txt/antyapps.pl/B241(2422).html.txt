23.11.2011 Monad to gra banalna pod względem audiowizualnym i założeniowym, jednak potrafi nieźle wciągnąć, jeśli zechcemy piłować nasze wyniki, a zależeć to będzie jedynie od naszego refleksu. Jak w to się gra? W grze poruszamy się swego rodzaju trudną do sklasyfikowania istotą, która musi wyeliminować swoich przeciwników. Owa istota szczerze mówiąc przypomina mi plemnik. W początkowej fazie znajduje się pod warstwą ochronną. Jedno zderzenie z przeciwnikiem usuwa warstwę ochronną, kolejne – powoduje utratę życia, których to liczba żyć jest oczywiście ograniczona. Na planszy znajdują się okręgi, a naszym zadaniem jest spychanie ich w stronę przeciwników, aby ci się o nie rozbijali. Wszystko jest w tym przypadku wyobrażeniem, bo przeciwnikiem jest na przykład… trójkąt. Cała frajda w tej grze polega na tym, że to grawitacja jest kontrolerem. Na początku ustawiamy telefon równolegle do podłoża, a następnie przechylając go wpływamy na ruchy naszej istoty. Potrzeba niekiedy sporo refleksu, aby uniknąć zderzenia z przeciwnikiem. Oprócz tego gra zawiera aż 30 poziomów, które wcale nie tak łatwo przejść. Czy warto? Monad jest maksymalnie uproszczony i dla niektórych może to być wada. Ja koncentrując się na grywalności zobaczyłem w grze sporo plusów. Oprócz tego, że potrafi wciągnąć na dłużej, dzięki uproszczeniom działa na praktycznie każdym smartfonie z Androidem. Gra znajduje się w Android Markecie od niedawna, a już zebrała pięć gwiazdek w ocenach. Jeśli od gry nie oczekujecie fajerwerków, a dobrej zabawy, spróbujcie tego tytułu – jest za darmo. 