14.11.2012 Ilekroć ktoś mnie pyta o najlepszy klient Twittera pod Windows Phone, niezmiennie polecam jedną aplikację – Mehdoh. Łączy ona w sobie wiele funkcji i możliwości niedostępnych w innych programach, dodatkowo daje spore możliwości customizacji źródeł informacji jak i formy prezentacji. Niestety, dla wielu osób brakuje w niej kluczowej opcji, wsparcia dla tweetów dłuższych niż 140 znaków.  Najnowsza wersja Gleeka otrzymała wsparcie dla usługi TwitLonger. Dzięki temu, wpisy dłuższe niż standardowa dla Tweetera ilość znaków będą widoczne po kliknięciu na link. Ta funkcja choć ważna, nie jest jedyną zaletą Gleeka. Program posiada bardzo wiele dodatkowych smaczków, w prawie każdy aspekcie. Piszesz wiadomość? Poza wspomnianą możliwości stworzenia dłuższego, czy też dodania lokalizacji, możesz w łatwy sposób umieścić znaki specjalne i obrazki oraz dodać efekty do tekstu (np. każda literka będzie w bańce).  Równie obszerne są operacje na wiadomościach od innych. Z poziomu Gleeka w razie potrzeby wyciszymy konkretnego użytkownika, lub też nadamy jego wiadomościom konkretny kolor. W łatwy sposób możemy też sprawdzić czyjegoś Klouta. Z ciekawszych możliwości jest też tłumaczenie tweetów, zapisywanie ich na później (Pocket – Read it Later) oraz możliwość przypięcia prawie każdego elementu jako oddzielny kafelek. Radzę poświęcić kilka chwil na dokładne zapoznanie się z opcjami i możliwościami. Jest ich sporo, do tego w większości opatrzono je zabawnymi nazwami i opisami.  Niestety, podobnie jak w przypadku innych klientów poza oficjalnym, nie działają powiadomienia na żywo. Wprawdzie sam kafelek informuje nas w bardzo czytelny sposób, ale są to informacje odświeżane co kilkanaście minut. Jeżeli odstrasza Was cena, warto uzbroić się w cierpliwość. Aplikacje od tego developera bardzo często są przeceniane na darmowe, wprawdzie promocje trwają dzień-dwa, ale staramy się informować o nich na bieżąco. Już teraz możecie pobrać wersję testową i sprawdzić czy Gleek spełnia wasze wymogi. 