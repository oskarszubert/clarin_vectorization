09.12.2013 Skinery Themes to kolejna aplikacja której zadaniem jest pomoc w dopasowaniu ekranu start Windows Phone do naszych osobistych preferencji. Choć przyjęło się mówić, że system ten ma mierne możliwości konfiguracji jego wyglądu, to rzeczywistość wygląda o wiele lepiej. Owszem nie wszystko jest dostępne bezpośrednio z poziomu ustawień, ale od czego mamy aplikacje firm trzecich?  Na czym skupia się rola Skinery Themes? Aplikacja pozwala na tworzenie własnych kafelków dla popularnych aplikacji, stron www, ustawień oraz nr. telefonów. Mamy też możliwość stworzenia kafelka którego jedyną rolą będzie ładnie wyglądać na naszym pulpicie. Edycja dzieli się na 7 etapów głównych rozmieszczonych na trzech kartach. Podstawowe z nich to: ustawienie koloru, wybór zdjęcia jako tła (dostępne są specjalnie przygotowane szablony), dodanie tekstu, wybór jednej z pośród kilkudziesięciu ikon, określenie wielkości kafelka, tego ile będzie miał stron, oraz przypisanej mu akcji. Część z tych ustawień ma w sobie bardziej rozbudowane narzędzia edycji. Sporą zaletą jest wspomniany już zbiór ikon. Dzięki niemu, możemy zastąpić te standardowe, w popularnych aplikacjach innymi, dzięki czemu nasz kafelek będzie wyglądał bardziej unikatowo. Ich jedyna wada to brak wsparcia dla wysokich rozdzielczości, przez co każdy kafelek poza najmniejszym wygląda przeciętnie gdy mamy więcej niż 480×800. Lista współpracujących aplikacji nie poraża różnorodnością, ale wraz z aktualizacjami przybywa kolejnych tytułów. Miłą odmianą w porównaniu do konkurencji jest obecność gier.  Interfejs choć ładny wymaga krótkiej wprawy w nawigacji. Warto przynajmniej raz przeklikać wszystkie menu i opcje aby odkryć wszystkie możliwości Skinery Thems i zapoznać się z ich działaniem. Stworzone w programie kafelki jak i domyślnie proponowane mamy dostępne w menu głównym. Odnajdziemy je tam nawet po odpięciu od ekranu start. Dzięki czemu nie musimy tworzyć ich za każdym razem na nowo. Skinery Themes w pełnej wersji to wydatek wysokości 5,49zł. Czy warto? Radzę pobrać wersję testową i przekonać się samemu. Na chwilę obecną na pewno odradzam jej zakup osobom, których urządzenia mają wyższą rozdzielczość. Co z tego że otrzymacie rozbudowane narzędzie do tworzenia kafelków, skoro będą one rozmazane? Pozostali powinni dać jej szansę, w prosty sposób można urozmaicić wygląd naszego ekranu start. 