07.12.2013 Pod koniec listopada doczekaliśmy się aktualizacji aplikacji Audioteki dla urządzeń z iOS. Dlaczego opisuję to uaktualnienie dopiero teraz? Bowiem dopiero po tych kilku dniach jej regularnego używania można docenić poprawki i nowości, które otrzymaliśmy.  Listę zmian otwiera usprawnienie działania aplikacji pod systemem iOS7 – jak się okazało nie wszystkie aplikacje działają tak jak powinny po aktualizacji systemu do najnowszej wersji, dlatego niezbędna okazała się interwencja ich autorów. Nowa Audioteka nie ma problemów ze stabilnością i szybkością działania, czego brak zdecydowanie był wcześniej odczuwalny.  Bardzo fajnie rozwiązana została także obsługa bezwzrokowa aplikacji, a przynajmniej funkcja pauzy którą wywołujemy obniżając poziom głośności do zera. Timer, pozwalający uruchomić odtwarzanie audiobooka przed snem zyskał kilka opcji więcej. Wiele osób nadal skarży się na problemy z pobieraniem książek, choć ja nie mogę tych doniesień poprzeć. W przypadku połączenia Wi-Fi, jak i 3G aplikacja bez problemu z maksymalną prędkością pobierała kolejne pliki (iOS 7.0.4), więc w mojej sytuacji wszystko działa już jak powinno. Jeżeli na Waszych urządzeniach występują problemy dajcie znać mailem Audiotece. 