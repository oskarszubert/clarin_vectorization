13.06.2012 Nigdy nie rozumiałem fenomeny gier typu Finger Battle. Gdy jakiś czas temu Paweł recenzował jeden z takich tytułów, przecierałem oczy widząc statystyki aplikacji jak i jej oceny. Jednak po pierwszym kontakcie z Nokia Finger Battle zaczynam na nowo odkrywać uroki tego gatunku.  Gra powstała w celach marketingowych, na zlecenie Nokii wykonała ją studia Clever- Software i wywiązało się z zadania wyśmienicie. Z prostej przepychanki pola niebieskiego i czerwonego uczyniło małe, piłkarskie mistrzostwo. Grę idealną na meczową przerwę, czy też zwykłe spotkanie ze znajomymi. Mamy więc boisko, dwie bramki, piłkę i barwy narodowe. Teraz wystarczy tylko odpowiednio szybko (a na pewno szybciej niż nasz przeciwnik) uderzać w ekran a piłka zmierzy do bramki przeciwnej drużyny! Prawda że proste? I o ile bardziej sensowne niż proste powiększanie zakresu naszego pola.  Autorzy pomyśleli nawet o takich detalach jak ulokowanie koszulek w miejscu gdzie powinniśmy uderzać kciukiem. Oczywiście barwy narodowe możemy bezproblemowo zmienić. Po każdym pojedynku aplikacja przypomni nam komu zależało na jej powstaniu (przywita nas reklamą Nokii) i da możliwości opublikowania wyników na Facebooku. Nie musimy z tego korzystać. Choć dalej nie do końca rozumiem fenomenu tego typu gier, to jednak dzięki Nokia Finger Battle patrzę na nie bardziej przychylnym okiem. Clever-Software po raz kolejny udowodnił, że wie w czym tkwi sekret dobrej zabawy, a Nokii gratuluję ciekawego pomysłu na promocję. Na pewno lepsze to, niż śpiewające usta Edyty Górniak.  Aplikację możecie pobrać stąd, kompletnie za darmo. Ocena: 4 