12.02.2014 Nokia to dla wielu nie tylko legenda w świecie telefonów, kultowe modele, ale też niezapomniane dzwoni. Sam pamiętam jeszcze czasy, gdy domyślne dzwonki Fińskiego producenta powodowały mały popłoch, w każdym pomieszczeniu gdzie była grupka ludzi. Każdy odruchowo sięgał do kieszeni bądź torebki, po swój telefon. Przez lata dźwięki te ewoluowały, zyskiwały nowe brzmienia, ale wciąż nie zatraciły swojego rozpoznawalnego tonu. Jeżeli chcecie do nich powrócić, bądź też się z nimi dopiero zapoznać, jest ku temu dobra okazja. Nokia Tones, to potężna baza dzwonków produkcji Nokii. Już sama waga aplikacji daje do myślenia. Plik instalacyjny waży blisko 350MB (tyle co kiedyś najlepsze gry na Windows Phone 7). W kolekcji znajdziemy blisko tysiąc różnych dźwięków. Często będą to te same dźwięki, ale modyfikowane na przestrzeni lat. Tak jest chociażby z klasycznym Nokia Tune. W programie znajdziemy wersję z roku 94, 2002, 2008 i 2011, a także remiks. Co najważniejsze, wszystkie dźwięki nagrane są w bardzo dobrej jakości, nawet te najstarsze. Niestety, interfejs aplikacji jest bardzo ubogi, przez co nawigacja i wyszukiwanie dzwonków nie należą do najłatwiejszych. Jedyną metodą jest ręczne przewijanie listy, w celu odnalezienia tego konkretnego. Nokia Tones nie oferuje żadnego mechanizmu wyszukiwania, przy tak sporej bazie, to mocno odczuwalny brak. Z dostępnych opcji mamy możliwość odsłuchania melodii oraz jej zapisania w pamięci urządzenia. I to właściwie wszystko. Nokia Tones to prawdziwa perełka dla miłośników Nokii, czy też osób lubiących wyszukiwać nowych dzwonków. Dostępna jest za darmo, nie zawiera reklam, a w przeciwieństwie do wielu innych aplikacji o podobnych działaniu, posiada dźwięki w wysokiej jakości. Szkoda tylko że autorzy nie postarali się bardziej rozbudować aplikacji i o przydatne narzędzia i jakieś ciekawostki dla najbardziej kultowych dźwięków. Ale nawet bez tego Nokia Tones warto pobrać. Pamiętajcie o tym że zajmie Wam sporo z pamięci telefonu! 