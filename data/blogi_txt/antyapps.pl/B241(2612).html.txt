24.01.2013 Wprawdzie jak na razie tylko dla kilku krajów, ale zapowiedź Microsoftu powoli staje się faktem. Jeden z największych atutów serii Lumia i innych telefonów od Nokii, trafi także na pozostałe telefony z mobilnymi kafelkami. Oczywiście za darmo i z trybem offline.  Na chwilę obecną  z Nokia Drive+ Beta mogą korzystać mieszkańcy Kanady, USA i Wielkiej Brytanii. Wprawdzie Windows Phone 8 pozwala na zmianę regionu i pobieranie aplikacji z zagranicznych Sklepów, ale w tym przypadku, nic nam to nie da. Wprawdzie pobierzemy program bez problemu, ale próby uruchomienia wygenerują błąd. Prawdopodobnie aplikacja przeprowadza dodatkową weryfikację regionu. Polski oddział Nokii milczy w sprawie dostępności aplikacji w naszym Sklepie, jednak zapewne z czasem także nasz kraj doczeka się wsparcia. Najpopularniejszym sprzętem z Windows Phone 8 wciąż pozostają Lumie, ale dobrze, że także posiadacze HTC oraz Samsungów otrzymają darmową nawigację offline. Podniesie to konkurencyjność całej platformy.  Nokia Drive+ Beta nie grzeszy ilością funkcji i możliwości (ciągle jeszcze jest uboższa od starych wersji z Symbiana) to jednak w segmencie darmowych programów tego typu, pozostaje jedną z lepszych na rynku. Jeżeli ograniczymy zakres go do darmowych nawigacji offline, to pozostaje bezkonkurencyjna. Nokia Drive+ Beta wydawana jest przez NAVTEQ EUROPE B.V. i to pod tym dystrybutorem należy szukać tej aplikacji. Ponieważ wiemy że czytaj nas także użytkownicy z USA i Wielkiej Brytanii poniżej QR kod do programu. W przypadku polskiej premiery na pewno zaktualizujemy wpis i damy Wam o tym znać. Źródło i logo: blogs.windows.com 