08.08.2013 Facebook Messenger to jedna z pierwszych aplikacji, którą (za)instaluję na nowym urządzeniu. Nie jest to dla nikogo chyba zbyt wielką niespodzianką, w końcu Facebookowy czat już dawno wyparł nasze lokalne jak i globalne potęgi w kategorii komunikatorów. Szybkie dotarcie do odbiorcy to jego największa zaleta, dlatego tak często z niego korzystamy. Ostatnia aktualizacja przynosi co prawda niewielką w zasadzie działania, lecz sporą podczas codziennego użytku zmianę.  Do tej pory tylko aplikacja Messenger dla Androida umożliwała wybór dowolnego zdjęcia lub po prostu grafiki z dowolnego folderu w pamięciu naszego urządzenia. Otwartość mobilnej platformy Google umożliwia także bezpośrednie otwarcie aplikacji aparatu i załączenie zdjęcia do wiadomości, podczas gdy użytkownicy iPhone’ów i iPadów zmuszeni są na wykonanie jednego lub dwóch dotknięc więcej. Problemem jest także obsługa jedynie jednego albumu – rolki aparatu. Reszta pozostała niewidoczna dla aplikacji. Do dzisiaj.  Facebook Messenger dla iOS’a doczekał się delikatnej zmiany w interfejsie – przycisk z plusikiem został zastąpiony przyciskiem ze spinacze i to właśnie za pomocą niego możemy dołączyć do wiadomości zdjęcie lub nagranie. Kolejną zmianą jest pojawienie się wyboru pomiędzy rolką aparatu, a albumem aplikacji Instagram. Szczerze mówiąc to jestem niezmiernie zdziwiony, że Facebook pomyślał o tym tak późno. Z drugiej zaś strony zastanawiające jest to, jak dużo osób po udostępnieniu zdjęcia na Instagramie będzie chciało przesłać je w prywatnej wiadomości do znajomych. Sytuacja ta jednak rzuca światło na problem z jakim borykają się użytkownicy iOS’a od samych początków systemu – w przypadku braku zaimplementowania, oczywiście w miarę możliwości, obsługi konkretnej funkcji udostępniania lub dostępu do danych, jesteśmy od nich całkowicie odcięci. Bardzo dobrze jednak, że ktoś na ten fakt zwrócił uwagę. 