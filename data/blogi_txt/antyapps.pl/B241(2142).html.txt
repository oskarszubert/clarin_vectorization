19.11.2012 Możliwe że cześć czytelników pamięta zagadki, w których główną rolę odgrywały pojemniki na wodę, a naszym celem było wymierzenie konkretnej ilości płynu. Oczywiście, potrzebna ilość nigdy nie równała się pojemności naszych pojemników. Aby ją uzyskać musieliśmy sprytnie przelewać płyny pomiędzy nimi. Jeżeli lubiliście tego typu zadania pokochacie LiquidLab.  Tak właściwe we stepie streściłem Wam główną ideę gry. LiquidLab to gra logiczna w czystej formie. Nie goni nas czas, ani ograniczona ilość ruchów, liczy się jedynie poprawne rozwiązanie zagadki. A te jak już wspomniałem polegają na osiągnięciu konkretnego wyniku. W zależności od poziomu dysponujemy 2 lub trzema fiolkami, dodatkowo w niektórych planszach możemy korzystać z nieograniczonej ilości płynów, a w innych tylko z tych dostępnych w fiolkach. Samych plansz jest 30, podzielono je na 3 akty. Zagadki są bardzo zróżnicowane. Już pod koniec pierwszej dziesiątki robi się naprawdę trudno. Całą zabawę urozmaica fakt, że każdy z aktów różni się podstawowymi zadaniami. W dużym uproszczeniu: pierwszy akt to przelewanie do jednej fiolki, drugi to płyny w kilku fiolkach w odpowiednich proporcjach, a w trzecim zabawa z kulkami i bąbelkami. Kolejne plansza i akty są w drodze.  Wizualnie LiquidLab  nie zachwyca, ale jego grafika ma swój klimat. Proste linie i mocno kontrastujące barwy, pasują do tej gry. Oprawę audio sprowadzono do niezbędnego minimum. Autorzy zadbali o opisanie każdego istotnego elementu gry, tak więc nikt nie powinien mieć problemu ze zrozumieniem podstawowych zasad. Pewne zastrzeżenia mam do sterownia. Nie wiem czy jest to wina mojego telefonu, czy też gry, ale co pewien czas natrafiałem na problemu z poprawnym odczytaniem moich komend. Pomimo klikania na poszczególne elementy nie uzyskiwałem żadnego efektu.  Jeżeli lubicie gry logiczne, LiquidLab jest dla Was pozycją obowiązkową. Gra posiada darmową wersję próbną pozbawioną reklam, a za pełną zapłacicie jedynie 3,49zł. Zdecydowani warto, o czym przekonacie się sami pobierając ją ze sklepu. LiquidLab działa zarówno na Windows Phone 7,5 jak i 8. 