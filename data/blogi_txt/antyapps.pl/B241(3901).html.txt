05.07.2012 Jak każdego dnia – spędzam dobrych parę godzin na przeczesywaniu Google Pay w poszukiwaniu smakowitych kąsków dla was. Często znajduję aplikacje, które są ok, czasami takie, które są słabe, ale dziś znalazłem farmę głupich aplikacji. Bo inaczej nie mogę nazwać developera, który publikuje aplikację do pierdów i piorunów. Właściwie miałem dylemat czy pokazać o którego developera chodzi, ale ostatecznie stwierdziłem, że tak. Bo takich trzeba tępić. Może to brzmi ostro, ale tak zabrzmieć niestety powinno. Publikowanie setnej aplikacji do „puszczania bąków” czy odtwarzania dźwięku burzy, jest po prostu głupie. Niestety – co smutniejsze – te aplikacje mają setki instalacji i „zadowolonych użytkowników”. Opinie w stylu „Nie wiem czy kiedykolwiek mi się to do czegokolwiek przyda ale podoba mi się. ;)” są na porządku dziennym, a zadowolony developer MOBIEM tworzy kolejne głupie programy, które generują masakryczne ilości pobrań.  Nie chodzi już nawet o to, że te programy nie mają sensu. Tylko, że jego drogą pójdzie jeszcze paru innych, nowych developerów i takich aplikacji będzie coraz więcej. Chciałbym jednak zaznaczyć, że w Google Play powinny pojawiać się raczej sensowne tytuły, które w jakiś sposób rozwiązują problemy użytkownika, a nie tylko… Wydają dźwięki. XXI wiek to nie era soundboardów. Aplikacje tego typu, to swego rodzaju choroba, na którą aktualnie najbardziej choruje marketplace z WP7, gdzie takie aplikacje nie dość, że są na porządku dziennym, to do tego kosztują krocie. Najsmutniejsze jest to, że znajdą się osoby, które za to zapłacą. Częściej z nieuwagi, ale kogo to obchodzi? 