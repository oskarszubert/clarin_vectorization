05.11.2012 Carcassone to kolejna po Ryzyko gra plaszowa, która na przestrzeni ostatnich tygodni trafiła na system Windows Phone. Wprawdzie w naszym kraju nie jest może zbyt znana i popularna, ale w środowiskiem fanów takich zabaw, ciężko znaleźć kogo kto by nie słyszał o tej grze.  Carcassone zajęła 9 miejsce na liście 10 najlepszych gier planszowych wydanych na iPada wg portalu IGN. W uzasadnieniu pojawia się zdanie świetnie opisujące tę planszówkę Gra jest łatwa do zabawy, ale trudna do zrozumienia. Rzeczywiście, jej zasady, zwłaszcza na początku mogą sprawiać problemy. Zabawa sprowadza się do wspólnego budowania mapy, każdy gracz w swojej turze wyciąga jeden z kafelków mapy, który może położyć w wyznaczonych miejscach. Dzięki temu powstają miasta, drogi, klasztory i pola. W tak powstałych obiektach rozmieszczamy też dostępne jednostki. Po skończeniu budowy danego obiektu, dostajemy za niego punku. Oczywiście dany obiekt może być budowany przez paru graczy, którzy akurat mają pasujące do niego kafelki. Pod koniec zabawy zostają zliczone wszystkie punkty, a gracz który zebrał ich najwięcej wygrywa potyczkę.  Pomimo, że nie brzmi to skomplikowanie, w samej zabawie jest sporo zależności, które trzeba opanować. Musimy wiedzieć kiedy dana budowa jest uznana za skończoną, co daje umiejscowienie jednostek w danym obszarze, kiedy do nas wrócą. Na szczęście fakt, że gra jest w wersji mobilnej rozwiązuje kilka problemów, przykładowo nie musimy się obawiać, że źle połączymy kafelki. Telefon podpowie nam wszystkie dostępne kombinacje, podobnie jest z końcowym liczeniem punktów, które to w papierowej odmianie wymagało dużego skupienia i sporej ilości czasu. Niestety, w przeciwieństwie do Ryzyka gra nie posiada polskiej wersji językowej. Jednak to nie powinien być problem. Gra posiada bardzo dobry samouczek, który na przykładzie rozgrywki tłumaczy zasady. Po drugie w internecie jest sporo poradników jak i pełnych instrukcji po polsku, wystarczy wydrukować, a w parę chwil zrozumiemy zasady. Po trzecie, sama zabawa jest naprawdę prosta, a fakt że nasz telefon załatwia sporo rzeczy za nas, jeszcze ją upraszcza.  Carcassone oferuje kilka trybów rozgrywki. W podstawowym możemy mierzyć się ze sztuczną inteligencją oraz znajomymi na jednym telefonie. Zabawę przeznaczono maksymalnie dla 6 osób. To od nas zależy ile ich ustawimy i czy będą to też ludzie, czy tylko potyczka z graczami sterowanymi przez komputer. Dostępne są też 2 tryby sieciowe bazujące na Xbox Live. Tak więc bez problemu znajdziemy dla siebie przeciwnika, co nie jest takie oczywiste w przypadku papierowej wersji.  Wybierając nową grę, dowiemy się, że w przygotowaniu czeka na nas dodatek, który to zapewne pojawi się w formie płatnego DLC. Niestety, sama zabawa nie jest zbyt wyszukana, co jest pewną domeną gier planszowych. Motywatorem mogą być osiągnięciom Xbox Live, ale jeżeli kogo nie porywa gra w planszówki to edycja mobilna nie oferuje niczego więcej. Strona audiowizualna to kawał solidnej roboty. Plansze, kafelki, menu i elementy interfejsu są spójne i wykonane z troską o detale. Najciekawiej wypada jednak oprawa audio, zarówno muzyka jak i towarzyszące zabawie dźwięki świata (wiatr, kruki itp.). Stanowią ciekawe urozmaicenie rozgrywki oraz pomagają w budowaniu klimatu. Irytuje brak możliwości przyśpieszenia i pominięcia różnego rodzaju animacji. O ile z początku wyglądają ładnie o tyle kafelek po kafelku, zaczynają nużyć i niepotrzebnie wydłużać rozgrywkę. Jest to chyba jeden z głównych, a na pewno bardziej odczuwalnych minusów.  Carcassone to kolejna po Ryzyko planszówka, która świetnie sprawuje się na smartfonach. Łączy to co najlepsze w gatunku z możliwościami urządzeń mobilnych, dzięki czemu zabawa jest czasem jeszcze lepsza. Podobnie jest z ceną, która wynosi 10,49zł i w porównaniu do papierowej edycji jest śmiesznie mała. Niestety Carcassone prezentuje specyficzną rozgrywkę, która nie każdemu przypadnie do gustu. Jeżeli obawiacie się braku języka polskiego, zapewniam, że to nie jest problem. Jak już wspomniałem w internecie bez problemu znajdziecie przetłumaczone zasady.Gra jest dotępna także na systemach Android oraz iOS. 