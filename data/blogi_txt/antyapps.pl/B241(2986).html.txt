23.07.2012 Oto kolejna aplikacji z serii „niemożliwe, że w Windows Phone tego nie ma”. Niestety, pomimo dość nowatorskiego podejścia do książki adresowej oraz kontaktów, pewne braki są bardzo dziwne. Część z nich pozwoli zniwelować People search.  Aplikacja zaraz po starcie bombarduje nas wieloma pytaniami odnośnie ustawień. Warto się nie zrażać i szybko je przeklikać. Naszym oczom ukaże się standardowa klawiatura do wybierania numerów. Standardowa tylko z wyglądu. Do tej pory nie potrafię zrozumieć, jak programiści Windows Phone mogli pozbawić system wyszukiwania kontaktów, poprzez wpisywanie ich nazwy na klawiaturze numerycznej. People search udostępnia nam taką możliwość, dodatkowo przeszukuje nie tylko imię i nazwisko, ale też pozostałe pola z danych kontaktu (czego nie potrafi systemowa wyszukiwarka).  Po wyszukaniu, możemy zadzwonić, albo przejrzeć dokładne dane wyszukanej osoby. Warto zauważyć, że w przeciwieństwie do systemowej książki, działa nanoszenie adresów na mapę. Jeżeli kontakt ma przypisane adres, po kliknięciu zostajemy przeniesieni do map. Poza sprawdzeniem położenia, możemy wybrać nawigację do danego miejsca. Adres możemy też przesłać mailem, albo sms. Wiadomość zostanie wzbogacona o link do map Binga.  Bardzo okazale prezentuje się również opcja udostępniania kontaktu. W prosty sposób prześlemy go w sms, mailu czy też zamienimy na QR code. Oczywiście sami decydujemy jakie dane zostaną udostępnione. Wielkim plusem aplikacji jest prędkość działania. Zarówno start jak i mechanizmy wyszukiwania są prawie błyskawiczne. To bardzo ważne, zwłaszcza że program nie jest aplikację systemową. Także UI prezentuje się okazale. Czerpie z idei Metro, całość lekko psuję natłok różnego rodzaju tekstów, porad i opisów. Aplikacja dostępna jest za darmo (jak na razie), znajdziecie ją pod tym linkiem. Znacznie ułatwia pracę z kontaktami w naszym telefonie. Zwłaszcza jeżeli często dzwonimy do różnych osób. Ocena: 4+ 