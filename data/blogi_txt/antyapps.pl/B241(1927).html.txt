02.01.2012 Karaoke to naprawdę świetna zabawa. W sam raz na spotkania ze znajomymi, przy których nie wstyd fałszować. Temat wałkowany jest już od dawien dawna, z czego zrodziły się takie hity jak SingStar na Playstation. Jak ma się sprawa z Karaoke Polskie Hity? Ujdzie w przypadku braku alternatyw. Pomysł na aplikację karaoke tylko do polskich kawałków jest naprawdę dobry, jednak to od formy zależy to, czy zdobędzie uznanie. Karaoke Polskie Hity nie mają co na to liczyć. Program jest banalny, niesamowicie banalny. Ekran główny to praktycznie jedyny ekran aplikacji, który podzielony został na trzy zakładki: A-I, K-O oraz P-Z, co pozwoliło podzielić wszystkie utwory na trzy strony. Na wyświetlaniu utworów działanie aplikacji praktycznie się kończy. Wybranie dowolnego kawałka przenosi użytkownika do wybranego filmiku na YouTube. Nie muszę chyba mówić jak prostackie jest takie rozwiązanie. Podsumowując cały pakiet to jest aplikację wraz z owymi filmikami, Karaoke Polskie Hity nie oferuje nam nic ponad podkreślanie wybranych sylab w trakcie odtwarzania utworu. Z drugiej strony jest to jeden z programów, które zbierają do kompletu większość najpopularniejszych polskich utworów, a na dodatek jest dostępny za darmo. Jeśli przebolejecie konieczność połączenia z internetem w celu korzystania z aplikacji oraz interfejs oparty głównie o YouTube, to Karaoke Polskie Hity możecie pobrać stąd.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 