09.04.2013 Urządzenia mobilne pozwolił nam na śledzenie wydarzeń, także sportowych, niezależnie od tego gdzie się znajdujemy. Zasiadanie przed telewizorem lub odbiornikiem radiowym nie jest już tak popularne jak kiedyś i bardzo często zadowala nas jedynie tekstowa relacja z meczu czy zawodów, a czasem same wyniki. W tym pomóc ma nam aplikacja od portalu Sport.pl dla iPhone’a. Jestem osobą aktywną sportowo, a w kręgu moich zainteresowań jest naprawdę pokaźna liczba dyscyplin. Sięganie po informacje do kilku różnych portali lub aplikacji z całą pewnością nie wchodzi w grę, więc moim podstawowym wymaganiem jest jak najobszerniejsza lista dyscyplin wspierana przez serwis oraz możliwość wysyłania powiadomień za każdym razem, gdy pojawi się jakakolwiek informacja związana z ulubionym klubem lub zawodnikiem. Sprawdźmy na co stać Sport.pl Live.  Aplikacja korzysta z coraz popularniejszego sposobu nawigacji, jakim jest rozsuwane menu po lewej stronie ekranu. Tam znaleźć możemy listę dyscyplin spośród których możemy wybrać m. in. piłkę nożna, moto, tenis czy koszykówkę. Istnieje także opcja „inne”, gdzie kategoryzowane są informacje i relacje z pozostałych dyscyplin. U góry widoczne są trzy zakładki: live, wyniki i zaplanuj. Pierwsza z nich pozwala na przejrzenie ostatnich artykułów związanych z wybraną dziedziną sportu oraz szybkie zapoznanie się z właśnie trwającymi wydarzeniami. W zakładce wyniki dostępny jest błyskawiczny podgląd do dzięjacych się w tym momencie imprez, jak również tych z kilkunastu poprzednich godzin czy kilku dni – dzięki temu bardzo łatwo sprawdzimy ostatnie wyniki spotkań itd. Zakładka zaplanuj zawiera listę nadchodzących wydarzeń wraz z opcją zaplanowania powiadomień dotyczących danego wydarzenia.   Każda z zakładek posiada także funckję wyświetlania plakietki z liczbą powiadomień – dla przykładu ta z zakładki „live” podsumuje ilość nowych wiadomości, zaś ta z zakładki „wyniki” poinformuje nas o ilości trwających właśnie wydarzeń. W aplikacji nie zabrakło opcji udostepniania artykułów, zaś oprawa graficzna nie wystaje ponad normę. Mnie osobiście drażnią odrobinę użyte kolory w tabelkach z wynikami, ponieważ barwy jasnoniebieska i pomarańczowa nie współgrają z głównym ciemnym motywem. Obsługa i intuicyjność interfejsu jest natomiast bardzo dobra i ciężko aplikacji cokolwiek w tej kwestii zarzucić. Same powiadomienia działają bardzo dobrze, co ma duże znaczenie przy tego typu aplikacji. Z pełną listą dyscyplin możecie zapoznać się w opisie aplikacji, nie będę jednak ukrywał że aplikacja od Eurosportu ma pewną przewagę, jeżeli chodzi opcję wyboru ulubionej drużyny – dodawanie do listy zaplanowanych każdego wydarzenia związanego z naszymi ulubieńcami może nieco irytować, dlatego obydwie z aplikacji goszczą na moim telefonie. Dostępne także dla Androida. 