28.05.2012 Windows Phone bywa pełen sprzeczności. Tak jest chociażby w kwestii usług społecznościowych. Z jednej strony otrzymujemy świetne wsparcie do podstawowych funkcji wbudowane w system, z drugiej oficjalne aplikacje są kiepskie i zaniedbywane. Na szczęście powstaje coraz więcej aplikacji nieoficjalnych, które pozwalają nam wybrać lepsze rozwiązania. Tak jest też w przypadku Twittera. Carbon udowadnia, że można zrobić to lepiej, właściwie na każdej płaszczyźnie. Program ułatwi życie zarówno konsumentom Twitterowej treści jak i tym, którzy aktywnie za jego pomocą publikują treści. W obu przypadkach Carbon oferuje opcje, których próżno szukać w oficjalnej aplikacji. Jak przystało na nieoficjalną aplikację, musimy ją wcześniej autoryzować. Carbon pozwoli nam przejść przez ten proces w miarę bezboleśnie.  Oczywiście nie jesteśmy ograniczeni do jednego konta, nic nie stoi na przeszkodzie by podpiąć ich parę. Carbon zapewnia swobodny wybór pomiędzy serwisami do wgrywania zdjęć, skracania linków oraz wsparcia read later. Wystarczy wejść do opcji by wybrać te najbardziej nam odpowiadające. Wpływa mamy również na posty wyświetlane. Możemy zmienić nie tylko wielkość czcionki, ale również stosować filtry czy też blokady (możemy wyciszać osoby, aplikacje jak i tagi). Opcji jest naprawdę sporo i w znacznym sposób ułatwiają one uporządkowanie strumienia  Co się zaś tyczy samych wpisów, mamy dwie opcje, których bardzo brakuje mi w kliencie wbudowanym jak i oficjalnej aplikacji. Chodzi o możliwość cytowania czyjegoś twetta, jak i szybkiego dodawania go do ulubionych. To wręcz dziwne, że nie mogę sobie bezproblemowo zacytować czyjegoś wpisu, jedynie go w całości udostępnić. Tutaj nie ma z tym najmniejszego problemu. Wizualnie ciężko Carbonowi zarzucić jakieś braki. Bardzo ładny styl graficzny idealnie wpisuje się w interfejs Metro. Zdecydowana większość opcji umiejscowiono logicznie i nie ma problemu z dotarciem do nich. Tak jak pisałem wyżej, na wiele czynników mamy też wpływ poprzez opcje. Aplikacja obsługuje powiadomienia, zarówno kafelkowe jak i górnobelkowe.  Niestety Carbon nie jest darmowy, jego cena do 6.99zł czyli sporo jak na tego typu aplikację. Oczywiście oferuje używalną wersję darmową (ograniczenia nie utrudniają zbytnio korzystania), jak i czasem zdarzają się promocje. Mimo wszystko cena to największy minus tej aplikacji. Jeżeli chcecie ją przetestować, wystarczy kliknąć tutaj. Ocena: 4+  Logo Foto 