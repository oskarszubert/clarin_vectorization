13.06.2012 Mam słabość do gier Hexage. Choć ich tytuły budują zazwyczaj na klasycznych gatunkach to dzięki nietypowemy wykonaniu oraz ciekawym pomysłom wychodzą sporo poza konkurencję. Potrafią wciągnąć na wiele godzi. Tak też jest w przypadku Robotek.  Gra jest strategią. Wcielamy się w niej dowódcę bardzo specyficznej armii robotów. Nasz zespół dzieli się na jednostkę główną, w przypadku której utrata życia oznacza koniec gry oraz przywoływane jednostki poboczne. Tych są 3 rodzaje, a każda ma inne zastosowanie. Wymiana ognia przypomina nie tylko wspomnianego jednorękiego bandytę, ale też zabawę w papier, kamień nożyce. Do poczynań przeciwnika, musimy dopasować nasze, a losować możemy w trzech kategoriach:  Robotów- nowe jednostki, ulepszenie już istniejących Defensywnej- pole siłowe, przechwytywanie jednostek przeciwnika Ofensywnej – dodatkowe potężne ataki   W każdej z nich zasady są takie same. W wypadku 3 różnych wyników otrzymujemy 3 słabe efekty. W przypadku 2 takich samych i jednego innego jeden mocny i jeden słaby, natomiast 3 takie same dają bardzo potężny efekt (albo jednostkę) i dodatkową turę losowania. Pomimo iż efekt mechanizm wygląda bardzo losowo, liczy się w nim strategia. Na wynik losowania mamy większy wpływ niż może się to wydawać z opisu, dodatkowo wybór pomiędzy kategoriach też jest istotny. Lepiej się wzmocnić czy zaatakować? A może i to i to przywołując nowe jednostki? Pomimo iż ilość jednostek jest ograniczona do 4, kolejne pojedynki nie nużą, a wręcz przeciwnie, pojawia się syndrom „jeszcze tylko jedna walka i kończę”. Warto dodać, że Robotek posiada możliwości pojedynków z żywym przeciwnikiem. Niestety, znaleźć rywala nie jest sprawą prostą.  O grafice w grach Hexage można powiedzieć tylko jedno: to jest małe działo sztuki. Mają swój niepowtarzalny klimat i wykonanie, a co najważniejsze są spójne. Prezentują się wyśmienicie nawet na tabletach. Oprawa audio jest trochę bardziej specyficzna, muzyka jak i dźwięki mogą niektórych irytować. Każdy kto zna inne tytuły tego studia, wie czego się spodziewać.  Gra jest darmowa zarówno w wersji iOS jak i Android. Oczywiście nie jest to zagranie bezinteresowne ;) Robotek wspiera mikropłatności. Jeżeli nie chcemy zbierać funduszy na nowe technologie możemy je po prostu kupić. Gra nawet w wersji darmowej daje wiele frajdy i wciąga na długie godziny. Zdecydowanie polecam pobrać i przekonać się samemu. Link do wersji Windows Phone. Uwaga kody do wersji Android: 600 Power + 10 Coins (single player): QFB2HUGRV6LB Apocalypse Armor (multi-player): PEUAFN64M7L1 