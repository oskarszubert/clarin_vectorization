20.10.2011 Z prasą i magazynami na iPada jest jeszcze u nas dość krucho. Główny powód to oczywiście ilość sprzedanych urządzeń i co się z tym wiąże potencjalnych czytelników. Jednak magazyn taki jak iMagazine na iPada po prostu musiał zostać wydany i tak się stało. Kilka dni temu aplikacja wraz z pierwszym numerem trafiła do App Store. Przyjrzałem się jej wczoraj trochę dokładniej i niestety oprócz jak zwykle dobrych treści całość zrobiła na mnie mieszane wrażenie.  Przede wszystkim po uruchomieniu aplikacji, czytając wstępniak zrozumiałem że jest to numer przygotowany jeszcze przed śmiercią Steva Jobsa. Mamy więc informacje o tym, że zrezygnował on z pozycji CEO Apple – brzmi to dość dziwnie czytając to dzisiaj. Pierwsza strona magazynu robi wrażenie lekko przeskalowanej i na siłę dopasowanej do ekranu. Grafiki wprawdzie są ok, natomiast coś jest nie tak z tekstem i nagłówkami. Na kolejnych stronach niestety nie jest lepiej. Wybrany font bardzo męczy moje oczy a niektóre sekcje są tak małe, że trudno mi je było przeczytać. Pochwalić trzeba natomiast wydajność aplikacji, nawet na starym iPadzie nie ma zacięć ani lagów podczas przewijania stron czy uruchamiania multimediów. iMagazin nie oferuje nam natomiast możliwości czytania w poziome, można to zrozumieć choć pozbawiając jednocześnie czytelników możliwości zmiany wielkości czcionki (nie znalazłem) utrudnia się znacznie czytanie. Kolejna rzecz to mało widoczne elementy nawigacji.  Strzałki informujące, że daną stronę można przewijać w dół są praktycznie nie zauważalne – przez co wiele tekstów może być przez czytelników nie doczytanych do końca. Najbardziej zaskakującym efektem są natomiast błyskające reklamy – jak przeczytałem na iMagazin jest to specjalnie zrobione po to aby zwrócić uwagę czytelnika na reklamę. Objawia się to tym, że przy przejściu na stronę z reklamą ekran na chwilę robi się jaśniejszy (efekt błysku). Nie spotkałem się jeszcze z czymś bardziej irytującym i drażniącym. Na szczęście dla iMagazin całość broni się dobrymi tekstami – choć i tutaj byłem nieco zaskoczony sekcjami tematycznymi o filmach czy gotowani (?). Aplikacja wraz z pierwszym numerem jest do pobrania w App Store 