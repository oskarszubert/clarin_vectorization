04.01.2012 Moon Chaser to w zasadzie banalna gra. Wcielamy się w postać ninja, który skacze sobie po pagórkach. Gdzie tu wciągająca rozgrywka, która na dodatek stawia spore wymaganie zręcznościowe? Otóż skakanie opiera się na jednej ważnej zasadzie, dzięki której gra staje się trudna i wymagająca. Jak w to się gra? Zasada jest prosta. Przyciśnięcie palcem ekranu powoduje zwiększenie mocy grawitacji, puszczenie palca – jej zmniejszenie. Oznacza to, że ninja lecąc w powietrzu może zostać szybko sprowadzony na ziemię poprzez naciśnięcie ekranu, a gdy ma zbliżyć się do szczytu pagórka, należy ten palec puścić, żeby grawitację zmniejszyć. W ten sposób nasz ninja skacze sobie z pagórka na pagórek tak na prawdę ślizgając się po nich. Każdy pagórek funkcjonuje jak wyskocznia. Odpowiednie lądowanie powoduje, że ninja porusza się coraz szybciej i lata coraz dalej. Jest to szczególnie istotne, gdyż czas jest ograniczony – gramy tak długo, aż z nieba zniknie Księżyc. Każdy kolejny level, czyli w rzeczywistości inna góra z pagórkami, wydłuża czas do końca gry.  Poszczególne góry różnią się środowiskiem, w jakim znajduje się bohater. Mogą to być pagórki szare, złote – osypiane piaskiem, czy zielone – porośnięte trawą. Oprócz przebytego dystansu na wynik końcowy wpływ ma także to, ile monet po drodze zdobyliśmy. Czy warto? Jak najbardziej. Gra jest darmowa, raz na jakiś czas wyświetla jedynie okno z informacją o aplikacjach partnerskich czy możliwości ocenienia gry w Android Markecie. Widoczna jest także reklama, ale nie podczas samej gry. Te wszystkie metody twórców na zarobienie kilku groszy nie są na szczęście aż tak inwazyjne, a na pewno dobra rozgrywka jaką zapewnia Moon Chaser rekompensuje owe komunikaty. Pomimo tego, co może Wam się wydawać, osiągnięcie dobrego wyniku jest nie lada wyzwaniem! Zachęcam do samodzielnego przetestowania Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 