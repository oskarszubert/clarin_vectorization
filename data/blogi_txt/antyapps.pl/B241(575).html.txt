28.08.2012 BBB App-ocalypse był i dla wielu dalej pozostaje jedną z najlepszych gier na system Windows Phone. Tower Defense przepełniony toną humoru, okraszony świetną oprawą, oraz masą ciekawych pomysłów, do tego dostępny za darmo. Od premiery części pierwszej minęło już sporo czasu, dlatego ktoś postanowił odświeżyć nam ten tytuł, tylko że w trochę innej formie. The Zombie Situation jest wierną kopią BBB App-ocalypse. Oczywiście zmieniła się oprawa graficzna, jej styl oraz świat gry, jednak cała reszta dalej pozostaje starym dobrym App-ocalypse. Klasy postaci, rozgrywka, układ menu i dostępne opcje, wszystko jest dobrze znane z poprzedniej części. Zbyt dobrze. Czy to źle? I tak i nie. :) Fani klasycznego BBB App-ocalypse otrzymają prawie to samo, tylko że trochę inaczej, dla nowych graczy będzie to ciekawy Tower Defense, natomiast dla wszystkich innych lekko odgrzewany kotlet. Dlaczego nie urozmaicono rozgrywki, nie dodano nowych postaci, nie pozostawiono fabularnych nawiązań do klasycznego BBB App-ocalypse? Nie wiem.  Mechanika jak już wspomniałem pozostaje bez zmian. Dalej jest to Tower Defense z paroma ciekawymi pomysłami. Jednym z nich jest tryb FPS, który otwieramy poprzez obrócenie telefonu o 180 stopni. Możemy wtedy strzelać do nadciągających Zombies niczym w Doomie.  Gra posiada też swój sklep, który w tej odsłonie przyjął formę szatni połączonej z solarium i siłownią. Możemy w nim dokupić różne elementy związane z grą. Na chwilę obecną jest ich o wiele mniej niż w BBB App-ocalypse. W oprawie graficznej oraz audio ewidentnie czegoś zabrakło. Muzyka choć dynamiczna, nie daje nawet posmaku tej znanej z oryginału. Grafika, pomimo iż solidna, po tak długim czasie nie budzi już zachwytu, jest po prostu przeciętna. Samo zombie i humor nie wystarczą by odzwierciedlić klimat BBB App-ocalypse.  Jako wielkim fanem części pierwszej, jestem rozczarowany The Zombie Situation. Ewidentnie czegoś tej grze zabrakło. Jest darmowa, więc każdy może pobrać i przekonać się o tym sam. The Zombie Situation nie jest grą złą, po prostu miała wielkiego poprzednika, w konfrontacji z którym wypada słabo. Podobnie jak cześć pierwsza, tak i tym razem powstała również wersja na iOS. Edycje na Windows Phone odnajdziecie tu. Ocena: 4- 