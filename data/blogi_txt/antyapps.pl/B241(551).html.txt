25.07.2012 Swego czasu jak szalony wyczekiwałem w telewizji kolejnego odcinka Z Archiwum X, w którym to kultowi agenci każdorazowo stawiali czoło nieprzyjaznej sile nadprzyrodzonej. Tym razem HandyGames zmusili mnie, bym sam zmagał się z tajemniczymi najeźdżcami z innej planety w swojej najnowszej produkcji, Farm Invasion. Całe szczęście, że mam do dyspozycji kombajn i kilka innych bajerów, które pomagają mi w pozbyciu się z naszej farmy kosmitów. Naszą farmę zaatakowali przybysze z innej planety, którzy chcą zabrać z niej kukurydzę i przerobić ją na… popcorn. Jej właścicielom nie do końca taka postawa przypadła do gustu, dlatego postanowili wziąć sprawy w swoje ręce i zrobić z tym porządek raz na zawsze, rozprawiając się z nieproszonymi gośćmi. W tym celu wsiedli na swoje nieustraszone kombajny, chwycili wszystkie środki jakie mieli pod ręką i ruszyli naprzód przez pola, ścinając jak najwięcej kukurydzy i eliminując kolejno stających na jego drodze kosmitów najróżniejszymi sposobami — od wkręcania ich w ostrza, przez strzały z najróżniejszych broni które wpadną im w ręce. W grze, niczym free-runnerach cały czas jedziemy w prawą stronę, sterując maszyną „do siebie” i „w głąb”, by omijać wszystkie porozstawione na drodze przeszkody, które mogą zniszczyć naszą nieustraszoną kosiarkę.  Zebrane plony możemy wymienić na nowe, lepsze sprzęty i power-upy, lub odblokować z ich pomocą wyższe poziomy trudności, w których trzeba mieć oczy szeroko otwarte, bo czeka na nas coraz więcej niebezpieczeństw, ale i jesteśmy lepiej nagradzani za wykonaną pracę. Naturalnie, jeśli nie mamy ochoty spędzać długich godzin by pracować nad naszą reputacją i zręcznością, można wybrać się na zakupy do sklepiku Google, ale nie raz już wspominałem, że nie jestem fanem takich rozwiązań.  Jeżeli chodzi o kwestie techniczne gra wypada naprawdę dobrze, ale fakt iż to produkcja HandyGames jest sam w sobie zapewnieniem o najwyższej jakości produktu. Grafika, muzyka i sterowanie oraz wyważony poziom trudności i uczucie progresu są tym, co tygryski lubią najbardziej. Początkowo dezorientująca może być ilość wzmocnień, ale chaos na ekranie można bardzo szybko opanować, a wtedy czerpie się z tej zabawy ogrom radości. Gra dostępna jest za darmo zarówno dla urządzeń z iOS jak i Androidem. Ocena: 4/6 