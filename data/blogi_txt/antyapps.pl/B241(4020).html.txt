20.11.2012 Parokrotnie na łamach AntyApps opisywaliśmy aplikacje pomocne w wyborze swojej własnej tapety na Windows Phone. Wprawdzie edycja 8 systemu pozwala na jeszcze lepszą ich personalizację dzięki dodatkowym aplikacjom, to co gdy chcemy stworzyć swój unikalny wzór? Warto sięgnąć po program [+]Lockscreen Style [+]Lockscreen Style jest dziełem tego samego studia co polecany już [+]Lock Screen. Ty razem jednak nie otrzymujemy zbioru ciekawych tapet, a narzędzie które pozwoli nam tworzyć je od podstaw. Aplikację wzbogacono o prosty, ale bogaty w możliwości edytor. Przygotowanie nowego tła rozpoczynamy od wybrania wzoru, a jest ich 13. Odpowiednie wzory pozwalają umieścić na tapecie więcej elementów. Oczywiście podobne efekty możemy dokonać na pustym szablonie, ale gotowce potrafią być bardzo użyteczne. Gdy już wybierzemy szablon który będzie podstawą naszej tapety, przechodzimy do edycji bardziej szczegółowej. Do tapety dodajemy gotowe wzory i symbole, tekst, kolor tła lub też zdjęcie z naszego telefonu. Poszczególne elementy i warstwy możemy pomniejszać, powiększać, dodawać filtry, obracać wedle uznania. Daje to naprawdę sporą bazę możliwości jeżeli chodzi o tworzenie własnej, wymarzonej tapety. W każdym momencie jest też dostępny klawisz podglądu standardowych danych ekranu blokady, dzięki temu widzimy, czy np. wpis z kalendarza nie zasłoni istotnych elementów naszego działa.  Wygląd [+]Lockscreen Style jak i interfejs prezentują się świetnie, podobnie jak inne aplikacje od tego zespołu. Jest to jedna z tych aplikacji, w których sam fakt obcowania z nimi, patrzenia, jest miłym doznaniem. Mam jednak zastrzeżenia co do intuicyjności niektórych rozwiązań. Wielu rzeczy trzeba uczyć się metodą prób i błędów, a kompletnie niezrozumiały jest brak klawisza cofnij ostatnią operację. Pomimo tych drobnych braków, [+]Lockscreen Style polecam każdemu kto lubi ręcznie przygotowywać takie elementy. W końcu efekt końcowy niekoniecznie musi nam służyć jako tapeta. Program może posłużyć jako bardzo ciekawy edytor grafiki.  Niestety, aplikacji chwilowo jest dostępna tylko w płatnej wersji, za 3,49zł. Osobiście uważam, że warto. Świetnie wykonana, sporo możliwości, a cena najmniejsza z możliwych. 