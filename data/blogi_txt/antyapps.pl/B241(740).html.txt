12.11.2012 Choć powszechnie utarła się opinia, że to mężczyźni nie radzą sobie z kolorami, to jednak problem jest bardziej złożony. Zwłaszcza gdy chodzi o kolory w profesjonalnym zastosowaniu i wierne odwzorowanie ich barwy. Jeżeli potrzebujecie w bardzo szybki sposób rozpoznać co to za kolor, albo poznać jego RGB i HSV koniecznie sprawdźcie Color Grab.  Jaka jest główna zaleta Color Grab? Aplikacja pozwala odczytywać kolor w czasie rzeczywistym. Wystarczy najechać kamerą telefonu bądź tabletu na interesujący nas element, a u góry zobaczymy z jakim kolorem mamy do czynienia. Oczywiście na poprawność wyniku spory wpływ będzie miało światło, ale niezależnie o niego, kolory odczytuje bardzo szybko.  Aplikacja dzieli rozpoznane kolory na 16 podstawowych i ponad 1300 bardziej szczegółowych.  W przypadku odnalezienia interesującego nasz odcienia, bądź koloru, wystarczy zrobić mu zdjęcie. Zostanie on dodany do naszej bazy, a następnie na jego podstawie będziemy mogli utworzyć tapetę, bądź też przesłać kolor komuś innemu, wraz z pełną jego specyfikacją (dane RGB i HSV). Poza bardziej skomplikowanymi sytuacjami  takie udostępnianie bardziej oryginalnych kolorów może być przydatne nawet w codziennym życiu. Zwłaszcza gdy chcemy komuś dokładnie pokazać o jaki kolor nam chodzi.  Zdjęcia możemy robić zarówno kamerą główną jak przednią, a z poziomu Color Grab uruchomić w razie czego lampę. Interfejs jest prosty, minimalistyczny i bardzo intuicyjny. Jedyne czego mi brakuje, to pracy na już posiadanych grafikach. Color Grab dostępny jest za darmo i nie posiada reklam. Tym bardziej polecam go do testów, każdemu kto często pracuje z kolorami. 