19.07.2013 Czerwiec już dawno za nami, więc najwyższa pora sprawdzić, jakie aplikacje cieszyły się największą popularnością w Google Play tuż przed wakacjami. Ciekawe czy słoneczne dni skutecznie odciągnęły użytkowników od ich urządzeń mobilnych, czy wręcz przeciwnie… Nowe Aplikacje Miesiąca: Płatne  Where’s My Mickey? M M Clash Of Heroes Truck Simulator 2013 Monsters University Tour de France 2013 – Gra Gangstar Vegas Crayon Physics Deluxe iOS 7 Theme HD Concept 8 in 1 CRUSH Stargate SG-1: Unleashed Ep 1  W tym miesiącu użytkownicy Androida płacący za swoje apki postawili zdecydowanie na gry. Na pierwszym miejscu disneyowski przebój, tym razem z Myszką Miki w roli głównego bohatera. To jednak nie koniec czerwcowej przygody z Waltem Disneyem. Na czwartej pozycji znalazł się niezły runner, który pojawił się w Google Play przy okazji premiery filmu „Uniwersytet Potworny”. W pierwszej piątce na uwagę zasługuje również kolejny odłam serii Might   Magic, która w końcu zawędrowała na urządzenia mobilne. Clash Of Heroes to świetne połączenie puzzli i erpega, które z pewnością warte jest swojej ceny z racji na duży rozmach produkcji, zapewniający naprawdę wiele godzin gry. Pierwszą dziesiątkę nowych aplikacji miesiąca zamyka apka upodabniająca Androida do systemu iOS, logiczne puzzle CRUSH oraz trójwymiarowa strzelanka, obok której z pewnością nie powinni przejść obojętnie wszyscy fani serii Gwiezdne Wrota.    Nowe Aplikacje Miesiąca: Darmowe  Hair Salon – Kids Games Icy Tower 2 Temple Jump Despicable Me Fast Racing 3D AntyKomar – odstrasza komary Wiedza bezużyteczna Anty komar dźwięki Fruit Ninja vs Skittles Knights   Dragons Gazeta.pl LIVE  Obserwując najczęściej pobierane nowe aplikacje czerwca bez trudu można odgadnąć, że w końcu nadeszło upragnione lato. W pierwszej dziesiątce znalazły się aż dwie aplikacje, których zadaniem jest odstraszanie komarów. Niestety, mimo wszystko polecam wyposażyć się w maści i świeczki zapachowe, ponieważ przy okazji testu najbardziej niedorzecznych aplikacji na Androida miałem okazję przekonać się jak bardzo nieskuteczny okazuje się smartfon w walce z komarami… Wracając jednak do rankingu nowych, darmowych aplikacji, po pierwszej trójce znowu widać, że czerwiec był miesiącem gier. Pierwsze miejsce to zabawa w salon fryzjerski, która po raz kolejny pokazuje, że lwią częścią użytkowników Androida są najmłodsi. Drugie miejsce to kolejny remake przygód Harolda, tym razem przeniesiony do świata jednego z najpopularniejszych runnerów. Trzecie miejsce to kolejna produkcja stworzona na potrzeby wchodzącego do kin przeboju. Na szczęście, podobnie jak Monster University, gra nie jest tylko tanią reklamą, a naprawdę wciągającą i pełnowartościową rozrywką. Gorzej niestety prezentuje się wynik kolaboracji Fruit Ninja ze znaną marką owocowych cukierków Skittles. W tym przypadku niestety twórcy postawili na znane marki zapominając chyba o urozmaiceniu samej rozgrywki. Wciąż jednak jest to ósme miejsce w naszym czerwcowym rankingu najczęściej pobieranych darmowych aplikacji.    Najlepsze w tym miesiącu: Płatne  Swift Key Keyboard Where’s My Mickey? Swype Keyboard Plants vs. Zombies Real Boxing Aerobiczna Szóstka Weidera PRO World of Goo HD Widgets Asphalt 7: Heat AutoMapa  Wśród najlepszych aplikacji płatnych prym wciąż wiodą dwie klawiatury: Swift Key oraz Swype. Na drugie miejsce rankingu niespodziewanie wskoczyła nowość, czyli nowy remake Where’s My Water, gdzie krokodyla Swampy zastąpiła tym razem sama Myszka Miki. Kolejne pozycje w zestawieniu to kultowe Plants vs. Zombies, które od początku wręcz prosiło się o obecność na urządzeniach mobilnych oraz zamykające pierwszą piątkę Real Boxing, które z miesiąca na miesiąc powoli pnie się w górę. Najlepszą dziesiątkę opuścił niestety Office Suite Pro, który od kilu miesięcy regularnie pojawiał się w tym zestawieniu. Na niższe miejsca spadły także World of Goo oraz HD Widgets.    Najlepsze w tym miesiącu: Darmowe  Pou Gmail Hangouts (zastępuje Talk) Crazy Dentist – Fun games Icy Tower Classic YouTube Hill Climb Racing Samsung Push Service Mountain Climb Race Facebook  Moja ulubiona część comiesięcznych zestawień aplikacji na Androida powoli przestaje mnie zaskakiwać. Na pierwszym miejscu nieśmiertelny Pou, a zaraz za nim flagowe aplikacje od Google, czyli Gmail i nowe wcielenie aplikacji Talk: Hangouts. Nowością jest klasyczna odsłona Icy Tower, która niespodziewanie pojawiła się na piątej pozycji. Dużą zagadką są też dla mnie dwie pozycje, które łączy nie tylko podobna nazwa, ale i niemal identyczne grafiki wyświetlające się w miniaturze. Hill Climp Racing oraz Mountain Climb Race to kolejne gierki utrzymane w klimacie kultowej Elastomani. Obydwie nie powalają oprawą graficzną, jednak liczba pobrań aplikacji sugeruje, że nieśmiertelna grywalność opierająca się na pokonywaniu grawitacji i nierówności terenu wciąż przyciąga graczy.    Płatne aplikacje na Androida zdecydowanie lepiej sprzedawały się w czerwcu niż w maju. Liczba pobrań nowych, najlepszych aplikacji wydaje się być jednak nieco mniejsza. Zobaczymy jak sprawy mają się podczas wakacji. 