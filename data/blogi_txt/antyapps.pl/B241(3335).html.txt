30.03.2012 Kojarzycie Nyan Cata? Mem latającego w kosmosie kota zostawiającego za sobą tęczę w asyście muzyki w stylu japońskich anime doczekał się swojej własnej gry. Produkcja o tym samym tytule jest prostą platformówką z różnymi innymi elementami specyficznymi dla subkultur 4chanowych. Jak w to się gra? Zasady są proste. W grze poruszamy się jak w typowej platformówce, przeskakując z platformy na platformę. Jedno naciśnięcie prawej krawędzi ekranu to niski skok, a podwójne – wyższy. W trakcie gry zbieramy przeróżne przedmioty, za które zdobywamy dodatkowe punkty. Możemy również odkrywać achievementy typu próba porwania przez UFO.  Gra jest zabawna zwłaszcza dla osób czujących ten specyficzny klimat memów internetowych. Kot w grze raz na jakiś czas zarzuca tekstami typowymi dla tej subkultury jak LOL czy OM NOM NOM. Podczas gry możemy napotkać na liczne przeszkody typu przebiegający pies czy przepaść. Mamy również możliwość zbierania bonusów takich jak dmuchana bańka unosząca kota w górę czy rakieta, dzięki której przemieszczamy się znacznie szybciej. Czy warto? Jeśli nie czujecie tego klimatu, zdecydowanie odpuśćcie. Gra nie jest wcale taka rewelacyjna. Jest to przeciętna platformówka, która zyskuje jedynie w oczach fanów memów internetowych. Można ją pobrać w Google Play za darmo. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 