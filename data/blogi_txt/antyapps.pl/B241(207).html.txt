21.06.2012 Konferencja Google I/O to swego rodzaju WWDC dla androidowego światka. Moment, kiedy światło dzienne ujrzy najprawdopodobniej Android w wersji Jelly Bean, tablet od Google’a i nie-wiadomo- co-jeszcze. W każdym razie warto być zorientowanym co, kiedy, gdzie i jak – szczególnie, jeśli ktoś ma zamiar brać udział w I/O w dniach 27-29 czerwca.  Domyślam się, że jeśli nie będziecie na I/O to myślicie, że to was nie dotyczy. Błąd! Może w samych prezentacjach nie możecie wziąć udziału, ale możecie chociażby dowiedzieć się o czym będzie mowa, kto będzie mówił, a także macie możliwość wzięcia udziału w publicznych debatach na Google+. Interesujące prezentacje – a tych pewno będzie sporo – możecie splusować na G+ bezpośrednio z aplikacji i dodać przypomnienie do kalendarza, aby ich nie przegapić. Oprócz tego – skoro aplikacja jest od Google’a – wygląda pięknie, jest bardzo 4.0-alike i idealnie pokazuje jak powinny być budowane programy na najnowszą wersję Androida. Posiadacze Androida w wersji 3.0 i wyższej mogą dodać na pulpit widżet z informacjami o przebiegu konferencji, oraz – co ciekawsze – oglądać prezentacje z I/O na żywo, bezpośrednio ze swoich urządzeń. Aplikacja konferencyjna Google I/O 2012 dostępna jest oczywiście zupełnie za darmo w Google Play. Oprócz mega czytelnego interfejsu oferuje jedną z najfajniejszych ikonek jakie widziałem w androidowym sklepie. Na koniec jeszcze jedna ciekawostka – kod aplikacji zostanie niedługo udostępniony na code.google, zupełnie za darmo. 