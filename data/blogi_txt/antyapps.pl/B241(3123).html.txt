20.12.2011 Z okazji naszej prezydencji w Radzie Unii Euopejskiej 16 mistrzów kuchni zebrało się i postanowiło przygotować potrawy nawiązujące nie tylko do naszej kultury, ale oparte przede wszystkim o składniki, które kojarzą się z Polską – takie jak śledź, burak czy ogórek. Ministerstwo Spraw Zagranicznych poleca, a mi nie pozostaje nic innego, jak się zgodzić. W końcu aplikacja jest darmowa.  Lista przedstawionych potraw to: Ogórkowa z rybą Gazpacho truskawkowe z jogurtem Płatki oscypka z salsą z karmelizowanych buraczków i orzechów Jabłka w białym winie Mrożony nugat orzechowy z sandomierskimi jabłkami Kutia (w sam raz na święta) Kapuśniak Śledzie z borowikami serwowane na sałatce ziemniaczanej Barszcz chrzanowy zabielany Comber z sarny Risotto z kaszy Dorsz z pieczonymi burakami Kaczka podana na ziemniakach polskich z karmelizowanymi jabłkami Łopatka jagnięca Sous Vide z puree z jabłek i pieczonym selerem Mus chrzanowy Kiszka ziemniaczana z kurkami  Jak widać niektórzy kucharze podeszli do sprawy dość awangardowo, ale dania pewnie są pyszne, w końcu to najwięksi specjaliści w Polsce, jak choćby Marcin Filipkiewicz, Karol Okrasa czy Kurt Scheller. Same przepisy podane są bardzo przejrzyście, zresztą cała aplikacja jest może prosta, ale w pewien sposób elegancka. Interesujący jest oczywiście sam dobór produktów, ale nie można im odmówić obecności w naszej kuchni od wieków.  Inicjatywa bardzo dobra i chociaż chciałoby się, żeby aplikacja była bardziej rozbudowana to bardzo cieszę się, że nie są to znowu pierogi i kotlet schabowy. W końcu mamy też w naszej kuchni interesujące potrawy, którymi może się zachwycać cały świat. Przy okazji poznając również naszą kulturę i obyczaje panujące przy stole. Jak dla mnie to całkiem dobra aplikacja, w której nawet Polacy odnajdą coś dla siebie. Link do aplikacji (wersja polska). Dostępne są również wydania angielskie oraz francuskie. 