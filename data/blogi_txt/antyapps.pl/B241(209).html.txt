02.07.2012 Choć Google coraz mocniej promuje i rozwija Google+ to niestety ilość mobilnych aplikacji do obsługi tego serwisu jest zatrważająco mała. Mogą z niej korzystać jedynie posiadacze Androidów (co oczywiste) i systemów iOS. Rozwiązaniem mogłoby być aplikacje nieoficjalne, niestety Google, rok po premierze Google + nie śpieszy się z udostępnianiem api. Trzeba więc sobie radzić samemu.  Jedną z prób „radzenia sobie” z takim stanem rzeczy jest aplikacja G+ Launcher. Tak właściwie to mamy do czynienia z nakładka na wersje www Google Plusa. Tą podstawową, bardzo minimalistyczną, ale funkcjonalną. Po co nowa aplikacja? Po to by usprawnić i tak ubogiego Google+ w wersji przeglądarkowej. Dzięki dodatkowej aplikacji, na wierzch mamy wyciągnięte takie funkcje jak: dodawanie nowego postu, przeskakiwanie pomiędzy strumieniem, kręgami czy też powiadomieniami.  Już nie musimy wracać na górę strony i klikać odpowiednią ikonkę. Chcesz dodać nowy wpis? Klikasz duży klawisz + Share i już. Chcesz przeskoczyć do powiadomień? Klikasz ikonkę i już je widzisz.  Owszem nie jest to szczyt możliwości, zwłaszcza jeżeli chodzi o aplikacje dedykowane, ale w przypadku dostępu jedynie do wersji www, każde takie ułatwienie jest na wagę złota. Nie obyło się oczywiście bez wad. Nie działa odnośnik do kręgów i galerii (mam nadzieję, że zostanie to poprawione w łatce), a sam serwis lubi nas często wylogowywać (niestety tak to działa również w przeglądarce). Jeżeli posiadasz telefon z systemem Windows Phone i często korzystasz z Google +, nie ma obecnie lepszej aplikacji do wsparcia tego serwisu. Choć jej funkcje są ubogie, to i tak znacznie ułatwiają użytkowanie serwisu. G+ Launcher jest dostępny za dramo, możecie go pobrać tutaj. Z różnych powodów nie poddam go ocenie, ale polecam jako aplikację naprawdę użyteczną. 