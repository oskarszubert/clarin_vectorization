04.05.2012 Zastanawiałem się czy już na AntyApps słyszeliście o Penultimate i okazało się, że nie. Jednak na AntyWeb we wpisie gościnnym o aplikacjach do bazgrania Piotr Peszko wspominał o Penultimate. Ja mam zamiar powiedzieć troszeczkę więcej, bo Penultimate to moja ulubiona aplikacja do pisania, notowania, malowania, rysowania i wszystkiego, do czego wystarcza mi palec i parę kolorów. Do większych prac (mówię tak, jakbym potrafił malować) wolę użyć Procreate, o którym już na łamach AntyApps pisałem. Z aplikacjami do rysowania na iPada miałem problem. Nie mogłem znaleźć takiej, która by mi pasowała i przy której nie potrzebowałbym wydawać milionów – albo na sam program, albo na rzeczy dostępne przez mikropłatności. Oczywiście – można. W Penultimate dostępnych jest wiele dodatkowych opcji, ale wcale nie są niezbędne do samego notowania.  Dobra, ale tak poza oczywistościami – to co jest fajnego w Penultimate? Jak sama nazwa wskazuje rysujemy piórem. Piórem z atramentem – i to widać. Wszystkie pociągnięcia palcem po kartce papieru w programie są bardzo realistycznie odwzorowane i czasami linia jest gruba – jeśli pociągniemy palcem wolno, a czasami cienka jeśli pociągniemy nim szybciej. Do tego możemy stworzyć sobie wiele zeszytów w których będą różne notatki – więc program nadaje się idealnie dla studentów. Co jeszcze? W aplikacji zaimplementowano opcję, która nazywa się wrist-protection czyli ochrona przed nadgarstkiem. Oznacza to tyle, że możemy naturalnie kłaść dłoń na iPadzie i szkicować palcem bez obaw, że przez przypadek pobazgramy sobie notatki. Działa to całkiem sprawnie i niesamowicie ułatwia pracę z Penultimate, developerzy uspokajają, że leworęczni mogą być spokojni – dla nich ta opcja również będzie działać. Ostatnią funkcjonalnością o której wspomnę to możliwość przesyłania stworzonych przez nas notatek do Evernote i Dropboxa. Możemy je także wyeksportować do biblioteki zdjęć i udostępniać potem dalej na inne sposoby. Penultimate kosztuje tylko $0.99 w App Store – więc polecam z całego serca, bo to mój ulubiony i jeden z najlepszych notatników tego typu w App Store. Szczególnie jeśli ktoś ma najnowszego iPada bo jakiś czas temu wyszła aktualizacja, która poprawia jakość notatników i treści w nich umieszczonych przez co wyglądają jeszcze lepiej. Oczywiście ocena nie może być inna jak 5! 