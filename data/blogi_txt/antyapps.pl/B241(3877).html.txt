04.05.2012 Tak już się składa, że najczęściej piszemy o grach. Potem popularnym tematem są wszelkiej maści narzędzia czy aplikacje multimedialne. Dopiero na końcu pojawiają się narzędzia systemowe. A te przecież są równie ważne, co pozostałe, bo to od nich zależy wydajność naszego telefonu podczas korzystania z całej reszty. Speed Up Your Internet robi dokładnie to, na co wskazuje nazwa. Użytkownicy donoszą, iż to rzeczywiście działa. Na czym polega zatem funkcjonowanie tej aplikacji? Zabija ona niepotrzebne procesy, które odpytują serwery w sieci. Twórcy mówią, iż Android z automatu odpytuje serwery w celu sprawdzenia aktualizacji, a to samo dzieje się przecież podczas każdorazowego uruchomienia programu. Po co zatem pingować serwery w określonym interwale, zajmując dostępne łącze.  O ile w przypadku WiFi może nie jest to takie zauważalne, bo większość z nas posiada w domach przynajmniej przyzwoitej prędkości łącze, o tyle podczas korzystania z internetu mobilnego, tudzież przeładowanego hotspota w jakimś fastfoodzie, to można wyraźnie odczuć wszelkie dodatkowe obciążenie łącza. Speed Up Your Internet pomaga się ich pozbyć. Jedną z zalet tego rozwiązania jest fakt, iż aplikacja nie modyfikuje żadnych plików systemowych, co powodowałoby nieodwracalne zmiany. Jeśli działanie się nie podoba, możemy zaprzestać korzystania z tego narzędzia. Nie ma jednak żadnych przeciwwskazań, o czym świadczą opinie użytkowników aplikacji. Program jest dostępny do pobrania za darmo. Zachęcam do spróbowania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 