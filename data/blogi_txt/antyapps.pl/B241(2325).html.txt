19.02.2014 W poniedziałek opisywałem najnowszą aplikację z rodziny bing która, trafiła na Windows Phone prosto z Windows 8. Był to kolejny program wydany w wersji beta i wzbogacony względem poprzednich: sport, finanse, pogoda, wiadomości o możliwość synchronizacji ze swoimi odpowiednikami na PC. Wczorajsze aktualizacje przeniosły tę możliwość także na pozostałe aplikacje. Dodatkowo dzisiejsza premiera OneDrive (czyli odświeżonego SkyDrive) dodała nam kilka opcji do aplikacji mobilnej na Windows Phone. Rozpoczęło się od aktualizacji wszystkich aplikacji binga na Windows 8. Poza drobnymi zmianami nie przyniosły one większych poprawek. Niestety w wielu przypadkach sformatowały też niektóre ustawienia aplikacji. Przykładowo w pogodzie binga na Windows 8 musiałem na nowo ustawić miasto, dla które chciałem śledzić prognozy. Głębszy sens tych masowych aktualizacji został wyjaśniony wczoraj.  Do sklepu Windows Phone trafiły uaktualnienia do wszystkich aplikacji z rodziny bing. Podróże, Kuchnia oraz Zdrowie i Kondycja pozbyły się wersje beta z nazwy, a wszystkie pozostały otrzymały synchronizację z wersjami na komputery i tablety. Dzięki temu kanały wiadomości ustawione na Windows 8 będą widoczne na Windows Phone, ulubione drużyny ustawione na smartfonie trafią też na komputer itp. Aż rodzi się pytanie dlaczego tak późno. Synchronizację dla każdej z aplikacji trzeba ustawić ręcznie, wybierając z dolnego menu konto microsoft. Chwilowo proces ten z poziomu Windows Phone może być uciążliwy, trzeba jednak pamiętać że wraz z aktualizacją do 8.1 zyskamy możliwość jednego logowania dla takich aplikacji do konta które jest podpięte do telefonu. Tak jak to obecnie działa na Windows 8. Wystarczy pobrać aplikację, a wszystkie dane w jej zakresie są już spersonalizowane. Dzięki tej synchronizacji zyskuje każda aplikacja dostępna w pakiecie binga. Po prostu niektóre rzeczy lepiej wykonywać na telefonie, inne na większym ekranie tabletu bądź komputera. Zyskujemy zestaw 6 bardzo przydatnych narzędzi, co ważne dopasowanych do naszego języka.  Jeżeli jeszcze nie znacie, zachęcam do pobierania w wersji zarówno na Windows Phone 8 jak i Windows 8. Jedna rzecz w tym wszystkim może martwić. Nie było i nie ma żadnych przeszkód aby programy te trafiły też na Windows Phone 7. Niestety Microsoft postanowił inaczej. Aktualizacji doczekała się także aplikacja SkyDrive. W wersji dla Windows Phone 7 i 8. Poza zmianą nazwy na OneDrive, wersja na Windows Phone 8 doczekała się kilku dodatków w tym: możliwość udostępniania kilku plików na raz przypinanie folderów jako kafelków do ekranu start otwieranie plików z OneDrive w innych aplikacjach   Poszczególne z aplikacji możecie pobrać tutaj:  Bing Podróże Bing Kuchnia Bing Zdrowie i kondycja Bing finanse, sport, pogoda, wiadomość 