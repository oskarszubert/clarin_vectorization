06.11.2013 Wraz z premierą Windows Phone 8 system wzbogacił się o wsparcie dla otwierania plików poprzez aplikacje firm trzecich. Dzięki temu niezależnie od tego jaki format spotkamy na stronie www bądź też w mailu, możemy próbować otworzyć go za pomocą jednej z tysięcy aplikacji dostępnych w sklepie. Podobnie jest z archiwami, czyli plikami spakowanymi jednym z wielu popularnych formatów. Do ich obsługi warto pobrać Archiver. Windows Phone 8 posiada wbudowaną obsługę formatu zip, dzięki temu bez żadnej dodatkowej aplikacji możemy przeglądać i rozpakowywać stworzone w nim archiwa. Jednak na rynku jest też wiele innych, bardzo popularnych formatów. W ich przypadku pomocą służy Archiver. Aplikacja obsługuje pliki z rozszerzeniami:• .zip, .rar, .gz, .tar, .7z, .bz2. W przypadku tego pierwszego ogranicza się jedynie do tych otwieranych z poziomu karty SD bądź też dysku SkyDrive, pozostałe domyślnie przechwytuje systemowe rozwiązanie. Otwarte pliki automatycznie są zapisywane w pamięci aplikacji, tak więc nawet po czasie mamy dostęp zarówno do pełnego archiwum jak i elementów wypakowanych. Archiver pozwala także na pakowanie plików za pomocą formatów .zip i .tar. Skorzystać możemy z tych dostępnych z poziomu programu (wpakowanych z innych archiwów), bądź też umieszczonych na SkyDrive. Niestety zamknięta struktura Windows Phone nie pozwala, a bardziej elastyczną pracę na plikach.  W programie odnajdziemy dodatkowo wsparcie dla NFC, kart pamięci, kącika dziecięcego czy też zarządzania pamięcią i transferem. Autorzy aplikacji maksymalnie wykorzystali możliwości Windows Phone w temacie pakowania i rozpakowywania plików. Wszystko to oparto na prostym i przejrzystym interfejsie. Podczas testów i pracy na różnych archiwach program działał stabilnie i ani razu nie napotkałem na błędy. Co istotne autorzy ciągle rozwijają swoje dzieło, a kolejne zmiany są już zapowiedziane. Archiver dostępny jest w dwóch wersjach darmowej oraz płatnej. Wyróżnia je głównie brak reklam po opłaceniu 3,49zł. Do podstawowych zadań w zupełności wystarczy darmowa edycja. Na obecną chwilę jest to najlepsza aplikacji do obsługi spakowanych plików na Windows Phone 8, dlatego każdemu polecam mieć ją pamięci. Nigdy nie wiadomo kiedy otrzymacie jakieś archiwum mailem albo odnajdziecie na stronie. 