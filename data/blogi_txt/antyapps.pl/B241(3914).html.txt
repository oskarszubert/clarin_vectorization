28.03.2013 „Filtromanii” ciąg dalszy – wytyczoną przez Instagram ścieżką podążają kolejne serwisy społeczościowe, integrując funkcje nadawania filtrów wewnątrz swoich mobilnych aplikacji. Kilka dni temu Google+ również zaoferowało tę funkcję swoim użytkownikom, lecz wersja od Googlersów delikatnie odbiega od tego, do czego przyzwyczaiły nas pozostałe usługi.  Do niedawna Google+ umożliwiało jedynie załączenie zdjęcia do wpisu i jego publikację, w najnowszej odsłonie aplikacji użytkownicy mogą nie tylko obrócić i przyciąć zdjęcie, lecz również zastosować jeden z wielu filtrów. Co ważne, zdjęcie przed użyciem filtra nie musi być przycinane do proporcji boków 1:1 jak to dzieje się w Instagramie, za co wielki „plus” ;)   Niestety, pomimo dość dużej ilości filitrów, tylko kilka z nich jest godnych uwagi. Uczynienie zdjęcia czarno-białym lub o delikatnie zwiększonym kontraście to moim zdaniem zbyt mało, ponieważ takie operacje możliwę są nawet w systemowych aplikacjach przeglądarek zdjęć. Na pierwszy rzut oka może wydawać się, że do dyspozycji mamy „tylko” 9 filtrów, jednak każdy z nich ma swoje wariacje – wystarczy ponownie tapnąć na ten sam filtr, by ujrzeć podgląd jego działania.   W prawym górnym rogu aplikacji znajduje się niewielka ikona, która może umknąć naszej uwadze, gdy zaczniemy tasować filtrami. Dzięki niej, w każdej chwili możemy podejrzeć jak zdjęcie wyglądało przed zastosowaniem filtra – by to zrobić musimy przytrzymać palec na owej ikonce. Naprawdę fajny pomysł. Wiela szkoda, że nie możemy zdecydować, kiedy dokładnie chcemy okrasić naszą fotkę ramką – tylko wybrane filtry dodają do zdjęcia obramowanie. Czy jest to wielki krok dla aplikacji Google+? Oczywiście nie, lecz takie doganianie konkurencji może wskazywać na brak pomysłów wobec przyszłości aplikacji czy nawet portalu. Może, ale nie musi. 