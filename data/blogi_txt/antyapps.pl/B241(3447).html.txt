29.11.2012 Jakie gry i aplikacje najlepiej radziły sobie w październiku na Androidzie? Najróżniejsze — taka odpowiedź będzie chyba najbezpieczniejszą. W przypadku najlepszych bezpłatnych pozycji chyba specjalnego zaskoczenia nie ma (no dobra, może pierwsze miejsce); ale październik pokazuje, że lubimy promocje. Całe szczęście, że w nich wylądowały tak dobre pozycje — jednak Polacy też kupują gry i programy na Androidzie! Nowe Aplikacje Miesiąca: Płatne  Survivalcraft Clear Vision (17+) Justice League EFD Ghostbusters: Paranormal Blast Funky Smugglers Curse Breakers: Horror Mansion W.E.L.D.E.R. Autumn Tree Live Wallpaper Nun Attack Twist Pilot  To chyba już żadne zaskoczenie: największą popularnością znowu cieszyły się gry. Ciekawy jednak jest rozrzut w ilości pobrań wśród Polaków między fenomenalnym Survivalcraftem (nasza recenzja) piastującym honorowe pierwsze miejsce z ok. 4440 pobraniami, a znajdującym się na podium tuż za nim Clear Vision (17+) którego liczba pobrań w naszym kraju nie przekroczyła nawet magicznej setki. Podobnie zresztą sprawa się ma z pozostałymi ośmioma pozycjami — miło jednak widzieć na piątym miejscu świetną grę rodzimej produkcji: Funky Smugglers, która przez sporo czasu wisiała na głównej polecana przez Google. Gratulacje!  Nowe Aplikacje Miesiąca: darmowe  Kalendarz Google ‘Fantasy’ for Camera360 NinJump Deluxe Bouncy Bill Halloween Write SMS by Voice dark Prędkość Noc Moto Survivalcraft Demo Infinite Monsters Real Football 2013 WiFi Hacker ULTIMATE  Wśród darmowych nowości liczby przybliżonych pobrań w naszym kraju są o wieeele bardziej imponujące niż w przypadku aplikacji, za które przyjdzie zapłacić — choćby była to najniższa stawka. Kalendarz Google który nareszcie doczekał się oficjalnej aplikacji pobrało w naszym kraju około 1400 użytkowników Androida! Nieźle! Dalej znalazły się już tylko trzy programy — jeden do fantazyjnych „fotografii”, drugi do głosowego dyktowania SMS i trzeci by hakować WiFi sąsiadów. Poza tym gry, dużo gier — zarówno strzelaniny, jak i zręcznościówki, a przy tym nie zabrakło również dema Survivalcrafta, który króluje w kategorii wyżej. Demo tego klonu Minecrafta pobrało w naszym kraju ponad 22 tysiące osób! Wow!  Najlepsze w tym miesiącu: Płatne  Survivalcraft Jelly Defense OfficeSuite Pro 6 + (PDF   HD) HD Widgets Zoom FX Endomondo Sports Tracker PRO Broken Sword : Director’s Cut  Cut the Rope Asphalt 7: Heat Grand Theft Auto III  Promocje jednak popłacają — na powyższej liście lwią część stanowią gry i aplikacje, które były mocno przecenione. Ale to dobrze, bo wszystkie one nie bez powodu cieszą się tak szaloną popularnością. Jednak jak dobre by nie były musiały ustąpić miejsca niekwestionowanemu mistrzowi tego miesiąca — Survivalcraftowi i jego ok. 4440 pobrań w Polsce. Tuż za nim, również pobrane ponad 4 tysiące razy, Jelly Defense — znakomita polska gra, którą już niejednokrotnie na łamach AntyApps chwaliliśmy — nie bez powodu! Co ciekawe, dziesiąte miejsce należy do kultowego, przełomowego dla historii cyfrowej rozrywki, Grand Theft Auto III. I to nie prawda, że Polacy nie chcą płacić za treści, ponad dwa tysiące pobrań — chyba nie jest źle? I aż serce rośnie, kiedy widzę tam same kultowe gry i aplikacje, wszystkie rozchodzące się w kilkutysięcznym nakładzie!  Najlepsze w tym miesiącu: Darmowe  Pou YouTube Fruit Ninja Free Facebook Messenger Bad Piggies Street View w Mapach Google Hill Climb Racing Facebook Smart Connect MX Player  W tym rankingu jeżeli chodzi o same aplikacje drastycznych zmian nie ma. Ludzie wciąż rzucają się jak szaleni na YouTube’a, darmową wersję Fruit Ninja, MX Playera czy Smart Connect czy aplikacje Facebooka. Co mnie dziwi, to spadająca ilość pobrań każdej z nich — czyżby Polacy chętniej we wrześniu kupowali smartfony i tablety z Androidem, czy może to przypadek? O ile we wrześniu YouTube’a pobrano u nas około 640 tysięcy razy, w październiku już tylko („tylko”?) 350 tysięcy — to blisko o połowę mniej. Na szczęście w przypadku innych programów nie jest tak drastycznie, a Fruit Ninja Free odnotował nawet wzrost. Na koniec wisienka — pierwsze miejsce należy do Pou o którym już pisaliśmy, w związku z wieloma pytaniami które padały w naszym kierunku pokusiłem się nawet o mały poradnik. Przyznam, że zupełnie nie rozumiem fenomenu, ale w październiku pobrało go ponad 400 tysięcy osób w naszym kraju — istne szaleństwo. No ale cóż, gratuluję sukcesów! :-) 