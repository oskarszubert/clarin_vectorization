12.03.2012 Aplikacje z dowcipami są przykładem tego typu programów, które z jednej strony są całkowicie zbędne, z drugiej strony zajmują wysokie pozycje w większości mobilnych marketów. Mimo wszystko posiadanie przy sobie zbioru dobrych dowcipów, zawsze gdy dopadnie nas nuda, jest myślą bardzo kuszącą. Windows Phone bardzo długo musiał czekać na tego typu aplikację, którą dałoby się znośnie używać.  Poczucie humoru jest czymś tak niesamowicie subiektywnym, że ciężko tutaj o jednoznaczne oceny. Na pewno część dowcipów to tzw. „suchary”, ale udało mi się trafić również na parę perełek, który wywołały uśmiech na mej twarzy, a palec skłoniły do kliknięciom „wyślij-mail”. Podstawowy zarzut jaki mam wobec bazy to bardzo niska ilość oferowanych dowcipów. Na każdą z kategorii (a mamy ich łącznie 10) przypada zaledwie 10-11 dowcipów. Sporo za mało. Może wzrost popularności aplikacji skłoni autora do powiększenia bazy, dodania aktualizacji online. Tym czasem spory minus za ten element.  To co najbardziej wyróżnia program spośród pozostałych tego typu, to jego wykonanie. Nie jest ono może idealne, ale bardzo dobrze wpisuje się w styl mango przy okazji działając intuicyjnie i ciesząc oko ładnym rozplanowaniem. Całość dzieli się na 3 stron: stronę z kategoriami, stronę z dowcipem, na której to mamy też możliwość udostepnienia dowcipu (sms/mail/facebook), dodanie go do ulubionych, oraz zmiana na kolejny. Brakuje możliwość losowania dowcipu, ale w momencie gdy baza jest tak mała, jego brak nie doskwiera. Ostatnia strona, to wspomniane już ulubione. Choć przy tak nikłej ilość anegdot jej funkcjonalność jest mało przydatna. Kafelek główny niczym się nie wyróżnia, jest statyczny.  Tak więc Humorek to przede wszystkim dobrze wykonany mechanizm aplikacji i UI. Niestety sedno tego typu aplikacji czyli baza dowcipów mocno kuleje. Ich świeżość jest zadowalająca, jednak ilość nie pozwala cieszyć  się programem zbyt długo. Ocena trochę na zachętę. Ponieważ program jest darmowy i jak na razie nie atakuje nas reklamami polecam przetestować. Humorek możecie pobrać tutaj. Ocena: 4- 