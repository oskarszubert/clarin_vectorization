31.07.2013 Jednym z elementów za który bardzo lubię Androida (a kiedyś pokochałem Windows Mobile) jest możliwość zarządzania telefonem z poziomu komputera. Czasem po prostu łatwiej jest obsłużyć coś za pomocą klawiatury niż ekranu dotykowe, a sprawdzenie sms bez konieczności szukania telefonu jest po prostu wygodne. Niestety zamknięte systemy, takie jak Windows Phone, mają w tym aspekcie o wiele trudniej. Autorzy GoToMyPhone starają się wycisnąć z naszego telefonu jak najwięcej. Pomimo ograniczeń api oraz samego systemu który nie sprzyja takim rozwiązaniom. Aby połączyć nasz telefon z usługą, należy uruchomić w nim aplikację, a następnie w przeglądarce podać wyświetlony na ekranie smartfona adres. Warunkiem koniecznym jest podpięcie do tej samej sieci wi-fi. Samo łączenie jest szybkie i po chwili w naszej przeglądarce widzimy kafelkowe menu programu. Zakres możliwości może wydawać się spory, jest on jednak obłożony wieloma ograniczeniami. Pierwsze z nich to konieczność pozostawienia aktywnej aplikacji w telefonie. Oczywiście możemy zablokować ekran, ale to GoToMyPhone powinien być ostatnią uruchomioną aplikacją. Najważniejsze opcje to:  zarządzanie kontaktami, w tym ich eksportowanie do pliku CSV i vCard dzwonienie do wybranych kontaktów, wysyłanie sms oraz maili. Wszystkie te funkcje dostępne są z menu książki adresowej i niestety wymagają potwierdzenia na ekranie telefonu. przeglądanie zdjęć z telefonu możliwość nagrania krótkiego wideo z poziomu telefonu możliwość nagrania dźwięki z telefonu, jego odtworzenia i zapisania wyświetlanie bardzo rozbudowanych statystyk o telefonie możliwość włączenia dzwonku w telefonie (np. by go znaleźć)  Najbardziej liczyłem na możliwość wysyłania sms z poziomu komputera. Niestety, po pierwsze opcja ta jest mocno ukryta (wejdź do kontaktów- znajdź kontakt- kliknij ikonkę sms), po drugie i tak finalne wysłanie wymaga potwierdzenia z poziomu telefonu. Owszem gdy plaujemy bardzo długi sms takie rozwiązanie będzie i tak lepsze niż pisanie na ekranie telefonu, ale to i tak tylko półśrodek.  Interfejs aplikacji w smartfonie jest sprowadzony do całkowitego minimum. Trzon stanowi wersja www. Choć ma ciekawe założenia i wpisano ją w metro, to samo wykonanie posiada kilka błędów. Widać je zwłaszcza w widoku kontaktów, gdzie niektóre elementy nachodzą na siebie. GoToMyPhone to wydatek wysokości 11,99zł bez możliwości pobrania wersji próbnej. Autor rozwija aplikację, ale pewnych ograniczeń systemowych nie przeskoczy. Wprawdzie potrafię sobie wyobrazić parę zastosowań dla tego programu, ale to jednak za mało jak na 12 zł. Będę bacznie przyglądał się rozwojowi GoToMyPhone. 