02.01.2013 Jetpack Joyride nie jest grą nową. Swoją premierę miał na systemie iOS prawie rok temu. Od tego czasu gra doczekała się wielu zmian oraz nowych edycji w tym na Androida. Choć nigdy nie zdobyła takiej sławy jak inny tytuł od Halfbrick Studios- Fruit Ninja, to wart jest polecenie i przypomnienia. Nasz cel jest banalnie prosty. Dolecieć jak najdalej, przetrwać jak najdłużej. Równie proste jest sterownie, a ogranicza się to przytrzymania palca na dowolnej części ekranu gdy chcemy się unieść i puszczania by opaść. Za tą prostotą kryje się jednak niezwykle wciągająca rozgrywka. Fabuła jest, tylko po to aby być. Nasz bohater ucieka z laboratorium  z którego to skradł odrzutowy plecak. Na swojej drodze napotka masę przeszkód, system obronny oraz kilka rodzajów wspomagaczy, elementów do zbierania.  Aby awansować na wyższe poziomu musimy wykonywać konkretne zadania. Z każdym kolejnym jest ich coraz więcej, rośnie też poziom trudności. To one formalnie określają koniec gry. Oczywiście wraz z ukończeniem ostatniego zadania możemy grać dalej. Po co? Żeby zbierać monety, dzięki którym będziemy mogli zakupić nowe zdolność (możemy mieć podczas rozgrywki maksymalnie 3), ulepszenia pojazdów, odrzutowe plecaki, a także nasz strój. Dodatkowo podczas zabawy możemy natrafić na specjalne żetony. W momencie śmierci, otrzymujemy dzięki nim szansę gry na jednorękim bandycie. W taki sposób otrzymujemy dodatkowe życie, monety, większą odległość i kilka innych ciekawych bonusów. Grafika jest… specyficzna. Stylizowana na stare gry arcade, z widocznymi pikselami, brakiem wygładzony krawędzi. Podobnie jest z muzyką i dźwiękiem. Nie każdemu taki styl przypadnie do gustu, innych kupi od pierwszego kontaktu. Niezależnie od tego, w której grupie się znajdziecie, zabawa wciąga na tyle mocno, że bardzo szybko grafika przestaje się liczyć. Choć zakupy bez mikropłatności są procesem trudnym, to jednak nie przeszkadza to ani trochę w zabawie. Dokupić możemy zarówno dodatkowe monety jak i możliwość ich szybszego zbierania. Gra mocno wprowadza nas w stan „jeszcze tylko jednego razu” i choć jest idealna zarówno na krótkie podejścia jak i długie rozgrywki, to te pierwsze często są ułudą. Zagram sobie tylko raz – powiecie, po czym ciężko będzie Was oderwać od ekranu. Zdecydowanie polecam. Poniżej podlinkowana jest wersja na Androida. Jest też edycja iOS oraz Windows 8 i BB, w kolejce czeka Windows Phone. 