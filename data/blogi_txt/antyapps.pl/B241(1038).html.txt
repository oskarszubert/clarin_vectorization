28.08.2012 Dragon Flight to jeden z tych tytułów, które łatwo przegapić wśród setek podobnych w App Stor. Na pierwszy rzut oka, otrzymujemy typowy shooter, wzbogacony o grafikę rodem z powieści fantasy. Wystarczy jednak krótka chwila z grą by docenić, jak wiele miodności autorzy ukryli w tym klasycznym gatunku. Jej mocną stroną jest rozgrywka, która daje frajdę zarówno podczas krótkiej zabawy jak i dłuższego grania. Niezależnie czy macie akurat wolne 5 minut, czy też godzinę, możecie je spędzić bardzo ciekawie przy Dragon Flight. Gra pod względem mechaniki jest typowym shooterem- lecąc ciągle przed siebie musimy pokonać nadlatujących przeciwników. Sterowanie sprowadzono do niezbędnego minimum, dzięki czemu w większości opiera się na przesuwaniu palcem w lewo, bądź prawo. Mimo to wcale nie jest łatwo. Wprawdzie mamy możliwość modyfikacji tempa gry (3 stopnie prędkości), ale nawet na najwolniejszym przyda się refleks.  Gra zawiera system mikropłatności, na szczęście pomyślany z głową i bardzo przyjazny dla graczy. Jedyna waluta jest dostępna z poziomu gry, a jej cena w sklepie w najgorszym wypadku to 9.99$ (najdroższy pakiet). Monety możemy otrzymać także za polubienie gry na FB, wspomnienie o niej na Twitterze. Chyba jedynym elementem dostępnym wyłącznie za prawdziwe pieniądze, jest dodatkowa postać – księżniczka.  Grafikę można określić jednym słowem – śliczna. Powinna zauroczyć nie tylko fanów mangi i anime. Niezależnie czy chodzi o tła, czy też animacje bohaterów i przeciwników, jest ładnie, widowiskowo i bardzo starannie. Oprawa audio już tak nie zachwyca, ale trzyma dobry poziom. Da się w niej odczuć lekko arcadowy styl. Autorzy zapewniają o wsparciu dla ekranów Retina.  O miodności gry niech świadczą oceny w App Store, rzadko kiedy spadaj poniżej 4,5-5. Dragon Flight dostępny jest za darmo, co z mało inwazyjną mikropłatnością czyni z niego naprawdę łakomy kąsek. Jeżeli jeszcze nie mieliście okazji pobrać, polecamy. Grę znajdziecie oczywiście App Store. Ocena: 5 