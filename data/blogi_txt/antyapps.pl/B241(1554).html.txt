17.12.2012 Grand Theft Auto to dla wielu graczy tytuł kultowy. Jedni docenili w nim ogromnym świat, inni specyficzne poczucie humoru, grafikę i sporą swobodę jeżeli chodzi o dobór misji. Tym co zapadało w pamięci były też stacje radiowe, bogate w muzykę, reklamy, audycje, doskonale dopasowane do klimatu gry. Ich popularność była na tyle spora że doczekały się samodzielnych wydań, a nawet aplikacji takich jak omawiana właśnie GTA Radio. Jest to prosty odtwarzacz. Bardzo prostym. Zaraz po starcie usłyszymy domyślną stacje radiową. Po przejściu do menu mamy wybór pomiędzy muzyką z: GTA III, GTA Vice City, GTA: Liberty City Stories, Grand Theft Auto Vice City Stories, GTA: San Andreas i GTA IV. Każda z nich kryje wszystkie stacje radiowe dostępne w grze. Nawigacja jest prosta i ogranicza się do 3 klawiszy: stop, następna stacja, poprzednia stacja.  To do nich sprowadza się cały interfejs. Jeżeli liczycie na jakieś playlisty albo rozszerzone ustawienia mocno się zawiedziecie. Taka prostota może razić, ale ma też swój urok. Aplikacja posiada tylko to co niezbędne. Szkoda że zawodzi w tak ważnym elemencie jak jakość dźwięku. Niestety jego słabość wyczują nawet osoby bez szczególnie wyczulonego słuchu. Oczywiście nie jest ona na tyle zła, aby odebrać komforty słuchania muzyki, ma swój klimat, jednak pozostaje pewien niedosyt.  Jeżeli do tej pory pamiętacie niektóre audycje z Grand Theft Auto, a w grze waszym ulubionym zajęciem była jazda samochodem na pewno docenicie GTA Radio. Aplikacja jest darmowa, dzięki czemu nie powinno być problemów z jej przetestowaniem. Pamiętajcie, że aplikacja do działania wymaga połączenia z siecią. 