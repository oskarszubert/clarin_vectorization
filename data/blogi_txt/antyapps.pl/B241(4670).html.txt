07.11.2012 Zacznę od szybkiego doprecyzowani, bo w tym wypadku jest bardzo ważne. Choć menu i teksty w grze są w naszym rodzimym języku, to jej podstawowa funkcja, czyli słownik, niestety jeszcze nie doczekał się takiej wersji.  Mimo to Wordament ciągle jest łakomym kąskiem dla wszystkich miłośników gier słownych.  Czym jest Wordament? Grą w której naszym zadaniem jest łączenie liter w wyrazy. Takich gier jest wiele na prawie każdy system mobilny, jednak Wordament wyróżnia na ich tle jakość wykonania. Była na tyle dobra, że tytuł, która kiedyś żyła swoim życiem poza serią Xbox Live, została włączona w jej ramy. Jak już wspomniałem, od niedawana doczekała się polskiego interfejsu i opisów. Choć wciąż brak polskiego słownika, to dodanie rodzimej wersji interfejsu może być jej zapowiedzią. Autorzy są otwarci na dodawanie nowych języków, od dnia premiery dodali ich 5 (tak więc obecnie jest 7: angielskim, hiszpańskim, francuskim, włoskim, niemieckim, szwedzkim i holenderskim). W odpowiedzi na prośby fanów podkreślali, że jeżeli tylko zainteresowanie będzie odpowiednio spore, na pewno dodadzą nowe.  Oczywiście brak języka polskiego nie oznacza, że Wordament jest niegrywalny. Nawet osoby z opanowanymi jedynie podstawami innych języków, mogą się przy niej bawić świetnie. Owszem, raczej nie odblokują wszystkich osiągnięć, ale i tak mogą powalczyć o punkty. Teraz jest to o tyle prostsze że szczegółowe zasad łatwiej zrozumieć. Naszym zadaniem jest zdobycie jak największej ilości punktów łącząc dostępne litery w słowa. Na każde podejście mamy 2 minuty. Oczywiście im bardziej nietypowa litera, tym większa ilość punktów przypada za jej użycie. Są też zadania specjalne, takie jak użycie konkretnej litery, czy też ułożenie kilku słów z danej dziedziny. Planszę dodatkowo możemy obracać. Wszystko to sprawia, że zabawa jest bardzo dynamiczna i łatwo wpaść w syndrom jeszcze tylko jednej planszy. Dzięki zdobytym punktom rywalizujemy z innymi graczami, a rankingów jest sporo. Grę w całości oparto na rozgrywce online. Niestety bez połączenia z siecią nie ma możliwości zabawy. Takie rozwiązanie ma swoje mocne jak i słabe strony. Wordament posiada też bardzo dobre zabezpieczenia przed oszustwami, tak właściwie są prawie niemożliwe.  Interfejs gry jest bardzo prosty i dopasowany do stylu metro. Możecie go kojarzyć z gier Saper czy też Sudoku autorstwa Microsoftu. Choć gra nie posiada muzyki, to dostępne w niej dźwięki idealnie wpasowują się w rozgrywkę. Zwłaszcza końcowe odliczanie, w momencie gdy zostało tylko kilka sekund. Wordament polecam każdemu. Nawet jeżeli z wymienionych powyżej języków znacie tylko podstawy, spróbujcie swoich sił. Zabawa potrafi wciągnąć na bardzo, bardzo długo, zwłaszcza gdy okaże się że Wasz znajomy ma więcej punków od Was. :) Gra dostępna jest za darmo i wchodzi w skład serii Xbox Live (mamy więc osiągnięcia i wsparcie dla naszego Avatara). Zapraszamy do zabawy, a my czekamy na dodanie polskiego słownika. Aktualizacji: jest polski słownik! Nasze gdybania okazały się właściwe. Niedługo po premierze rodzimego interfejsu doczekaliśmy się najistotniejszego elementu tej gry, czyli słownika. Wprawdzie jest on dopiero w wersji beta, ale już teraz możecie sami go testować. Wersja beta posiada wprawdzie sporo błędów, nie wspiera polskich znaków (gdy widzicie l to jest to l jak i ł zarazem, podobnie jest z ą, ę, ó itp.) mimo to cieszy, że prace trwają i już widać pierwsze efekty. Tym bardziej zachęcamy do pobierania gry. Logo: mobilelifeblog.de 