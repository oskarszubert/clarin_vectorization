07.01.2014 Aplikacje ułatwiające korzystanie z transportu publicznego należą do grupy moich ulubionych. Coraz większa cyfryzacjach różnego rodzaju przewoźników sprawiają że za pomocą jednego programu mogę otrzymać informacja nie tylko o rozkładzie jazdy, ale też położeniu i opóźnieniu danego pojazdu. To znacznie więcej niż papierowa karta wisząca za szybą naszego przystanku. myBus online na chwilę obecną wspiera takie miasta jak: Biała Podlaska (ZKM), Bolesławiec (MZK), Dębica (MKS), Elbląg (ZKM), Gdańsk (ZKM), Kielce (ZTM), Kołobrzeg (KM), Kraśnik (MPK), Lublin (ZTM), Mielec (MKS), Ostrołęka (MZK), Ostrów Wielkopolski (MZK), Płock (KM), Puławy (MZK), Siedlce (MPK), Stalowa Wola (ZMKS), Suwałki (PGK), Świdnica (MPK), Świerklaniec (PKM), Tarnów (MPK), Wałbrzych (ZDKiUM). Nie ma tu więc Warszawy, Krakowa, Wrocławia, ani innych popularnych i wielkich metropoli. Jaki był więc klucz wg którego program wspiera konkretnych przewoźników? Odpowiedź mamy w FAQ: Na obecną chwilę nasza aplikacja może działać w miastach, w których organizator komunikacji / przewoźnik korzysta z oprogramowania MUNICOM.premium, w zakresie modułów Centrum Nadzoru Ruchu i/lub Systemu Informacji Pasażerskiej, autorstwa naszej firmy i w najbliższej przyszłości planujemy systematycznie dodawać te miasta. W dalszej przyszłości nie wykluczamy także współpracy z innymi miastami. Oczywiście brak wsparcia dla wyżej wymienionych miast nie należy odczytywać jako wady. Ich obsługę oferuje wiele innych programów, tym czasem myBus onlnie będzie nieocenianą pomocą dla mieszkańców wielu mniejszych miejscowości. Przejdźmy jednak do działania aplikacji. Przy jej starcie wybieramy czy chcemy aby program działał w trybie offline czy też online. Za pierwszym razem możliwy będzie tylko ten drugi wybór, wszak aplikacja musi pobrać rozkład jazdy dla wybranych miast. Podstawowe menu daje nam dostęp do wyszukiwarki przystanków, linii, mapy z naniesionymi przystankami w naszej okolicy/wybranym mieście oraz ustawień. Poza standardowymi danymi rozkładu system wspiera aktualne informacje o położeniu konkretnego pojazdu oraz przewidywanym opóźnieniu, dzięki temu godzina przyjazdu jest bardziej aktualna. myBus online pozwala na tworzenie listy ulubionych, dzięki czemu dostęp do najważniejszych linii i przystanków będzie szybszy. Interfejs bazuje na najprostszym schemacie metro. Takie rozwiązanie ma swoje zalety (czytelność), ale w przypadku tej aplikacji, wyjątkowo długo zajęło mi opanowanie całej nawigacji, zrozumienie zależności oraz odnalezienie wszystkich opcji. Ten element ewidentnie wymaga poprawy. myBus online nie muszę chyba polecać mieszkańcom wspomnianych na wstępie miast. Dobrze że do bazy aplikacji Windows Phone dołącza kolejna, która ułatwia codziennie funkcjonowanie, w tym przypadku osób które sporo podróżują komunikacją miejską. myBus online dostępny jest na urządzenia z Windows Phone 7 oraz 8. 