09.06.2012 Opisując niedawno Dragon Blades wspominałem o tym, że fani RPG nie mają zbyt łatwego życia na mobilnych kafelkach. Sytuacja powoli zaczyna się zmieniać. W cotygodniowym cyklu Xbox Live, premierę będzie miała gra Final Fantasy. Potwierdził to sam Microsoft jak i SQUARE ENIX. Chodzi oczywiście o część pierwszą. Gra od dłuższego czasu znana jest posiadaczom urządzeń z iOS-em, gdzie klasyczne jRPG przeżywają drugą młodość. Miejmy nadzieję, że Final Fantasy na Windows Phone będzie tylko początkiem premier od SQUARE ENIX.  Co więcej wiadomo o samej grze? Na pewno wyjdzie w serii Xbox Live, co oznacza wzbogacenie zabawy o osiągnięcia. Dodatkowo pierwsze screeny niepokoją czarnymi paski. Mogą być skutkiem szybkiego portu z iOS i różnicy w rozdzielczości. Czy zostaną w wersji ostatecznej oraz jaki wpływ będą miały na rozgrywkę, przekonamy się już niedługo.  Cena? 23,49zł. Jak na ten tytuł i dziesiątki godzin zabawy, zdecydowanie warto. Fanów serii i gatunku nie muszę przekonywać, wszyscy pozostali będą mogli wcześniej pobrać wersję próbną i przekonać się samemu. Premiera w nocy z wtorku na środę. Źródło: News, Foto 1 2-3 