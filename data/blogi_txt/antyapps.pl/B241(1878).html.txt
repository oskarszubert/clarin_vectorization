14.08.2012 Kiedy ostatnio pisaliśmy o łamigłówkach od bubble quiz games, materiał cieszył się ogromnie dużym zainteresowaniem. Nic dziwnego, wszyscy lubimy zgadywanki, szczególnie jeśli podane są w tak przystępnej formie jak tutaj — fajnej aplikacji. Zatem co powiecie na kolejne porcje quizów — tym razem tematycznych oraz z podziałem na kategorie? Bubble quiz games przygotowali dla nas kolejne zagadki zamknięte w kilku aplikacjach, jak już wspominałem, tematycznie. Zobaczmy co mają do zaoferowania tym razem:  Muzyczny: kilkadziesiąt logotypów zespołów zamkniętych w kategoriach muzycznych. Każdy znajdzie tam coś dla siebie, bo znalazły się zarówno pop, rock jak i elektronika. Większość z nich to naprawdę zasłużone zespoły których trudno nie znać. Nawet ja, mimo że nie jestem fanem cięższych brzmień, większość rockowych kapel odgadłem bez problemu. [Google Play] Samochodowy: zapewniam Was, że ten quiz będzie wyzwaniem nawet dla miłośników motoryzacji. Dużo logotypów, niekoniecznie oczywistych, masa frajdy i satysfakcji, kiedy nareszcie po kilkunastu próbach uda nam się odgadnąć właściwą markę. [Google Play]  Flagi Świata: jak sama nazwa wskazuje, do zdobywania punktów niezbędna dla nas będzie znajomość rozpoznawczych symboli państw. Gdy podamy poprawną odpowiedź w nagrodę dostaniemy kilka ciekawostek na temat państwa, którego flagę właśnie udało nam się rozpoznać. [Google Play]  Logotypy według kategorii: czyli powtórka z rozrywki. To samo tylko lepiej, więcej, a i tym razem uporządkowane i posegregowane jak należy w 22 działy tematyczne, w których znajdziemy kilkaset zagadek. [Google Play] W grach o pomoc możemy prosić znajomych, porównywać wyniki z przyjaciółmi i zarabiać punkty które wymieniamy na wskazówki. Ogrom zabawy zarówno dla starszych jak i młodszych, a dzięki wielu kategoriom każdy powinien tu znaleźć coś dla siebie. Wszystkie aplikacje dostępne są całkowicie za darmo w Google Play. 