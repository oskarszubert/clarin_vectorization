11.01.2012 Smartfonami fotografujemy, a zrobionymi zdjęciami przyozdabiamy pulpity. Jeden pulpit pomieści jednak tylko jedno zdjęcie. A co gdyby jako tapeta wyświetlane były zdjęcia w formie wydruków z Polaroida, których byłoby więcej i więcej, bo nowe lądowałyby na stosie poprzednich co określony czas? Brzmi rewelacyjnie. Ba, działa w formie aplikacji i to darmowej! PhotoWall Live Wallpaper to aplikacja, która potrafi uatrakcyjnić pulpit smartfona wykorzystując w ciekawy sposób zdjęcia zgromadzone w pamięci telefonu. Program potrafi wykorzystywać nie tylko zdjęcia zrobione przez nas, ale także z dowolnie wskazanego folderu czy też z serwisów takich jak Facebook czy Picasa. Co następnie powstaje z tych zdjęć? PhotoWall wyświetla je na pulpicie wykorzystując odpowiednie filtry i nakładki graficzne, dzięki którym tapeta staje się naprawdę miłym dla oka elementem. Liczba efektów zależy od tego, czy zdecydujemy się na zakup płatnego dodatku. W przypadku podstawowej, darmowej wersji jest tylko jeden efekt – rozsypanych zdjęć typu Polaroid. Mamy także możliwość nakładania filtrów typu sepia. Ich liczba jest jednak również ograniczona w darmowej wersji. Animowana tapeta generowana przez tę aplikację naprawdę uatrakcyjnia pulpit i umila korzystanie z telefonu, nie obciążając go wcale aż tak bardzo. Zachęcam do instalacji programu oraz płatnego rozszerzenia. Kosztuje zaledwie 4 złote. Uważam, że warto, bo zauważalnie zwiększa możliwości personalizacyjne aplikacji. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 