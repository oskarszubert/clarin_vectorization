25.05.2012 Wczoraj pisaliśmy o tym, że w App Store pojawiły się obniżki cen. W międzyczasie ten dość miły trend dotarł także na Google Play. Z racji tego, że znalazłem bardzo fajną stronę z linkami do przecenionych programów w App Store i Google Play. Z tego powodu oprócz adresu strony, o której mowa – przygotowałem także listę trzech gier, które według mnie trzeba ściągnąć biorąc pod uwagę ich aktualną, promocyjną cenę. Na początek, żeby nie trzymać was w niepewności podaję link do strony Because We May – czyli swoistego agregatora linków do przecenionych gier w Mac App Store, App Store, Google Play, Steam i paru innych miejscach. Jak widać możemy nieźle zaoszczędzić w każdym miejscu. Co warto pobrać?  1. World of Goo – iOS i Android. Szymon pisał o tej grze w bardzo pozytywny sposób. World of Goo to jedna z tych gier komputerowych, które wręcz mnie zachwyciły. Prostota przeplata się tutaj z pomysłowością, wspaniałą oprawą audiowizualną i dobrą zabawą. W grze naszym zadaniem jest budowanie konstrukcji z Goo Balls, które łącząc się razem tworzą wieże czy mosty.      2. Osmos – iOS i Android. O której również pisał Szymon. Jest to jedna z najciekawszych, najpiękniejszych i najbardziej wciągających gier, w jakie grałem. Sprawia olbrzymią frajdę, a dodatkowo rozbudza zmysł estetyczny. Dzięki miłej oprawie i bezkrwawej rozgrywce nadaje się zarówno dla dorosłych, jak i dzieci.    3. Shadowgun – iOS i Android, której grafikę zachwalał Beniamin. ShadowGun to kolejny przykład gry, która przede wszystkim prezentuje się wyśmienicie i tym się broni. Fani konsolowego hitu Gears of War będą wniebowzięci, zresztą każdy kto lubi strzelać powinien się w tym tytule odnaleźć. Gier jest wiele, wiele więcej i każdy znajdzie coś dla siebie – niezależnie od systemu, który używa. Wymieniłem trzy, które moim zdaniem trzeba pobrać przy tak niskiej cenie. Jednak wiem, że i wy znajdziecie coś ciekawego. Dlatego do dzieła – przeglądajcie, kupujcie, cieszcie się i chwalcie się w komentarzach, co udało wam się taniej kupić i co polecacie całej reszcie czytelników AntyApps. 