03.10.2012 Rabaty, zniżki, kupony i karty lojalnościowe, z każdej strony ktoś chce nas zachęcić aby to właśnie u niego dokonywać stałych zakupów. Jedni uważają je za próbmy manipulacji klientem, inni za świetną metodę by zaoszczędzić trochę pieniędzy i kupić dany produkt taniej. Jeżeli należysz do tej drugiej grupy, powinieneś zainteresować się aplikacją Blue Pocket.  Czym jest Blue Pocket? W dużym skrócie naszym wirtualnym portfelem, który pozwala w jednym miejscu zgromadzić wszystkie kupony zniżkowe, rabatowe, karty lojalnościowe, a nawet cześć biletów. Bardziej szczegółowe możliwości aplikacji prezentują się tak:  Dodawaj swoje istniejące karty poprzez pobranie ich z dostępnej listy lub po prostu skanując ich kody Skanuj kody UPC i QR z czasopism, reklam, standów czy plakatów i od razu otrzymuj cyfrowe karty i kupony Szybko i łatwo porządkuj i odnajduj swoje karty, kupony oraz bilety Lokalizuj miejsca najbliżej Ciebie, w których możesz użyć swoich kart, kuponów i biletów Udostępniaj swoim znajomym informacje o ofertach, przekazuj im bilety Zarządzaj zawartością swojego Blue Pocket z telefonu i przez Facebook   Tak naprawdę lwią rolę w przydatności takich aplikacji odgrywa współpraca z partnerami zewnętrznymi. W tym wypadku Blue Pocket jak na razie prezentuje się biednie, a lista jest wciąż mała, przydatna głównie w większych miastach. Wśród partnerów znajdziemy między innymi takie firmy jak: Sfinks, Dominium, Top Secret, McArthur, Hexeline, Ochnik, Solo Pizza, Chłopskie Jadło, Wook, Instytuty Kosmetyczne Eris, Answear.com, Vabbi, Telepizzeria Tino. Promocje u poszczególnych partnerów możemy wyszukiwać także za pomocą naszej lokalizacji. Sam mechanizm działa bardzo sprawnie. Niestety nie udało mi się nigdzie znaleźć informacji o placówkach, które by współpracowały z tym rozwiązaniem, pozwalały na pobieranie biletu do aplikacji.  Od trony technicznej, ciężko aplikacji cokolwiek zarzucić. Testowałem wersję na Windows Phone oraz Androida, w obu przypadkach było bardzo stabilnie. UI na każdej platformie jest podobne. Nie spodoba się to zwolennikom idei metro, ale w tym wypadku daje spójność interfejsu niezależnie od platformy na jakiej korzystamy z aplikacji. Wszystkie dane synchronizowane są z chmurą, tak więc bez problemu możemy przenosić je pomiędzy telefonami. Funkcje takie jak skanowanie kuponów (robienie zdjęć) czy też QR kody działają bezproblemowo i bardzo szybko. Płynność działania aplikacje jest jej mocną stroną. To ważny aspekt, nic tak nie irytuje w kolejce jak niepotrzebne opóźnienia. Blue Pocket to projekt ciekawy, działający i posiadający partnerów. Zapewne osoby, które często korzystają z rozwiązań zniżkowych i lojalnościowych jeszcze bardziej docenią tę aplikację. Jeżeli natomiast ktoś liczy na promocje od partnerów, kupony dostępne z poziomu aplikacji, to wciąż jeszcze jest ich zbyt mało, a mówię to z perspektywy mieszkańca Warszawy. Blue Pocket dostępny jest na wszystkie kluczowe platformy mobilne, czyli Android, iOS, Windows Phone, a w drodze są wersje na BB i Symbiana. Ocena: 4- 