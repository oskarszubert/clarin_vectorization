03.06.2013 Wczoraj ukazała się kolejna aktualizacja jednego z najlepszych menadżerów plików dla Androida – Solid Explorera autorstwa Krzysztofa Głodowskiego. Nie byłoby w tym nic nadzwyczajnego, gdyby nie znaczące zmiany, których doczekała się aplikacja. W końcu wprowadzono bowiem obsługę transferu plików za pośrednictwem NFC, a także obsługę chmur Yandex i Owncloud. Nie zabrakło również nowości w interfejsie. Aktualizacja z numerem 1.4.5 do bez wątpienia jedna z większych, które otrzymał w swojej historii Solid Explorer. Popularnosć programu nie słabnie, a oceny w sklepie z aplikacjami utrzymują ciągle wysoki poziom (średnia 4,7). Aplikację pobrano już ponad 500 tys. razy, a to z całą pewnością musi o czymś świadczyć.   Interfejs w nowej wersji wzbogacił się o funkcję pinch-to-zoom, za pomocą której możemy zmniejszać oraz zwiększać rozmiar ikonek na ekranie. Ponadto autor zaimplementował wysuwane zza lewej krawędzi podręczne menu z zakładkami. Jest to niezwykle przydatne i praktyczne rozwiązanie, bo możemy tam umieścić nasze ulubione i najczęściej odwiedzane foldery. Nie obeszło się również bez kilku poprawek kosmetycznych, wśród których najbardziej w oczy rzucają się dodatkowe animacje. Program w końcu też posiada kolejkę operacji, co z pewnością docenią użytkownicy szybszych urządzeń, którzy często wykonują wiele czynności jednocześnie. Solid Explorer obsługuje teraz też transfer plików za pośrednictwem technologii NFC. Użytkownicy otrzymali również możliwość udostępniania danych w trybie routingu raz klienta klient WebDav z obsługą chmur obliczeniowych Yandex i Owncloud. Co prawda kompatybilności z tymi usługami nie sprawdzałem, bo nie posiadam konta w żadnej z nich. Natomiast przesyłanie plików za pomocą NFC oraz tryb routingu spisują się doskonale.   Pozostałe nowości odgrywają już rolę raczej marginalną. Wersja 1.4.5 przyniosła za sobą bowiem m.in. możliwość edycji powiązań plików, nowy filtr listy czy chociażby automatyczny upload plików zdalnych po edycji. Wielu poprawek doczekała się również wbudowana w menadżera aplikacja do przeglądania grafiki. Solid Explorer nieustannie ewoluuje i staje się jeszcze lepszym produktem. Do niedawna byłem jeszcze przekonany o wyższości alternatywnych rozwiązań, ale w końcu się przemogłem i kupiłem licencję na pełną wersję polskiego produktu. Było to jedne z lepiej wydanych 6 złotych w Google Play. Jeżeli aplikacja będzie się rozwijała w tym tempie, to konkurencji będzie bardzo trudno nadgonić. A plany na przyszłość są ambitne – wystarczy odwiedzić stronę programu. Parnerem technologicznym serwisu jest Sony Mobile. Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 