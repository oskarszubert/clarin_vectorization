29.10.2013 Pomimo zamkniętej struktury Windows Phone doczekał się swojej aplikacji do pobierania plików torrent. Pisałem o niej jakiś czas temu, a recenzję możecie znaleźć w tym miejscu.  Jej jedyną wadą poza ograniczeniami narzuconymi przez system, jest skomplikowany mechanizm wyszukiwania plików. Musimy wcześniej dodać wyszukiwarkę, albo importować plik torrent z innego źródła. Torrent Search ułatwia ten proces. Torrent Search jak wskazuje jego nazwa jest narzędziem do wyszukiwania torretów. Aplikację podzielono na dwie zakładki: wyszukiwania oraz wyników. W pierwszej poza klasycznym polem w które wpisujemy interesującą nas frazę możemy określić kategorie w jakich chcemy szukać, według jakich zasad mają być sortowane wyniki oraz ile z nich ujrzymy na jednej stronie. Mechanizm wyszukiwania jest szybki. Przy każdym torrencie ujrzymy informacje o ilości osób pobierających i udostępniających, wadze całości oraz ikonę kategorii. Po wybraniu konkretnego z nich otrzymamy te same dane wzbogacone o hash. Tutaj też pojawią się najważniejsze opcje. Po pierwsze torrent możemy wysłać za pomocą sms, maila bądź też usług społecznościowych (systemowe rozwiązanie). Mamy też możliwość pobrania go do pamięci telefonu i uruchomi menu aplikacji za pomocą których chcemy obsłużyć ten plik. Znajdziemy na niej między innymi wpTorrent. Jedno kliknięcie i przechodzimy do aplikacji w celu pobrania plików. Nie zabrakło także listy ulubionych, do której możemy dodawać torrenty.  Interfejs jest bardzo prosty, oparty o systemowe rozwiązania. Co ważne działa zarówno w trybie pionowym jak i poziomym. Kolor tła dopasowany jest do ustawień telefonu. Obecne w aplikacji reklamy zmyślnie dopasowano do całości, dzięki czemu nie rażą przy korzystaniu z programu. Kafelek trzyma poziom, choć w największych rozmiarze wygląda dziwnie. Torrent Search jest aplikacją dla wąskiej grupy odbiorców, swoje zadanie spełnia jednak poprawnie. Jeżeli zdarza się Wam pobierać pliki za pomocą smartfona, warto mieć ją w pamięci. Waży niewiele, a potrafi pomóc. Dostępna jest za darmo, niestety tylko na Windows Phone 8. 