08.01.2012 Jest spora konkurencja w temacie platformówek, w których gracz automatycznie idzie do przodu, a jego jedynym zadaniem jest skakanie i korzystanie z broni. Przez mój smartfon przewinęła się już niejedna gra o takich banalnych zasadach. To, która zostanie na dłużej zależy od atrakcji, jakie wnosi dany tytuł. W przypadku Zombie Dash jest ich trochę, dlatego gra potrafi wciągnąć. Jak w to się gra? Jak już mówiłem – zasady są banalne. Podobnie jak w innych tytułach tego typu, lewy dolny róg ekranu odpowiada za skok, a prawy – za użycie broni, w tym przypadku strzał. Gracz kierowany jest do przodu automatycznie, nie może się zatrzymać i nie ma też wpływu na szybkość, z jaką podąża. Ograniczenie to staje się zaletą, kiedy przychodzi nam mówić o poziomie trudności, dzięki któremu gra zyskuje. Piłowanie wyników zawsze wciągało :) W grze mamy trzy życia. Ugryzienie przez zombie, trafienie na linkę pod napięciem czy zderzenie z szybko przelatującą ptaszyną powoduje utratę jednego z nich. Wpadnięcie w przepaść natomiast kończy grę. Dodatkowe życia, jak i również inne bonusy typu bronie czy pancerz możemy odnaleźć w skrzyniach, w które musimy uderzyć głową. Dokładnie tak jak w Mario. Kolejnym uatrakcyjnieniem rozgrywki jest ciągła zmiana plansz. Nie wiem czy to już po pół minucie czy po dwóch, ale tła zmieniają się bardzo często. Podczas jednej gry możemy zobaczyć kilka planszy, gdzie nie tylko tło jest różne, ale i typy zombie. Bardzo podoba mi się takie rozwiązanie, które sprawia jednocześnie, że grać możemy praktycznie w nieskończoność, bo plansze są za każdym razem losowane, a nie pokonywane z kolejna. Czy warto? Jak najbardziej! Gra jest przyjemna, daje dużo frajdy i potrafi zająć chwilę czasu. Gdyby tego było mało, jest darmowa. Jeszcze macie wątpliwości przed pobraniem? :) Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 