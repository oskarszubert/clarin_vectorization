22.10.2013 Rozkład jazdy pociągów dostępny z poziomu telefonu nie jest już żadną nowością. Dwie aplikacje oficjalne, kilka nieoficjalnych, jest w czym wybierać gdy chcemy śledzić godziny przyjazdów i odjazdów. Jednak równie istotne są godziny opóźnień. Na szczęście przewoźnicy coraz częściej uwzględniają je w informacjach o danym połączeniu, co więcej pozwalają nam śledzić położenie pociągu na mapie. To właśnie z tej funkcji korzysta Polopociąg. Na chwilę obecną takie dane i monitoring swoich pociągów oferują jedynie Przewozy Regionalne, co i tak daje pokaźną ilość składów i połączeń. Aplikacja zaraz po starcie wczyta mapę dla naszej lokalizacji. Polecam pomniejszenie jej odpowiednim gestem, aż do widoku całego kraju. Możemy wtedy ujrzeć wszystkie kursujące pociągi. Przy każdym z nich umieszczono strzałkę sygnalizującą kierunek trasy, jaj brak oznacza postój. Wybierając któryś ze składów otrzymamy informację o stacji początkowej, końcowej, oraz planowanym opóźnieniu. Głównym przyciskiem na dolej belce jest filtr. Pozwala na ograniczenie obserwowanych kursów do wybranych z listy. Ma też wbudowaną wyszukiwarkę, która przeszukuje te dostępne pod kątem wpisanego przez nas miasta. Należy pamiętać że baza połączeń zawiera tylko te aktualne, tak więc nie wyszukamy w niej pociągu który wyrusza za za kilka godzin, bądź też tylko w konkretne dni.  Opcje podzielono na 3 części: mapa, pojazdy oraz aplikacja. Pozwalają nam na konfigurację tego jakie dane będziemy widzieli na ekranie i jak zachowa się aplikacja gdy np. zablokujemy ekran. Interfejs jest wręcz szablonowy. Ciężko mu zarzuć brak czytelność, czy też zbędne udziwnienia, zarazem nie grzeszy urodą. Na moje usta ciśnienie się określenie brzydki, ale jednak swoje zadanie spełnia bardzo dobrze. Zastrzeżenia standardowo mam do kafelka. Polopociąg dostępny jest w dwóch wersjach. Darmowa zawiera reklamy i pozwala filtrować maksymalnie dwa pociągi. Pełna to wydatek wysokości 3,49zł. Taki model pozwala wszystkim zainteresowanym na dokładne przetestowanie aplikacji i ocenę czy warto za nią zapłacić. Jeżeli często korzystacie z przewozów regionalnych zapewne nie pożałujecie zakupu. 