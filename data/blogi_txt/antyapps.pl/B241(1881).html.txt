08.12.2011 Mam nadzieję, że pobraliście Jetpack Joyride, gdy był darmowy w promocji Apple na facebooku (pisaliśmy, o tym tutaj). Mam nadzieję, że gra wciągnęła Was tak samo jak mnie i zdążyliście już zrobić przynajmniej raz w niej prestiż, czyli przejść przez wszystkie misje w niej dostępne. Dobra wiadomość jest taka, że Jetpack Joyride doczekał się „najlepszej aktualizacji” (według twórców), co oznacza jeszcze więcej szalonych rajdów po laboratoriach.  Jeśli graliście tyle co ja, to już zapewne system dostępnych misji macie całkowicie pokonany i teraz już tylko walczycie z samym sobą, o jak najlepszy wynik. Na szczęście Halfbrick słusznie stwierdziło, że tak nie może być i wprowadziło całkowicie nowe zasady powodujące, że nowe dziwne zadania będą się pojawiać za każdym razem, gdy zdobędziemy prestiż.  Z tego co piszą wynika, że wyzwanie będzie polegało na zdobyciu 125 platynowych odznaczeń. Brzmi faktycznie jak test, ale sądzę, że nie minie chwila, jak wkręceni gracze pokonają i tę barierę. Jedna uwaga tylko – nowe misje będą dostępne dopiero po pierwszym wykonaniu prestiżu, podstawowa wersja pozostała bez zmian, ale te podstawy już chyba mamy wszyscy za sobą, prawda? Oczywiście poza tym pojawi się dużo drobnych udoskonaleń, poczynając od nowego terenu, przez który możemy przypadkiem przelecieć. Tym razem będzie to las, ale jak to w Jetpack Joyride to tylko tło, dla naszego wybuchowego przelotu. Poza tym nie zabraknie nowych wdzianek dla samego Barry’ego (korona!) oraz całkiem przydatnych bonusów do zakupienia takich jak super rozpoczęcie czy cała paczka obniżająca odpowiednio cenę. Link do pobrania aplikacji. Cena to 0,79 Euro, ale za nieskończoną dawkę dobrej zabawy to przecież zupełnie nic. Szczegóły w naszej recenzji. 