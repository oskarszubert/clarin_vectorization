30.08.2012 Lato to czas, kiedy w tajemniczy sposób robaków i innych ustrojstw mnoży się na potęgę. Nie ma co, nie dajmy łatwo za wygraną — czas pokazać im gdzie jest ich miejsce, przynajmniej w tej wirtualnej zabawie!  X-bugs to prosta w założeniach gra, w której naszym celem jest… rozgniatanie robactwa. Biedronki, stonki, ślimaki i inne mniej lub bardziej znane mi owady w zmutowanej wersji z całych sił będą próbowały nas dorwać. Nie ma co — trzeba walczyć! W tym celu każdą zbliżającą się do nas kreaturę musimy zmiażdżyć palcem. Niektóre z nich to jednak twarde sztuki i sprawa nie będzie taka prosta, jak byśmy tego oczekiwali. Dlatego też niektórym trzeba będzie poświęcić nieco więcej siły. Zbyt męczące rozgniatać je palcem? Uzyj jednego z przedmiotów który masz pod ręką — packi na muchy, młotka czy innych wynalazków. Te wybiera się przed rozpoczęciem każdego poziomu. Uważaj jednak, niektóre mutanty mają specjalne moce, przez co, dajmy na to, na kilkanaście sekund potrafią rozświetlić miejsce, w którym zostały zgładzone. Żaden problem? Niby tak, ale spod tego blasku często niespodziewanie szybko biegną w naszą stronę inne szkodniki, a ich odległość do celu jest o wiele mniejsza niż na początku. A przecież nie możemy dopuścić, by dotarły na sam dół ekranu, prawda? Oprócz klasycznego trybu w którym czeka na nas 60 poziomów okraszonych walkami z bossami, Art Technologies przygotowali dla nas również survival w którym musimy jak najdłużej opierać się atakom robactwa oraz specjalną opcję dla dzieciaków, gdzie w nieskończoność będą mogły na spokojnie pozbywać się napierających w ich stronę owadów, nie martwiąc się o to, ze przegrywają. Przy tym wyborze to niemożliwe. Graficznie X-bugs niczego nie można zarzucić. Technicznie z każdej strony to produkcja na najwyższym poziomie — zarówno pod względem wizualnym, sterowania jak i muzycznym. Do tego wielkie prawa dla projektantów za płynnie rosnące wyzwania, do których im dalej w las, tym lepiej musimy się przygotowywać pod względem narzędzi jakimi działamy. Art Technologies wykonali kawał dobrej roboty, dostarczając zabawną i wciągającą, choć ponownie niezwykle prostą w założeniach, grę, która dzięki wielu opcjom i wyzwaniom przypadnie do gustu zarówno starszym jak i młodszym graczom. Ci drudzy, na wypadek gdyby nie radzili sobie z rzucanymi przez X-bugs wyzwaniami, mogą zawsze skorzystać ze specjalnie przygotowanego dla nich trybu, z którego także będą mogli czerpać ogrom radości. Gra dostępna jest zarówno na Androida jak iOS za najniższą z funkcjonujących stawek, wynoszącą około 3 złotych. To zdecydowanie nie jest wygórowana cena, mówimy przecież o dopracowanej produkcji, w której nie musimy płacić by wygrywać, czy uciekać się do innych sztuczek. Sama słodycz! Ocena: 5+ 