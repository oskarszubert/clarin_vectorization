02.05.2012 Jakiś czas temu opisywałem taką prostą grę Skater Boy. Widok z boku, dwa przyciski i plansza pełna przeszkód. Całkiem niezła produkcja, chociaż bez rewelacji. Okazuje się, że twórca sięgnął po kolejny sport ekstremalny i stworzył grę bazującą na tym samym silniku, ale z rowerem w roli głównej. Jak w to się gra? Dokładnie tak, jak w Skater Boy. Mamy do dyspozycji tylko dwa przyciski. Pierwszy odpowiada za pedałowanie, czyli zwiększanie prędkości. Drugi to skok. Nie mamy żadnych przycisków związanych z wykonywaniem sztuczek, te wykonywane są automatycznie. Nie zabiera to grze uroku. W ogóle.  Gra zyskuje sporo pozytywnych opinii w Google Play. W ogóle mnie to nie dziwi. Gra nie jest rewelacyjna, nie spowoduje, że padniemy na kolana by zbierać szczękę z podłogi. Jest po prostu dobra, dopracowana i oferuje długi czas rozrywki. Sporo różni się od Skater Boya. Zawiera te same achievementy czy układ menu, ale plansze wyglądają zupełnie inaczej. Mamy również tego samego skejta, aczkolwiek całą gamę nowych tricków – wszak to nie deskorolka, a BMX, więc i sztuczki inne. W grze przyjdzie nam omijać krowy, samochody, ale i przepaście. Czy warto? Za cenę wyświetlającego się banera zyskujemy naprawdę dobry tytuł, nad którym będziemy mogli spędzić wiele godzin. Zachęcam do pobierania. Moja ocena tej gry to czwórka z plusem.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 