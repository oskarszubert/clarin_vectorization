01.05.2013 Nadszedł maj. A w kwietniu na łamach AntyApps pojawiło się tyle świetnych gier i aplikacji na iOS, że naprawdę trudno było wybrać tylko kilkanaście z nich. Dlatego serdecznie zachęcam Was do przejrzenia strony od góry do dołu, a jeśli nie bardzo macie ku temu czas… to sprawdźcie zestaw, moim zdaniem, najlepszych tytułów o których pisaliśmy na przełomie ostatnich 30 dni! Amazing Fingers — gra, jakich na sprzętach mobilnych chciałbym widzieć więcej. Produkcja przypominająca kultowego „Twistera” na kilku calowym ekranie tabletu. Wciągająca zabawa dla jednego, dwóch, trzech, a nawet czterech graczy. Link do wpisu. DRAWNIMAL — jedna z najlepszych opcji do nauki alfabetu dla najmłodszych. Poza zaznajamianiem się z literkami, dzieciaki mają możliwość wykazać się swoimi zdolnościami manualnymi kończąc zwierzaki które nie zmieściły się na ekranie tabletu czy smartfona. Wszystko utrzymane w minimalistycznej, estetycznej formie. Po prostu świetne! Link do wpisu.  GoComics — paski komiksowe w Polsce może nie są tak popularne jak za Wielką Wodą, ale i u nas nie brakuje amatorów tamtejszej sztuki. Serwis gromadzący takowe, GoComics, doczekał się aplikacji mobilnych na systemy iOS oraz Android. Czytanie stripów jeszcze nigdy nie było takie wygodne w drodze. Link do wpisu.  iPoe — Edgara Allana Poego nie będę nikomu przedstawiał — wierzę, że nie jest to dla Was postać obca. Jego utwory doczekały się znakomitego wydania mobilnego, ilustrowanego pięknego rysunkami oraz animacjami, a wszystko to okraszone zestawem klimatycznej muzyki i dźwięków. Największym minusem publikacji jest… brak języka polskiego, ale jak widać — nie można mieć wszystkiego. Link do wpisu.  Kontynenty — kolejny magazyn trafił na iPada. Tym razem to kwartalnik dla podróżników. Dopracowany, interesujący, posiadający charakterystyczny styl. Zdecydowanie wart Waszej uwagi. Link do wpisu.  MyThings — program pozwoli zablokować dostęp do wybranych plików na naszych urządzeniach z iOS. Prosty w obsłudze, czasami trochę drażniący w swej toporności, ale mimo wszystko użyteczny i spełniający swoje zadanie jak trzeba. Link do wpisu.  Papurazzi — w porównaniu do Stanów Zjednoczonych czy Wielkiej Brytanii jesteśmy trochę do tyłu z takimi usługami, jak dobre portale poświęcone jedzeniu w naszej okolicy. Ekipa odpowiedzialna za Papurazzi chce zmienić ten rzeczy, a co może w tym pomóc bardziej niż telefon z dostępem do internetu, który mamy zawsze przy sobie? Link do wpisu.  Play24 — odświeżona aplikacja do obsługi abonenckich kont dla użytkowników sieci Play. Nowe funkcje, więcej opcji, a wszystko to skąpane w odświeżonym designie który cieszy oczy. Link do wpisu.  Pocket — nie jest to żadna nowość, ale w związku z rocznicową aktualizacją wydaje mi się, że warto o tym wspomnieć. Jako użytkownik usługi właściwie od samego startu w nowej odsłonie czekałem ze znajomymi na taki bonus od dawna: wygodne przesyłanie sobie tekstów wprost do czytnika. Bez zbędnych maili, twitterów czy innych komunikatorów. Czytanie „później” jeszcze nigdy nie było tak wygodne :) Link do wpisu.  Program TV od WP — kwiecień miesiącem „nowych początków”. WP również zaktualizowało swoją aplikację z programem telewizyjnym. Lepiej, więcej, ładniej — aż chce się korzystać! Link do wpisu.  PUK — zręcznościowa, minimalistyczna produkcja od której po prostu nie można się oderwać. Może nie jest to coś na miarę mojego ukochanego Super Hexagona, ale też nie daje o sobie zapomnieć. …to do której rundy dotarliście? Link do wpisu.  Tripomatic — majówka trwa, niedługo zaczyna się sezon urlopowy, a przecież z tradycyjnych papierowych przewodników już nikt nie korzysta. Ale aplikacje takie jak ta naprawdę solidnie je zastępują, więc na dobrą sprawę nikt nie tęskni. Link do wpisu. 