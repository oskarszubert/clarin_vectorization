28.02.2013 Choć na Windows Phone przybywa ciągle aplikacji, to jednak jest pewien gatunek, w którym znajdziemy zaskakująco mało programów. Są to budziki. Z różnych powodów i ograniczeń, ich wybór jest wręcz mizerny, a dopiero premiera Windows Phone 8 skłoniła autorów do tworzenia aplikacji tego typu, jedną z nich jest Nightstand Alarm.  Nie jest to typowy budzik, jakie znamy z innych systemów. Na całą aplikację składa się właściwie jeden ekran. Widnieje na nim zegar (możliwość zmiany z analogowego na cyfrowy), budzik, pogoda oraz zbliżające się wydarzenia z kalendarza. To tyle. Do opcji dostajemy się poprzez wybranie poszczególnych funkcji. Nie mamy wpływu na zbyt wiele elementów, wspomniany już rodzaj zegara, zgoda na dostęp do naszej lokalizacji, oraz forma prezentowania pogody to wszystko na co pozwolą nam opcje Nightstand Alarm.  Interfejs jest bardzo przyjemny i dobrze zaprojektowany. Wygląda schludnie zarówno w trybie pionowym jak i poziomym. Jedynym zgrzytem jest reklama prezentowana u góry ekranu. Trzeba jednak przyznać iż jest niewielka. Małe zastrzeżenia mam do pogody. Działa tylko przy włączonej lokalizacji, ale nawet wtedy nie wiemy dla jakiego miasta pogoda jest prezentowana. Musimy wierzyć, że nasza lokalizacja określona jest poprawnie. Podczas kilku testów budzika, aplikacja nie zawiodła ani razu. Oczywiście potrafi działać w tle.  Aplikacja jest darmowa, tak więc każdy może przetestować sam czy Nightstand Alarm spełnia jego oczekiwania. Docenią ją zapewne posiadacze stacji dokujących, otrzymają szybki podgląd godziny, pogody oraz najbliższych wydarzeń. Osobiście zostanę jednak przy systemowym budziku i rozwiązaniach, mam jednak nadzieję, że z czasem na Windows Phone pojawią się także bardziej rozbudowane aplikacje tego typu. 