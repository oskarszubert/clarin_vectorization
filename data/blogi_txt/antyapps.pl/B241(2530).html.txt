14.12.2011 Zawsze chcieliście zostać gwiazdami internetu, ale nie macie tyle samozaparcia, żeby przyłożyć się i stworzyć własny klip promocyjny? Nic straconego, od kiedy na iOSie pojawiło się VidRhythm życie stało się prostsze, a każdy z nas może poczuć się, jak prawdziwy muzyk. Oczywiście nic z tego nie piszę całkowicie serio, ale produkcja Harmonix została w tym roku nagrodzona przez Apple, więc coś w niej musi być. Harmonix to ekipa odpowiedzialna za najlepsze gry muzyczne, jakie kiedykolwiek ukazały się na świecie. Stworzyli między innymi Rock Band, w którym gra się na plastikowych instrumentach imitując prawdziwy zespół oraz Dance Central, czyli gry taneczne korzystające z kamery podpinanej do Xboxa 360. Na iOSie również udowadniają, że czują muzykę, jak mało kto. W VidRhythm po prostu odtwarzamy kilka prostych dźwięków nagrywając do nich kilkusekundowe sekwencja filmowe. Wyobraźcie sobie, że oni potrafią złożyć z „bum”, „chk”, „shhhh” oraz „music” faktycznie autentyczny kawałek muzyczny. Dodatkowo możemy do tego dołożyć jedną z kilkunastu wizualizacji – są tam naprawdę dziwaczne projekty od kolorowych telewizorów po koty czy też świąteczne inscenizacje. Utwory również raczej są dziwne i większościowo pozytywnie odjechane, ale to głównie dlatego, że dzięki temu można uzyskać najciekawsze efekty. Z tych lepszych trafiłem na Jingle Bells oraz fragment Beethovena, którego możecie sprawdzić poniżej.  Tyle tylko, że tu niekoniecznie chodzi o muzykę, a bardziej zabawę z wizualizacjami i znajomymi w różnego rodzaju duety, tria czy inne chórki. Przeglądając internet znalazłem już sporo nagrań z psami i kotami w rolach głównych. Inwencja ludzka nie zna granic i sądzę, że to dopiero początek. Jeden z lepiej zrobionych filmików znajduje się poniżej.  Gdy już jesteśmy zadowoleni z efektu końcowego to materiał możemy zapisać na telefonie, wysłać bezpośrednio do YouTube albo na Facebooka. Nad tymi ostatnimi dwoma bym się jednak zastanowił chyba, że macie konta jedynie dla rodziny, bo ktoś to może źle odebrać. Samo przesyłanie materiału idzie bardzo szybko, jedynie w przypadku wybrania wyższej jakości musimy poczekać dłuższą chwilę na rendering. Ja nie widzę jednakże takiej potrzeby. Czy warto? Jeszcze wczoraj aplikacja kosztowała 1.59 Euro i nadal była fenomenem, ale od dziś przynajmniej przez jakiś czas jest darmowa. Warto pobrać i mieć trochę radości z życia. Może wszyscy wokół będą na Was dziwnie patrzeć, ale jak już nagracie swój pierwszy teledysk to gwarantuję, że zrobi to na zebranych teledysk. Oczywiście ja to traktuję w formie dobrej zabawy, ale sądzę, że ktoś mający odrobinkę inwencji może faktycznie stworzyć coś ponad przeciętnego, a nawet jeśli nie to będzie mnóstwo śmiechu. Link do aplikacji (wersja uniwersalna). 