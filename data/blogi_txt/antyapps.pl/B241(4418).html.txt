04.12.2012 Dodawanie własnych dzwonków nie było procesem zbyt przyjemny w przypadku Windows Phone 7,5. Istnieją dwie drogi, jedna za pomocą specjalnych aplikacji (o których pisaliśmy parokrotnie), druga przy współpracy z programem Zune. Każda z nich ma swoje słabe strony. Na szczęście Windows Phone 8 przyniósł w tym aspekcie kilka istotny poprawek, a dzięki najnowszej aplikacji od Nokii, tworzenie i dodawanie własnych dzwonków to czysta przyjemność. Aplikacja pozwala nam w bardzo prosty sposób przygotować dzwonki. Jej bazą są utwory muzyczne znajdujące się w telefonie, a dokładniej odtwarzaczu Zune. Wystarczy że wybierzemy ten który nas interesuje, a po chwili zostaniemy przeniesieni do menu edycji. Polega ona na przesuwaniu widełek na linii utworu. Maksymalnie mogą zawierać w sobie 30 sekund, domyślnie ustawione są na 20. Oczywiście jest też możliwość odsłuchania takiego fragmentu. Co ważne odsłuchiwać możemy w czasie rzeczywistym, czyli podczas słuchania, jest możliwość przesuwania naszego fragmentu, dzięki czemu łatwiej wyznaczyć idealny moment początku.  Sam interfejs, choć sprowadzony do minimum, sprawdza się świetnie. Sekundy są sygnalizowane poprzez duże cyfry, przyciski intuicyjnie oznaczone. Cała kolorystyka dopasowana jest do innych aplikacji Nokii, zwłaszcza Nokia Muzyka. Nie każdemu musi przypaść do gustu.  Warto w tym momencie przypomnieć jedną rzecz. W Windows Phone 8 zniesiono limit długości dzwonku, jak i metody jego wgrywania. Teraz dzwonkiem może być dowolne MP3 zgrane w trybie pamięci masowej do folderu Ringtones. Więcej o nowych możliwościach Windows Phone 8 w tym tekście. Ale nawet w jego przypadku Twórca Dzwonków może być ciekawą alternatywą w momencie gdy chcemy wykorzystać tylko konkretny fragment utwory. Wszak możemy chcieć ustawić tylko refren, albo kilka końcowych taktów. Z tą aplikacją i możliwościami nowego systemu, dodawania i tworzenie to czysta przyjemność. Zdecydowanie polecam. Rodzi się oczywiście pytanie o brak aplikacji na Windows Phone 7,5 gdzie dzwonki były realnym problemem. Przyznam, że żadna logiczna odpowiedź nie przychodzi mi do głowy. Może są jakieś istotne ograniczenia w api (choć nie potrafię sobie wyobrazić jakie), albo to chwilowa pomyłka, lub też po prostu nie ma, bo nie ma i trzeba do takiego stanu rzeczy przywyknąć. Aplikacja dostępna tylko dla urządzeń Nokia Lumia z systemem Windows Phone 8 