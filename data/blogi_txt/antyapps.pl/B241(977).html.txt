25.09.2012 Starsi czytelnicy Antyapps.pl mogą pamiętać hit jakim swego czasu była gra Ugh! Tytuł ten, popularnych jeszcze w czasach DOS-a pozwolił niejednemu przetrwać nudne lekcje informatyki. Teraz możecie wrócić do tamtych chwil dzięki grze Dino Copter, a młodsi czytelnicy zapoznać się z tym co bawiło kiedyś graczy. Dino Copter nie jest bezpośrednią kontynuacją tego tytułu. Co więcej, autorzy nie chwalą się źródłem inspiracji. Ale te widać i to bardzo mocno. W Dino Copter wcielamy się w rolę jaskiniowego taksówkarza, który za pomocą swej podniebnej taksówki przewozi różne stworzenia rodem z bajki o przygodach Flinstonów.  Oryginalny UGH! Samo sterowanie pojazdem wymaga pewnej wprawy, pamiętam że gdy byłem mały bardzo mnie irytowało. W przypadku tej wersji, sterowania dotykowego, sprawuje się wyjątkowo dobrze. Z każdą planszą przybywa przeszkód na które musimy uważać podczas naszego lotu, rośnie też ilość pasażerów jakich musimy przetransportować (co się przekłada na pośpiech). Plansz jest 30, co powinno zapewnić przyzwoitą ilość zabawy. Mnie osobiście ten model rozgrywki nie porwał, ale podobnie było z klasycznym Ugh!.  Grafika Dino Copter prezentuje się okazale. Tła jak i postaci są ładnie rysowane i różnorodne. Wprawdzie animacja cechują się niewielką drętwotą, ale w ogólnym rozrachunku szata graficzna jest na plus. Muzyka nie irytuje, ale nie budzi też jakichś szczególnie pozytywnych doznań. Po prostu jest i nie przeszkadza. Gra Dino Copter dostępna jest za darmo, możecie ją pobrać z tego miejsca. Polecam nie tylko fanom UGH!. Wprawdzie model rozgrywki nie każdemu przypadnie do gustu (jest to typowa zręcznościówka), ale warto się z nim zapoznać. Szkoda tylko, że autorzy tej gry kryją się ze swoimi inspiracjami, nie pisząc jawni, na jakim tytule wzorowali Dino Copter. Gra jest dostępna również w App Store. Ocena: 4- Grafika retro: dosgamesarchive.com Mikołajkowa zabawa: pierwsza osoba która prześle do nas, poprzez formularz hasło „6 grudnia” otrzyma pakiet 3 kodów: po jednym na język angielski, niemiecki i hiszpański. 