16.05.2012 Do tej pory, gry z kategorii wyścigi kojarzyły mi się wyłącznie z samochodówkami. Protoxide: Death Race pokazało mi jak wielki błąd popełniłem, tak bardzo ograniczając tą kategorię aplikacji. Bowiem ścigać się w niezłym stylu na iPhone możemy nie tylko samochodami, ale także tzw. warglyderami. (Przekonajcie się o tym wykorzystując nasze kody, uprawniające was do bezpłatnego pobrania gry!)  Wyobraź sobie, że globalne ocieplenie oraz anomalie pogodowe są coraz silniejsze i zwiastują nadchodzącą apokalipsę. Liczne tsunami i wybuchy bomb nuklearnych  tylko pogarszają zaistniałą sytuację. Taką wizję świata „po roku 2012” przedstawia gra Protoxide: Death Race, w której przejmiemy kontrolę nad ultra szybkim, latającym, super samochodem. Choć grafika 3D Protoxide: Death Race nie wywarła na mnie tak dużego wrażenia jak tytuły typu Need For Speed czy Asphalt 6, to mimo wszystko uważam tą grę za pozycję wartą uwagi. Dlaczego? Po pierwsze – polski interfejs – pierwszą rzeczą jaka wpadła mi w oko po uruchomieniu gry, to fakt iż posiada w pełni spolszczony interfejs. Choć chwilami miałem wrażenie, że tłumaczenia wykonano przy użyciu najprostszego translatora, to nadal jest to miły akcent, który działa wyłącznie na plus w ocenie całej produkcji.  Po drugie – świeżość – tak jak wspominałem wcześniej, do tej pory wyścigi na iPhone kojarzyły mi się wyłącznie z grami samochodowymi. Protoxide: Death Race udowodniło mi, że nie tylko samochodowe gry mają rację bytu w tej grupie programów. Ścigać można się także pojazdami latającymi, a urozmaicając ten element o możliwość zestrzelenia wroga, zyskujemy uczucie świeżości dla gatunku. Po trzecie – wiele możliwości gry – Protoxide: Deat Race oferuje nam wyścigi w trzech  trybach: Szybki Wyścig, Kampania i lokalny Tryb OnLine. 16 zróżnicowanych tras oraz 12 pojazdów pozostawia pozytywne wrażenie końcowe. Choć na temat Protoxide: Death Race znalazłem kilka negatywnych opinii, muszę szczerze przyznać, że nieźle bawiłem się grając w tą grę.  Choć w moim odczuciu, wizualnie trochę brakuje jej do najlepszych tytułów gatunku, to w praktyce są to ubytki niemalże nie odczuwalne. Warto także wspomnieć, że naszymi osiągnięciami w grze będziemy mogli się dzielić w Game Center oraz na platformie OpenFeint. Pełną wersję gry pobierzecie z AppStore już za 0,79€. By jednak nieco poprawić wasz nastrój w środku tygodnia, przygotowaliśmy dla was 3 darmowe kody uprawniające najszybszych czytelników do bezpłatnego pobrania aplikacji.  NYH3W44JYRJK ARKEXLYYYWKT TRXMKLPHKHHM  Kolejne kody, dziś po godzinie 19:00 na naszym Facebooku! 