24.11.2011 Nazwa aplikacji kojarzy się z minimalizmem. Owszem, aplikacja jest minimalistyczna, jednak liczba dostepnych filtrów graficznych przyprawia o zawrót głowy. Do tej pory nie trafiłem na tak bogatą pod tym kątem aplikację. Jeśli chcecie za darmo obrobić kilka zdjęć z poziomu swojego smartfona – nie zawiedziecie się na tym narzędziu. Little Photo umożliwia wykonywanie zdjęć, niczym standardowa aplikacja temu przenaczona. Ekran fotografowania pozwala nam  w łatwy sposób wyłączyć lub aktywować flash oraz ustawić opóźnienie przed zrobieniem zdjęcia. Funkcja ta jest przydatna, gdy ustawiamy telefon w konkretnym miejscu i nie chcemy poruszyć nim podczas naświetlania oraz podczas robienia autoportretów. Dopiero po załadowaniu zdjęcia możemy opcjonalnie je obrobić. A filtrów graficznych jest sporo, bo aż kilkadziesiąt. Sami twórcy mówią, że jest ich przeszło 70. Z ich pomocą możemy sprawić, że zdjęcie będzie przyjemniejsze lub też stanie się mroczne. Jest tu nawet efekt, który zamienia scenerię w piekło, gdyż całe zdjęcie nabiera piekielnego odcieniu. Filtry wybiera się z menu po prawej stronie, po którym nawigacja jest naprawdę wygodna, nawet w przypadku małych ekranów. Interfejs działa w ten sposób, że po wybraniu filtru od razu zostaje on nakładany dla podglądu, jednak wciąż mamy możliwość odmówienia akceptacji wprowadzenia zmian. Aplikacja jest w pełni darmowa. Twórcy udostępniają również płatny plugin (za około 12 zł), który nieznacznie powiększa funkcjonalność aplikacji. Myślę, że plugin jest traktowany raczej w formie datku na rozwój aplikacji, gdyż liczba funkcji, które wprowadza (dziewięć) raczej nie są warte tej ceny. Po lewej stronie znajduje się zdjęcie mojego autorstwa z Zoo Poznań Coworking Space obrobione w Little Photo. 