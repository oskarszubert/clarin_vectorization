02.03.2012 Wszyscy lubimy takie przyjemne powroty do przeszłości. Mieliśmy już takie gry, jak Pong czy Asteroids, ale czas pójść odrobinkę do przodu i wybrać się po tytuł, który większość z Was powinna kojarzyć jeszcze z dzieciństwa. Prince of Persia Classic utrzymuje ducha serii i rozgrywkę w klasycznym rozumieniu, ale starając się uprzyjemnić zabawę świeżą grafiką. Brzmi, jak pewniak, ale przyjrzyjmy się bliżej czy to to tytuł, któremu warto poświęcić czas i pieniądze.  Rozgrywka została niezmieniona, więc wszyscy chyba pamiętamy, że polega głównie na skakaniu po forcie, opuszczaniu się na niższe poziomy i omijanie mnóstwa pułapek pozostawionych, żeby zabić młodego księcia. To jest prawdziwe wyzwanie, któremu smaczku dodaje licznik pojawiający się na ekranie – grę bez problemu można przejść w ciągu godziny, o ile wie się, gdzie trzeba iść. Oczywiście gra nie wybacza błędów, więc jeśli nie macie w głowie pełnego rozkładu plansz to będzie dużo razy zaczynać od początku. Tyle tylko, że o to właśnie chodzi w tym klasycznym podejściu i osobiście cieszę się, że nie zostało to zmienione.  Dużo pracy włożono w stworzenie nowej oprawy graficznej, bazuje ona na modelach i otoczeniu znanym z Prince of Persia: Sands of Time. Wyglądałoby to całkiem nieźle, gdyby nie fakt, że animacje samego księcia są jakby nie do końca płynne. Wiem, że wynika to odrobinę z mechaniki gry, ale to nie znaczy, że trzeba było pogorszyć przez to same animacje ruchu postaci. Wystarczyło je dopasować do tego, co dzieje się na ekranie. Mimo wszystko jest to miłe dla oka, na pewno bardziej niż ta stara grafika. Miłym dodatkiem są trzy nowe tryby – podstawowy, time attack oraz survival. Standardowo dodano jeszcze obsługę osiągnięć z Game Center i tabeli wyników, więc możemy ścigać się ze znajomymi. Nie zabrakło również możliwości dostosowania sterowania do własnych potrzeb. Czy warto? Prince of Persia Classic kosztuje tylko 1.59 Euro i jest tak samo dobrą grą, co lata temu. Jej projekt opatrzono tylko przystępniejszą oprawą graficzną, ale zachowano klasyczną i naturalną rozgrywkę. Nadal będziecie mnóstwo razy umierać i uczyć się rozkładu planszy na pamięć albo po prostu przypomnieć sobie, jak to było przechodzić to będąc dzieckiem. Jak dla mnie to całkiem niezła robota, chociaż oprawa mogłaby być ciut lepsza. Link do aplikacji (iPhone, 1.59 Euro). Link do aplikacji (wersja HD, 2.39 Euro). 