20.04.2012 Łapię się nieraz na tym, że przywiązanie do jednej aplikacji sprawia, iż przestaję szukać innych, być może lepszych. A wszak rynek ciągle się rozwija, aplikacje konkurują ze sobą. Żaden produkt nie jest z góry skazany na wieczne bycie najlepszym. Podobnie jest z translatorami. Bardzo długo słysząc te słowo utożsamiałem je z Google Translator, czas jednak otworzyć się na nowe. Jako użytkownik Windows Phone coraz częściej korzystam z tłumaczeń binga i efekt jest zadowalający. Wprawdzie w odczuciach Google wypada minimalnie lepiej, ale w wielu wypadkach nie było widać różnicy, a czasem nawet tłumaczenie od binga wydawało się bardziej trafne. Najgorsza jednak jest spora niestałość w jakości tłumaczeń. Raz nas zaskoczy pięknym zrozumieniem innym razem tłumaczeniem tak egzotycznym, że człowiek zaczyna się głowić jak można było je wymyślić.  Co oferuje aplikacja? Trzonem są trzy metody tłumaczenia. Standardowe tłumaczenie tekstu, tłumaczenie ze zdjęć oraz tłumaczenie dźwięku (mowy).  Tłumaczenie teksty. Chyba najbardziej podstawowa forma, dostępna też w wielu innych aplikacjach. Po wpisaniu tekstu następuje jego tłumaczenie. Dodatkowo z poziomu tego okna możemy zmienić języki oraz zasugerować inne tłumaczenie.  Tutaj pojawia się kolejny plus translatora od Microsoftu, a mianowicie słowniki offline. Tak, już nie musimy być ciągle podłączeni do internetu aby sprawdzić dane słówko czy zwrot. Z poziomu aplikacji możemy pobrać słownik i mieć go w pamięci. Niestety… na chwilę obecną słowniki te obejmują jedynie język: hiszpański, francuski, włoski, niemiecki, chiński. Słownik ten działa w modułach tłumaczenia tekstu jak i tłumaczenia ze zdjęć. Tłumaczenie mowy. Moduł nie jest może demonem szybkości, ale sprawnie radzi sobie z poprawnie wypowiadanym tekstem.  Zwrot/zdanie po przetłumaczeniu zostaje przeczytany, dodatkowo pojawia się w formie tekstu. Możemy ręcznie zmienić tekst do tłumaczenia (gdy program źle zrozumiał) oraz zaproponować alternatywne tłumaczenie. W opcji tej możemy tłumaczyć na polski, nie możemy tłumaczyć z polskiego. Tłumaczenie ze zdjęcia. Tutaj należy rozróżnić dwa elementy. Naszą kamerę w telefonie oraz moduł tłumaczący. Sam moduł działa poprawnie, dobrze rozpoznaje nawet mniej popularne fonty, natomiast dużą rolę odgrywa w tym wszystkim aparat. Testując w tych samych warunkach Microsoft Translator na Lumii 800 nie był w stanie odnaleźć tekstu, za to ten w HTC Titanie zlokalizował go bez problemu.Podobnie jak w przypadku mowy możemy tłumaczyć na polski, ale nie z polskiego.   Jeżeli chodzi o samo wykonanie aplikacji, to całość prezentuje wysoką jakość. Układ poszczególnych sekcji jest prosty i intuicyjny. Każdą metodę tłumaczenia możemy wyciągnąć na pulpit główny w postaci kafelka. Dodatkowo Microsoft zadbał o takie detale jak słówko dnia. Kafelek główny translatora prezentuje nam codziennie inne słówko w wybranym języku i z w tłumaczeniu na angielski. Mała rzecz, a cieszy.  Pamiętam jak w recenzji Decibel Meter zasugerowałem, że kafelek może pełnić rolę edukacyjną. No i doczekałem się.  Najważniejszy w tego typu aplikacjach jest jednak słownik, metoda tłumaczenia. W tym wypadku ciągle jeszcze jest dużo do zrobienia. Aplikacja jak najbardziej może być pomocna, ale więcej trafnych tłumaczeń otrzymamy za pomocą translatorów Googla. Pozostaje nam czekać na rozwój zarówno samej jakości tłumaczenia jak i dodatkowych słowników do trybu offilne. Translator jest do pobrania tu, oczywiście za darmo. 