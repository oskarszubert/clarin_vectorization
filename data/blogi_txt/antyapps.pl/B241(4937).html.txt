25.10.2011 Zobies, Run! to gra wyhodowana przez kickstarter.com czyli taki społecznościowy inkubator, gdzie ludzie przeznaczają własne pieniądze na wsparcie ciekawych i innowacyjnych pomysłów. Tak właśnie autorzy gry Zombies, Run! zebrali na swój pomysł ponad 70 tysięcy dolarów. Zaczynając jednak od początku czyli czym będzie gra. Pomysł jest taki aby z biegania zrobić prawdziwą grę, z emocjami, misjami i elementami przygodowej zabawy. Wyobraźmy sobie więc, że żyjemy w świecie z serialu The Walking Dead. Martwi są wszędzie a my jako biegacz wykonujemy misje w których musimy przedostać się z jednego sektora do drugiego, zbierać zapasy oraz rzeczy niezbędne do utrzymywania naszych baz. Gramy biegając, ustalone trasy wykonując zdefiniowane misje.  Podczas gry nie musi co chwili zerkać na nasz telefon aby sprawdzić obecną sytuację, wszystko co się dzieje dookoła nas oraz całą historię danej misji opowiada nam podczas biegu lektor, lub inaczej mówiąc prowadzący danego biegacza. Podczas biegania jak już wspomniałem zbieramy różne przedmioty potrzebne do utrzymania naszej bazy, po zakończonym biegu sami decydujemy jak rozdysponujemy zapasy, i co w danej chwili jest dla nas priorytetem. Pomysł na grę przygodową (bo ponoć w misjach ma czekać na nas wiele niespodzianek) połączoną z bieganiem jest dla mnie strzałem w dziesiątkę. Do tego wszystko to połączone jest z elementami grywalizacji. Jeśli więc komuś z was biegania wydawało się nudnym zajęciem to z pewnością powinien poczekać na tę grę, bo przecież nie ma nic bardziej mobilizującego niż odgłos goniących nas zombi. Gra oprócz samej fabuły mierzy nam oczywiście wszystkie podstawowe parametry naszego biegu, tak abyśmy wiedzieli jak szybko biegliśmy, ile przebiegliśmy i oczywiście ile kalorii spaliliśmy. Podobno też rozrywka przygotowana jest w ten sposób aby bawić mógł się każdy, zarówno rasowy biegacz jak i osoba która uprawia trucht miejski :)    W całej tek koncepcji jest jedno duże ale czyli cena. Pierwszy sezon kosztuje w pre order 12 dolarów, cena bez upustu ma wynosić 20 dolarów. Nie jest to mało, dlatego mam nadzieję że grać się będzie tak dobrze jak to przedstawiają autorzy. Zombies, Run! pojawi się w App Store w lutym 2012 roku i dostępne będzie na iPhona i iPoda Touch, później pojawi się też wersja na Androida. 