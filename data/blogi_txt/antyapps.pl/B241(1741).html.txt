28.05.2012 Po sukcesie Instagrama pojawiło się sporo konkurentów. Część z tych aplikacji była już na rynku, ale teraz zwraca się na nie większą uwagę. W Google Play dostrzegłem kolejną „wschodzącą gwiazdę”. Jak dla mnie te aplikacje niczym się nie różnią, to ten sam pomysł w innej oprawie i z mniejszą lub większą liczbą użytkowników. A co Wy sądzicie o mytubo? A więc mamy aplikację do robienia zdjęć, gdzie po wykonaniu fotografii możemy nałożyć na nią filtr i opublikować w dedykowanym aplikacji serwisie społecznościowym. Ziew. Który już raz to widzę? I skąd się bierze fenomen takich aplikacji, skoro jedna kopiuje funkcjonalność drugiej, wprowadzając jedynie małe dodatki. Czy są one warte zachodu? Nawigując po mytubo nie dostrzegłem niczego, czego nie widziałbym w innych aplikacjach. Może unikalna funkcjonalność jest tutaj wdrożona, ale to często niedostrzegalne, tudzież nie mające znaczenia różnice. Filtry są ok. Design jest ok. Społeczność jest ok. Funkcjonalność jest ok. Rewelacji nie ma. Jest to po prostu kolejna dobra aplikacja tego typu, która nie różni się niczym od innych. Pobierzcie i sami sprawdźcie – jest darmowa. Czekam na Wasze opinie na temat takich programów.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 