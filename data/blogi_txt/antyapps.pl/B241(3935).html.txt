04.09.2012 Nie jestem wielkim miłośnikiem sprzedawania marzeń. Nie wiem, może po prostu nie mam szczęścia, ale w gry liczbowe i wielkie wygrane nie wierzę. Ale gdybym był ich miłośnikiem i z zacięciem wykreślał kolejne kupony, z pewnością używałbym oficjalnej aplikacji za pośrednictwem której sprawnie dotrzemy do wyników ostatnich losowań. m.LOTTO ma prosty cel — dostarczenie wyników losowania najpopularniejszej polski loterii. Wśród nich oprócz najpopularniejszego Lotto znajdziemy również najświeższe informacje dotyczące numerów które padły w: Kaskadzie, JokeRze, Multi Multi oraz Mini lotto. Oprócz tego, korzystając z jednej z dolnych zakładek, możemy sprawdzić jak prezentuje się zestawienie wygranych (zarówo ilościowe jak pod względem wysokości wygranej), sprawdzić lokalizacje najbliższych kolektur oraz archiwum. W tabelce zaprezentowanych jest kilkanaście ostatnich wyników, zaś jeżeli interesuje nas dokładny termin losowania zawsze możemy skorzystać z zakładki wybór daty i samodzielnie wprowadzić dzień miesiąc i rok.  Całość prezentuje się schludnie i działa bez zarzutu. Myślę, że dla wszystkich miłośników gier liczbowych to pozycja obowiązkowa i najszybszy sposób dotarcia do informacji. Potrzebne jest do tego jedynie urządzenie z Androidem i dostęp do sieci, bo aplikację można pobrać zupełnie za darmo w serwisie Google Play. 