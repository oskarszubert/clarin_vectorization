13.02.2012 Wykonujecie często międzynarodowe rozmowy? Ostatnio zdarza się mi to niemal codziennie, do dość dalekiego zakątku świata, stąd szukanie tanich alternatyw stało się koniecznością. Wykorzystywanie tradycyjnych komórek jest całkowicie nieopłacalne, o czym już raz zdążyłem się przekonać. Skype jest świetny, jeśli druga strona też posiada go zainstalowanego i znajdujemy się w mocnym zasięgu przynajmniej 3G. Ale co, jeśli dzwonimy na zagraniczne telefony? Skype to oczywiście umożliwia, ale wcale nie jest tanio. Vonage jest tańsze.  Jeśli nie liczyć opcji dzwonienia na zwykłe telefony, to Vonage działa analogicznie do Skype’a. Umożliwia chatowanie oraz rozmowę z innymi użytkownikami tej usługi za darmo – zarówno na iOSie jak i Androidzie. Biorąc pod uwagę, że opisywana aplikacja jest znacznie mniej popularna, to w tym przypadku potrzeby przesiadki nie widzę – można zostać przy najbardziej rozpowszechnionym rozwiązaniu. Vonage pokazuje jednak pazur gdy potrzebujemy zadzwonić na normalny telefon. O przewadze świadczą tutaj dwie rzeczy, jakość rozmów oraz cena. Co mnie zdziwiło, to na naprawdę kiepskim 3G zmienianym momentami na Edge udało mi się nawiązać połączenie z Japonią i całkiem komfortowo rozmawiać, bez lagów. Na Skype te ostatnie zdarzają się nawet przy bardzo mocnym WiFi. Może miałem farta, ale wrażenie zrobiło to bardzo dobre. Kolejna kwestia to cena – najłatwiej będzie na przykładach. Osobiście najczęściej wykonuję połączenia na japońskie telefony komórkowe, cennik wówczas wygląda następująco:  Skype – 0,66gr/min Vonage – 0,123 centa/min  To niemal połowa taniej. Vonage zapewnia, że koszt ich rozmów jest o 30% niższy w porównaniu do Skype’a. W moim przypadku było to jeszcze mniej. Jakość rozmowy jest zaś przynajmniej taka sama, jeśli nie lepsza – nie ma co przepłacać. Vonage nie podaje ceny w złotówkach, ale wynika to z formy płatności. Robimy to wewnątrz aplikacji, analogicznie do innych IAP w grach czy programach użytkowych. Doładować swoje konto można przynajmniej za 3.99 euro – starcza to, jak widać ze stawek, na całkiem sporo rozmowy. Interfejs Vonage nie jest może tak elegancko zrobiony, a pomarańczowe menu mi osobiście niespecjalnie przypadło do gustu, ale nie o to chodzi. Ważne, że zachowana jest pełna funkcjonalność (także synchronizowanie z naszą listą kontaktów w telefonie i możliwość zapraszania kolejnych osób) i wszystko działa. Na dodatek – brak potrzeby podawania danych swojej karty kredytowej w kolejnym miejscu jest sporym atutem. Vonage jest całkowicie darmowe, więc warto sprawdzić czy nie będzie Wam z niego taniej i przyjemniej korzystać. Ja do rozmów na telefony już do Skype’a nie wracam. Vonage możecie pobrać stąd. 