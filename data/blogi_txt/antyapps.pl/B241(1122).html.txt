12.09.2012 Kalendarz w Windows Phone pomimo paru braków, należy do jednych z lepszych na rynku. Bez problemu podepniemy pod niego wydarzenia z wielu źródłem w tym z Facebooka, a tyczy się to także urodzin i rocznic. Jednak takie nagromadzenie danych w jednym miejscu wpływa niekorzystnie na ich czytelność. Jeżeli chcesz zgromadzić dane rocznicowe w jednym miejscu i mieć do nich łatwy dostęp polecam Birthdays Diary. Ne jest to jedyna aplikacja tego typu w Marketplace, ale po wielu testach to właśnie ona przekonała mnie najbardziej. Program pobiera informacje z naszej książki adresowej oraz jeżeli mu na to pozwolimy konta Facebooka. Od niedawna z jego poziomu sami możemy dodawać wydarzenia. Na pierwszym planie otrzymujemy podgląd na najbliższe wydarzenia, a w nim: zdjęcie osoby, która to rocznica oraz data pierwszego wydarzenia (np.  urodzin). Po kliknięciu na kontakt otrzymujemy informacje bardziej szczegółowe w tym dane teleadresowe, aby szybko złożyć życzenia. Interfejs nie jest mistrzem w kategorii czytelność i intuicyjność, wystarczy jednak parę chwil z programem by sobie go przyswoić. Bardzo pomocny może okazać się żywy kafelek. Aplikacja pozwala na szeroko idącą konfigurację takiego kafelka. Mamy wpływ na jego nazwę, kolor, zakres z którego będą podawane informacje. Bardzo duży plus za tak wiele możliwości dopasowania kafelka pod własne potrzeby i estetkę.  Jeżeli systemowy kalendarz oraz system przypomnień nie są dla Was wystarczające, aby pamiętać o wszystkich rocznicach polecam Birthdays Diary. Aplikacja zawiera wiele przydatnych opcji, a dzięki mocno konfigurowalnym kafelkom, podgląd na najważniejsze wydarzenia będziemy mieli zawsze na pulpicie. Dostępne są dwie wersje, darmowa z reklamami oraz płatna (6,99zł). Ocena: 4 