31.10.2011 Szukacie czegoś uzależniającego na Waszym telefonie? Już niedługo problem sam się rozwiąże, jak tylko na Androidzie wyjdzie Tiny Tower, czyli bardzo popularna swego czasu gra z iPhone’a polegająca na budowaniu coraz to większego wieżowca. Rozgrywka tak naprawdę polega tylko na stukaniu w odpowiednie opcje – wybieramy kto zamieszka w danym bloku, budujemy piętra, tworzymy tam sklepy, które zarabiają pieniądze, by kolejni mieszkańcy mogli zamieszkać i kolejne piętra mogły być wybudowane i tak w kółko. W skrócie to takie Farmville, ale co ważne bez nachalnych zapytań i gnijących warzyw, które zmuszają nas do odpalania aplikacji. Mamy czas to zbudujemy naszą wieżę szybciej, a jak nie mamy to trudno. Sentymentalni gracze mogą odczuć przyjemne mrowienie w palcach, bo Tiny Tower budzi wspomnienia z klasycznym Sim Tower z zamierzchłych czasów. Pomaga w tym specyficzna stylistyka retro i zbudowanie wszystkiego z pikseli.  Tiny Tower potrafi niesamowicie wciągnąć i dostarczyć przyjemnej lekkiej rozrywki przez dłuższy czas. Co prawda  przychodzie ten moment, gdy zapominamy o dalszej rozbudowie i po prostu przestajemy uruchamiać aplikację, ale co się nagraliśmy to nasze. No i co najważniejsze za darmo, choć kto chce to będzie mógł swoją budowę przyspieszyć. 