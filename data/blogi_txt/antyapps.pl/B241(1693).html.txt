23.04.2012 Morizon to moim zdaniem jeden z najciekawszych graczy na rynchu pośrednictwa w nieruchomościach. Recenzowałem mobilną aplikację do wyszukiwania ofert, opisywałem rewelacyjny moim zdaniem pomysł stworzenia aplikacji dla biur nieruchomości, a teraz przynoszę kolejną nowinę. Morizon udostępnił aplikację w Amazon App Store, rozszerzając liczbę obsługiwanych języków do pięciu – specjalnie na EURO2012. Morizon cały czas wprowadza innowacje. Prawdopodobnie jako pierwszy (tak podaje w informacji prasowej) wprowadza polską wyszukiwarkę nieruchomości na rynek międzynarodowy. Brawo.  Cel jest prosty. Morizon chce zwiększyć swój zasięg, a oferując innowacje jest w stanie tego dokonać. Co z tego, że na Gratce można wyszukiwać oferty wynajmu mieszkań na EURO rozliczane na doby, skoro aplikacja ta nie jest dostępna dla obcokrajowców. Na stronę wejść mogą, ale co z tego, skoro niczego nie zrozumieją. Kibice przyjeżdżający na EURO będą mogli z poziomu mobilnej aplikacji wyszukiwać ofert mieszkań. Cieszy mnie ten ruch Morizona, bo dobrze świadczy o poziomie technologicznym w naszym kraju. Zapraszam do Amazona, a także do Google Play, jeśli jeszcze nie mieliście do czynienia z tym narzędziem. 