07.11.2011 Będąc jeszcze małym brzdącem z entuzjazmem odwiedzałem wszelakiego rodzaju salony gier, wszak komputery osobiste czy konsole były w naszym kraju jeszcze słabo spopularyzowane. Z ogromnym zaciekawieniem przyglądałem się młodym chłopakom zaciągającym się papierosami, pocinającym w wszelkiej maści bijatyki i inne stricte salonowe tytuły. To do tego gatunku należy Air Attack, którego już dziś możemy zasmakować na urządzeniach z Androidem. Jak w to się gra? Sterowanie w tej grze jest po prostu rewelacyjne. Na początku nie do końca rozumiałem, co chcieli osiągnąć twórcy, gdyż nie mogłem zapanować nad samolotem. Dopiero potem zrozumiałem, że w grze zaimplementowano sterowanie na zasadzie gałki z automatu w salonie gier. Wystarczy dotknać ekranu w dowolnym miejscu, a następnie przesuwać palec, jakbyśmy przesuwali joya. Twórcom należą się brawa za tak śmiały i – przynajmniej dla mnie – innowacyjny pomysł. Znacznie umila rozgrywkę, gdyż Air Attack w tym przypadku budzi jeszcze większe skojarzenia z salonem gier :)  Czy warto? Gra jest dostępna w Android Markecie w dwóch wersjach. Pierwsza to pełna wersja, która wymaga dość mocnego urządzenia, to jest posiadającego sporą ilość pamięci wewnętrznej i pamięci RAM. Z tego powodu, że w tej kwestii pojawił się problem, twórcy podzielili Air Attack na dwie części i udostępnili je, właśnie na rzecz tych słabszych urządzeń. W tym wszystkim wartością dodaną dla użytkowników Androida jest fakt, że pierwsza część jest dostępna za darmo, w formie demo, natomiast dopiero druga jest płatna. Moim zdaniem warto zainstalować wersję demo, aby przekonać się, czy gra zainteresuje nas na poważnie. Dla mnie jest rewelacyjna, ale prawda jest taka, że nie każdy musi czuć klimat salonów gier. Osobiście polecam :) PS AirAttack dostępny jest także w iTunes. 