15.08.2012 Pomimo sporego wyboru odtwarzaczy multimedialny na Androidzie, u wielu użytkowników królują te same aplikacje. O ile w przypadku programów do muzyki i zdjęć można dostrzec parę wiodących tytułów, to już w kwestii odtwarzacza video bezsprzecznie króluje MX Video Player. RealPlayer raczej tego stanu rzeczy nie zmieni.  Odtwarzacz od RealNetworks, Inc. zapowiada się na istny multimedialny kombajn. Lista jego możliwości na pierwszy rzut oka wygląda imponująco, jednak po dokładnym zapoznaniu się widzimy standardy dostępne od dawna w innych aplikacjach. W końcu ciężko zachwycać się możliwością skopiowania aplikacji na kartę pamięci czy też możliwością tworzenia playlist. RealPlayer obsługuje muzykę, grafikę jak i wideo. Za pomocą jednego programu możemy przeglądać pełen zasób naszych multimediów. Niestety autorzy nie udostępnili pełnej listy wspieranych formatów (albo przynajmniej ja na nią nie trafiłem). Ilość dostępnych narzędzi (zwłaszcza jeżeli chodzi o grafikę) nie jest powalająca. Otrzymujemy multimedialny kombajn, który jest w pewien sposób potwierdzeniem tezy: do wszystkiego = do niczego. Choć odtwarzaczowi audio ciężko coś zarzucić, to już w przypadku przeglądarki zdjęć czy też video bez problemu znajdziemy lepsze zamienniki.  Skoro o wideo mowa. Podstawowe pytanie przy aplikacjach tego typu brzmi: czy wspiera napisy. Niestety RealPlayer ich nie wspiera, co zapewne dla wielu będzie czynnikiem deklasującym tę aplikację na tle innych. W komentarzach można natrafić na wiele zarzutów co do stabilności aplikacji, jednak podczas testów aplikacja działała wyjątkowo stabilnie. Możliwe, że zawiesza się na konkretnych typach plików. RealPlayer  jest ładny, jest multimedialny (muzyka, wideo, zdjęcia), ale tak naprawdę brak mu tego czegoś, co by prawiło, że stanie się tym jedynym, głównym odtwarzaczem. Możliwe, że to podejście bardzo subiektywne i kogoś zachwyci swoimi możliwościami, wykonaniem, czy idealnym połączeniem cech. Ja jednak pozostanę przy swoich aplikacjach. RealPlayer możecie pobrać z Google Play. Ocena: 3+ 