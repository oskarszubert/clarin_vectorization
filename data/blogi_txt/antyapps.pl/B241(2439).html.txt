18.10.2012 MonsterUp to seria bardzo dobrych gier, w których naszym celem jest skakanie po platformach. Gatunek nie jest może bardzo widowiskowy, ale ma swoje grono fanów, a sama rozgrywka idealnie pasuje do smartfonów. W tym przypadku mamy do czynienia z jednym z lepszych reprezentantów, dostępnym jedynie na systemie Windows Phone. Gdy kilka miesięcy temu recenzowałem MonsterUp Adventures (tutaj) oceniłem ją na mocne 5-. Pomimo upływu czasu gra dalej trzyma bardzo wysoki poziom. Jej twórcy zauważyli jednak, że trochę zbyt wysoko ustawili poprzeczkę jeżeli chodzi o długość rozgrywki i poziom trudności. Wielu graczy narzekało na te aspekty w komentarzach. Tak oto doczekaliśmy się łatki, która jest odpowiedzią na te uwagi. Aktualizacja skupia się na ułatwieniu rozgrywki oraz przyśpieszeniu gry:  poszczególne levele skrócono, teraz trwają około 5 minut, zdobywamy na nich 20% więcej diamentów i 20% więcej rubinów, plansze są łatwiejsze do przejścia, szybsze animacji ekranu wyników i pokonywania bossów, lepsza optymalizacja gry, krótsze animacje w menu. Jeżeli ktoś wcześniej sporo grał w MonsterUp Adventures zmiany odczuje bardzo szybko. Choć ułatwiają one rozgrywkę to są zdecydowanie na plus. Pokonywanie niektórych plansz oraz długi ekran podsumowań były naprawdę irytujące. Cała reszta pozostała bez zmian. MonsterUp Adventures to dalej pięknie wykonany i bardzo rozbudowany platform jumper. W cenie 6.99zł otrzymujemy mnóstwo plansz (20), elementów do odblokowania, wiele różnych metod rozgrywki, a to wszystko opleciono prostą, ale nadającą klimatu fabułą. Jak przystało na Windows Phone, grę możecie za darmo testować. Naprawdę polecam, zwłaszcza że teraz jest jeszcze bardziej dostępna dla zwykłych graczy, nie tylko fanów gatunku. 