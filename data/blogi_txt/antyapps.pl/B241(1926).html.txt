10.11.2011 Nie od dawna wiadomo, że języka obcego najlepiej uczy się mając z nim naturalny, codzienny kontakt, na przykład słuchając muzyki czy oglądając filmy. W ten sposób łączy się przyjemne z pożytecznym. Doskonale wiedzą o tym twórcy Karaoke4English, którzy serwują w postaci aplikacji tekst czytany przez lektora wraz z transkrypcją. Ta aplikacja edukacyjna naprawdę działa. Jest tego prosta przyczyna – zapewnia nam codzienny kontakt z językiem obcym, w tym przypadku angielskim – i to nie sztywny, podręcznikowy. W Karaoke4English mamy możliwość wyboru tekstu, który chcemy czytać, słuchając jednocześnie lektora. Działa to niczym karaoke, tylko że tekst czyta lektor. Dzięki temu mamy kontakt z angielskim, a jednocześnie uczymy się wymowy poszczególnych słów.  Gdyby tego było mało, mamy możliwość poznania znaczenia danych słów – wystarczy nacisnąć je w tekście. Aplikacja obsługuje kilkanaście słowników, w tym angielsko-polski. Dalej pojawia się opcja dodania słowa do ćwiczeń, gdzie uczymy się słówek metodą fiszek. Aplikacja oferuje również osobisty profil kształcenia. Model biznesowy Karaoke4English oparty jest na sprzedaży poszczególnych lekcji. Pierwsza jest darmowa, każdy następny tekst z nagraniem lektora jest już płatny. Nie są to jednak duże pieniądze – rzędu 1 euro za tekst. Sama aplikacja jest natomiast darmowa i dostępna dla obu dominujących platform – Androida i iOS. 