04.07.2012 Choć właśnie zaczęły się wakacje, a najdłuższe „długie” weekendy mamy już za sobą, to temat urlopów i dni wolnych od szkoły dalej pozostaje aktualny. Jeżeli chcesz w prosty sposób dobrze rozplanować swój urlop, albo wyjazd ze znajomymi, mamy aplikacją idealną na taką okazję.  Jak nazwa wskazuje, program służy do prezentacji dni wolnych roku 2012. Rodzi się pytanie, po co dublować funkcje kalendarza. Ma to jednak większy sens, program w bardzo szybki sposób prezentuje dni wolne od pracy, dzień w jaki przypadają oraz z jakiej okazji świętujemy. Dodatkowo mamy małe zestawienie ogólnej liczby świąt, dni roboczych, dni wolnych przypadających w wekendy itp. Aplikacja podlicza też i wyświetla długie weekendy.  Już same te funkcje były bardzo przydatne i w łatwy sposób pozwalały zaplanować wyjazd. Ale autor poszedł krok dalej. Od najnowszej aktualizacji mamy możliwość planowania urlopów w oparciu o dni wolne. Wybieramy ile dni chcemy odpoczywać, w jakim miesiącu, a aplikacja poleci nam najbardziej dogodne rozwiązania. Wyświetli je także dla innych miesięcy zaczynając od najlepszej dla nas konfiguracji. Dzięki Dni Wolne 2012 w bardzo prosty sposób nie tylko sprawdzimy przerwy przypadające na dany rok, ale również zaplanujemy urlop w taki sposób by zyskać jak najwięcej wolnego. Wszystko prosto, szybko i czytelnie. Mam tylko nadzieję, że już niedługo z tytułu zniknie rok 2012 i autor pozwoli na planowanie z rocznym wyprzedzeniem. Polecam Dni Wolne każdemu, aplikacja jest darmowa i nie posiada reklam. Ocena: 5 