15.06.2012 Bynajmniej nie chodzi o przeglądarkę internetową. :) Jeżeli jesteście stałymi bywalcami takich serwisów jak: mistrzowie, bash, komixxy, kwejk, derp i wielu wielu innych, już nie musicie skakać od strony do strony, bądź też posiadać wielu aplikacji. Wszystkie je w jedno zebrał Miksik. A jest z czego wybierać, aplikacja pozwala na szybkie przeglądanie treść 28 polskojęzycznych oraz 14 anglojęzycznych serwisów. W zbiorze są nie tylko te oparte na obrazkach, ale też tekstowe, w obu wypadkach zdecydowana większość treści jest czytelna i przegląda się ją bezproblemowo. Niestety nie wszystkie grafiki wyglądają dobrze. Ponieważ program stara się być uniwersalny, to mechanizmy przyjęte dla większości serwisów w niektórych po prostu się nie sprawdzają. Zawsze jednak możemy wybrany obrazek kliknąć i powiększyć, wczyta się wtedy w oddzielnym oknie. Miksi pozwala na przeglądanie także podstron takich jak poczekalnia, polecane, top (i inne, w zależności od serwisu). W łatwy sposób możemy przeskakiwać pomiędzy stronami, otwierać je w przeglądarce czy tez przesyłać ciekawe treści w formie link w mailu lub na portalach społecznościowych. Poszczególne serwisy możemy również przypiąć jako kafelek, a w samym programie stworzyć listę ulubionych. Jeżeli chodzi o format plików to miksik radzi sobie wyśmienicie. Wspiera zarówno animowane gify jak i filmy.  Aplikacja jest dostępna za darmo, a autor jak na razie nie umieścił w niej reklam. Dodatkowo bardzo aktywnie rozwija swój program. Tak więc, jeżeli lubicie do porannej kawy przeczytać lub obejrzeć coś zabawnego, pobierzcie Miksik. 