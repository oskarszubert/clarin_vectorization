21.10.2013 Poznajcie Boo, nowego-starego wirtualnego zwierzaka. Boo trzeba ubrać, nakarmić, wyczyścić, zapewnić mu rozrywkę i odpoczynek. Młodszy brat Pou wygląda i zachowuje się niemal identycznie, jak jego starsze rodzeństwo, z jedną istotną różnicą (w przypadku wersji na iOS) – jest darmowy.  Szał na punkcie mobilnego tamagotchi trwa w najlepsze. Wszystko zaczęło się od niepozornej, prostej i jednocześnie nadspodziewanie wciągającej aplikacji o nazwie Pou. Brązowy stworek o bliżej nieokreślonym pochodzeniu od ponad roku cieszy się ogromną popularnością, czego wyrazem są nie tylko wszelakie rankingi, ale także ilość komentarzy jakie publikujecie pod naszą recenzją Pou oraz pod poradnikiem „Pou — krótki poradnik, który pomoże podjąć odpowiednią opiekę nad stworkiem”, autorstwa Kamila.  „Bardzo fajna gra zastępuje płatnego pou bardzo dobrze”* Boo to bezwstydna kopia Pou. Z podobną sytuacją już się spotkaliśmy, wystarczy wspomnieć Mou, czyli klona Pou przeznaczonego na urządzenia działające pod kontrolą systemu Windows Phone. Mou podobny był do swego pierwowzoru niczym dwie krople wody, co nie przeszkodziło mu zdobyć gigantycznej popularności. Podobnie sprawa wydaje się wyglądać w przypadku Boo, który już od jakiegoś czasu zajmuje bardzo wysokie pozycje w rankingu najpopularniejszych darmowych aplikacji przeznaczonych na system iOS.  „Lepsza od Poua”* Dbanie o naszego nowego, tym razem niebieskiego milusińskiego polega na wykonywaniu dokładnie tych samych czynności, które wykonywaliśmy w przypadku Pou i Mou. Kąpanie, karmienie, pojenie, zabawa i spanie – ten podstawowy zestaw powtarza się w kółko i jak łatwo zaobserwować, raczej się nie nudzi. Boo ma do dyspozycji, podobnie jak jego starsi bracia, cztery komnaty – sypialnię, kuchnię, łazienkę oraz pokój zabaw.  „Fajniejsxe od pou ale strasznie szybko boo traci energię”* Stworka będziemy więc: karmić i poić ( wybór pokarmów oraz napojów może przywrócić o zawrót głowy), kąpać (Boo brudzi się niezwykle często), usypiać, leczyć oraz zabawiać. Na szczególna uwagę zasługuje zwłaszcza ten ostatni elelment, gdyż to właśnie zabawy i gry pozwalają na największą interakcję oraz dostarczają największej ilości doświadczenia i złotych monet, za pomocą których możemy kupować jedzenie oraz odblokowywać specjalne ozdoby dla Boo. „Najlepsze wirtualne zwierzątko w AppStore. Za darmo!”* Od strony wizualnej Boo prezentuje się lepiej od pierwowzoru. Grafika jest kolorowa i zdecydowanie milsza dla oka. Ogromną zaletą Boo jest również jego dostępność za darmo, podczas gdy za Pou w AppStore musimy zapłacić 1,79€. My Boo w wersji na Androida możecie pobrać z Google Play. *Autorzy cytatów: Hodohdpu, IsiaLittleton, albi700, Mania26. Zachowano pisownię oryginalną:) 