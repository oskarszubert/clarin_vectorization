02.05.2013 Dawno już zdążyliśmy zapomnieć o Wielkanocy na rzecz najdłuższego w tym roku weekendu. Kolejny miesiąc zleciał niewiadomo kiedy, więc najwyższa pora na podsumowanie tego, co działo się w świecie Androidowych aplikacji w kwietniu. Jeśli nie śledziliście AntyApps regularnie, niech wolna Majówka będzie pretekstem do nadrobienia zaległości.  At Bat - Jedna z trzech świetnych aplikacji dotyczących sportu, jakie opisywaliśmy w kwietniu (razem z NBA Game Time oraz WWE). Mimo że baseball nie cieszy się w Polsce dużą popularnością, warto pobrać apkę, żeby zobaczyć jak powinny wyglądać ligowe aplikacje z prawdziwego zdarzenia. Link do wpisu  Camera 360 Ultimate – Kolejny świeny edytor zdjęć, który zagościł w moim smartfonie na dłużej. W aplikacji zebrano naprawdę ciekawe filtry, które trudno znaleźć razem w innych programach tego typu. Do tego bardzo przyjazny i intuicyjny interfejs oraz automatyzacja większości narzędzi. Pozycja obowiązkowa dla wszystkich Instagramowiczów. Link do wpisu  Doo - Jeśli zdarza wam się przechowywać dokumenty w kilku różnych miejscach, być może aplikacja Doo pomoże wam okiełznać panujący między nimi chaos. Pliki przechowywane w serwisach: Dropbox, Google Drive oraz Gmail w końću możemy  przeglądać z poziomu jednej aplikacji. Projekt nie oferuje jeszcze innych funkcji ponad tagowanie i otwieranie plików, jednak mamy nadzieję, że ten godny uwagi pomysł będzie się dalej rozwijał. Link do wpisu  Expense Manager – Prosta i bardzo ładnie wyglądająca aplikacja do zarządzania wydatkami. Wszystko bardzo czytelne, przejrzyste i wygodne. Miłym akcentem są proste animacje urozmaicające działanie Expense Managera. Jeśli nie potraficie opanować swojego wewnętrznego konsumenta podczas wizyt w centrach handlowych lub na eBayu, to z pewnością szukając pomocy w Google Play, warto wziąć pod uwagę właśnie tę aplikację. Link do wpisu  Pismo Święte PL – Nazwa mówi sama za siebie. Dla wszystkich chrześcijan pozycja obowiązkowa na tablety i smartfony. Najwygodniejsze rozwiązanie dla wszystkich, których często nachodzi potrzeba zajrzenia do Biblii. Dobrze zaprojektowaną aplikację uzupełniono również o modlitewnik. A wszystko w całości po polsku. Link do wpisu  Pianist HD – Świetna pozycja dla wszystkich adeptów sztuki muzykowania. Aplikacja działa podobnie jak słynne gry z serii Guitar Hero. Odpowiednie klawisze podświetlają się w momencie, gdy należy je nacisnąć. Proste i efektowne. Aplikacja dedykowana bardziej tabletom niż smartfonom. Link do wpisu  Lazors – Kolejna pozycja spod znaku gier logicznych, która ma szansę stać się prawdziwym hitem na Androida. Wielki plus za absolutny brak reklam i jakichkolwiek opłat za samą grę. Jak narazie twórcy gry oddali w nasze ręce 15o poziomów podzielonych na 15 pakietów o różnych poziomach trudności. Mam nadzieję, że doczekamy się kontynuacji. Link do wpisu  Gumtree Polska – Popularny serwis z ogłoszeniami w końcu doczekał się swojej mobilnej odsłony. Aplikacja świetnie spełnia swoje zadania; wszystko działa szybko i lekko, ciesząc dodatkowo oczy. Nareszcie koniec z mozolnym przeszukiwaniem Gumtree z poziomu przeglądarki. Link do wpisu  Press – Aplikacja sama w sobie może nie jest nowością, ale doczekała się sporej aktualizacji, na którą warto zwrócić uwagę. Największą nowością jest tu funkcja pełnego „wyciągania” tekstów przy wykorzystaniu usługi Readability. Dodano także praktyczne widżety umożliwiające wyświetlanie wiadomości z konkretnego folderu naszych subskrypcji. Press może okazać się naprawdę dobrym następcą Czytnika Google, który już niedługo zakończy swój żywot… Link do wpisu  Modlitewnik – Druga świetnie przygotowana aplikacja religijna, jaką opisaliśmy w kwietniu. Osoby starsze może nie będą zachwycone obecnością tabletów i smartfonów w kościele, jednak dla młodych może to być naprawdę wygodne i praktyczne rozwiązanie. Dużym atutem apki jest również jej dwujęzyczność. Link do wpisu  Makeup – Aplikacja stworzona z myślą o Paniach. Wirtualne studio urody pozwala modyfikować nasz wygląd na zaimportowanym do programu zdjęciu. Nawet jeśli nie potraktujecie aplikacji do końca serio, myślę, że może ona dostarczyć dużo dobrej zabawy. Link do wpisu  Jiffy – Narzędzie dla osób, które potrzebują monitorować swój czas. Spośród innych aplikacji tego typu, jakie możemy znaleźć w Google Play, wyróżnia się naprawdę eleganckim interfejsem. Jeśli szukacie rozwiązań, które pozwolą wam zwiększyć efektywność waszych działań, warto spróbować zainstalować Jiffy w swoim urządzeniu z Androidem na pokładzie. Link do wpisu  Rando – Serwis umożliwiający udostępnianie zdjęć, działający wbrew wszystkim zasadom social media. Żadnych tagów, komentarzy i lajków. Brak jakichkolwiek filtrów i możliwości modyfikacji zrobionego zdjęcia. Ciekawa alternatywa dla tego, co oferuje nam Facebook i Instagram. Polecam wszystkim, których irytują codzienne wizyty na portalach społecznościowych… Link do wpisu 