01.07.2013 Kto by pomyślał, że czerwiec minie tak szybko? Ale spokojnie, intensywne tempo przewiduje także miejsce dla wielu znakomitych gier i aplikacji. A o tych pisaliśmy w tym upalnym miesiącu naprawdę sporo, sprawdźcie, czy niczego nie przegapiliście. Tutaj subiektywne zestawienie kilkunastu najbardziej interesujących propozycji na Androida :)  AleGratka – zbędne bibeloty których szkoda wyrzucić, bo mogą się jeszcze komuś przydać? A może potrzebujecie coś szybko kupić? Sprawdźcie AleGratkę — zamieszczanie ogłoszeń jeszcze nigdy nie było takie proste! A do tego wszystko co zupełnie za darmo! Przejdź do wpisu.  AppStats – ciekawi jakim zainteresowaniem cieszą się poszczególne aplikacje w Google Play? Zajrzyjcie zatem do App Stats — miejcie jednak na uwadze, że aplikacja wciąż znajduje się w fazie BETA, zatem nie wszystko może jeszcze działać jak należy. Mimo wszystko projekt wart uwagi. Przejdź do wpisu.  Bam Fu – kategoria gier z tytułami dla kilku osób, które mogą się bawić przy jednym ekranie jest dość skąpo zaopatrzona w solidnie skrojone produkcje, ale spokojnie, na szczęście można w niej spotkać perełki takie jak Bam Fu. Wyjaśnienie zasad zabawy to kilka sekund. Później zaczyna się rywalizacja, przy której dobrej zabawy nie ma końca! Przejdź do wpisu.  Cloud Around — nie czujecie się przekonani do usług takich jak Spotify, WiMP czy Deezer, albo po prostu brakuje tam interesujących Was numerów; a mimo wszystko chcielibyście nie składować muzyki na swoim smartfonie czy tablecie? Zatem ta aplikacja będzie odpowiedzią na wszystkie Wasze bolączki — sprawdźcie ją koniecznie, posiada synchronizację ze wszystkimi najpopularniejszymi chmurami, a do tego działa jak należy :) Przejdź do wpisu.  Jak rysować? – koniec z wymówkami „ja nie potrafię”! Kilkaset samouczków, które pozwolą Wam wyczarować niezwykłe rysunki. Nauczą Was krok po kroku co robić, by kot różnił się od żółwia… no, przynajmniej mi pomogły ;-) Przejdź do wpisu.  Krzyżówki – co powiecie na zamianę popularnych „panoramicznych” na elektroniczne zestawy szarad? Mam nadzieję, że jesteście na tak, bowiem opisywana tu aplikacja jest wypieszczoną aplikacją z ciągle rozrastającą się biblioteką zagadek. Gotowi podjąć wyzwanie? Przejdź do wpisu.  Letnie festiwale — Open’er zaczyna się dosłownie za kilkadziesiąt godzin, a po nim cała reszta znakomitych festiwali muzycznych. W erze smartfonów papierowe informatory wydają się być przeżytkiem, dlatego sprawdźcie co warto zainstalować, nim wyruszycie w drogę na te wszystkie fantastyczne koncerty :) Przejdź do wpisu.  Might   Magic: Clash of Heroes — „duże” gry w natarciu. Gra pojawiła się pierwotnie na Nintendo DS, później doczekała się odświeżonej wersji na komputery oraz konsole stacjonarne, aż w końcu zaszczyciła swoją obecnością także gadżety z iOS oraz Androidem. Te ostatnie raptem kilka dni temu, ale mimo weszła do Google Play z impetem i, co tu dużo mówić, jest jedną z najlepszych produkcji jaką tam znajdziecie. Rozbudowaną, wymagającą i wciągającą na długie godziny. Przejdź do wpisu.  Notif — jak efektywnie wykorzystać powiadomienia w Androidzie? Sami zadecydujcie! Ta aplikacja pozwoli Wam dostosować wszystko do swojego widzimisię. Szkoda tylko, że wymaga jednych z najnowszych urządzeń… Przejdź do wpisu. Stickman Base Jumper – „ludek” powraca w kolejnej odsłonie. Tym razem skacze ze spadochronem. Jeżeli mieliście przyjemność zetknąć się z którąś odsłoną cyklu (a trudno jest chyba ich nie zauważyć, bo jak słusznie Tomasz zauważył, tworzą niemalże odrębną kategorię w Google Play), to z pewnością wiecie co się z czym je. Proste zasady zabawy, niespecjalnie przeładowana efektami oprawa… i długie godziny zabawy, bo po prostu nie można się oderwać. Kto jeszcze nie miał okazji, niech nie zwleka i czym prędzej uda się do Google Play! Przejdź do wpisu. 