14.02.2013 Serie zdjęć nie są obecnie niczym nowym w smartfonach. Dostarczane są wraz z systemem lub jako oddzielne aplikacje, która mają nam ułatwić ujęcie tego najlepszego momentu i wybranie zdjęcia. Dokładnie taka sama idea przyświeca aplikacji Blink od Microsoftu. To co wyróżnia ją na tle wielu innych, to szybki dostęp do niezbędnych opcji. Po pierwsze BLINK-a możemy uruchomić z menu dodatków aparatu, po drugie jako normalną aplikację z kafelka bądź listy. Czas startu jest bardzo szybki, a aplikacja od razu przechodzi do kluczowej funkcji. Nie ma tu pośrednich menu, opcji itp. Uruchamiamy program i po chwili możemy robić zdjęcia. Zarówno poprzez dotknięcie ekranu jak i spustu migawki. Aplikacja wykonuje około 16 zdjęć na 3 sekundy. Towarzyszy temu biała poświata, która ma odznaczać poszczególne ujęcia. Po chwili przechodzimy do ekspozycji wykonanych zdjęć. Możemy na spokojnie wybrać to najlepsze, albo też przejść do robienia kolejnego. Wszystkie wykonane wcześniej zdjęcia zostają zapisane w pamięci aplikacji , aby mieć do nich dostęp wystarczy wybrać jedno z serii (to które określiliśmy jako najlepsze) i przejść do edycji.  Wszystko to  działa naprawdę szybko i płynnie. Moim głównym problemem z aplikacjami tego typu był zazwyczaj czas potrzebny na wykonanie serii zdjęć. BLINK zapewnia wysoki komfort w tym aspekcie. Dodatkowo autorzy chwalą się rewolucyjną opcją stabilizacji obrazu. Przyznam że nie dostrzegłem jej szczególnego działania, zdjęcia po prostu były dobre.  Nawet pomimo ruchomych obiektów.  Cały interfejs sprowadzono do minimum o czym już pisałem. Ma on pomóc skupić się na tym co istotne i nie odciągać naszej uwagi od procesu robienia zdjęć. Swoje zadanie spełnia znakomicie. Przypomina ten, który znamy z aparatu systemowego. Aplikacja wspiera wszystkie rozmiary kafelków, niestety nie są one w żaden sposób animowane. BLINK warto mieć w swojej kolekcji aplikacji do zdjęć.  Jego zadanie jest proste i wywiązuje się z niego znakomicie. Owszem konkurencyjne rozwiązania często oferują więcej opcji i możliwości edycji, ale brak im szybkości BLINK-a. Polecam. Aplikacja dostępna oczywiście za darmo. Windows Phone 7.5: nie działa, Windows Phone 8: działa, Lumia 610: nie działa 