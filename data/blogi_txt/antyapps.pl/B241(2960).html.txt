29.02.2012 Co łączy golfa, pasjans oraz świstaki? Oczywiście, że Fairway Solitaire, czyli gra o profesjonalnym turnieju golfowym pomiędzy świstakami, w którym pojedynki odbywają się za pomocą gry w karty. Wszystko wydaje się jasne? Nic, nie jest jasne? Nie martwcie się i zaufajcie mi. W końcu to nie jest pierwszy raz, jak zachęcam Was do jakiejś dziwnej nietuzinkowej produkcji, a ile razy się pomyliłem? No dobra wolę nie wiedzieć. Zatem ruszamy na pole!  Gra rozpoczyna się od akademii Golfa, czyli jasnego i dobrze zorganizowanego samouczka. Gramy niby, jak w normalnego golfa, ale zamiast różnego typu uderzeń i rodzajów wykorzystywanych kijów dostajemy do naszej ręki tak jakby pasjans do ułożenia. Dany dołek zaliczamy dopiero po złożeniu serii kart i wyczyszczeniu konkretnego ustawienia, przy czym karty zabieramy ze stołu, a nie operujemy nimi. Każda karta musi być numer wyższa lub niższa od poprzedniej, jak to w pasjansach bywa, żeby móc ją zdjąć z pola gry. Nie wdając się w niepotrzebne szczegóły – 5 mogę połączyć z 4 lub 6, a waleta z 10 lub królową. Oczywiście pozostałe zasady obowiązują, czyli nie można łączyć kart ze sobą, jeśli leżą na nich inne niespasowane karty. Dłuższe serie spasowanych kart dają nam nagrodę w postaci waluty premium występującej w grze (Golf Bucks).  Są też karty specjalne odpowiadające przeszkodom w golfie – woda, wysoka trawa czy też bunkry piaskowe. Te karty są specjalnie zablokowane stopując jednocześnie nasz postęp, aż do momentu, gdy nie zdobędziemy karty odblokowującej albo kombinacji kart zwykłych. Tutorial wyjaśni Wam wszystkie niuanse. Skończenie „dołka” musimy wykonać w określonej liczbie ruchów. Co sprowadza zabawę do zagadek logicznych. Po prostu musimy wykonać daną misję w kilku ruchach, bo inaczej będziemy mieli niższy ranking, ale oczywiście podobnie, jak w turniejach golfowych nie gramy jednego dołka tylko całą serię, więc nie wszystko od razu stracone. Są zestawy 3, 6 lub 9 dołków. Z czasem gra się robi coraz trudniejsza i zaczyna większy nacisk stawiać na dodatkowe kije (ułatwiające rozgrywkę i odblokowujące przeszkody) płatne oczywiście walutą premium. Fairway Solitaire dostarcza jednak bardzo dużo dobrej zabawy przynajmniej na tym podstawowym poziomie i bardzo dużo wybacza, więc nie ma niepotrzebnego stresu i zegara odmierzającego czas. Są też nagrody, trofea i mini gry. Czy warto? Fairway Solitaire to takie rozsądne połączenie gatunków dające dużo radości, bo jest zrozumiałe dla wszystkich na tym podstawowym poziomie. Co prawda z czasem zasady się komplikują, ale jest tutorial wszystko jasno wyjaśniający, a pamiętajmy, że pasjans to była kiedyś najpopularniejsza gra biurowa zaraz po saperze. Myślę, że wiele osób jeszcze nadal pamięta, jak się układa takie pasjanse, więc Fairway Solitaire to będzie coś dla nich. Gra dostarcza długie godziny zabawy, w gratisie daje ładną grafikę. Odradzam natomiast osobom, które za golfem nie przepadają, to motyw przewodni gry.   Link do aplikacji (iPhone). Link do aplikacji (wersja HD). 