13.04.2012 Gorszy dzień? A może po prostu od dłuższego czasu zbiera się w was chęć wygarnięcia szefowi co o nim naprawdę myślicie? Zanim posuniecie się do czynów, które mogą mieć różne konsekwencje, spróbujcie ostudzić emocje z pomocą aplikacji Kick the Boss. Z pewnością każdy z was o ile sam sobie nie jest szefem, miał nie raz ochotę powiedzieć swojemu przełożonemu kilka dosadnych słów. W czasach, gdy o pracę raczej nie jest łatwo, twórcy aplikacji Kick the Boss zdają się do nas wysyłać wiadomość – Hej! Zanim zrobisz coś głupiego, lepiej wyżyj się na ekranie swojego telefonu. – bo to właśnie robimy grając w Kick the Boss. Wspomniana aplikacja, ma aspirację by zastąpić znaną wielu laleczkę voodoo. Po uruchomieniu programu, na ekranie naszego telefonu pojawi się poskładana z kilku części postać, która ma pełnić rolę naszego szefa. Jednak jeżeli mamy wystarczająco bujną wyobraźnię, może być to równie dobrze nasz nauczyciel, wredny brat, czy były chłopak.  Teraz wszystko zależy już od nas. Wąsatego pana możemy rzucać, tarmosić, przebijać szpilkami, długopisami, czy rzucić kostką kredy. A kiedy jego postać nam się już znudzi, możemy zmienić mu twarz kupując nową w sklepie. Czekają tam na nas także inne pomieszczenia oraz bronie. A wszystko od symbolicznego dolara lub za monety, które zbieramy podczas gry (lub kupujemy także w sklepie). Gra Kick the Boss jest bezpłatna. Czy działa? Biorąc pod uwagę, że obecnie znajduje się na czwartej pozycji, wśród najchętniej pobieranych aplikacji z AppStore, można chyba spokojnie rzec – tak, to naprawdę pomaga. Spróbujcie sami, pobierzcie grę z AppStore już teraz. 