24.11.2011 Stardash to naprawdę przyjemna platformówka, która wciąga na długie godziny. Monochromatyczna kolorystyka wzięta rodem z pierwszego GameBoya dodaje grze smaczku. Poziomy są zróźnicowane, jest naprawdę dużo różnych typów przeszkód, a liczba poziomów w grze jest dość spora. Na dodatek całość jest darmowa – w wersji z reklamami. Jak w to się gra? Stardash to typowa platformówka, jednak dwuwymiarowa i stylizowana na retro. Dzięki temu zyskuje swój własny styl, tak jak Meganoid, pochodzący od tego samego twórcy – Orangepixel. W grze poruszamy się bohaterem po świecie, w którym przeszkodami są żaby, kolce czy strzelające do nas owady.  Sterowanie w grze odbywa się za pomocą ekranu dotykowego, ale możliwe jest także sterowanie klawiszami fizycznymi czy D-Padem, jeśli takowe kontrolery istnieją w urządzeniu. Czy warto? Obecnie gra zawiera 40 różnych poziomów, gdzie praktycznie w każdym kolejnym pojawiają się nowe obiekty. To wszystko można mieć za darmo – uważam, że naprawdę warto. Dla estetów, którzy nie mogą znieść wyświetlających się w rogach reklam przygotowano specjalną płatną wersję. 