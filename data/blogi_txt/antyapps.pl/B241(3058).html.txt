29.01.2014 Ping Pong 5D zainteresował mnie przy okazji grudniowego rankingu najpopularniejszych aplikacji i gier na Windows Phone 8. Bez problemu odnalazłem grę w sklepie (plasuje się wysoko na liście) i tu spotkało mnie kolejne zaskoczenie, oceny wahające się od 1 do 5, komentarze od „świetna” po „gniot”. Postanowiłem sprawdzić czy ten Ping Pong 5D jest.  Muszę przyznać autorowi, że sam pomysł na rozgrywkę jest ciekawy. To on u części powoduje zachwyt, a u innych niezrozumienie i oceny wysokości 1 gwiazdki z dopiskiem „nic nie widać, jak w to grać. Ping Pong 5D udowadnia też jak wiele osób ma problem z czytaniem ze zrozumieniem. Ale wróćmy do samej gry. Jak wskazuje nazwa mamy do czynienia z Ping Pongiem. Co go wyróżnia na tle innych produkcji? Fakt że nie widzimy piłki. :) Tak właściwie grafika jest tutaj tylko estetycznym dodatkiem. Cała zabawa opiera się na słuchu i wymachiwaniu telefonem. To jak nim machamy nie ma większego znaczenia, ważne by wykonać gest który odbierze wbudowany w telefon akcelerometr. I to właściwe wszystko. Im wyższy poziom trudności, tym szybciej musimy machać telefonem, ponieważ nie widzimy piłki to nasza głowa musi odliczać kiedy było uderzenie o naszą połowę a kiedy o połowę przeciwnika. Brzmi prost? Nic bardziej mylnego. Bardzo łatwo pogubić się w kolejności, a najlepszą receptą na sukces jest odbijanie do póki komputer nie popełni błędu. Przyznam że potrafi to zająć na dłuższą chwilę i dać sporo frajdy, zwłaszcza na wyższych poziomach trudności. Należy jedynie uważać na telefon, aby z powodu zamaszystych ruchów nie wyleciał nam z dłoni. Ping Pong 5D posiada bardzo specyficzną grafikę. Ma swój klimat, jednak ciężko nazwać ją ładną. Jak już wspomniałem główny trzon rozgrywki opiera się na dźwiękach, grafika jest potrzebna jedynie w menu i jako wizualizacja podczas rozgrywki. Niemniej pełni swoją rolę dobrze, nie przeszkadza w zabawie, a zarazem nie sprawia problemów w nawigacji. Gra posiada darmową wersję próbną. Ograniczono ją do jednego trybu i dwóch poziomów trudności. Czy warto kupić pełną wersję Ping Pong 5D? Raczej nie, za jakiś czas prawie na pewno trafi do promocji za 0zł. A tym czasem nawet wersja demo potrafi dać trochę frajdy. Zwłaszcza dla osób lubiących różne ciekawostki i gry z nietypowym sterowaniem. 