12.11.2013 Pocket to bardzo przyjemna usługą za pomocą której o wiele łatwiej kontrolować treści jakie chcemy przeczytać lub są dla nas ważne. Zazwyczaj jedno kliknięcie wystarczy aby dany artykuł trafił na naszą listę, a następnie był dostępny na wszystkich urządzeniach (i w przeglądarce) na których posiadamy program. Wprawdzie Windows Phone do tej pory nie doczekał się oficjalne aplikacji Pocketa, jednak zamienniki dostępne w sklepie są coraz lepsze. Dobrym przykładem na potwierdzenie tej tezy jest Owl Reader. Przygodę z aplikacją rozpoczynam od zalogowania się na swoje konto i autoryzacji programu. Niestety z jego poziomu nie założymy nowego konta. Po kilku chwilach ujrzymy listę ostatnio dodanych artykułów. Ekran główny dzieli się na 5 części: home, archive, favorite, all i recent. Właściwie nic nie stoi na przeszkodzie by swobodnie przejść do przeglądania tekstów. Na dolnej belce umieszczono przycisk wyszukiwania, odświeżania, zaznaczania i dodawania nowych treści. Niestety przeglądarki w Windows Phone nie współpracują z innymi aplikacjami niż systemowe, dlatego z poziomu telefonu dodawanie tekstów do Pocketa nie należy do najszybszych. Autor znalazł jednak rozwiązanie jak to uprościć. Wystarczy kilka kliknięć, aby utworzyć specjalny link, za pomocą którego łatwo dodamy artykuł do Pocketa. Całość opisano w aplikacji w zakładce Saving tips. Polecam lekturę. Metoda działa i jeżeli tak jak ja, przypniecie obok pasku adresu skrót do ulubionych to dodawanie stanie się banalnie proste. Dodatkowo przytrzymując palce na wybranych artykule możemy uruchomić go w przeglądarce bądź też skopiować jego adres.  Domyślny podgląd artykułu przedstawia całą jego treść wraz z grafikami. Dzięki opcjom możemy znacznie edytować to co pobiera Owl Reader i to jak nam przedstawia daną treści. Mnogość opcji i ustawień to najmocniejsza strona programu. W oknie artykułu nie zabrakło takich rozwiązań jak szybka edycji formatu tekstu, udostępnianie artykułu, jego naprawa w razie błędnego wyświetlania, czy też suwaka, który jest przydatny przy bardzo długich publikacjach. To jednak tylko wierzchołek góry lodowej. Choć aplikacja gotowa jest do zadowalającej pracy już po pierwszym logowaniu, to jednak warto udać się do ustawień w celu lepszego dopasowania do swoich potrzeb.  Opcje podzielono aż na 11 kategorii. Polecam spokojne przejrzenie każdej z nich. Znajdziemy tam takie perełki jak możliwość zmiany domyślnej aplikacji do otwierania filmów YouTube, wsparcie gestów dla osób leworęcznych czy też dokładne rozliczenie tego ile w pamięci telefonu zajmują pobrane teksty i grafiki. Nie zabrakło także ustawień bardziej standardowych, pozwalających skonfigurować prawie każdy aspekt działania i wyglądu Owl Reader. Aplikację cechuje prosty i czytelny interfejs, przypadnie do gustu miłośnikom Nextgen Readera. A to wszystko… za darmo. W sklepie ujrzycie cenę 10,49zł, natomiast wersja testowa jest pozbawiona reklam i oferuje dostęp do wszystkich możliwości aplikacji. Co pewien czas ujrzymy jedynie okno z pytaniem czy nie chcemy nagrodzić autora za jego pracę kupując program. Tę decyzję pozostawiam Wam, ja uważam że warto. Za świetną aplikację, ciekawe pomysły (dodawanie teksów z poziomu przeglądarki) i niecodzienne podejście do dystrybucji. Owl Reader dostępy jest na Windows Phone 7 i 8. 