13.10.2011 Seria wyścigowa Burnout znana jest nie tylko z kapitalnego poczucia pędu i samego parcia do przodu, ale również bardzo widowiskowych kraks. W kilku częściach znalazło się nawet miejsce na specjalny tryb Crash, gdzie celem było zaliczenie jak najbardziej widowiskowego dzwona nagrodzonego punktami. Ten ostatni element stanowi podstawę wydanego niedawno w cyfrowej dystrybucji Burnout CRASH!. Gracze przeciętnie przyjęli ten tytuł, więc szykuje się tańsza wersja – na smatfony.  W wersji na iOS będzie chodziło oczywiście wciąż o to samo – wywołać wypadek, który spowoduje jak największe zniszczenia. Na urządzeniach mobilnych znajdzie się również miejsce dla Autologa, czyli wewnętrznej sieci społecznościowej Electronic Arts, gdzie porównamy swoje wyniki z kolegami, a także wyzwiemy ich na pojedynek. Premiera planowana jest na tegoroczną zimę. Poniżej kilka obrazków: 