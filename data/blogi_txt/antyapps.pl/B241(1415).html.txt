17.04.2012 Ręka w górę kto nigdy nie miał dylematu z wyborem restauracji. Niezależnie czy potrzebą było szybkie śniadanie na mieście, czy też bardziej klimatyczna kolacja z kimś bliskim. Kwestia  „który lokal wybrać” w wielu sytuacjach przysparza sporego problemu. Pewną wskazówką mogą być opinie i polecenia znajomych, co jednak, gdy i oni nie mogą pomóc? Z pomocą przychodzi portal gastronauci.  Gastronauci jest to społeczność skupiona wokół szeroko pojętych lokali gastronomicznych. Społeczność bardzo szeroka, składająca się ze znawców tematu jak i zwykłych bywalców kawiarni, restauracji, barów. Całość bazuje na portalu gastronauci.pl, o którym możecie przeczytać więcej w tym miejscu.  Podstawową funkcją aplikacji Gastronauci jest wskazanie nam najbliższych restauracji/barów oraz polecenie najlepszych. Mają nam to ułatwić oceny innych użytkowników, którzy w danym lokalu już byli.  Pomocne mogą okazać się również progi cenowe, rodzaj serwowanej kuchni jak i dodatkowe atuty. Przyznam, że byłe mile zaskoczony ilością drobnych lokali wykrytych w starej części Warszawskiej Pragi. Obawiam się jednak, że w mniejszych miejscowościach nie jest już tak różowo. W razie potrzeby, z poziomu aplikacji możemy: zadzwonić do lokalu, sprawdzić godzinę otwarcia, a nawet zarezerwować stolik. Po zalogowaniu się na swoje konto otrzymujemy szybki dostęp do własnej listy ulubionych lokali.  Sporą niedogodnością jest brak możliwości oceny z poziomu aplikacji. Jej mobilność aż się o to prosi. Choć program posiada opcję wyszukiwania lokali po mieście/ulicy/nazwie (oraz kryteriach dodatkowych) to niestety przy każdej próbie wyszukania program kończył na ciągłym „pobieraniu danych”. Co dziwi bardziej, przez sekundę pokazuje prawidłową lokalizację szukanego lokalu, aby po chwili przejść do wiecznego wczytywania. Za wykonanie aplikacji odpowiada zespół JoJo Mobile. Jak mało kto rozumieją o co chodzi w interfejsie Metro i aplikacjach pisanych pod Windows Phone. Pod tym względem Gastronauci prezentują bardzo wysoki poziom. Poszczególne restauracje możemy przypinać do ekranu głównego. Program polecam nie tylko smakoszom. Nigdy nie wiadomo kiedy przyjdzie okazja by zjeść coś „na mieście”. Aplikację możecie pobrać tutaj.   Ocena: 4 