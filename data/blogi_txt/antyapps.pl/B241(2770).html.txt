08.05.2013 Foursquare może i nie należy do grona serwisów dobrze znanych w naszym kraju, jednak powoli i sukcesywnie powiększa grono użytkowników. Odnowiona aplikacja na Windows Phone może pomóc w tej ekspansji. Już od pierwszego uruchomienia sprawia, że chce się z niej korzystać, a meldowanie się w różnych miejscach nabiera na nowo sensu. Co istotne, aplikacja do działania nie wymaga konta. Owszem bez niego pozbawiona jest wielu kluczowy funkcji, ale pozwala na zapoznanie się z nowym interfejsem jak i przeglądanie ciekawych miejsc w okolicy naszego położenia. Główne okno aplikacji można podzielono na dwie częsci. Górna zawiera interaktywną mapę oraz informacje o powiadomieniach. Dolna to wszystkie pozostałe treści, podzielone na kilka stron. Na samym dole standardowo umieszczono belkę z dostępem do opcji i najpotrzebniejszych funkcji. Autorzy zadbali nawet o takie detale jak wpływ środkowej częsci na górną z mapą. Jeżeli przewiniemy do zakłądki z naszym profilem, mapa przeskoczy na naszą lokalizację. Zmienimy na polecane miejsca do zwiedzenia, mapa automatycznie przeskakuje do pierwszej pozycji.  Kliknięcie gónej częsci rozwinie mapę na powierzchni całego okna. Za pomocą kolejnego, prostego gestu, zminimalizujemy mapę do widoku państw i kontynentów dzięki czemu ujrzymy na niej rozmieszczenie naszych znajomych. Równie dynamicznie zmieniają się ikony na dolnej belce, wyświetlając to co jest najbardziej istotne dla okna w którychm właśnie się znajdujemy. Interfejs prezentuje się naprawdę świetnie i w dużej mierze intuicyjnie. Nie obyło się jednak bez drobnych wpadek. Przykładowo podczas testów okno wpisywania tekstu nie zawsze dobrze współpracowało z klawiaturą. Czasem nie przeskakiwało do góry, przez co klawiatura przesłaniała wpisywany tekst. Nawet jeżeli nie macie konta na Foursuare, a idea dzielenia się z innymi swoim położeniem was odstrasza, warto pobrać program i zobaczyć jedną z najładniejszych aplikacji ostatnich miesięcy. Na chwilę obecną mobilna wersji Foursquare na Windows Phone jest najlepszą edycją tego serwisu spośród wszystkich systemów. 