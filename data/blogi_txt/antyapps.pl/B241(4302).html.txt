03.01.2012 Rozpoczęliśmy nowy rok, więc warto kontynuować chlubną tradycję sprawdzania co tam sprzedaje się w wirtualnym sklepie Apple. Wygląda na to, że zostało jeszcze sporo tytułów z świątecznych promocji, ale będzie też kilka bardziej lub mniej przydatnych aplikacji.  Where’s My Water  Where’s My Water – 0,79 Euro – link – Aligator Swampy potrzebuje wody i tylko my jesteśmy mu w stanie pomóc. Jak to zrobić? Bawiąc się fizyką cieczy i torując jej drogę poprzez usuwanie ziemi, unikanie kwasów czy też glonów. Dodatkowo nie zabraknie różnych bonusów do zebrania w postacie 3 żółtych gumowych kaczek i innych przedmiotów do odkopania. Świetna zabawa na długie wieczory, bo plansz jest naprawdę sporo. Nasza recenzja tutaj. Sleep Cycle alarm clock Sleep Cycle alarm clock – 0,79 Euro – link – jest to taka bardzo zabawna aplikacja, która teoretycznie mierzy nasze cykle snu i na tej podstawie wylicza, kiedy powinniśmy wstać, żeby być wyspanym i wtedy właśnie włącza budzik. Osobiście trudno mi w to uwierzyć, a znajomy, który spróbował poza spóźnianiem się kilka razy do pracy nie odczuł zbyt wielkiej różnicy. Mimo wszystko aplikacja raz na jakiś czas wraca do top10 w różnych krajach, a 5 gwiazdek wskazuje, że to działa (albo ludzie chcą w to wierzyć). Angry Birds  Angry Birds Seasons – 0.79 Euro – link – Wściekłe ptaki znają i kochają wszyscy. Trudno tutaj rozpisywać się nad fenomenem tej gry, ale wspomnę tylko dla wszystkich tych, którzy żyli pod kamieniem, że w grze chodzi o strzelanie z procy ptakami, które niszczą budowle, w których chowają się bezczelne świnie. Wiem brzmi niedorzecznie, ale pokłady grywalności wystarczą, żeby Angry Birds miał każdy na swoim telefonie. 2012 DAKAR Rally Official Application 2012 Dakar Rally Official Application – 0,79 Euro – link – Oficjalna aplikacja dla wszystkich fanów motoryzacji, którzy na bieżąco chcą śledzić wydarzanie podczas wyścigu 2012 Dakar. Niestety opinie są bardzo negatywne – aplikacja podaje nieaktualne dane z 2011 roku! Według opinii osób piszących nie warto jej kupować. Camera+  Camera+ – 0,79 Euro – link – To prawdopodobnie najlepsza aplikacja do robienia zdjęć, ich edycji, modyfikacji filtrami. Liczba możliwości jest wręcz przytłaczająca, a mnóstwo nagród, jakie otrzymała aplikacja tylko potwierdzają tę zasadę. Co ważne twórcy nie przestali jej aktualizować i wciąż dodają nowe funkcje. My Secret Folder Pro – Hide Your Secrets  My Secret Folder Pro – 0,79 Euro – link - aplikacja, która odrobinę mnie rozbawiła, ale jej położenie wysoko na liście pokazuje, że jednak jest przydatna. Pozwala ona tworzyć nieskończoną liczbę folderów i przechowywać w nich zdjęcia. Teraz taki folder możemy zabezpieczyć hasłem lub kazać aplikacji robić zdjęcie każdej osoby, która próbuje wejść do danego folderu. Super Jump World Plus  Super Jump World Plus – 0,79 Euro – link – To po prostu klon Super Mario z NESa, co zresztą pokazuje dość dobrze zamieszczony filmik. Nie wiem czy muszę coś dodatkowo tłumaczyć, gra na pewno jest zacna, ale to trochę żerowanie na tradycjach. W tej chwili wersja darmowa (bez Plusa) jest na pierwszym miejscu na liście najczęściej ściąganych aplikacji i ma średnią ocen: 4 gwiazdki. Jeśli chcecie spróbować to właśnie tę wersję Wam polecam. FIFA 12 by EA Sports  FIFA 12 – 0,79 Euro – link – Jedna z tych promocji świątecznych, która utrzymała się jeszcze w nowym roku. O FIFIE trudno napisać coś przełomowego – gra wygląda świetnie i normalnie kosztuje koło 5 Euro, więc nawet jeśli nie jesteście przekonani do sterowania dotykowego to warto spróbować. Z pewnością najlepsza gra piłkarska na iOSie, zawierająca mnóstwo trybów i oficjalnych licencji. Średnia ocen to 4,5 gwiazdki, więc nie może być źle. Real Racing 2  Real Racing 2 – 0,79 Euro – link - Kolejna gra ze świątecznych obniżek EA, co wcale nie znaczy, że nie powinniście się nią zainteresować. Według niektórych są to najlepsze wyścigi na iOSie, co do tego nie jestem pewien, ale na pewno mogę powiedzieć, że są to najbardziej realistyczne wyścigi. Grafika wygląda przepięknie, mamy do dyspozycji przynajmniej kilka systemów sterowania, a model jazdy jest całkiem realistyczny (uwzględniając możliwości smartfonów). Dużo dobrej zabawy z pięknymi samochodami. Bike Baron  Bike Baron – 0,79 Euro – link – Jedna z trudniejszych i bardziej frustrujących gier, ale też dostarczającą niesamowitą dawkę satysfakcji po przejechaniu poprawnie skomplikowanego toru przeszkód. To takie nowe wcielenie Elastomanii, w 3D, z licznymi aktualizacjami i edytorem plansz, którymi możemy dzielić się ze znajomymi. Brzmi kusząco? Bardzo dobry zakup i jedno z lepiej wydanych 79 eurocentów, pomimo tego, że nigdy tej gry nie skończę. Nasza recenzja tutaj. 