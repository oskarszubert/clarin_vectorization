05.11.2013 Opisywane przedtem aplikacje RMF FM i RMF24 to nie wszystko co oferuje nam stacja RMF. W App Store i Google Play znajdziemy ponadto aplikację RMF ON będącą mobilną wersją serwisu o tej samej nazwie, gdzie asortyment stacji radiowych jest zdecydowanie szerszy. Kanały tematyczne to coś, czego szuka spora ilość słuchaczy.  Przywoływane we wstępie aplikacje nieco różnią się od tego, zo znajdziemy w RMF ON. RMF FM jest aplikacją dedykowaną głównemu wydaniu stacji, gdzie poza możliwością odsłuchu audycji w czasie rzeczywistym, możemy sięgnąć po zachowane wcześniej programy i inne nagrania w formie podcastów. Poza nimi aplikacja oferuje wideo ze studia oraz listę odegranych w stacji kawałków.  RMF24 to aplikacja informacyjna, gdzie z podziałem na kategorie możemy przeglądać najważniejsze wiadomości ze świata i kraju. Nie zabrakło tutaj oczywiście relacji na żywo z przeróżnych wydarzeń, w tym również sportowych. Aplikacja obsługuje zapisywanie artykułów jako zakładek, by można było zapoznać się z nimi w późniejszym czasie – wystarczy przytrzymać palec nieco dłużej na jednym z tekstów. RMF ON to aplikacja czysto muzyczna. W formie przewijanych w poziomie list możemy wybierać pomiędzy sporą ilością tematycznych stacji. Znajdziemy więc te dedykowane konkretnym gatunkom muzycznym, ale i także wykonawcom i okresom w historii muzyki. Przedstawiona jest także lista najpopularniejszych kanałów oraz list przebojów, gdzie posłuchać można tylko najlepszych/najpopularniejszych utworów.   Stacje przygotowane są także na różne specjalne okazje i imprezy. Naprawdę jest w czym wybierać. Jeżeli więc nie chcecie co chwilę zmieniać utworów w kolejce lub na playliście, bądź pragniecie umilić sobie czas w podróży lub podczas pracy to aplikacja RMF ON będzie w sam raz. Wersję dla Windows Phone możecie pobrać tutaj. 