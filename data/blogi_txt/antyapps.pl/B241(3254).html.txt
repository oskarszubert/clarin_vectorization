05.11.2012 Czy kiedyś przyszło Wam gmerać po opcjach w poszukiwaniu funkcji odpowiedzialnych za kasowanie poszczególnych elementów w smartfonie lub tablecie? Mi, przyznaję bez bicia, nie raz. Zawsze zastanawiałem się dlaczego nie można skasować za jednym zamachem historii połączeń, wyszukiwarki i kilku innych rzeczy skasować za jednym zamachem. Cóż, okazuje się, że najzwyczajnej w świecie jest na to appka — History Eraser. Niezwykle zresztą prosta, ale i użyteczna. Pozwala po prostu wyczyścić wspomnienia o naszych aktywnościach. Po odpaleniu History Eraser pojawia się lista elementów z podziałem na kategorię, których wartości możemy wyzerować. Od cache’u, przez wyszukiwarki (w tym także mapy, przeglądarki, maile), po pamięć podręczną, historię połączeń i SMSy. Jest tego sporo, a jeśli ktoś lubi raz na jakiś czas zrobić sprawnie porządek bez zbędnego wdawania się w szczegóły i formatowania całego urządzenia, powinien być bardzo usatysfakcjonowany z tego rozwiązania. Wystarczy zaznaczyć elementy i kliknąć na zieloną ikonkę clean w dolnej części ekranu. I to wszystko!  W opcjach nie znajdziemy specjalnie wielu poleceń które poszerzałyby funkcjonalność History Eraser, ale ciekawą opcją jest ponawianie ostatniej aktywności za każdym razem gdy wyłączymy ekran. Kiedy zależy nam na zachowaniu prywatności możemy dzięki temu rozwiązaniu w smartfonie w ogólne nie trzymać o sobie jakichkolwiek informacji. Zapomnijcie że istnieje coś takiego jak historia połączeń, o SMSach nawet nie wspominę. History Eraser to proste narzędzie, którego funkcjonalność, moim zdaniem, powinna być standardowo dostępna w każdym urządzeniu z zielonym robocikiem. Aplikacja nie zachęca wyglądem, ale wszystko rekompensuje użyteczność. Program dostępny jest za darmo w serwisie Google Play. 