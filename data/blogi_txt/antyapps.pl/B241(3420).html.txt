31.12.2012 Dużo fajnych nowości, sporo polskich produkcji w czołówce zestawienia i ciągły wzrost. Tak, listopad był dobrym miesiącem jeżeli chodzi o zainteresowanie Rodaków Androidem!  Nowe Aplikacje Miesiąca: Płatne  Sleepwalker’s Journey MONOPOLY Hotels Predators GyroSpace 3D Live Wallpaper Paper Monsters Sailboat Championship Mega City Christmas Tree 3D Dexter the Game 2 Draw a Stickman EPIC  Gry, dobre gry, a w tym aż dwie polskie produkcje — pierwsze miejsce dumnie zajmuje świetny i wiele razy przez nas polecany Sleepwalker’s Journey od 11bit- studios, a na szóstym miejscu znalazły się łódki od Infinite Dreams. Co mnie bardzo cieszy, to kolejny wzrost — o ile w zeszłym miesiącu jedynie pierwsze miejsce mogło poszczycić w naszym kraju liczbą pobrań przekraczającym setkę, o tyle w listopadzie dopiero siódme miejsce ma mniej pobrań. Znowu widać magię promocji — ale co za różnica, dobre gry są dobre :) No i jak widać, z nowości — przynajmniej płatnych — nasi rodacy byli zainteresowani głównie grami, a te zostały dopełnione przez dwie żywe tapety.  Nowe Aplikacje Miesiąca: darmowe  Gra Rycerzy Pixlr Express Finger Print Scanner Lock Screen Wirtualna operacja nosa My little Pony Ganja Farmer 2 slots (jednoręki bandyta) Hill Climb Racing Tips Cheats Stickman Ski Racer (Free) 3D Game Fishing  Pierwsza dziesiątka darmowych nowości również została zdominowana przez gry — choć jak to jest z ich jakością, to już inna sprawa. Przyznam, że przeglądając najpopularniejsze aplikacje w Google Play dałem szansę większości z nich, jednak jak widzicie teksty o nich się na AntyApps nie pojawiły i był mu temu pewien powód. Mimo wszystko bardzo cieszę się, że na drugim miejscu jest fenomenalny Pixlr Express, który także i u nas cieszył się ogromnym zainteresowaniem — pobrany został ponad 43 tysiące razy. I mimo że pierwsze miejsce cieszyło się o 1/3 większym zainteresowaniem (ponad 64k), to i tak nie może stanąć w tym samym szeregu co zwycięzca z października, czyli Kalendarz Google, który pobrało około 140 tysięcy polskich użytkowników systemów z Androidem na pokładzie.  Najlepsze w tym miesiącu: Płatne  HD Widgets Sleepwalker’s Journey OfficeSuite Pro 6 + (PDF   HD) Zoom FX Funky Smugglers Asphalt 7: Heat AutoMapa SwiftKey 3 Need for Speed: Most Wanted Grand Theft Auto III   W najlepszych płatnych aplikacjach zmiany właściwie nie zachodzą. Zawsze w ciemno mogę obstawić, że i tym razem zobaczę tam wysokiej jakości widżety, OfficeSuite Pro 6, SwiftKey 3 czy Asphalt 7: Heat. Czy to źle? Nie, wręcz przeciwnie — uważam, że to naprawdę fajnie — to większości wysokiej jakości produkty, których sam na co dzień używam / świetnie się przy nich bawię. Bardzo się ucieszyłem jednak na widok w tym zestawieniu także Funky Smugglers, które cieszy się niesłabnącym zainteresowaniem — w październikowym zestawieniu był w pierwszej piątce debiutów, tym razem piastuje to samo miejsce wśród najlepszych aplikacji. Jeżeli chodzi o liczby, te są raczej wyrównane.  Najlepsze w tym miesiącu: Darmowe  Angry Birds Star Wars YouTube DragRacing OperaMini – Przeglądarka Pou Hill Climb Racing Facebook Messenger Facebook Gmail Fruit Ninja Free  Stały zestaw aplikacji co miesiąc wymienia się w swojej gromadce miejscami, ale wszystko jest na miejscu — nie mogło oczywiście zabraknąć ani Gmaila, ani Youtube’a, ani dwóch aplikacji Facebookowych. Do tego stale w rankingu widzimy darmową wersję Fruit Ninja oraz Hill Climb Racing. Co ciekawe, w tym miesiącu do zestawu dołączyła Opera Mini, która cieszyła się sporym zainteresowaniem — pobrało ją ponad 300 tysięcy osób w naszym kraju. Produkcje Rovio mają to do siebie, że cały czas wzbudzają zainteresowanie. W zeszłym miesiącu widzieliśmy w rankingu Bad Piggies, tym razem — i to na samym szczycie listy — znalazły się Angry Birds Star Wars z 602 tysiącami pobrań w Polsce na karku. Wow!  Skoki może nie są ogromne, ale z każdym miesiącem widać, że słupki liczby pobrań wzrastają, co mnie niezwykle cieszy. Ciekawe jak sprawa będzie miała się w grudniu, kiedy to pod choinką wiele osób znalazło nowe słuchawki oraz tablety. Na te dane przyjdzie nam jeszcze trochę poczekać, ale sam czekam na nie z niecierpliwością! :) 