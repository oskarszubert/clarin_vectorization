21.11.2013 Usługa Google Translate należy do najlepszych rozwiązań tego typu dostępnych w sieci oraz na urządzeniach mobilnych. Kalifornijski gigant dysponuje solidnym algorytmem oraz bogatą bazą słów, co sprawia, że korzystanie z tego rozwiązania, mimo, że nie idalne, jest całkiem efektywne. Teraz ma być również przyjemne i szybkie, dzięki nowej wersji aplikacji dla Androida. Najnowsze wydanie oprócz odświeżonego interfejsu posiada jeszcze całą gamę dodatkowych funkcji, które mają usprawnić tłumaczenie tekstów mówionych, pisanych, a także widzianych na np. tabliczkach, znakach czy w innych miejscach. Gzu inzynierom Google’a udało się przygotować rozwiązanie spełniające te wszystkie czynności? Wydawać by się mogło, że to niemożliwe… Nowa wersja aplikacji posiada interfejs przywodzący na myśl ten z Google Now. Kalifornijski gigant stopniowo stosuje tę stylistykę we wszystkich produktach mobilnych, a więc nie stanowi to jakiejś większej niespodzianki. Interfejs podzielono na dwie strefy. Przy górnej krawędzi znajdziemy belkę z wyborem języków oraz przycisk menu. Poniżej ulokowano panel tłumaczenia, a tuż pod nim historię ostatnich tłumaczeń. Prezentuje się to bardzo przejrzyście i przystępnie.  Google udostępnia nam cztery sposoby tłumaczenia. Tradycyjnie możemy wpisać treść, którą chcemy przełożyć na inny język. Oprócz tego udostępniono nam funkcje fotografowania napisów, które następnie specjalny algorytm odczytuje i tłumaczy. Nie zabrakło też funkcji odręcznego wprowadzania tekstu, a także tłumaczenia z głosu. To ostatnie rozwiązanie doczekało się znaczących usprawnień. Teraz możemy właściwie prowadzić rozmowę z inną osobą, korzystając jedynie z aplikacji. Wystarczy obrócić telefon, by aplikacja w przystępny sposób pokazała naszemu rozmówcy odpowiedź w jego języku. Nie stosowałem tego jeszcze na żadnym obcokrajowcu, ale wydaje się być bardzo praktyczne.  Nowa wersja to tradycyjnie też obsługa nowych języków. Wprowadzono rozpoznawanie odręcznego pisma w języku malajskim oraz ukraińskim, a także ogólne wsparcie dla: hebrajskiego, japońskiego i esperanto. Aktualizacja jest już dostępna w sklepie Google Play, a więc każdy może ją pobrać. Trzeba przyznać, że Google przygotował ją bardzo solidnie, a nowe funkcje to duży krok naprzód w kierunku uczynienia tłumacza narzędziem wszechstronnym i uniwersalnym. 