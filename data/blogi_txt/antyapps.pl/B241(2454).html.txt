20.02.2012 Elastomania to dobrze znany z komputerów tytuł. Prosty cel – przejechanie motocyklem planszy składającej się z przeróżnych wzgórków, pagórków czy przepaści. Pomysł świetny, dlatego szybko znalazł swoje ujście w klonach. I bardzo dobrze! Moto X Mayhem to jeden z takich klonów. Jest bardzo podobny do oryginału między innymi w tym, że pomimo dużej mocy obliczeniowej dzisiejszych smartfonów, gra oferuje grafikę dwuwymiarową. Jak w to się gra? W grze dostępne są dwa tryby sterowania. Jeden oparty jest o akcelerometr, za pomocą którego możemy przechylać motocykl w przód i w tył, a co za tym idzie – robić backflipy i frontflipy. Sterowanie w ten sposób opiera się o wychylanie telefonu jako kierownicy i mi niespecjalnie przypadło do gustu. Zdecydowanie wolę drugą metodę, w której za obroty odpowiadają przyciski na ekranie.  W grze dostajemy sporą liczbę plansz. Ta mnożona jest przez liczbę wysp. Fabuła gry wskazuje, że pokonujemy po prostu poszczególne odcinki przejazdu na danej wyspie. W darmowej wersji dostajemy cztery wyspy, resztę możemy dokupić – 99 centów za sztukę. Gra jest prosta, ale wciąga. Niesamowitą frajdę sprawia wykonywanie w powietrzu piruetów, jednak grozi nam upadek i powtarzanie planszy od początku. Gra wciąga właśnie w tym momencie, gdzie damy sobie wyzwanie zrobienie backflipa na konkretnym pagórku i robimy go tak długo, dopóki uda nam się szczęśliwie wylądować :) Czy warto? Zachęcam do wypróbowania darmowej wersji, gdyż gra jest naprawdę dobra. Jeśli Wam się spodoba, lepiej od razu zakupcie wersję pełną, gdyż nie tylko zyskacie komplet wysp, ale pozbędziecie się również reklam. Te są naprawdę naprzykrzające się. Baner reklamowy pojawia się przed każdym przejazdem!  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 