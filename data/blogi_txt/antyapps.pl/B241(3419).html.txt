22.01.2014 Ponieważ Google wprowadzało zmiany do swojego algorytmu, tym razem musieliśmy poczekać nieco dłużej na wyniki rankingów z poprzedniego miesiąca, które przygotowujemy we współpracy z XYO. Niektórzy bardzo się już niecierpliwili, dlatego z radością przedstawiamy wam grudniowe podsumowanie aplikacji, które najczęściej pobierano z Google Play.  Nowe aplikacje miesiąca: płatne  Construction Simulator 2014 F1™ Challenge Colossatron Sonic The Hedgehog 2 Imperium Galactica 2 Ski Safari: Adventure TIme I Fishing 3 Beat the Boss 3 (17+) DuckyDynasty: BattleOfTheBeards Clocki for SmartWatch 2  Użytkownicy Androida musieli być bardzo spragnieni rozrywki podczas świąt i przygotowań do nich, ponieważ aż 9 na 10 płatnych pozycji w rankingu najczęściej pobieranych, nowych aplikacji to gry. Co ciekawe, wśród wybranych tytułów nie dostrzegam żadnych wielkich premier, na które czekalibyśmy od dawna, dlatego tym bardziej stawiałbym tu na poszukiwanie rozrywki w przerwach między zakupami, porządkami oraz spotkaniami z rodziną. Perełką zamykającą pierwszą dziesiątkę jest aplikacja Clocki for SMartWatch 2, czyli zestaw nowych zegarków do „inteligentnych zegarków”. Mam cichą nadzieję, że styczniowy powiew nowości wśród płatnych aplikacji będzie nieco ciekawszy.  Nowe aplikacje miesiąca: darmowe  Angry Birds Go! Ski Jump Joy – Virtual Pet Game Blokady ekranu odcisków palców Fail Hard Frozen Free Fall Blazing Slots Real Drift Free Truck Simulator 3D Hill Climb Racing Cheats Mod  Wśród darmowych aplikacji nie ma zaskoczenia, jeśli chodzi o pierwsze miejsce. Pod jakąkolwiek postacią nie pojawiłyby się Gniewne Ptaki, i tak będą przyciągać graczy marką, która jest już rozpoznawalna niemal na całym świecie i to nie tylko pod postacią gry. Nie dziwi mnie również drugie miejsce, gdzie na 150 tysięcy wszystkich pobrań, 138 tysięcy zanotowano w Polsce. Słynne Deluxe Ski Jump doczekało się swojej kopii na dotykowe ekrany. Obok takiego przeboju trudno przejść obojętnie, jeśli w latach młodości towarzyszyła wam Małyszomania. Jeśli chodzi o trzecie miejsce, ewidentnie szykuje nam się nowy następca Pou. Kategoria nowych, darmowych aplikacji, podobnie jak te płatne, w grudniu zdecydowanie została zdominowana przez gry.  Najlepsze w tym miesiącu: płatne Worms 2: Armageddon SwiftKey Keyboard Taptalk Pro The Dark Knight Rises Need for Speed Most Wanted Modern Combat 4: Zero Hour Farming Simulator 14 Anomaly 2 Swype Keyboard Minecraft – Pocket Edition  W zestawieniu najczęściej pobieranych, płatnych aplikacji miesiąca narobiło się sporo zmian, jeśli odnieść się do tego, co działo się w listopadzie. Pierwszą dziesiątkę opuściła A.I.type Keyboard Plus. Wciąż jednak SwiftKey Keyboard oraz Swype Keyboard utrzymały swoje pozycje w czołówce. Na pierwsze miejsce wskoczyły Wormsy, które jeszcze miesiąc temu znajdowały się na dziewiątej pozycji. Pozycję liderów straciły również kultowe tytuły takie jak Angry Birds Star Wars II, Rayman Fiesta Run czy Real Boxing. Ich miejsca zastąpiły nowości: Anomaly 2 czy The Dark Knight Rises. Pierwszą dziesiątkę zamyka mobilna odsłona Minecrafta. Przeczuwam, że w styczniowym zestawieniu ten tytuł może zawędrować zdecydowanie wyżej.  Najlepsze w tym miesiącu: darmowe  Hill Climb Racing Pou YouTube Gry Google Play Wyszukiwarka Google Traffic Racer Potwór Zuma HP Print Service Plugin Facebook Angry Birds Go!  Trzeci miesiąc bez Pou na pierwszym miejscu. Czyżby dobra passa kieszonkowego ziemniaka w końcu dobiegła końca? Pierwsze miejsce w grudniu zdobył Hill Climb Racing, który miesiąc wcześniej zajmował 6. pozycję. W czołówce nie zabrakło oczywiście popularnych aplikacji od Google. Możliwość połączenia coraz większej liczby gier z kontem Google+ z pewnością usprawiedliwia 4. miejsce aplikacji Gry Google Play. Zastanawia mnie, dlaczego z czołówki wyleciał WhatsApp, który jeszcze w listopadzie zajmował 3. miejsce tego zestawienia (w tej chwili nie ma go nawet w pierwszej 50.). Najlepszą dziesiątkę najczęściej pobieranych aplikacji grudnia zamyka pierwsze miejsce listopadowych nowości. Zobaczymy jak nowe Ptaki poradzą sobie w styczniu. 