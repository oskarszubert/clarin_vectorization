13.08.2012 Dla wielu słowo wyszukiwarka oznacza to samo co Google. To tam trafia zdecydowana większość naszych zapytań. Choć obecnie ciężko o konkurencję, jeżeli chodzi o przeszukiwanie zakamarków internetu, to już w przypadku bardziej precyzyjnych danych, czasem lepiej skorzystać z wyszukiwarek konkretnych portali. Program pozwala na skorzystanie z mechanizmów wyszukiwania w takich serwisach jak: Amazon, Answers, AOL, Bing, eBay, ESPN, Facebook, Flickr, Google, IMDb, Picasa, SoundCloud, Twitter, Webbrowser, Wikipedia, Yahoo, YouTube. Dzięki temu łatwo możemy dotrzeć do informacji jakie nas interesują. W końcu specjalistyczne wyszukiwarki potrafią dać o wiele lepsze i bardziej celne wyniki niż te ogólne Google, Bing, czy też AOL. Sami możemy ustalić jakie usługi będą dostępne w oknie głównym. Niestety nie możemy rozszerzać bazy o własne wyszukiwarki. Dodatkowo wyniki wyszukiwania otrzymujemy tylko dla jednego, wybranego serwisu, aby uzyskać pozostałe, musimy wyszukiwać ponownie.  W opcjach znajdziemy możliwość przełączenia się na grafiki, ich zapisywania czy też dzielenia się nimi (FB, mail, sms). Program posiada „wbudowaną” przeglądarkę, dzięki czemu wszystko uruchamia się z jego poziomu. Interfejs choć ładny i czytelny potrafi sprawić kłopoty. Mnie najbardziej irytowało automatyczne przejście do usługi zaraz po wyszukaniu. Brakuje także paru dodatkowych opcji, które pozwolą na dostosowanie aplikacji do swoich potrzeb.  Central Search kosztuje 3,49zł, ale posiada też wersję próbną. Tak więc każdy sam może przekonać się o jego przydatności. W wypadku gdy często korzystacie z baz danych wyżej wymienionych serwisów, Central Search może być znacznym ułatwieniem. Ocena: 4- 