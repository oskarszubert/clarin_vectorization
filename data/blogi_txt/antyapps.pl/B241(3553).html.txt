08.11.2012 Pamiętacie Tetrisa? Jedna z najpopularniejszych gier w dziejach ludzkości doczekała się już wielu różnych odsłon, między innymi tej, którą obecnie znajdziecie w AppStore autorstwa Electronic Arts. W sklepie z aplikacjami, nie brakuje jednak gier, które ideologię tej wiekowej już gry mocno przekształciły, jednak ich podobieństwo można zauważyć gołym okiem. Jednym z takich przykładów jest RoboSockets. RoboSockets: Link Me Up to jedna z gier z portfolio studio Tatem Games. Choć Ci developerzy w swoim dobytku mają więcej gier akcji, to także ta logiczna produkcja nie wyszła im najgorzej. Cały sens RoboSockets kryje się w tworzeniu połączeń. Podobnie jak w Tetrisie do dyspozycji mamy nie wielką planszę. Od góry ekranu co chwilę pojawiają się kolejne roboty, które gdzieś musimy umieścić. Każdy z nich ma jednak inny rozkład gniazdek, które może wykorzystać do połączenia się ze swoimi kolegami – i to w zasadzie jest najważniejsza informacja. Tworząc połączenia między minimum 5 maszynami, układ znika z naszego pola widzenia, a my mamy puste miejsce dla nowych „spadających”. Tworząc grę, twórcy postawili na klimat Retro. Tym sposobem przy wybuchach, na samych robotach, a także otaczającej nas planszy i menu, bez problemu dostrzeżemy drobne piksele. To prawdopodobnie miało za zadanie wprowadzić nas w nieco inny, znany z gier telewizyjnych nastrój i to poniekąd się udało.  Choć zagraniczne media, wydają się być pod sporym wrażeniem tej produkcji, nie należę do grona, które wyjątkowo zachwycało by się tym tytułem. Zdecydowanie jedna z najbardziej interesujących gier polegających na układaniu bloczków, jaką widziałem od dawna… – napisał redaktor TouchArcade.com. RoboSockets nie jest grą złą. Świeże podejście do tematu Tetrisa – całkiem oryginalne. Po prostu ogólnie odczucie z grania nie pozostawia we mnie aż tak dużej chęci do powrotu do tej aplikacji, jak zapowiadają twórcy, a gwarantują Uzależniającą zabawę. Gra dostępna jest w dwóch wariantach bezpłatnym i płatnym. W tej drugiej odsłonie, za którą przyjdzie nam zapłacić 0,89€ dodatkowo otrzymujemy tzw. wyzwanie gdzie możemy zmierzyć się z grą na czas i wyznaczonym poziomem trudności. Jeżeli ktokolwiek chciałby jednak RoboSockets skosztować, to zdecydowanie powinien zacząć od wersji bezpłatnej. Wyzwania? Naprawdę, można żyć bez nich… 