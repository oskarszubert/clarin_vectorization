16.01.2014 Temple Run 2 to obecnie jeden z najlepszych runnerów na Windows Phone. Znana marka, dobre wykonanie, wsparcie dla Xbox Live, no i darmowa dystrybucja. To chyba ulubiona kombinacja graczy. Niestety tytuł ten od premiery boryka się z bardzo irytującym błędem. Sporej części graczy nie zapisuje stanu gry. Każde wyjście zeruje rozgrywkę i sprawia, że po ponownym uruchomieniu rozpoczynamy ją od początku. Jest jednak metoda by obejść ten problem.  Zanim o niej napiszę to jeszcze dwa słowa w związku z samym błędem. Osobiście nazywam go błędem regionalnym i nie jest on niczym nowym w przypadku Windows Phone. Już w WP 7 był gry, które działały poprawnie tylko na wybranych regionach. Ponieważ jednym z nich jest USA czy też Wielka Brytania, opóźnia to powstawanie łatek (na wielkich rynkach działa). Rozwiązaniem zazwyczaj jest zmiana regionu. Dlatego jeżeli gra zawiesza się/restartuje/przestaje działać zaraz po starcie, prawdopodobnie cierpi na ten syndrom. Z Temple Run 2 sprawa wygląda trochę inaczej.  Oto co należy zrobić aby Temple Run 2 działał poprawnie z ustawieniami naszej lokalizacji:  Udajemy się do ustawień, a tam wybieramy język + region. W polu Format Regionu odnajdujemy i wybieramy Stany Zjednoczone (Angielski). Telefon poprosi o raster w celu wprowadzenia zmian, wykonujemy go. Uruchamiamy grę Temple Run 2. Pograjcie w nią chwilę (by zebrać kilka monet), pozmieniajcie ustawienia itp. Wyjdźcie z gry i uruchomcie ją ponownie. Wszystkie wasze osiągnięcia oraz zmiany powinny zostać zapisane. Ponownie powtarzacie kroki 1-3 tylko że tym razem przywracacie ustawienia naszego kraju. Od teraz gra powinna normalnie zapisywać Wasze osiągnięcia. Najlepiej ponownie przebiec pewien odcinek, zebrać kilka monet, sprawdzić ich stan i zrestartować grę.  Osobiście testowałem tę metodę na 3 różnych telefonach/kopiach gry, działała za każdym razem. Do tej pory poprawnie zapisuje mi osiągnięcia przy normalnych ustawieniach regionu na nasz kraj. Do czasu powstania oficjalnej łątwi może to być jedyna metoda na obejście błędu, dlatego polecam spróbować. Gra jest tego warta. Więcej o Temple Run 2 oraz linki do niej znajdziecie tutaj. 