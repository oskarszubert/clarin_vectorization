27.02.2013 Nazwa aplikacji brzmi 4 Pics 1 Word. Krótka i treściwa, a do tego mówi wszystko o zasadach zabawy. Cztery, czasami na pierwszy rzut oka bardzo od siebie różne, fotografie, które zawierają pewien element wspólny, który jest rozwiązaniem zagadki. Sprawdźcie, czy uda Wam się rozwikłać je wszystkie! Tak naprawdę nie bardzo jest co tłumaczyć: wyświetlane są cztery fotografie, klikając na które możemy powiększyć, a niżej pole do wpisanie hasła i zestaw porozrzucanych liter, z którego na sto procent można złożyć poprawną odpowiedź. Trzeba jedynie znaleźć ten jeden element który je łączy, a następnie ułożyć jego nazwę. Problemem, a wręcz barierą nie do przeskoczenia, dla niektórych, może być fakt, iż gra dostęna jest tylko po angielsku. Sporo podobnych produkcji czeka w Google Play, jednak nie znalazłem żadnej, która byłaby w naszym rodzimym języku.  Dla ludzi którzy utkwią w miejscu i nie mają pojęcia jak ugryźć jedną z zadek, twórcy przygotowali koła ratunkowe w formie płatnych podpowiedzi. Są dwie możliwości: automatyczne rozwiązanie zagadki, lub pozostawienie liter z których składa się hasło będące kluczem, otwierającym dostęp do następnego wyzwania. Jeżeli na naszym koncie znajduje się za mało złotych monet, zawsze możemy nabyć trochę dodatkowych w ramach mikrotransakcji. Do native’a z angielskiego mi daleko, ale słownictwo naprawdę nie było specjalnie wyszukane. Gorzej było z zauważeniem o który wspólny element chodzi. Jeżeli zatem z angielskim nie jesteście na bakier i lubicie czasem pogłówkować, to naprawdę warto spróbować. Gra dostępna jest za darmo na platformie Google Play oraz w AppStorze. 