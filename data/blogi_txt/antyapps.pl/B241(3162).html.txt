21.02.2012 Prognoza pogody wydaje się być jedną z najbardziej pożądanych informacji. Wystarczy przejrzeć smartphony znajomych. Ciężko znaleźć taki bez aplikacji prezentujących dane meteorologiczne. To samo tyczy się nowo kupionych telefonów. Zazwyczaj już na start mają one wgrany program do pogody. Także sklepy poszczególnych systemów pełne są aplikacji tego typu. Co więc wyróżnia Weather View na tyle, że warto napisać właśnie o nim? W bardzo dobry sposób trafia w złoty środek pomiędzy ładnym wyglądem, a i ilością i jakością danych. Całość nie tylko łechce zmysł estetyczny, ale również prezentuje dane w taki sposób by nie szukać ich zbyt długo, a z drugiej strony nie zgubić się w tonie wykresów, cyferek, analiz. Baza miejsc, dla których możemy pobrać pogodę jest naprawdę spora. Testowałem na paru mniejszych miejscowościach, których próżno było szukać w inny aplikacjach i Weather View radziło sobie z tym bez problemu. Autorzy chwalą się że do dyspozucji mamy 7 milionów miejsc. Całość buduje na bazie serwisu yr.no, raczej nieznanego w naszym kraju.  Same dane pogodowe testowałem przez parę dni dla dwóch miejsc. Warszawy oraz małej miejscowości na Podlasiu. Nie odbiegały one zbytnio od lokalnych, renomowanych prognoz, zarazem były zgodne z tym co widziałem za oknem. Program zdobył moje zaufanie jeżeli chodzi o prognozę na 1-2 dni do przodu. Trochę gorzej z tą długoterminową, ale w tej materii nic nie jest w stanie zagwarantować 100% zgodności. Weather View dysponuje paroma możliwościami konfiguracji. Możemy wybrać jakie dane będą prezentowane po starcie aplikacji, lub też zmienić tło. Choć jest to w dużej mierze kosmetyka, umila proces obcowania z programem. Niestety, pomimo iż ciągle dodawane są nowe języki, wciąż brak polskiej wersji.   Problematycznie działa żywy kafelek. Oczywiście działa, ale nie jest to intuicyjne. Nie możemy go dodać z poziomu samej aplikacji, przypinając konkretne miasta, a jedynie poprzez ustawienie, które miasto będzie wyświetlane po przypięciu ikony samego programu. Podobnie działa mechanizm newsów w aplikacji onet. Przypinamy ikonę główną, a z menu aplikacji wybieramy, jaki rodzaj informacji ma się w niej pojawić. Dodatkowo, ożywienie kafelka wymaga czasu, stąd też w ocenach marketplace są opinie „nie posiada Live Tile”. Pewnym plusem jest możliwość wyboru stylu takiego kafelka. Może to być ładny obrazek, lub też konturowy dopasowany do stylu metro. Kafelek pokazuje temperaturę, prędkość wiatru oraz wilgotność powietrza.  Biorąc po uwagę, że aplikacja jest darmowa oraz nie zawiera reklam, polecam każdemu kto szuka dobrej pogodynki. Zwłaszcza dla tych, którzy cenią sobie estetykę wykonania, a zarazem dobre i czytelne dane. Aplikację można pobrać tutaj, plik instalacyjny zajmuje 3MB. Ocena: 4- 