06.07.2012 Nokia bardzo mocno promuje nowy film o przygodach mrocznego rycerza. Efektem tego jest między innymi specjalna edycja telefonów Lumia z logo Batmana, wydane w ostatnich dniach multimedialna mapa Gotham, czy też aplikacje . Jedną z nich jest komiks Batman Origins. Niestety, jeżeli jesteście fanami Mrocznego Rycerza, nie wiążcie z tą produkcją zbyt wielu nadziei.  Batman Origins to zbiór czterech minikomiksów przedstawiających historię: Batmana, Bane, Kobiety Kot i Stracha na Wróble. Nawet słowo mini to zdecydowanie za dużo jak na treść, którą otrzymujemy. Na każdą postać przypadają 2 (słownie dwie) strony. Do tego 1/4 drugiej zajmuje opis jej autorów. To mało, bardzo mało. Właściwie ciężko tu mówić o jakiejś historii, krótki pokaz slajdów o danym bohaterze. Boli to o tyle mocniej, że komiksy mają naprawdę dobrą kreskę, a i samo wykonanie aplikacji pozwala na bardzo przyjemne czytanie.  Jednak to co najbardziej zniechęcam do Batman Origins, to tzw. „błąd regionalny”. Był bardzo popularny zaraz po aktualizacji Mango, tym bardziej dziwi, że pojawia się ponad pół roku od jej premiery. W wyniku tego błędu, zaraz po uruchomieniu aplikacji zostaniemy wyrzuceni do listy programów. Jak temu zaradzić? Należy w ustawieniach regionalnych zmienić nasze położenie na np. USA. Aby pobrać Batman Origins kliknijcie na ten link z poziomu waszego telefonu, lub też w Marketplace (również z poziomu telefonu) wpiszcie nazwę aplikacji. Komiks jest dostępny wyłącznie w telefonach Nokii. Ocena: 2- Logo, Grafika 