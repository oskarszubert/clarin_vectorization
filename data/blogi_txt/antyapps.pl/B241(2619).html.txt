24.06.2013 Narzędzia do badania prędkości internetu są dobrze znane posiadaczom komputerów. Różnej maści serwisy prześcigają się w pomysłach jak lepiej i dokładniej przedstawić nam informacje o naszym połaczeniu internetowym. Ta moda jednak coraz śmielej wkracza na urządzenia mobilne. Swoją aplikację postanowił wydać też Microsoft. Internet w smartfonie to obecnie standard. Coraz częściej jest to połączenie LTE, czy też spory pakiet danych, czyniący z telefonu przenośny router dla reszty naszych urządzeń. Stąd też coraz większa popularność aplikacji do mierzenia jakości sygnału. Network Speed Test od Microsoftu wpisuje się w tą modę. Za jej pomocą zbadamy podstawowe informacje odnośnie naszego połączenia takie jak: prędkość pobierania i wysyłania, rodzaj połączenia, jego nazwa czy też host. Nie ma tego zbyt wiele, konkurencyjne aplikacje potrafią oferować więcej. Mnie do Network Speed Test przekonał ascetyczny interfejs aplikacji. Bardzo dobrze wpasowuje się w idee metro. Proste kontury, kilka podstawowych kolorów, to wszystko sprawia, że korzystanie z programu jest przyjemne.  Wygląd jest ważny. O wiele bardziej istotna jest jednak jakość pomiarów. Niestety z powodu specyficznego łącza internetoweg, ciężko mi określić jego poprawność. Wyniki z Network Speed Test znacząco odbiegają od tych z Speedtest.net. Zarówno dowload jak i upload są kilkukrtonie wyższe. Różnice te występowały pomimo wielu testów. Przeprowadzone już pomiary możemy śledzić i porównywać za pomocą karty historii. Szkoda, że nie mamy możliwości sortowania wyników według konkretnego typu danych. Podobnie jak to było w przypadku Speedtest.net aplikacja jest dostępna tylko na Windows Phone 8. Za darmo i bez reklam, co jeszcze mocniej potęguje pozytywne wrażenia związane z jej interfejsem. Jeżeli często korzystacie z internetu na swoim telefonie, warto mieć ją w swojej kolekcji. Czy bardziej niż Speedtest.net? Zdecydujcie sami, najważniejsze że obie trzymają bardzo wysoki poziom . 