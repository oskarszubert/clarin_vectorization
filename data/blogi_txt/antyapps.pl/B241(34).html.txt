17.09.2013 6tag, ten nieoficjalny klient Instagrama z miejsca podbił serca użytkowników Windows Phone. Nie dlatego że był jedyny, wcześniej jak i później do sklepu trafiło kilka innych, dobrych aplikacji, nie był też najtańszy. Jednak jego wykonanie oraz troska o detale sprawiły, że stał się bezkonkurencyjny. Obecnie jest jedną z najpopularniejszych aplikacji na Windows Phone. Autor nie spoczął jednak na laurach i wciąż ją rozwija. Poprzednia aktualizacja dodała obsługę wielu kont. Dzięki niej bez problemu możemy przełączać się pomiędzy nimi. Jest to przydatne zwłaszcza w sytuacji gdy prowadzimy też konto służbowe, w pracy bądź też dla swojej strony/bloga. Kilka kliknięć i przełączamy się na nie. Pod tym względem, 6tag przewyższa nawet oficjalnego klienta Instagrama. Najnowsza aktualizacja przyniosła zmiany o wiele bardziej widoczne. Autor zmodyfikował cały interfejs. Na szczęście nie jest to zmiana wymuszona. Choć nowa skórka ustawia się jako domyślna, w opcjach wciąż możemy zmienić ją na starą. Dodatkowo doszło kilka mniejszych opcji dostosowania wyglądu do swoich potrze. Nowa skórka stara się być jeszcze bardziej Metro. Oparto ją na gestach, co ma swoje mocne i słabe strony. Problemy zaczynają się już w poglądzie aktywności gdzie nazwy przetłumaczonych zakładek nachodzą na siebie. Dodatkowo nie możemy ich zmieniać gestem, a jedynie wybierając konkretne z nich. Jest to najsłabszy element nowego wyglądu. Ponieważ teraz gest służą do zmiany stron, aby przejść do menu wpisu, autor dodał pod każdym przycisk w postaci trzech kropek. Niestety nie jest on tak intuicyjny jak poprzedni, prosty gest palcem. Pomimo tych wad, nowy interfejs zapowiada się ciekawie. Osobiście na chwilę obecną wracam do starego wyglądu, nowy wymaga jeszcze kilku szlifów, ale sam fakt, że autor którego aplikacje wszyscy zachwalali za wygląd, nie boi się zabaw nim (zarazem pozostawiając nam wybór) świadczy o nim jak najlepiej. Poprawie uległa także stabilność 6tag. Na chwilę obecną największa wadą aplikacji jest to… że nie jest aplikacją oficjalną. I choć od jej premiery do sklepu trafiło kilka innych, naprawdę solidnych klientów Instagramu, to jednak żaden z nich nie zbliżył się popularnością do 6tag. 