26.02.2013 Choć gra Puzzle Craft był już przez nas recenzowana w wersji na iOS, warto do niej wrócić i tym razem. Dlaczego? Gier z tego gatunku bardzo brakowało w czasach Windows Phone 7. Tak właściwie w Marketplace znajdował się tylko jeden tytuł, a był nim kiepski Bug Village. Wraz z najnowszą odsłoną mobilnych kafelków oraz pewnymi zmianami odnośnie mikropłatności, przed developerami otworzyły się nowe możliwości. Gra odbywa się na dwóch głównych płaszczyznach. Pierwsza z nich to mapa naszego królestwa. To tutaj stawiamy nowe budowle, wynajmujemy robotników, kupujemy narzędzia czy też wymieniamy surowce. Towarzyszą jej proste animacje, w których to obserwujemy jak nasi mieszkańcy przemierzają nasze ziemie. Druga płaszczyzna to 2 gry z gatunku połącz minimum 3 elementy lub więcej. Nie jest to jednak klasyczny bejeweled a bardziej coś na kształt The Path of Kara. Na polach po drobnej opłacie (30 sztuk złota) zbieramy żywność. W kopalni, bo zabraniu odpowiedniej ilości zapasów jedzenia możemy zdobyć potrzebne do budowy kruszce.  Nie jest tego zbyt wiele, jednak modyfikacje jakie zyskujemy dzięki kolejnym budowlom i robotnikom, znacznie wydłużają rozgrywkę. Dzięki nim na planszach będzie pojawiało się więcej elementów danego rodzaju, ich zbieranie nie zabierze nam tury, a ilość potrzebna do otrzymania konkretnego produktu będzie mniejsza (docelowo jest to 10 elementów na 1 składnik). I tak oto toczy się rozrywka. Na mapie świata możemy zbierać pieniądze. 50 monet z targu co kilka godzin oraz od 40 do około 200 z budynku głównego (od prostej chaty po zamek). Nie dane było mi rozbudować osady do końca, ale na 20 poziomie wydaje się ukazywać wszystkie swoje mocne i słabe strony. Jak zapewne większość z Was się domyśla, taka rozgrywka opiera się w dużej mierze na mikropłatnościach. Choć rzeczywiście da się grać bez nich i zabawa nie będzie bezowocna i nudna, to jednak wszystko będzie trwało niesamowicie długo. Podstawowa paczka monet wynosi 1000 i będzie nas kosztować 3,49zł. Najdroższa to wydatek rzędu prawie 80 zł. To co najgorsze, a wręcz karygodne w takich tytułach to brak możliwości kopii naszego konta i wydatków. Niezależnie ile wydamy na monety, potrzeba przeinstalowania gry, bądź też zmiany telefonu kasuje wszystko za co zapłaciliśmy. Ponieważ gra oferuje bonusy w określonych przedziałach czasowych (większość budynków produkuje jakieś narzędzia, albo składniki) to wytrwali mogą pobawić się zegarkiem w systemie.  Oprawa jest naprawdę ładna. Choć prosta to doskonale buduje klimat sielskiej wioski. Animacje jak już wspominałem są proste, muzyka niezbyt różnorodna, a mimo to nawet długie godziny spędzone z grą są doznaniem bardzo miłym. Niestety Puzzle Craft bardzo mocno wyczerpuje baterię. Na tyle mocno, że gdy telefon ładowany jest z komputera, za pomocą kabla USB, pobór mocy jest większy niż ładowania. Sądząc po sukcesie jaki odniósł o wiele prostszy, nudniejszy i pełen bugów Bug Village jestem pewien że Puzzle Craft poradzi sobie świetnie. W Sklepie brakuje takich produkcji, a tak w swoim gatunku jest naprawdę dobrym tytułem. Została nawet nagrodzona przez IGN , w wersji na iOS. Całość jest dziełem głównie rodzimych programistów, dzięki temu gra mówi do nas ojczystym językiem. Dostępna jest za darmo. Kamil w przypadku wersji iOS dał grze bardzo wysoki 5+. Osobiście uważam, że zasługuje na mocne 4. 