29.01.2013 Jak dużo poziomów powinna mieć mobilna gra typu puzzle? Nieskończenie wiele – z takiego założenia wyszedł Thomas Visser, twórca gry Turnacle. Dwa tryby gry, sześć poziomów trudności, nieskończenie wiele możliwości. Zapraszam do zabawy bez końca! Rozwiązuj łamigłówki, zbieraj osiągnięcia, rywalizuj ze znajomymi dzięki tablicy liderów Games Center. Głównym celem Turnacle jest odpowiedni układ rozmieszczonych na ekranie dysków. Odpowiedni układ, czyli taki gdzie sąsiadujące koła będą miały takie same barwy naprzeciwko siebie. Na początku będzie dość nie pozornie – połączenie dwóch dysków nie powinno nikomu sprawić większego problemu, jednak wraz z przechodzeniem do kolejnych poziomów, sprawa staje się coraz bardziej skomplikowana. Pojawia się nie tylko coraz to więcej kół, ale także są one rozmieszczone w większej ilości rzędów. Wystarczy jednak kilka dłuższych chwil zastanowienia i rozwiązanie znajduje się samo.  W Turnacle zagramy w trybie Classic gdzie każdy z czterech  poziomów oferuje nam 10 losowo wygenerowanych układów, im szybciej rozwiążemy zadany układ tym lepiej oraz Puzzle. Tam czekają na nas już tylko dwie opcje różniące się od siebie ilością wyświetlanych dysków, na wykonanie zadania mamy jednak ograniczoną liczbę ruchów. Turnacle zostało oprawione w stosunkowo minimalistyczną grafikę, która w tym przypadku działa tylko na plus dla całej aplikacji. Do ideału brakuje jedynie nieco bardziej rozbudowanej ścieżki dziwiękowej. Dziś w ramach specjalnej promocji, grę Turnacle pobierzecie na swojego iPhone’a i iPad’a bezpłatnie. 