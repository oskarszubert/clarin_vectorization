11.11.2013 Cenię sobie gry studia 10tons Ltd za to jak ciekawie potrafią czerpać z klasycznych gatunku i podawać je w nowej formie. Dodatkowo oferując rozgrywkę nie skażoną mikropłatnościami, co w dzisiejszych czasach jest rzadkością. Ich najnowszy tytuł Trouserheart to zabawna gra akcji z drobnymi elementami RPG. Trouserheart przenosi nas do świata fantasy w którym to My jesteśmy królem. Niestety, podczas jednej z królewskich drzemek, ktoś kradnie nam spodnie. Taka zniewaga prosi się o pomstę, dlatego wyruszamy w drogę, aby walczyć ze złem i odzyskać to co nasze. Przygodę rozpoczynamy w królewskiej komnacie, znajdują się w niej dwa istotne narzędzia: kowadło za pomocą którego dokonujemy ulepszeń oraz baryłka zdrowia, pomocna gdy stracimy zbyt wiele punktów życia. Sala ta stanowi też punkt wypadowy na kolejne misje. Możemy do niej wrócić w dowolnym momencie gry, a będziemy musieli tego dokonać zaraz po rozpoczęciu zabawy. Nasz król wyrusza na walkę uzbrojony tylko w siłę swoich pięści. Wystarczy to by obić przeciwnika, ale nie by go zabić, a tylko w taki sposób możemy przejść dalej. Obijamy więc pierwszych wrogów do momentu aż uzbieramy fundusze na miecz i wróćmy do kuźni w celu jego zakupu.  Poszczególne plansze dzielą się na drobne etapy. Aby przejść dalej musimy wyeliminować wszystkich przeciwników. w połowie możemy liczyć na obozowisko, w którym po walce zregenerujemy nasze siły. Na koniec czeka nas pojedynek z bossem. Etapy generowane są losowo co znacznie uatrakcyjnia rozgrywkę. Zwłaszcza gdy będziemy wracali to ukończonych plansz w celu uzbierania dodatkowych funduszy na ulepszenia. Jak już wspomniałem studio 10tons stara się unikać mikropłatności. Dlatego raz płacąc za grę, nie musimy wspomagać się dodatkowymi opłatami. Gra oferuje dwa poziomy trudności oraz tryb w którym mamy tylko jedno życie, a śmierć definitywnie kończy zabawę. Ważnym elementem gry jest humorystyczna oprawa. Swój klimat zawdzięcza w dużej mierze kanciastej szacie graficznej. Dzięki temu autorzy nie musieli przywiązywać zbyt dużej wagi do szczegółów, istotna była spójność całości. Muzyka bardzo dobrze wpasowuje się w rozgrywkę. Posiadaczy Windows Phone powinien ucieszyć fakt że gra prezentuje się dobrze nawet na telefonach z wyższą rozdzielczością.  Trouserheart dostępny jest na wszystkie kluczowe platformy mobilne. Dodatkowo posiadacze Windows Phone mogą pobrać darmową wersję próbną, która zawiera dwie pierwsze misje. Pozostali gracze powinni obejrzeć powyższy materiał wideo i po przeczytaniu recenzji zdecydować czy wydatek około 7zł za grę bez mikropłatności to duży czy mało. Zabawy powinno starczyć na kilka godzin grania. No chyba że ktoś się uprze na szybkie przejście. Wersję na iOS możecie kupić tutaj, a na Androida tu. 