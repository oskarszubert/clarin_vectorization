15.03.2013 Korzystacie w wibracji w Waszych telefonach? Drażni Was niewielki wybór przygotowanych przez autorów sprzętu wzorów, w których drży? Zainstalujcie Vybe i zapomnijcie o tym problemie raz na zawsze!  Rozpoczynamy od wciśnięcia czerwonego przycisku odpowiedzialnego za początek nagrywania. Czego? Wibracji, oczywiście. Jak zmusić telefon do wibrowania? Wciskając ogromny, okrągły przycisk zajmujący dobrą połową ekranu. W ten sposób tworzymy nowy wzór, kiedy już dokończymy naszego dzieła, wciskamy znajdujący się poniżej przycisk stop skrywający się pod czerwonym kwadratem. Następnie możemy „odsłuchać” nasze dzieło i — jeśli jesteśmy usatysfakcjonowani — zapisać je. Oczywiście na jednym wzorze się nie kończy — możemy stworzyć ich wiele, przyporządkowując poszczególnym kontaktom z podziałem na połączenia i wiadomości tekstowe. Naturalnie stworzone wibracje możemy ustawić również jako domyślne dla wszystkich alarmów związanych z telefonami oraz smsami. Kolejna genialna w swojej prostocie aplikacja, po której przetestowaniu zadałem sobie pytanie: dlaczego takich funkcji brakuje wśród standardowego oprogramowania, że o nakładkach od producentów poszczególnych smartfonów nawet nie wspomnę? Kilka prostych funkcji, które pozwolą wielu zaoszczędzić energii przy sięganiu po telefon. Ustawienie wibracji tylko dla jednego kontaktu? Nie ma problemu! Vybe można pobrać za darmo na platformie Google Play. 