21.11.2013 Platforma do miniblogów, jaką jest Tumblr, doczekała się nowej wersji aplikacji mobilnej dla urządzeń z systemem iOS. Poprzednia edycja naprawdę przypadła mi do gustu, dlatego mając na uwadze nie zawsze udane uaktualnienia innych aplikacji ze stylem iOS7, byłem pewien obaw wobec tego co przygotowano dla nas tym razem.  Portal Tumblr, fenomen zza wielkiej wody, powoli wkrada się także do polskiej rzeczywistości. Umożliwia on bardzo łatwy sposób tworzenia i dzielenia się treściami o przeróżnej formie i długości. Scentralizowany strumień pozwala na wygodne śledzenie innych autorów i choć wydaje się, że coś takiego oferują nam juz inne platformy (Blogger, Twitter) to jednak Tumblr nie tylko utrzymuje swoją pozycję, ale wróżona mu jest solidna ekspansja. Jak wygląda jego najnowsza mobilna wersja? Na pierwszy rzut oka nie zmieniło się aż tak wiele – przyciski nawigacyjne nadal znajdują się po lewej stronie ekranu na iPadzie oraz przy dolnej krawędzi na iPhonie. Po wybraniu ikonki „ołówka”, czyli tworzenia nowego posta zauważymy że sporej przemianie uległ panel wyboru treści, którą checemy się podzielić. Ikony znajdują się teraz w centrum ekranu i są znacznie większe, aniżeli wcześniej. Co istotne, nie musimy wcale wybierać opcji „nevermind” u dołu ekranu, by anulować ten wybór – wystarczy dotknać gdziekolwiek na wolnej przestrzeni wokół ikon.   Same pola edycji treści zostały po prostu dostosowane do stylu panującego w systemie jak i całej aplikacji. Zdecydowanie łatwiej jest teraz wybrać tytuł dla naszego wpisu, zaś opcja autotagowania postów przedstawi nam kilka propozycji, z których możemy skorzystać. Dodawaniu zdjęcia do posta towarzyszy bardzo fajna funkcja wyboru tych, które znajdują się w rolce aparatu – na ostatniej pozycji wyświetlany jest podgląd z kamery, więc bardzo szybko możemy zrobić nowe zdjęcie. Wspierana jest opcja wyboru albumu, więc możemy skorzystać również ze zdjęc wykonanych w innych aplikacjach. Nowy Tumblr to przede wszystkim nowy wygląd. Nie doczekaliśmy się żadnych rewolucji w zasadach działania aplikacji, gdyż te nie był nawet potrzebne. Odświeżony interfejs nie odstrasza, bowiem zachowana została niemal ta sama kolorystyka wewnątrz programu. Nie pojawiły się tu elementy umieszczane na siłę, co jest wielkim plusem. 