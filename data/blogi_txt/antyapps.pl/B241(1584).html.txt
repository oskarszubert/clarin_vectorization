23.05.2012 Miniclip to twórca gier flashowych, który od jakiegoś czasu portuje swoje produkcje na smartfony. Gry te często mają jakąś złożoną fabułę, jednak w rzeczywistości są prostymi zabijaczami czasu. Prostymi, ale wciągającymi. Zasady gry są proste. Na planszy mamy prosiaki. W jednego z nich wcielamy się my. Bez odpowiedniego ekwipunku na początku gry możemy jedynie stać nieruchomo i ostrzeliwać wrogów. Wraz z upływem czasu broni pojawia się coraz więcej, tak samo jak innych możliwości, to jest zmiany szat. Możemy ot, chociażby ubrać się w zbroję rycerską.  Zabawy jest sporo – im dalej, tym więcej, bo pojawia się więcej możliwości oraz wzrasta poziom trudności. Gra jest dobra. Nie należy do rewelacyjnych, ale skutecznie zabija czas, co doceniają gracze. Średnia ocen tej gry w Google Play to 4,5/5. Gra jest dostępna do pobrania za darmo, aczkolwiek na ekranie gry osadzony jest irytujący baner.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 