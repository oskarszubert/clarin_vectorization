28.04.2012 Dubstep. To nie tylko gatunek muzyczny. Słuchający go ludzie są po prostu specyficzni. Dostrzegam to, gdy spoglądam na otaczających mnie znajomych, a nawet samego siebie. Odmienności słuchaczy dubstepu można doświadczyć w dedykowanym tej muzyce klubom, gdzie ludzie ubierają się i zachowują tak, jakby nie obowiązywały żadne reguły. Dla mnie bomba. Jeśli czujesz ten klimat, musisz spróbować gry Unique Rabbit. Jak w to się gra? Zwykła platformówka. Nie, wróć, niezwykła. Technicznie banalna, ale oprawa audiowizualna dodaje jej tego klimatu, który przez niektórych jest tak bardzo lubiany. Sterowanie proste jak drut – dwie strzałki kierunku plus przycisk do wykonywania skoku. W lewym górnym rogu mamy natomiast pasek życia. Nic nadzwyczajnego. Cuda zaczynają się, gdy pogramy chociażby kilka minut w tę grę. Specyficzna, kreskówkowa grafika, gdzie wyraźnie w oczy rzuca się pomarańczowy kolor. Podczas gry napotykamy na różnych przeciwników. Są to żaby, gałki oczne, czy ptaki rzucające żołędziami. Z dźwiękami również jest ciekawie. Zderzenie się z czymkolwiek powoduje odgłos uderzenia jak od pięści. Gdy natomiast spadniemy w przepaść, słyszymy odgłos ryczącej owcy. Tę grę albo pokochasz, albo znienawidzisz. Jeśli jesteś zainteresowany, po prostu spróbuj. Unique Rabbit jest naprawdę unikalny, a jednocześnie dostępny za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 