28.01.2014 Podróże Bing Beta to kolejna aplikacja z rodzimy programów bing, która jest dobrze znana posiadaczom Windows 8, a teraz trafia na Windows Phone. Wcześniej swoje premiery miały bing pogoda, finanse, sport i wiadomości. Każda z nich jakością plasuje się pomiędzy dobra, a bardzo dobra sprawiając że marka bing może zacząć kojarzyć się coraz lepiej. Czy Podróże Bing prezentuje równie dobry poziom? Warto dodać na wstępie że jest to wersja beta, mogą więc występować różne błędy i problemy typowe dla takich edycji. Ja n pierwszy natrafiłem już na samym początku. Aplikacja jako pierwsza z dostępnych na Windows Phone oferuje synchronizację z wersją na Windows 8. Aby tego dokonać musimy zalogować się na swoje konto, w moim przypadku 3 próby zakończyły się niepowodzeniem, a i tak otrzymałem komunikat o poprawnym zalogowaniu i synchronizacji. Mam nadzieję, że niedługo także wcześniej aplikacje binga otrzymają tę opcję, działa ona już pomiędzy urządzeniami z Windows 8, warto aby dołączyć do nich także Windows Phone. Czym jest Podróże Bing ? Pomocą w planowaniu podróży i wyjazdów oraz w ich przebiegu. Pozwala zorientować się w połączeniach lotniczych, zabytkach, a także miejscach noclegowych restauracje i informacjach tak podstawowych jak panująca pogoda czy też przelicznik waluty. Wszystkie te informacje są na bieżąco aktualizowane, a aplikacja stara się dostarczyć je w formie możliwe interaktywnej. Mamy więc odniesienia do mapy i nawigacji, dane pogodowe przeniosą nas do aplikacji Pogoda Bing itp.  Choć z perspektywy naszego kraju (wspierane jest tylko kilka miast) program może wydawać się ubogi, to jednak jego możliwości są spore. Wystarczy wybrać dowolne zagraniczne miasto, aby się o tym przekonać. Polska też nie wygląda tak źle, obsługiwany jest główny krajowy przewoźnik lotniczy, znajdziemy informacje o hotelach i restauracjach, a także zabytkach. Interfejs aplikacji nawiązuje do pozostałych programów z rodziny Bing, czyli wygląda i sprawuje się bardzo dobrze. Podróże Bing nawet w wersji beta to przydatna i dobrze wykonana aplikacja. Jej tematyka nie trafi do wielkiego grona osób, a nawet te podróżujące zapewne znają inne, często lepsze odpowiedniki, pomimo tego warto poświęcić jej chwilę. Zwłaszcza jeżeli do gustu przypadła Wam wersja na Windows 8. Osobiście nie korzystam z niej zbyt często, ale mam nadzieję że wraz z Podróżami do sklepu trafią kolejne aplikacje bing, a te już dostępne także otrzymają synchronizację. Niestety aplikacja jest dostępna tylko dla Windows Phone 8. 