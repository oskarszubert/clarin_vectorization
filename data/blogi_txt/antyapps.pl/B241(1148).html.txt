04.02.2013 Euronet to chyba jedna z największych sieci bankomatów w naszym kraju. To w nich za darmo pieniądze mogą pobierać klienci takich banków jak: mBank, Pekao S.A, Alior Bank, ING i wielu, wielu innych. Jeżeli często podróżujesz i miewasz problemy z odnalezieniem bankomatów, pobierz aplikację eBankomaty. eBankomaty to niezwykle prosta (i brzydka) aplikacja, która pokaże nam położenie bankomatów w naszej okolicy. Wyszukiwać możemy na dwa sposoby. Pierwszym z nich jest nasza lokalizacja. O ile wcześniej z tą opcją były spore problemy, o tyle od najnowszej aktualizacji, poprawnie pokazuje bankomaty w okolicach naszego położenia. Druga z możliwości to wpisanie ręcznie miasta, dla którego chcemy uzyskać wyniki. Są one prezentowane na mapie oraz w formie listy. Ten drugi sposób jest mocno niepraktyczny. W większych miastach bankomatów są setki, a my nie mamy żadnej możliwości sortowania tej listy. Pozostaje jedynie żmudne przewijanie w celu odnalezienia pobliskiej ulicy, lub znajomo brzmiącej nazwy.  Jak już wspomniałem aplikacja wygląda okropnie. Ja wiem, że w wielu przypadkach ważniejsze jest jak coś działa, a nie jak wygląda, ale naprawdę korzystanie z eBankomaty nie jest miłym doznaniem. Interfejs nie sprawia problemów, ale głównie dzięki bardzo znikomej ilości oferowanych opcji i możliwości. Mam nadzieję, że autor popracuje nad tym elementem, bo to co najważniejsze działa dobrze. Miałem problem z oceną tej aplikacji. Z jednej strony swoje kluczowe zadanie spełnia dobrze. Na kilka testów miast oraz lokalizacji bezbłędni odnajdowała bankomaty. Z drugiej strony wygląd jak i jej możliwości (chociażby wspomniany brak możliwości sortowania listy bankomatów) nie pozwalają na nazwanie tej aplikacji dobrą. Biorąc jednak pod uwagę fakt, że jest darmowa i realnie użyteczna, dostaje mocne 3+. Jeżeli korzystacie z bankomatów sieci Euronet, na pewno nieraz docenicie możliwości tej aplikacji. Windows Phone 7.5: działa, Windows Phone 8: działa, Lumia 610: działa 