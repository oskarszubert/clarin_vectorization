30.08.2013 Sierpień już niemal za nami. Znowu na łamach serwisu pojawiły się dziesiątki znakomitych aplikacji, jeżeli nie mieliście możliwości czytać nas na bieżąco, oto subiektywne podsumowanie najlepszych gier i programów o których pisaliśmy na iOS! Back to School  Może nie jest to aplikacja jako-taka, bowiem mam tu na myśli całe ich zestawienie, ale przygotowana przez Marcina lista rzeczy wartych zainstalowania przed pierwszym września jest godną uwagi i każdy kto na dniach znowu będzie przesiadywał zestawy 45-minutowych sesji w szkolnej ławce, powinien rzucić na nie okiem! Przejdź do wpisu. Clone Camera Pro  Podejść do tematu fotografii mobilnej było już wiele. Dziesiątki filtrów, naklejki, napisy — cuda wianki! Autorzy Clone Camera Pro postawili na klasyczny pomysł z przemieszczaniem obiektów i łączenia kilku ujęć w jedną fotografię. Z całkiem niezłym skutkiem zresztą. Przejdź do wpisu. Flickr  Zostańmy jeszcze chwilę przy temacie zdjęć i przyjrzyjmy się odświeżonej odsłonie Flickr na iOS, która nie bez powodu została aplikacją numer jeden w iPhonie Konrada ;-) Przejdź do wpisu. LEGO Instructions Klocki LEGO — kto ich nie lubi? Sam od dzieciństwa jestem ogromnym miłośnikiem klockowych układanek, a jak wiadomo — stara miłość nie rdzewieje, dlatego bardzo pozytywnie zaskoczyła mnie prawdziwa skarbnica wiedzy pomagająca stworzyć prawdzie cudeńka. Łączy przyjemne z pożytecznym. Przejdź do wpisu. Mixerbox Solidne playlisty na YouTube nie od dziś królują obfitując w znakomitą muzykę. A co powiecie na aplikację, która korzysta z serwisu jak odtwarzacz muzyczny? Taki właśnie jest MixerBox! Przejdź do wpisu. North   South  Wojna secesyjna? Klasyk ze starych komputerów w nowej odsłonie? Tak, to właśnie North South — uwielbiana przez graczy na całym świecie strategia, która doczekała się odświeżonej wersji na urządzeniach mobilnych. Świeżo upieczeni gracze powinni być ukontentowani, zaś stara gwardia może trochę ponarzekać, ale po chwili idzie się przyzwyczaić, także przygotujcie się do walki! Przejdź do wpisu. Magic Jigsaw Puzzles  Puzzle wyrwały mi niegdyś sporo czasu. Układanie grafik złożonych z kilkuset, a nawet kilku tysięcy, elementów potrafi być solidnym wyzwaniem, ale też znakomitą zabawą. Jeśli również tęsknicie za tą zabawą, a nie macie możliwości rozłożyć klasycznych układanek w swoich pomieszczeniach, warto rozważyć tę opcję. Szczególnie, że obrazków mamy do wyboru, do koloru! Przejdź do wpisu. Resume Designer Pro  Pisanie CV to trudna sztuka. Oprócz treści ważna jest również forma, w jakiej takowe podamy — jeżeli nie jesteście mistrzami w programach do grafiki lub składu tekstu, a chcielibyście mieć życiorys trochę bardziej efektowny niż standardowy, wklepany w edytorze tekst, to jest aplikacja dla Was! Przejdź do wpisu. Say Go  Nowe podejście do dyktafonu — tym razem twórcy nie podrzucili nam skomplikowanego narzędzia które zastąpiłoby studio nagraniowe, a prosty, natychmiastowy dostęp do tworzenia notatek głosowych. Tego nam było trzeba! Przejdź do wpisu. Worms 3  Robale nigdy nie poddają się w walce, czego najlepszym dowodem jest kolejna odsłona hitu od Team17 na urządzenia mobilne. Mimo że sam czuję już lekki przesyt, to chyba jestem w mniejszości — co zresztą udowadnia Konrad w swoim tekście. Wciąż zabawne, nieustraszone i sprytne armie robaków czekają na starcia — kto chętny podjąć wyzwanie?! Przejdź do wpisu. Vocabula  Programy do nauki to jedna z ciekawszych kategorii aplikacji, jakie mamy przyjemność testować. Przyjemne z pożytecznym — a jeśli solidnie wykonane, to aż się człowiek rwie do nauki. Vocabula jest jedną z tych produkcji, które z pewnością umilą i ułatwią proces nauki dzięki pełnej automatyzacji… Przejdź do wpisu. 