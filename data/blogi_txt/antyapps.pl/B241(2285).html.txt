22.03.2013 Jestem wybrednym człowiekiem i nie przepadam za traceniem czasu na gry. Zdarzają się jednak takie pozycje przy których nie potrafię przejść obojętnie. Nie zawsze oznacza to całkowite pochłonięcie, ale w większości wypadków potrafi mnie w danej chwili coś specjalnego urzec. Mechanic Panic jest właśnie jedną z takich gier, które dostępne są na telefony z systemem iOS. Przygotowana z myślą o prostej, niekończącej się grywalności może okazać się wciągającym zajęciem na najbliższe dni również dla Ciebie. Ucieczka naszego bohatera zaczyna się od wybuchu w fabryce. Od tej chwili będzie się on wspinał po ścianach, skacząc w górę niczym ninja. Po drodze będzie mógł ratować spadających ludzi. Poza tym nie będzie to łatwe zadanie – co chwilę jego drogę przetnie spadająca winda lub inny niebezpieczny odłamek. Innym razem ta, która pozostała jeszcze sprawa, zabierze go w górę znacznie szybciej. Czasem okaże się, że ściana jest zbyt śliska, a innym razem wysiądzie elektryczność. Nie można również zapomnieć o goniącym nas od dołu pożarze – nie wskazany jest dłuższy postój.  Naszym nieustraszonym mechanikiem sterujemy tylko i wyłącznie poprzez stuknięcie palcem w ekran telefonu. Zbierając doświadczenie, spadające osoby lub inne rzeczy, które pojawią się na ekranie w trakcie grania będziemy nabywać nowych umiejętności. Z kolei za pomocą zebranych monet będziemy mogli losować nagrody. Jeśli ich nam zabraknie – w menu, za niecałego dolara wykupimy ich pokaźną sumę. Mechanic Panic domyślnie posiada świetną muzyczną oprawę, dzięki której możemy wczuć się zwariowaną ucieczkę naszym bohaterem od śmierci. Co więcej, gra pozwala na rywalizację poprzez Game Center. Zawody ze znajomym i zdobywanie dostępnych osiągnieć na pewno urozmaicą nasze kolejne godziny grania. Interesującą możliwością jest również wybranie własnych utworów z biblioteki muzycznej. Twórcy wspominają także, iż aplikacja jest dosyć pamięciożerna, przez co gra może się poprawnie nie włączać. W takim wypadku zaleca się zamknięcie aplikacji działających w tle lub ponowne uruchomienie urządzenia. Mechnic Panic to bardzo prosta i jednocześnie uzależniająca gra, która z pewnością pochłonie kilka dobrych godzin z Twojego życiorysu. 