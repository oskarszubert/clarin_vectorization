22.10.2013 Zdaniem wielu multiplatformowość to klucz do sukcesu w dzisiejszych realiach rynku technologicznego. Rozwiązania i usługi muszą być dostępne na wielu systemach, by użytkownicy mogli z nich korzystać niezależnie od tego, którą z platform wybiorą. Tym śladem podąża wiele komunikatorów, a po wielu latach BlackBerry decyduje się na otwarcie dostępu do swojego Messengera użytkownikom Androida i iOS-a.  BBM znalazł się w Google Play nieco wcześniej aniżeli w App Store, lecz nie oznacza to, że wszyscy chętni będą mogli rozpocząć swoją przygodę z komunikatorem od razu. BlackBerry zdecydowało o utworzeniu listy oczekujących na dostęp do usługi – ja zapisałem się na nią wczoraj późnym wieczorem, a około 3 nad ranem otrzymałem maila o możliwości zalogowania/zarejestrowania się. Jeżeli do tej pory nie korzystaliście z usług BlackBerry i nie posiadacie BlackBerry ID to jego utworzenie będzie niezbędne. Po podaniu podstawowych danych będzie mogli zapoznać się z własnym kodem PIN, który umożliwia otrzymywanie zaproszeń od znajomych. Dodawanie kontaktów może odbyć się także poprzez wysłanie wiadomości SMS, e-maila lub zeskanowanie barcode’a. Moim zdaniem rozwiązaniem z PIN-em jest najszybsze, ale wybór macie niemały. Po tym jak lista kontaktów zostanie zapełniona możemy przejść do prowadzenia rozmów. Ale najpierw przyjrzyjmy się interfejsowi aplikacji. Ten, zachował swoje cechy pomimo obecności na innej platformie niż BlackBerry. Nie należy odbierać tego jako wady, ponieważ bardzo fajnie taki wygląd komponuje się z iOS7. Chciałbym zwrócić też uwagę, że BlackBerry zadbało o wykorzystanie nowego wyglądu klawiatury w kolorze czarnym – małe, a cieszy.  Nawigacja po aplikacji odbywa się bardzo podobnie do tego jak dzieje się to na BB10. Wysuwane gestem menu z lewej strony zawiera skróty do naszych czatów, listy kontaktów, update’ów od znajomych oraz zaproszeń. Wybranie sekcji „Chat” pozwala nam przeglądanie listy naszych rozmów, listy kontaktów i grup do których przynależymy. Te, umożliwiają nam wymianę wiadomości w zamkniętej społeczności, dzielenie się zdjęciami, listami i tworzenie wydarzeń.  Widok rozmowy nie różni się za bardzo od tego co oferują nam inne komunikatory. BBM pozwala na wysyłanie wiadomości tekstowych, zdjęć oraz notatek głosowych. Bardzo łatwo jest także dodać kolejny kontakt do rozmowy poprzez pierwszy przycisk z lewej na dolnym pasku (znajdujący się nad klawiaturą podczas wprowadzania tekstu). BBM zawiera także pokaźną ilość emotikonek, gdzie każdy powinien znaleźć coś dla siebie. Ciekawie prezentuje się funkcja „Ping”, którą można traktować jako zaczepkę lub wysłanie przypomnienia do rozmówcy np. gdy nie otrzymamy odpowiedzi. Każda wysłana wiadomość może posiadać status doręczonej – gdy dotrze do urządzenia adresata i przeczytanej – gdy druga osoba otworzy rozmowę. Określane są one literkami „D” („delivered”) oraz „R” („read”). Czy BBM to dobra alternatywa dla Facebook Messengera czy Hangoutów? Jeżeli uda Wam się namówić znajomych do instalacji aplikacji na ich smartfonach to nie widzę przeciwskazań, by nie korzystać na co dzień z komunikatora od BlackBerry. Nie mniej brak dostępu do wiadomości z poziomu komputera jest dla mnie sporą wadą, dlatego BBM będzie jak dla mnie na razie ciekawostką, ewentualnie komunikatorem do rozmów z konkretną grupą znajomych. Ogromu Facebooka i użytkowników Gmaila/Google+ będzie ciężko dogonić komukolwiek. 