15.03.2012 Ebooki stają się z dnia na dzień coraz bardziej popularną formą konsumpcji treści. Przybywa nie tylko czytników, ale i księgarń które oferują pozycje w cyfrowej formie. Gdzieś w tym wszystkim są też nasze telefony. Małe urządzenia które dzięki swoim możliwościom również pozwalają korzystać z tej formy lektury. W ich przypadku pomocne mogą się okazać dedykowane aplikacje. Bookviser nie jest jedyną aplikacją tego typu w Marketplace, natomiast mi osobiście najbardziej przypadła do gustu. Pierwszy pozytywny element to oprawa graficzna i UI. Całość wpisano w schemat metro. Wygląda to ładnie i estetycznie, dodatkowo na wiele elementów mamy wpływ. Jedyne czego można się przyczepić to przewijanie książek w poziomie zamiast pionie. A skoro już przy książkach jesteśmy… Kolejnym sporym plusem są możliwości poszerzania naszej biblioteki. Mamy do wyboru: pobieranie ze Skydriva, przeszukiwanie katalogów online, usługę Bookviser oraz możliwość pobrania ręcznego z dowolnego miejsca sieci (np. dropbox). W tym ostatnim trybie zostaje uruchomione okno przeglądarki gdzie dowolnie możemy korzystać z linków kierujących nas do odpowiednich zbiorów. Wybór jest naprawdę spory i w łatwy sposób pozwala przenieść bezę naszych książek na telefon. Wprawdzie w tym aspekcie Freda wydaje się minimalnie lepsza (synchronizacja z Calibre), ale dostępne w Bookviser opcje powinny wystarczyć w wielu przypadkach.  Koleją kluczową kwestią są obsługiwane formaty. Otrzymujemy standardowo: ePub, fb2  i pliki txt. Ponieważ to Windows Phone, każdą książkę możemy przypiąć bezpośrednio do ekranu głównego jako kafelek, otrzymując w ten sposób możliwość szybkiego dostępu do niej. Oczywiście, aplikacja bezproblemowo zapamiętuje na której stronie skończyliśmy daną książkę. Dodatkowo w dowolnym miejscu możemy dodać swoje własne zakładki, otrzymamy do nich dostęp z menu książki. Opcje dostępna z poziomu lektury to kolejny pozytywny aspekt tej aplikacji.  Jest wszystko co potrzebne, dodatkowo w prostej i czytelnej formie.  To co najbardziej przekonało mnie do Bookviser to animacje zmiany strony. Niby zwykły detal, ale nic tak mnie nie drażni we Fredzie jak przydługawa animacja przy każdy przesunięciu palca na bok. Tutaj całość wydaje się być rozwiązana idealnie. Program dobrze radzi sobie również w przypadku grubszych książek, pierwsze ładowanie jest szybkie, a następne nie pozwalają nam odczuć, że książka ma blisko tysiąc stron. W pakiecie otrzymujemy również możliwość pełnej konfiguracji koloru czcionki, tła, rodzaju czcionki, jej wielkości, czy też mocy podświetlenia. Domyślne ustawienia są bardzo wygodne i przyjemne dla oka.  Czego więc brakuje? Na pewno wsparcia dla innych usług książkowych, większej ilości formatów, czy też obsługi audiobooków. Mimo wszystko już teraz otrzymujemy bardzo sprawny i przydatny klient ebooków. Na ekranach 4,3 – 4,7 (Htc Titan) czytanie to czysta przyjemność (oczywiście w skali tego typu ekranów). Program jest darmowy i pozbawiony jakichkolwiek reklam. Możecie go pobrać tutaj. Ocena: 5- 