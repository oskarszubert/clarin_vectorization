03.08.2012 Za Jedz i Pij odpowiada ten sam zespół co za chwaloną wielokrotnie aplikacje pkt.pl. Dane zawarte w aplikacji (a raczej na serwerze) również budują na bazie Polskich Książek Telefonicznych. Dzięki temu otrzymujemy dostęp do wielu firm i usług.  Skoro jednak informacje pochodzą z tego samego źródła, to po co nam dwie aplikacje do ich obsługi? Czy Jedz i Pij posiada dodatkowe funkcje? Nie, a jednak warto go zainstalować. Główna zaletą Jedz i Pij jest to, że oszczędza nam czasu. Już nie musimy wyszukiwać lokali gastronomicznych poprzez wpisywanie dziwnych nazw w wyszukiwarkę. Aplikacja Jedz i Pij sama poleci te firmy, które mieszczą się w tych kryteriach. Wystarczy uruchomić program, a już widzimy najbliższe lokalne, znalezione dla naszej lokalizacji. Oczywiście lokalizację możemy podać ręcznie. Mamy też możliwości przejrzenia podstawowych informacji, strony, przedzwonienia, sprawdzenia godzin otwarcia i innych szczegółów zamieszczonych przez właściciela.  Niestety w porównaniu do aplikacji społecznościowych takich jak Gastronauci, brakuje możliwości rozwoju bazy przez społeczność. Ma to też wpływ na sam opis lokalu. Nie znajdziemy tam opinii klientów czy też informacji o serwowanej kuchni. Dane konkretnego lokalu możemy zapisać w książce telefonicznej oraz udostępnić innym. Styl graficzny oparty na metro jest bardzo intuicyjny i poręczny. Jeżeli ktoś korzystał wcześniej z ptk.pl, bez problemu obsłuży Jedz i Pij. Aplikacja jest darmowa, dlatego każdy z Was sam może ocenić jej przydatność dla swojego regionu. W moich osobistych testach (okolice Warszawy, Warszawska Praga, Białystok),  jeżeli chodzi o bazę lokali wygrywa z Gastronautami. Wersję na iOS znajdziecie tu, na Androida tutaj. Ocena: 4 