12.01.2012 Zazwyczaj cukierkowa grafika kojarzy się z grami dla dzieci. Nie w tym przypadku! Coin Drop jest idealną grą dla każdego przedziału wiekowego. Nie zawiera przemocy, za to wciągającą i niezwykle miłą rozgrywkę. Jak w to się gra? Jak sama nazwa wskazuje, gra polega na opuszczaniu monet. Wystarczy dotknąć ekranu w dowolnym miejscu, wycelować i po puszczeniu palca moneta spadnie z góry. Celowanie ułatwia puszczony z góry snop światła, który wyraźnie wskazuje, gdzie będzie lecieć moneta. Naszym zadaniem jest złapanie badnytów. Są to błękitne monety. Wystarczy, że któraś z upuszonych przez nas styknie się z ową błękitną. Kolejnym celem jest zdobycie jak największej liczby punktów, która przekłada się potem na liczbę gwiazdek. Punkty możemy nabijać w różnoraki sposób. W grze pojawia się wiele dodatkowych elementów. Są tu na przykład kropki, które po zderzeniu zmieniają kolor na inny. Nabicie wszystkich kropek powoduje bonus punktowy i możliwośc kolejnego nabijania. Kropki osiągają maksymalnie trzy kolory. Każdy bonus to spory zastrzyk punktów, który wręcz jest wymagany by zdobyć maksymalną liczbę gwiazdek. Oprócz kropek mamy tutaj także na przykład cegły, które po dwukrotnym uderzeniu pękają. Sa też na przykład banany czy różowe żetony – naszym zadaniem jest zrzucenie ich na dół, bo daje to kolejny zastrzyk punktowy. Całość okraszona jest rewelacyjną oprawą audiowizualną. Mnóstwo przyjemnych dźwięków i podkład muzyczny odpowiedni do środowiska danej planszy. W przypadku poziomów odbywających się w kosmosie, grana jest miła, relaksacyjna muzyka. Super! Czy warto? Jak najbardziej! Jest to najlepsza gra na Androida, w jaką kiedykolwiek grałem. Zakochałem się w niej i zachęcam do instalacji każdego. Jest naprawdę uniwersalna i powinna spodobać się każdemu. Zasadniczo jest dostepna za darmo, ale tylko do 30 poziomów. Dostęp do następnych należy wykupić, jest to jednak nieduży koszt równy około dziesięciu złotym. Naprawdę warto! Warto w tym miejscu dodać, iż za ten tytuł odpowiada studio deweloperskie, które stworzyło takie hity jak Flick Soccer czy Flick Golf. Tę pierwszą recenzowałem na łamach Antyapps.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 