25.07.2012 Choć na pozostałych systemach od niedawna króluje część 7, to mimo wszystko premiera Asphalt 5 w wersji na Windows Phone jest ciekawym wydarzeniem. Po pierwsze dlatego, że to pomimo upływu lat wciąż dobra produkcja. Po drugie, brakuje takich gier na Windows Phone i to bardzo.  Wprawdzie prawie od początku mieliśmy dostęp do gier z serii NFS, ale nie były to tytuły najlepsze dla fanów zwykłych ściganek. Poprzez „zwykłych” rozumiem brak fabularnych udziwnień, które modyfikują tryby gry, wymuszają konkretne działania czy też używanie konkretnego samochodu. Jeżeli chciałeś najzwyczajniej w świecie ścigać się z przeciwnikami, miałeś problem.  W Asphalt 5 dostajemy możliwość ściagnia się jednym z ponad 30 licencjonowanych samochodów. Trasy rozmieszczono na 12 znacząco różniących się od siebie lokacjach, a to wszystko opakowano w parę trybów gry, tak aby każdy znalazł coś dla siebie. Równie szeroki wybór mamy jeżeli chodzi o sterowanie. Naszym pojazdem możemy kierować za pomocą akcelerometra, dotykając boków ekrany czy też za pomocą wirtualnej kierownicy. W każdym z tych trybów sterowanie sprawdza się bardzo dobrze.  Grafika to temat ciężki. Jak na razie mam za sobą jedynie 3 trasy, ale już teraz widać, że jest po prostu dobra. NFS: Hot Pursuit wydaje się być sporo ładniejsze. Zarówno jeżeli chodzi o modele samochodów jak i trasy. Rozumiem że w możliwościach graficznych Windows Phone jest mocno ograniczony, ale wydaje mi się, że mogło być lepiej. Nie jest jednak źle, grafika nie razi, a model rozgrywki sprawia, że szybko o niej zapominamy. Co ważne, gra wczytuje się o wiele szybciej od NFS: Hot Pursuit.  Asphalt 5 wchodzi w skład Xbox Live, tak więc każdy z Was sam może przekonać się o jego możliwościach. W wersji demo otrzymujemy jedną trasę oraz 2 samochody. Gra kusi ceną (jak na kryteria Xbox Live, na Androida jest darmowa:)), w przeciwieństwie do większości innych gier wyścigowych kosztuje jedynie 10,49zł. Znajdziecie ją pod tym linkiem. Aktualizacja: Gra niestety posiada jedną sporą wadę, która umknęła nam przy tej recenzji. W żaden sposób nie wspiera szybkiego przełączania, a nawet aktualizacji NODO. Oznacza to, że jakakolwiek przerwa w grze, chociażby nieumyślne wciśnięcie lupy czy pilna potrzeba odpisania na SMS wyrzuca nas z gry i przy powrocie nakazuje rozpoczynać wszystko od początku. Niestety znając dotychczasowe poczynania Gamelfotu ciężko liczyć na łatkę, która to poprawi. Wielka szkoda. Ocena: 4+ 