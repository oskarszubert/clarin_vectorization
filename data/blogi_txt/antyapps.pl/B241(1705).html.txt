25.07.2012 IM+ to jeden z ciekawszych multikomunikatorów na platformy mobilne. Dostępny jest na większość systemów, a autorzy ciągle dbają o jego aktualizację. Ostatnią docenią bardzo mocno zwłaszcza mieszkańcy naszego kraju. Zespół stojący za IM+ zgodnie z poprzednimi  zapowiedziami dodał obsługę sieci GG. Oczywiście mamy dostęp tylko do podstawowych funkcji, ale jeżeli ktoś używam Gadu Gadu tylko do komunikacji, a IM+ był jego głównym komunikatorem, to teraz wszystko ma w jednej aplikacji. Podczas testów bez problemu została pobrana lista kontaktów. Autorzy pracują też nad dodaniem tej sieci do wersji Android i Windows Phone.  Kolejną niemniej ważną zmianą jest możliwość synchronizacja danych i ustawień IM+ z iCloud. Dzięki temu w prosty sposób będziemy w stanie przenosić nasze ustawienia pomiędzy urządzeniami, bez mozolnego konfigurowania całości za każdym razem. Wprawdzie lepszym rozwiązaniem byłaby kopia na serwerze IM+ (synchronizacja multiplatformowa), ale obecne rozwiązanie i tak jest lepsze niż jego brak. Ostatnią zmianą jest możliwość tworzenia metakontaktów. Jak przystało na multikomunikator, IM+ potrafi nam zaśmiecić listę tymi samymi kontaktami z wielu różnych sieci. Teraz to już nie problem. Więcej o samym komunikatorze, jego możliwościach i wadach przeczytacie w naszej recenzji.  Im+ dostępny jest w wersji płatnej oraz darmowej (bardzo funkcjonalnej i w większości zastosowań wystarczającej). Jeżeli nie mieliście z nim wcześniej styczności polecamy przetestować. Posiada ogromy zbiór sieci, a co najważniejsze nie wymaga wczesniejszego tworzenia specjalnego konta, jak inne multikomunikatory. 