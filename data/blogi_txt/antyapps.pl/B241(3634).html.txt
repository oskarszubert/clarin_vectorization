16.11.2011 Chociaż w Polsce to może nie jest najlepszy przykład. U nas do końca lat osiemdziesiątych niewiele amerykańskiej popkultury się przedostało (ale mieliśmy Załogę G prosto z Japonii!), natomiast po zmianie ustrojowej byliśmy tym zalewani. Dzięki temu doskonale pamiętam z młodzieńczego okresu bajki Hanny Barbery (Flinstonowie? Jetsonowie? Scooby Doo?) czy Wojownicze Żółwie Ninja wcinające pizzę. Jeśli to są klimaty i dla Ciebie nostalgiczne, to warto zainteresować się nadchodzącym Saturday Morning RPG. Naprawdę!  Ten tytuł bowiem stanowić ma sentymentalną podróż w przeszłość pod postacią epizodycznego RPGa. Kolejne odcinki trwać mają około godziny (ale podobno będzie po co do nich wracać!) i zaczną ukazywać się od początku przyszłego roku. Nie zabraknie oczywiście całej masy nawiązań do popkultury tamtych czasów, a także współczesnych gier. Autorzy wspominają o inspiracjach takimi tytułami jak Final Fantasy X, Pokemon, Paper Mario czy Costume Quest. Nie tylko brzmi, ale i wygląda to niesamowicie zachęcająco. Rzućcie okiem na zwiastun – rozmaite nawiązania są aż nadto widoczne, prawda?  [źródło] 