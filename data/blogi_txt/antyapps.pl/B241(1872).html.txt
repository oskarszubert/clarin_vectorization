15.12.2011 Już opisywałem Wam Six Guns, ale to nie ostatni tytuł w klimatach Dzikiego Zachodu, w który będziemy mieli okazję zagrać tej zimy. Jeśli mówi Wam coś nazwa dewelopera American Laser Games, to pewnie już wiecie jaki tytuł wraca. Był w latach dziewięćdziesiątych tak zły, że aż stał się kultowy.  Mad Dog McCree oczywiście. To gra, w której o zgrozo samego grania zbyt wiele nie było – należało tylko w odpowiednim momencie odpowiednio kliknąć myszką i tyle. W związku z tym interfejs przeniesiony na iOS sprawdzi się z pewnością wyśmienicie. Nowy wydawca zapewnia, że port będzie odzwierciedleniem oryginału 1:1, także być może nawet okropna, skompresowana grafika się ostanie. Oby! Dojdzie za to nowy tryb, dla jeszcze mniej zdolnych graczy – czy tym razem wystarczy dotknąć palcem dowolne miejsce na ekranie? Albo może w momentach przełomowych nastąpi pauza, aby móc dokładnie wycelować? Tego jeszcze nie wiadomo, ale gracze dostaną w nim nowe „nagrody” oraz wskaźnik niebezpieczeństwa.  Ponownie ocalić burmistrza i jego córkę ocalimy już 20 grudnia. Będzie gorąco! 