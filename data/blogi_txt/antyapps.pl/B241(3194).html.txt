28.11.2012 Live Wallpapers to bardzo wdzięczny temat. Mimo że sam nie zmieniam mej za często, to od paru ładnych miesięcy takowej używam i bardzo sobie chwalę. Niedawno jeden z autorów żywych tapet podbijających świat odezwał się do nas z prośbą o opis jego dwóch tapet, które cieszą się na świecie szaloną popularnością. Czemu nie — szczególnie, że ta jest w pełni zasłużona?!  Motyw kosmosu cieszy się od kilku miesięcy niesłabnącą popularnością. Sam zresztą w wakacje polecałem Wam paczkę galaktycznych tapet, z której do tej pory zresztą korzystam. Motywy te są stonowane, spokojne i uniwersalne — a przez to, że ciągle coś się dzieje i przy odpowiednich ustawieniach każdorazowo odblokowując ekran widzimy co innego, nie mamy czasu się znudzić. Nie inaczej jest i tutaj: czarne tło, pełne gwiazd które mkną w naszym kierunku. My zaś możemy samodzielnie ustalić ich prędkość, a nawet oglądać je w trybie wielokolorowych. Jeśli zaś uznacie że na czarnym tle wyglądają tandetnie niczym wygaszacz ekranu w starych wersjach systemu Microsoftu, warto dorzucić jakieś kosmicznie odjechane tło. Do wyboru jest kilka motywów, w tym ogromna mgławica, parę galaktyk czy dodatkowe gwiazdy. Tapeta dostępna jest tylko w płatnej wersji, za którą przyjdzie nam zapłacić około 5 złotych.  Tym razem na widelcu motyw życia, czyli pływające po ekranie naszego urządzenia z Androidem plemniki. Tutaj również możemy ustalić prędkość z jaką się poruszają, ich liczebność oraz kolorystykę — zarówno samych „nasionek” jak i tła. Można również zdecydować się na standardowe tło, które jest zmieniającym kolory gradientem — jeżeli więc lubicie niespodzianki, może to okazać się najtrafniejszym wyborem. Tapeta dostępna jest tylko w płatnej wersji, za którą przyjdzie nam zapłacić około 5 złotych. 