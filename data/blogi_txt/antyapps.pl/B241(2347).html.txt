09.11.2011 Saper to gra, przez którą zmarnowałem sporo godzin swojej młodości. Towarzyszyła mi w każdej chwili z Windowsem. Klikanie w poszukiwaniu bomb to wyzwanie, którego raczej nie rozumie dzisiejsza młodzież. Granie w Angry Birds to nic trudnego w porównaniu z planszą 20×20, na której ukryte jest kilkadziesiąt bomb. Microsoft długo kazał sobie czekać na tak świetną produkcję i do tego połączoną z kontem xbox. Minesweeper to produkcja z najwyższej półki z prostą grafiką, ale ogromną grywalnością.  Jak się w to gra? Po uruchomieniu Saper pokazuje tzw. Dashboard, czyli informacje o graczu.  Przesuwając palcem w bok możemy wybrać jeden z dwóch trybów gry – classic albo speed. Bez względu na to, jaki rodzaj rozgrywki postanowimy rozpocząć mamy zawsze do dyspozycji łopatę i flagi. Tym pierwszym narzędziem odkrywamy teren, a drugim oznaczamy gdzie są bomby. Jeśli będziemy chcieli wykopać w miejscu, w którym jest ładunek wybuchowy – gra się skończy. Wybierając tryb Classic nie musimy się nigdzie spieszyć. Warto jednak zakończyć grę jak najszybciej.  Speed to nic innego jak gra na czas. Staramy się znaleźć wszystkie bomby przed upływem czasu. Jeśli tego nie zrobimy wszystkie eksplodują. W momencie, w którym odkryjemy kawałem planszy bez bomb dostaniemy trochę więcej czasu. Tak więc 30 sekund, które mamy na początku na poziomie podstawowym to całkiem sporo.  Żeby gra nie była nudna Microsoft wymyślił kilka tzw. „power-up’ów”, czyli ułatwień. Dostajemy je wraz z doświadczeniem naszego gracza. Im więcej gramy tym więcej będziemy mieli dostępnych dodatków. Auto Flag to dodatek pozwalający zaznaczyć automatycznie jedno pole, na którym znajduje się bomba. Jeśli więc mamy dwa ostatnie podejrzane miejsca to warto go wykorzystać. Jego użycie kosztuje 15 punktów, a punkty zdobywamy w czasie gry. Czy warto? Gra nie jest przeznaczona dla każdego gracza. Jeśli jesteś osobą, która lubi dużo animacji i fajną grafikę to na Minesweeper się zawiedziesz. Jeśli jednak szukasz prostej i wciągającej gry oraz chciałbyś za darmo dołożyć sobie kilka punktów G do konta xbox to śmiało ściągaj ten tytuł. Gra Minesweeper jest dostępna za darmo w Windows Phone Marketplace. 