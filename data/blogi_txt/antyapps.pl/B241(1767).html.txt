07.06.2012 Do meczu otwarcia tegorocznych mistrzostw Europy odbywających się w Polsce i Ukrainie został już tylko jeden dzień. Skąd czerpać aktualne informacje? Gdzie szukać tabeli wyników będąc poza domem? Dopełnieniem każdego, prawdziwego kibica będą oczywiście dedykowane aplikacje na smartfony. Dziś przyjrzymy się tym, przygotowanym z myślą o iOS.  Po wpisaniu frazy EURO 2012 w AppStore zostaniemy wręcz zasypani propozycjami. Apple przygotowało nawet kolekcję programów dedykowanych europejskim mistrzostwom. Co wybrać? Odpowiedź na to pytanie, mam nadzieję pomoże wam znaleźć moje dzisiejsze porównanie. UEFA EURO 2012 – Oficjalna aplikacja UEFA i Orange. Oficjalna aplikacja sygnowana logo UEFA została przygotowana przez samego organizatora przy współpracy z developerami mobilnej sieci Orange. To dobrze przygotowane źródło informacji o tegorocznych mistrzostwach, ale także wiele dodatkowych fajerwerków. Strona główna programu, to zbiór najważniejszych wiadomości o EURO. Znajdziemy tam 5 ostatnio opublikowanych informacji dotyczących tegorocznych mistrzostw. Tuż pod nimi – informacja o nadchodzących spotkaniach. O każdym z nich możemy wyświetlić więcej informacji po naciśnięciu szarej strzałki tuż pod każdą pozycją.  W menu programu, duży wybór. Przeglądniemy wszystkie mecze, składy grających drużyn, wiadomości i zdjęcia, materiały video, połączymy się z oficjalną społecznością, a nawet zrobimy zdjęcie, na które później możemy nałożyć wyjątkowe, piłkarskie akcenty. Z pomocą aplikacji, zmienimy także naszą tapetę, poznamy wskazówki podczas podróży po Polsce i Ukrainie, a ponadto przeglądniemy przewodnik po miastach-gospodarzach. Aplikacja jest kompatybilna z ekranem Retina, a sam jej design jest nowoczesny i estetyczny. Mało piłkarskiego „polotu” ma natomiast ikona programu, która nie specjalnie przypadła mi do gustu. Program jest bezpłatny i znajdziecie go w AppStore. Carlsberg – Kto postawi następną kolejkę?  Właściciel oficjalnego piwa tegorocznych mistrzostw, także przygotował aplikację, która ma wspomóc kibiców. Program sygnowany logo Carlsberga zacznę jednak opisywać o rażącego minusa. Uruchamiając program można poczuć się zagubionym. Sam interfejs jest w języku polskim, a znaczna część zawartości jest przygotowana już po angielsku. To bardzo duży minus biorąc pod uwagę, że to właśnie Polacy są gospodarzami tegorocznej, piłkarskiej fety.  Strona główna, to informacje o zbliżających się rozgrywkach oraz ogólna tabela wyników. To co bardzo mi się spodobało, to szczegółowe rozwinięcie poszczególnych spotkań. Znajdziemy tam informację o grających składach, przeglądniemy statystyki, materiały video, czy też przeczytamy meczowy raport. Istnieje także opcja podglądania wyników na żywo, która będzie wyjątkowo gdy nie będziemy mieć możliwości obejrzenia meczu na żywo bądź w strefie kibica lub na tradycyjnym telewizorze. Na drugiej zakładce – najważniejsze wiadomości. Tutaj wszystkie newsy są niestety po angielsku, zatem jeżeli ktoś nie jest z tym językiem za pan brat, będzie to raczej zakładka zbędna. Dalej znajdziemy materiały video oraz kartę Carlsberga dzięki której zagłosujemy na zawodnika meczu a także zagramy w quiz ze znajomymi by wyłonić osobę, która jako następna postawi kolejkę złocistego piwa. Te treści dostępne są także w języku angielskim. Ostatni ekran – Więcej – to dodatkowe elementy jak ustawienia, składy drużyn czy statystyki. Choć program jest całkiem estetyczny, w moim odczuciu mało przemyślany. Pomijam już fakt językowego mixu. Interfejs nie jest wyjątkowo intuicyjny, a chwilami jesteśmy wręcz przygnieceni ilością informacji i opcji do wyboru. Aplikacja jest bezpłatna i znajdziecie ją w AppStore. Oficjalna aplikacja Biało-Czerwoni EURO 2012! Kolejny program to aplikacja autorstwa studia SubZeroApps. Firmowana jako oficjalna aplikacja biało-czerwonych nie specjalnie zachwyca już od wejścia. Pierwsza strona programu, to skład naszej drużyny i możliwość odkrycia informacji o każdym zawodniku. Niestety wygląda to po prostu słabo od strony graficznej, przez co wcale nie zachęca do głębszego przeglądania.  Kolejna karta Euro 2012 to informacje o wszystkich drużynach biorących udział w mistrzostwach. Niestety szczegóły dostępne są tylko w płatnej wersji PRO, za którą będziemy musieli wyłożyć najmniejszą stawkę w AppStore – 0,79€. Dalej mamy informacje o nadchodzących spotkaniach oraz tabele wyników. Jest także kalendarz spotkań, jednak to ponownie opcja dostępna jedynie w wersji płatnej. Do w zasadzie nie wielkiej funkcjonalności należy dodać niekompatybilność niektórych grafik z ekranem Retina, a to niestety powoduje, że cały program wygląda po prostu brzydko. A prawdę mówiąc, on jest po prostu mało estetyczny. Wersję bezpłatną znajdziecie w AppStore. Druga część testu aplikacji na EURO 2012 już dziś, po godzinie 20:00. 