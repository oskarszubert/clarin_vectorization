08.03.2012 700 milionów pobrań wcześniejszych części Angry Birds powoduje, że na ptaki w kosmosie czekają wszyscy ludzie na ziemi. Na szczęście to już niedługo, bo magiczne stworzenia trafią do sprzedaży na iOSie czy Androidzie już 22 marca! Nawet NASA będzie grać w Angry Birds 22 marca.   Cała prezentacja jest o tyle ciekawa, że wyjaśnia unikalne zależności wagi, grawitacji i zależności od innych planet. No i przy okazji możecie popatrzeć w jakich warunkach Rovio testowało grę. Jak Peter Vesterbacka tłumaczy: „Staraliśmy się skupić na każdym detalu projektowania Angry Birds, żeby zbudować specjalne przeżycie dla naszych fanów” zaraz potem dodając: „Wierzę, że udało nam się z Angry Birds: Space, szczególnie, że chcieliśmy stworzyć coś unikalnego w związku z premierą gry. NASA była perfekcyjnym partnerem dla naszego projektu i nie możemy się doczekać kolejnej okazji, żeby stworzyć więcej edukacyjnych doświadczeń.” Angry Birds wystartują jednocześnie na iPhonie, iPadzie, Androidzie, Macu oraz PC. W samej grze znajdziemy na razie tylko 60 plansz, ale oczywiście zgodnie z tradycją nowe zestawy będą wydawane w darmowych aktualizacjach, choć część z nich będzie dostępna poprzez mikropłatności. Ze względu na to, że całość gry dzieje się w kosmosie to dostaniemy mieszankę zadań – od szybkich zagadek opartych o prędkość światła po plansze „bez grawitacji” będące bardziej logicznymi puzzlami. Oczywiście na koniec zostawiono sobie informację o nowych ptakach, supermocach oraz studniach grawitacyjnych, które będą nam służyć do robienia trudnych trickowych strzałów. Nie wiem, jak Wy, ale ja nie mogę się doczekać premiery. Byle do 22 marca! 