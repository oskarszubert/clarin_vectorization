09.10.2013 Obecnie żaden, nawet najbardziej budżetowe smartfony nie może obyć się bez aparatu. Topowe modele uczyniły z niego główny oręż walki z konkurencją. W naszych kieszeniach spoczywają coraz lepsze sprzęty, których zdjęcia zbliżają się do tych robionych przez zwykłe aparaty cyfrowe. Jednak samo zdjęcie to nie wszystko, czasem liczy się też forma w jakie je opakujemy. Dzięki odpowiednim aplikacjom, możemy znacznie poprawić efekt naszej pracy. Phototag jest jedną z takich aplikacji. Bazując na 4 głównych schematach (w drodze są kolejne) pozwala zamienić każde zdjęć w ciekawą kartkę. Wspomniane wcześniej schematy to: miejsca, pogoda, jedzenie i dziecko. Wybierając jeden z nich otrzymujemy na ekranie informacje dopasowane do tematyki. Przykładowo gdy wybierzemy miejsce, na zdjęciu pojawią się informacje o kraju, mieście a także ulicy bądź lokalu w którym się znajdujemy. Dodatkowo każda z nich ma kilka trybów prezentowania tych informacji. Wspomniane już miejsca mają ich 5. Informacje na poszczególnych szablonach możemy dodatkowo edytować wpisują nowe dane. Możliwości takich kombinacji jest naprawdę sporo. Co ważne, szablony są dopasowane do poszczególnych kategorii. Te przypisane do jedzenia, będą zupełnie inne od tych przypisanych do dziecka. Każdy z nich ma swój własny styl i różni się nie tylko zajmowany miejscem i formą, ale też przesłaniem. Autorzy bardzo dobrze je zaprojektowali, czekam na kolejne. Gdy już zrobimy zdjęcie i dodamy do niego odpowiedni motyw możemy przejść do menu jego udostępniania jak i edycji. Dostępne jest kilkanaście filtrów, które pozwolą nam upiększyć całość.  Kilka zdań należy się funkcjom udostępniania. Jest ich sporo. Po pierwsze Phototag wspiera własne ustawienia na najpopularniejszych serwisów społecznościowych. Z poziomu aplikacji możemy je skonfigurować, aby później mieć łatwy dostęp. Program pozwala też na wykorzystanie systemowej listy aplikacji do udostępniania, dzięki czemu efekt naszej pracy możemy wysłać mailem, bądź też przesłać do innej aplikacji. Jedna z nich doczekała się nawet oddzielnej opcji w menu, a mowa o 6tag, czyli najpopularniejszym kliencie Instagrama na Windows Phone. Warto udać się także do opcji gdzie znajdziemy bardziej szczegółowe ustawienia odnośnie prywatności, czy też takie drobiazgi jak dźwięk aparatu i znak wodny. Interfejs programu utrzymano w stylu metro, a nawigacja po nim to czysta przyjemność. Większość czynności wykonujemy za pomocą gestów. Niestety Phototag zawodzi w kwestii stabilności. Kilkukrotnie próby wyłączenia lampy, czy też zrobienia zdjęcia wyrzucały mnie z aplikacji. Pomimo tych wad, zabawa Phototag była bardzo przyjemna. Aplikacja zaskakuje jakością wykonania i dobrze przemyślanymi opcjami. Autor udostępnił to wszystko za darmo, a program jest ciągle rozwijany. Jeżeli zdjęcia są nieodłączoną częścią Waszego smartfona, koniecznie pobierzcie na niego Phototag. Niestety z jego dobrodziejstw mogą skorzystać jedynie posiadacze Windows Phone 8. 