07.12.2011 Endomondo to najlepsze narzędzia na Androida służące jako asystent treningowy dla praktycznie dowolnego sportu związanego z przemieszczaniem się typu jeżdżenie na rowerze, bieganie, a nawet spacerowanie. Aplikacja jest oferowana w dwóch wersjach – darmowej i płatnej. Cena tej drugiej była do tej pory zaporowa i na zakup decydowali się ludzie, którzy trenują regularnie. Obecnie cena wersji pro została zmieniona na… 10 centów. Promocja trwa jednak tylko dziś! Niedawno Google ogłosił, iż łączna liczba pobrań aplikacji z Android Marketu przekroczyła 10 miliardów. Z tej okazji postanowił zorganizować promocję polegającą na tym, że przez 10 kolejnych dni 10 najlepszych aplikacji będzie dostępnych za jedyne 10 centów. Wybrany program będzie dostępny w promocyjnej cenie przez 24 godziny. Jedną z aplikacji, które wyróżnił Google, jest Endomondo i to właśnie dziś można zdobyć je za grosze. Taka okazja może się nie powtórzyć, dlatego zachęcam do pobierania wszystkich, którzy chociażby myślą o tym, by w przyszłości rozpocząć treningi jakiegokolwiek sportu. Do tej pory wersja Pro kosztowała z tego co pamiętam około 10 złotych, więc różnica jest spora i chyba nikomu nie żal jest tych trzydziestu kilku groszy :) Wersja płatna jest wzbogacona między innymi o takie funkcje jak beat yourself, czyli możliwość zmierzenia się ze sobą samym, z poprzednim najlepszym wynikiem na danej trasie, ustawianie celów czasowych, ustawienie celów kalorycznych, czyli trening będzie trwał dopóki nie spalimy konkretnej liczby kalorii. Aplikacja jest dostępna do kupienia tutaj. 