24.07.2013 Przygodówki to jeden z moich ulubionych gatunków. Od lat mówi się wśród tzw. „hardkorowców” o jego śmierci, jednak patrząc na pozycje które możemy znaleźć w mobilnych sklepach z aplikacjami mam wątpliwości, czy aby nie jest to lekka przesada. Bo mimo napływu sporej ilości portów klasyków z innych platform, można tam znaleźć również świeże, warte uwagi, produkcje. Zapraszam do pierwszego zestawienia najlepszych gier przygodówych!  1112 — klimatyczna, nieco psychodeliczna, produkcja, w której musimy zmierzyć się z efektami kilku godzin życia, z których nic nie pamiętamy. Tajemniczy klient, handel antykami, krew w pokoju hotelowym — wszystko to okraszone solidną porcją łamigłówek i przepięknymi widokami. Niestety gra wydawana jest w epizodach, a na czwarty przychodzi nam wyjątkowo długo czekać… Przejdź do wpisu.  Broken Sword: Director’s Cut — tytuł ten doczekał się niezliczonej liczby portów i nie ma co się oszukiwać — jej odsłona na iOS to jedna z najbardziej dopracowanych wersji. Z pełnym udźwiękowieniem i dodanymi sekwencjami, gdzie na dotykowym ekranie musimy raz jeszcze rozwikłać zagadkę tajemniczego moderdstwa w paryskiej kawiarni. Droga to pełna niebezpieczeństw i nieoczekiwanych zwrotów akcji, jednak jeśli się zablokujecie to nie ma się czym martwić — zaimplementowany system podpowiedzi ma szansę nam pomóc. Przejdź do wpisu. Leisure Suit Larry: Reloaded — Tytuł, który z pewnością nie będzie obcy starym wyjadaczom, doczekał się w tym roku sfinansowanej na Kickstarterze odświeżonej wersji. 40-letni prawiczek powraca w pełnej humoru i nielogicznych zagadek produkcji… Przejdź do wpisu.  Nightmares from the Deep — dość ciekawa i wyróżniająca się na tle reszty zestawienia pozycja od rodzimego studia. Mniej tutaj faktycznych przygód (choć te również są), więcej kombinowania z poszukiwaniem przedmiotów. Ale mimo wszystko nie umniejsza to samej zabawie jak i wykonaniu, gdzie zadbano o wszystkie, nawet najdrobniejsze szczegóły… Przejdź do wpisu.  Phoenix Wright Trilogy — znakomita seria będąca czymś na wzór „symulatora prawnika”. Potyczki w sądzie jeszcze nigdy nie były tak ekscentryczne, ale hej! Nasi klienci na nas liczą, nie ma na co czekać — czas zebrać dowody i pokazać prokuratorom gdzie raki zimują. Jeśli nie mieliście okazji zazpoznać się z tytułami na przenośnej konsolce Nintendo, to lepszej okazji już prawdopodobnie nie będzie! Przejdź do wpisu.  Syberia — kultowa przygodówka która przed laty podbiła serca PCtowcow powróciła w wielkim stylu. Ze sterowaniem dostosowanym do panelów dotykowych po raz kolejny będziemy usiłowali sfinalizować zakup fabryki mechanicznych zabawek. W tym celu znowu zmuszeni będziemy udać się w poszukiwania Hansa, jedynego spadkobiercy po zamordowanej właścicielce — Annie Voralberg — do Rosji. Z jakim skutkiem? Gra dostępna jest na urządzenia z iOS za darmo. Jest to jednak demo, za odblokowanie całości przyjdzie nam zapłacić 4,49 euro.  The Great Fusion — ogromne zaskoczenie. Piękna, rysowana gra przygodowa opowiadająca o perypetiach spłukanego naukowca, który w 2022 roku próbuje przetrwać. Po tym jak został wyrzucony z pracy popadł w długi i musi sobie jakoś radzić. Pomysłów jest wiele, czy któryś uda się zrealizować? To zależy tylko od Waszej inwencji. Masa zagadek okraszona dość… podwórkowym humorem, ale mimo wszystko rzecz warta uwagi :) Przejdź do wpisu.  Yesterday — ostatnia w zestawieniu klasyczna przygodówka typu wskaż-i-kliknij. W mieście regularnie giną bezdomni, którymi absolutnie nikt się nie interesuje. Do czasu. Pracownicy pewnej organizacji pomagającej im przetrwać biorą sprawy w swoje ręce. Czy mimo wielu pustych tropów uda się w końcu odnaleźć sprawców? Klimatu grze odmówić nie można. Dla starych wyjadaczy całość może okazać się zbyt łatwa, ale to kolejna produkcja, obok której nie wypada przejść obojętnie… Przejdź do wpisu. 