04.10.2011 Infinity Blade nie tylko świetnie sprzedało się na iPhonie i iPadzie pozwalając zarobić producentom miliony dolarów, ale pokazało także jak dobrze mogą wyglądać gry na smartfonach. Na dzisiejszej konferencji Apple na scenie pojawił się Mike Capps z Epic aby zapowiedzieć sequel ich megahitu. Infinity Blade 2 nadchodzi. Gra została pokazana na pierwszym zwiastunie do zobaczenia poniżej i zapewniono, że najwyższą jakość w idealnie płynnej formie umożliwi wyłącznie iPhone 4S, pod którego tytuł jest optymalizowany. Premierę przewidziano na 1 grudnia, ale nie znamy jeszcze ceny. Pierwsza część debiutowała w okolicach 5 euro, teraz może być podobnie.  A co nowego w środku? Przede wszystkim bronie, style walki, lokacje, przeciwnicy… Czyli wszystkie mniej istotne rzeczy, na ile zmianie ulegnie rozgrywka – tego jeszcze tak naprawdę nie wiadomo. 