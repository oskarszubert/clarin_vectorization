30.07.2012 Zapewne większość z naszych czytelników zna podstawowe numery alarmowe, takie jak 997, 999 czy uniwersalne 112. Jednak poza nimi jest jeszcze sporo innych, które mogą okazać się przydatne zwłaszcza w sezonie wakacyjnym.  Aby mieć je wszystkie pod ręką wystarczy pobrać aplikację AlarmCallsPoland.  Zadanie aplikacji jest proste: w szybki i czytelny sposób zapewnić nam dostęp do niezbędnych numerów alarmowych. Poszczególne służby podzielono na kafelki z podpisami i odpowiednimi grafikami. Aby zadzwonić pod wybrany numer wystarcza tylko 2 kliknięcia, kafelek oraz potwierdzenie chęci wykonania połączenia. I to właściwie tyle jeżeli chodzi o aplikację. Swoją rolę spełnia dobrze, ale czegoś jednak brakuje. Szkoda, że nie mamy możliwości przypięcia konkretnych numerów jako kafelków, czy też mechanizmu dodawania ich do książki adresowej.  Przydatny mógłby być również krótki opis w jakich sytuacjach dane służby mogą nam pomóc. Przykładowo kto wie, kiedy wzywamy pogotowie ciepłownicze?  Interfejs metro choć ładny, ogranicza ilość wyświetlanych numerów do czterech i zmusza do wertowania stron w celu poszukiwania tego konkretnego. Za minus można też uznać umieszczenie nr 999, 998, 997, które to zastąpione zostały wspólnym numerem ratunkowym 112. Aplikacja waży niewiele, jest darmowa i nie zawiera reklam. Dlatego jeżeli nie posiadacie numerów alarmowych wksiążce warto ją zainstalować. Nigdy nie wiadomo kiedy zdarzy się nagła sytuacja, a wtedy lepiej nie tracić czasu na wyszukiwanie nr w sieci. Ocena: 4- 