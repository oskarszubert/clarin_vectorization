19.04.2012 Niedawno moje spazmy osiągnęły poziom krytyczny przez w koło powielane pomysły, odgrzewane kotlety, których w Google Play od zatrzęsienia, przez które to muszę się przebijać. Prawie codziennie. Przestałem łkać, kiedy skacząc od aplikacji do aplikacji trafiłem na Let’s Create! Pottery. W moim życiu recenzenta jest teraz hossa, bo oto trafiam na kolejny taki tytuł – świetny, innowacyjny i pieszczący mój gust estetyki. Cytus to świetna gra muzyczna. Całość można porównać do takiego Guitar Hero, gdyż po prostu w odpowiednim momencie, w rytm muzyki, musimy dokonywać określonych czynności. O ile w tamtym hicie znanym z konsol polegało to na szarpaniu za wirtualną strunę, o tyle tutaj jest znacznie ciekawiej.   Łapiemy za poszczególne guziczki, przeciągamy je na boki, odrysowujemy ich ścieżkę oraz robimy z nimi wiele innych, fajnych rzeczy. Wszystko dzieje się w akompaniamencie pięknej, nowoczesnej muzyki oraz ferii barw (moje ulubione określenie). Twórcy wiedzą, jaki hit stworzyli i nie bez przyczyny przy starcie gry znajduje się sugestia dotycząca założenia słuchawek. W tych gra się o niebo lepiej, bo odtwarzają dźwięki zazwyczaj znacznie lepiej niż wbudowany w telefon głośnik, a poza tym możemy w pełni wyczuć stereofoniczny dźwięk. Gra jest genialna i jeśli tylko lubicie takie ciekawostki, po prostu spróbujcie. Jest dostępna w Google Play za darmo. Oceniam ją na piątkę z minusem. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 