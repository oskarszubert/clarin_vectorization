02.05.2012 Jakiś czas temu opisywałem na łamach AntyApps program Lama. Mówiliście wtedy, że jest wiele innych, które są tak samo ciekawe i fajne. Ktoś polecił Profile Scheduler, którym dziś się zajmę, bo naprawdę warto.   Profile Scheduler działa bardzo podobnie do wcześniej opisywanej aplikacji LAMA, i tak jak tam profile aktywować można za pomocą lokalizacji, kalendarza, tego czy podłączamy słuchawki, zasilania, poziomu baterii, bluetooth, a nawet po odliczeniu jakiegoś czasu. Opcji jest więc sporo i zmiany profili pozwalają na zmianę prawie wszystkiego. Dodatkowo ciekawą opcją jest możliwość dodania kontaktów na listę, przez co nawet jeśli telefon będzie miał ustawiony tryb wyciszony, telefon z podanego numeru wywoła głośny dzwonek. Co jest fajne – kontakt z developerem jest bardzo dobry i ten zwraca uwagę na to, co proponują użytkownicy. Między innymi dlatego na swojej stronie internetowej umieszcza wiele pomocnych informacji związanych z aplikacją. Znajdziemy tam na przykład plan rozwijania aplikacji z nowymi opcjami, które ma zamiar umieścić i rozbudowany changelog. Ciekawostką jest fakt, że wersja darmowa oferuje prawie wszystkie opcje wersji płatnej. Jedyną znaczącą różnicą są pojawiające się reklamy w wersji darmowej. Developer zachęca jednak do kupna wersji +, ponieważ dochód z reklam wynosi 1USD/1 dzień, więc prawie tyle co nic. Profile Scheduler dostępny jest w Google Play za darmo, ale jeśli chcemy podziękować za program, to możemy kupić Profile Scheduler+ za 10zł, który pozbawiony jest reklam. 