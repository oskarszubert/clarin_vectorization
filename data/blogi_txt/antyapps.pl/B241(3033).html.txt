29.09.2012 Tak zwane free runnery, czyli gry w których biegniemy bez końca przed siebie poprzez wygenerowane losowo korytarze, to jeden z najpopularniejszych gatunków gier na urządzenia mobilne. Dziś zestawienie pięciu najciekawszych, moim zdaniem produkcji, w których tylko, albo i aż, biegniemy przed siebie. Cechą wspólną wszystkich powyższych produkcji są dość uciążliwe mikropłatności, bez użycia których pozostaje nam tylko wiele godzin grindu, co dla wielu może być odstraszające. Z drugiej strony nie ma w nich żadnego celu, no może poza pobiciem rekordu naszych znajomych w tych tytułach, gdzie zaimplementowane zostały wtyczki społecznościowe, to sama przyjemność i zajęcie się podczas krótszych i dłuższych momentów w których mamy szansę się czymś zająć. Po prawdzie każda z nich różni się tylko oprawą i ewentualnie power-upami, choć i te często się pokrywają. Przyjrzyjmy się zatem w czym możemy wybierać! Agent Dash: Kipiąca humorem gra, w której ślizgamy się, skaczemy i poruszamy w prawą i lewą stronę — czyli standardowo, jak we wszystkich opisywanych w tym zestawieniu produkcjach. Produkcję charakteryzuje dość wysoki poziom trudności (plansze naprawdę potrafią dać nam w kość), zróżnicowane środowiska w których to gnamy przed siebie i… kosmiczne wymagania sprzętowe. Agent Dash bowiem potrafi przyciąć nawet na jednych z najlepszych na rynku sprzętach. Nasza recenzja / Google Play / AppStore Running Fred: Jedyna produkcja która wyróżnia się na tle pozostałych w zestawieniu już na pierwszy rzut oka, bowiem w tym wypadku biegniemy trzymając nasz tablet/smartfon… poziomo. Produkcję Dedalord charakteryzuje nieco inne podejście do tematu, bo tu nie dość że biegniemy, to jeszcze możemy liczyć na zróżnicowane poziomy które różnią się nie tylko teksturami, ale i stawianymi przed nami wyzwaniami. Poza tym to kolejny kawał wyśmienitego free-runnera, prawdopodobnie jednego z najlepszych dostępnych. Google Play / AppStore Subway Surfers:  Skoro nie bycie agentem, ani nawet ucieczka przed tajemniczymi stworami, to może ucieczka przed Strażą Ochrony Kolei do Was przemówi? Starannie ozdobione korytarze, skoki i mazanie sprejem po pociągach dają naprawdę duuużo frajdy. Nasza recenzja / Google Play / AppStore Temple Run:  Temple Run przenosi nas do tajemniczego świata rodem z filmów o Indianie Jonesie, gdzie nasi bohaterowie kradną tajemniczą statuetkę i rozpoczynają niekończący się bieg przed siebie. Droga nie będzie usłana różami, co najwyżej wyrwami. Śliczna grafika, magiczny klimat i pewna magia, która niestety nie jest domeną wszystkich produkcji. Zdecydowanie mój faworyt przy którym spędziłem najwięcej czasu i kiedy zdarza mi się jeszcze w wolnych chwilach biegać przed siebie, to właśnie tu. Nasza recenzja / Google Play / AppStore Temple Run — Brave:  W tym tekście wszystkie gry są identyczne, ale tutaj nawet tytuł pokrywa się z powyższym. Disney i Pixar postanowili wyciągnąć ze swojej produkcji jak najwięcej, przez co nie zabrakło również gry z Nieustraszoną. Uważam że robiona była na szybko i brakuje jej tego dopracowania, które charakteryzuje poprzednika. To prawda, biegamy znanymi z kinowych ekranów postaciami przez malowniczy las, ale sama zmiana scenerii to za mało, szczególnie kiedy w grze co rusz wychodzą bugi. Wraz z aktualizacjami jest ich coraz mniej, ale jednak niesmak pozostaje. Ale dla miłośników postaci, jak mniemam, pozycja obowiązkowa. Uwaga, gra przez najbliższe godziny dostępna jest jeszcze w promocyjnej cenie 25 centów na platformie Google! Nasza recenzja / Google Play / AppStore 