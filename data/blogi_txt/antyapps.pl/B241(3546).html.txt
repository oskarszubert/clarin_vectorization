05.12.2012 Na łamach AntyApps wielokrotnie opisywaliśmy gry z rodziny Tower Defense dostępne na Windows Phone. Powstał nawet mały ranking. Fani tego gatunku mają w czym wybierać, zwłaszcza jeżeli lubią różne udziwnienia i i nietypowe elementy rozgrywki. Co jednak gdy chcemy zagrać w bardziej klasyczną odmianę? Warto sięgnąć po River Pirates. Wspomniany brak udziwnień to jej największa zaleta jak i wada. Gatunek Tower Defense należy do moich ulubionych i tak jak zazwyczaj szukam ciekawych pomysłów i rozwiązań, które tchną powiew świeżość w skostniałe mechanizmy, tak też czasem mam już przesyt zmian. Wtedy sięgam właśnie po River Pirates. I muszę przyznać, że gra swoją rolę spełnia znakomicie.  Grać możemy na jednej  8 map. Ich scenografia jest bardzo podobna, różnią się jedynie trasą po której poruszają się jednostki przeciwnika. Jak nazwa gry wskazuje są to piraci, a nam przyjdzie zabezpiecza koryta rzek. Jest to jeden z tych Tower Defense gdzie trasa jest dokładnie wyznaczona. Jako ciekawostkę warto dodać, że grę możemy toczyć na paru planszach jednocześnie. Jeżeli nie skończymy jej na planszy nr 2 nic nie stoi na przeszkodzie by rozpocząć nową na planszy nr 5, a potem wrócić do poprzedniej.  Walczyć będziemy 5 rodzajami wież. Każda z możliwością ulepszeń i wręcz klasycznym podziałem ról. Jak na grę tego typu nie jest to mało, tym bardziej, że poziomów ulepszeń jest kilka. Graficznie River Pirates nie zachwyca. Poziom poszczególnych elementów jak i tła jest po prostu dobry. Razi mała różnorodność plansz, przeciwników i elementów otoczenia. Jednak dzięki temu gra działa płynnie nawet przy sporej ilości wież, na słabszych urządzeniach z Windows Phone. Jeżeli lubisz gatunek Tower Defense i czasami tęsknisz za klasycznymi rozwiązaniami, przy River Pirates spędzisz sporo miłych chwil. Gra dostępna jest w wersji darmowej oraz płatnej. Za 3,49zł pozbędziecie się reklam. Czy warto kupić, nie wiem, natomiast darmowa zasługuje na to by poświęcić jej trochę czasu. Gra działa na urządzeniach z Windows Phone 7,5 oraz 8. 