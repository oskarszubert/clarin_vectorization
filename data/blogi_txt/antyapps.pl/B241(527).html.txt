04.01.2012 Z reguły biorę się za rozbudowane gry na iOSie, bo uważam, że takie produkcje najbardziej warto promować. Z drugiej strony człowiek od czasu do czasu zamiast uruchamiania czegoś, co pochłonie go na długie godziny ma ochotę na chwilę wytchnienia. Nawet intensywnego, ale jednak takiego, który błyskawicznie wyciągnie go z szarej rzeczywistości. Na mnie tak działa Boost 2.  Tym razem zaczniemy nietypowo – od prezentacji rozgrywki. To wystarczy do wyjaśnienia, dlaczego polecam tę grę.  Tak, to w zasadzie wszystko co ona oferuje. Proste czasówki lub tryb przetrwania, w którym musimy po prostu dojechać, jak najdalej przy okazji omijając sześciany pojawiające się na drodze. Jest w tym jednak pewien geniusz projektu, bo teoretycznie najlepiej jest omijać te pasy przyspieszające, ale wtedy nie jesteśmy odporni na te przypadkowe uderzenia w kolorowe przeszkody. Innymi słowy musimy ryzykować, a im lepiej nam idzie tym bardziej takiego zabezpieczenia potrzebujemy. W pewnym momencie gra na tyle szaleje, że pojawiają się nawet kwadraty przemieszczające się po rurze, co jeszcze bardziej utrudnia zabawę. Nie powiedziałbym, żeby Boost 2 było proste, ale o to w niej chodzi. Wpadamy szybko na jedną, dwie, trzy czy też piętnaście szybkich partii i za chwilę już możemy wrócić do świata rzeczywistego. Musicie tylko uważać na szybko zmieniające się tła. Można od tego odrobinkę zwariować, ja po dłuższej partii, gdy odłożyłem telefon miałem nadal przed oczyma uciekające kolorowe tory. Wspomnę jeszcze, że w tle przygrywa nam przyjemny elektroniczny kawałek, dobrze wpasowujący się dynamiką w to, co robimy. Jeśli jednak taka muzyka Wam nie odpowiada to gra bez problemu pozwala na ustawienie piosenki, którą mamy na telefonie.  Czy warto? 1.59 Euro to już jest ta wyższa półka, więc trudno mi jednoznacznie powiedzieć, że tak powinniście wszyscy Boost 2. To specyficzna gra i dla specyficznej grupy osób będzie rewelacyjna. Mi bardzo podeszła i wiem, że zostanie u mnie na telefonie na długo i wiele miesięcy później nadal będę ją odpalał. Jeśli jednak wiecie, że taka stylistyka i ten rodzaj zabawy Wam nie odpowiada to nie ma sensu próbować, Boost 2 nie zrewolucjonizuje Waszych poglądów. PS Nie próbowałem na tablecie, ale spodziewam się, że przez samo trzymanie będzie trudniej grać. Ja wybieram jednak telefon w tej sytuacji. Link do aplikacji (wersja uniwersalna). 