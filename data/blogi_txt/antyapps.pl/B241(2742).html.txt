16.05.2012 Lubię Firefoksa. Była to moja pierwsza przeglądarka po Internet Explorerze, a po przesiadce na Linuksa – przez długi czas jedyna. W pewnym momencie Fundacja trochę się zapomniała i z mojej ulubionej przeglądarki pozostał ociężały kawałek softu. Twórcy w obliczu konkurencji zakasali jednak rękawy i jest coraz lepiej – nie tylko na desktopy, ale również na smartfony. Przede wszystkim mobilny Firefox dobrze wygląda. Design i przejrzystość interfejsu aplikacji ma dla mnie kluczowe znacznie. Jestem w tej kwestii bezwzględny i potrafię porzucić aplikację już na starcie, kiedy wygląd czy też jej działanie pozostawiają zbyt wiele do życzenia. Jest tu zatem sporo cieni, dużo zaokrągleń, renderowane strony wydają się być „smooth”, podobnie jak przewijanie. To jednak czasami zawodzi i widać wyraźne zacięcia. Nie chodzi o tymczasowe spowolnienie przewijania, a o typowe zacięcie. Na ułamek sekundy zatrzymuje się, a następnie kontynuuje dalej. Nie wygląda to najlepiej, ale jest to wersja beta, więc jestem w stanie wybaczyć to twórcom licząc, iż zostanie to dopracowane w przyszłości. Sami twórcy twierdzą, iż Nowości w Becie mobilnego Firefoksa to między innymi nowy wygląd współgrający z interfejsem użytkownika Androida. Trudno mi to stwierdzić. Aplikacja ma bowiem swój własny design czy układ kolorów. Na pewno wygląd jest dopracowany i cieszy oko. Podobnie trudno mi potwierdzić informacje o poprawieniu wydajności i szybkości działania. Zasadniczo na moim HTC Evo 3D wszystko działa szybko :) Dlatego tutaj prośba do Was – przetestujcie nową betę i dajcie znać w komentarzach, jak się sprawuje u Was. Idąc dalej, mobilny Firefox posiada obsługę add-onów, wtyczek, ale również synchronizacji znanej z desktopowej wersji przeglądarki. Co więcej możemy usłyszeć od Fundacji? Najnowsza Beta wykorzystuje akcelerację sprzętową w celu zwiększenia wydajności wyświetlania witryn, zdjęć czy działania gier. Podczas testowania wersji Beta mogą pojawić się utrudnienia. W przypadku wystąpienia awarii lub niewłaściwego działania strony internetowej prosimy o zgłaszanie błędów. A więc do dzieła! Program dostępny jest do pobrania dla każdego.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 