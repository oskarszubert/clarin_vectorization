10.01.2012 Minęły już święta, jesteśmy praktycznie w środku zimy, a jednak śniegu u nas nie widać. Możemy posiłkować się w takim przypadku grami związanymi ze sportami zimowymi. Zrecenzuję dla Was trzy tytuły, z których każdy dotyczyć będzie innej dyscypliny sportowej. Na pierwszy ogień idzie Ski Jump Giants, w której wcielamy się w rolę skoczka narciarskiego. Jak w to się gra? Oczekiwałem od gry zbyt dużo. Pamiętam lata świetności Adama Małysza, kiedy pojawiało się od zatrzęsienia gier związanych ze skokami narciarskimi. To było kilka czy nawet dziesięć lat temu, a jednak gry te oferowały znacznie większe pole manewru graczowi w trakcie skoków. W tym przypadku skoki są rutynowe i nie sprawiają takiej przyjemności. Tuż przed samym skokiem łapiemy dobry wiatr. W lewym górnym rogu widzimy pasek, po którym przesuwa się wskaźnik. Naszym celem jest wyjście z progru, kiedy wskaźnik będzie jak najbliżej środka paska. Nie jest to akurat takie banalne, bo wskaźnik skacze po pasku, a nie przewija się z taką samą prędkością od jednej strony do drugiej, jak w grach NBA, gdzie wykonujemy rzuty wolne. Dalszy wpływ na skok to wyskok. W odpowiednim momencie musimy nacisnąć na ekran, żeby odpowiednio dobrze wyskoczyć. Niestety już w trakcie lotu nie mamy zbyt dużego wpływu na przebieg gry. Spodziewałem się konieczności łapania pionu za pomocą położenia smartfona, czyli sterowania przy pomocy grawitacji, jednak nic takiego nie ma tu miejsca. Przy lądowaniu powinniśmy jedynie ponownie nacisnąć ekran, żeby zdobyć lepsze noty. Cały ten proces opisuje nam na samym początku gry odpowiedni samouczek. Czy warto? Gra do rewelacyjnych nie należy. Poza tym pomimo tego, że teoretycznie jest darmowa, by uzyskać dostęp do innych opcji niż sam trening, musimy zalogować się do Ski Jump Giants za pomocą Facebooka. Z drugiej jednak strony w grze nie doświadczymy żadnych reklam. Jeśli lubicie skoki narciarskie, spróbujcie tego tytułu. Jeśli ten sport jest Wam obojętny, a szukacie po prostu dobrej gry, dzięki której poczujecie zimę, czekajcie na kolejne części recenzji.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 