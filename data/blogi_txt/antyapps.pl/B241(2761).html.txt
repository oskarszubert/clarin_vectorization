13.08.2012 Pomimo iż na pełniejsze informacje przyjdzie nam jeszcze poczekać, to już teraz zespół 11 bit studios wypuścił garść informacji o swoich nowych tytułach. Wszystkie wyglądają pięknie i prezentują ciekawe podejście do klasycznych gatunków. Zdecydowanie jest na co czekać.  Anomaly Korea kontynuacja Anomaly Warzone Earth. Po tytule możemy zgadywać gdzie tym razem przyjdzie nam prowadzić działania wojenne. Jak przystało na kontynuację zapewne otrzymamy nowe jednostki i zdolności. Zagorzali fani części pierwszej mogą pobawić się w szukanie różnić i nowości na już dostępnych obrazkach z gry.  Funky Smugglers budzi we mnie skojarzenia z Fruit Ninja i tradycyjnymi celowniczkami. Jako celnik na lotnisku, będziemy musieli w bardzo szybki sposób reagować na niebezpieczne przedmioty wykryte za pomocą skanera. Zapowiada się bardzo ciekawa zręcznościówka w stylu szalonych lat 70.  Sleepwalker’s Journey ostatnia z zapowiedzianych gier to pięknie ilustrowana gra zręcznościowo-logiczna. Nasz cel jest prosty, musimy pomóc lunatykowi w dotarciu do łóżka. Jak tego dokonamy. Zapewne otrzymamy możliwość dodawania elementów, usuwania przeszkód i modyfikacji już obecnych ścieżek lub też, wpływ na to jak porusza się nasz lunatyk.  Anomaly Korea zapowiedziano w wersji na iOS (iPhon i iPad) oraz Android, w pozostałe zagramy na iOS, Androidzie, PC i komputerach Mac. Gdy tylko będzie wiadomo coś więcej o powyższych tytułach na pewno o tym napiszemy. 