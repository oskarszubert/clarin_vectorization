13.05.2013 Pocket to świetna usługa. Pozwala nam kontrolować i archiwizować ciekawe treści pomiędzy wieloma różnymi urządzeniami. Niestety, użytkownicy Windows Phone nie mogą w pełni doświadczyć wszystkich jego zaleta. I nie jest to spowodowane jedynie brakiem oficjalnej aplikacji, ale przede wszystkim ograniczeniami systemu. WiPhocket choć tego nie zmienia, znacznie umila korzystanie z serwisu. Niestety tym co najbardziej doskwiera w Windows Phone to brak wsparcia dla tego typu usług z poziomu systemowego IE10. Wystarczyłoby otwarcie api dla developerów aplikacji trzecich, które pozwoliłoby dopisać się do przeglądarkowego menu udostępniania. Niestety, trzeba sobie radzić inaczej i WiPhocket robi to całkiem nieźle. Po pierwsze daje nam dostęp do konta wraz z zapamiętanymi tam informacjami. Pozwala na ich czytanie zarówno w widoku artykułu jak i strony www. Zwłaszcza ten pierwszy znacznie ułatwia lekturę.  Niestety przełączanie pomiędzy nimi potrafi zablokować aplikację, w efekcie czego nie będzie możliwy powrót do listy artykułów. WiPhocket pozwala nam także na dodawanie linków, wraz z tagami. I na tym jego możliwości praktycznie się kończą. Mocną stroną aplikacji jest dobre pierwsze wrażenie. Niestety dość szybko traci na intensywności. Program choć ładny, posiada kilka drobnych niedoróbek które potrafią mocno irytować, zwłaszcza gdy często korzystamy z aplikacji. Przykład? Odświeżanie listy artykułów. Zamiast na dolnej belce, tak dobrze znanej użytkownik Windows Phone (autor całkowicie z niej zrezygnował) musimy każdorazowo klikać w przycisk Home umieszczony u góry ekranu i wybierać odpowiednią opcję. Podobnie irytująca jest potrzeba każdorazowego kliknięcia w przycisk gdy chcemy zamknąć nowo otwarte okno. Inne aplikacje przyzwyczaiły mnie do tego, że wystarczy dotknąć przestrzeni poza tym oknem, w WiPhocket muszę wędrować aż do samego przycisku, ewentualnie użyć strzałki cofnij. Niestety, ta nie zawsze działa. Animacje które z początku wydają się ładne z czasem męczą coraz bardziej swoją długością. Szkoda że nie można ich wyłączyć. Jak już wspomniałem, autor zrezygnował z dolnego menu. Przydałoby się umieścić tak klawisz odświeżania, dodania linku czy też wyszukiwarki. Znacznie ułatwiłoby to nawigację po programie WiPhocket nie jest aplikacją złą. Interfejs jest naprawdę ładny, jednak odbiega od tego do czego przyzwyczaiły nas Windows Phone. Wydaje się być mieszanką rozwiązań z metro/moder i Androidowych interfejsów. Gdyby całość przebudować, odchudzić z animacji, dodać dolną belkę z najpotrzebniejszymi opcjami, nawigację gestami, byłaby aplikacja prawie idealna. Na chwilę obecną jest dostateczny plus. Bo wygląd to nie wszystko. WiPhocket dostępny jest za darmo. Jest to ostatnia wersja dostępna na systemy Windows Phone 7.X. 