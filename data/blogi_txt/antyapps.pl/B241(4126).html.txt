27.06.2012 Tablica.pl udowadnia, że aplikacje dedykowane są czasem najlepszy rozwiązaniem dla portali i serwisów. Choć wielu uważa je za niepotrzebne twory (wszak dobra wersja mobilna powinna wystarczyć) to jednak długo jeszcze ich użyteczność będzie większa, niż w przypadku specjalnie przygotowanych stron.  Czym jest tablica.pl? Oddajmy głos jej autorom: Tablica.pl (dawniej Szerlok.pl) to darmowe ogłoszenia lokalne. Szybko znajdziesz tu ciekawe ogłoszenia i łatwo skontaktujesz się z ogłoszeniodawcą. Na Tablica.pl czeka na Ciebie praca, mieszkania, pokoje, samochody używane. Jeśli chcesz coś sprzedać – w prosty sposób dodasz bezpłatne ogłoszenia. Chcesz coś kupić – tutaj znajdziesz ciekawe okazje, taniej niż w sklepie. A wszystkie te ogłoszenia za darmo i bez zakładania konta. Sprzedawaj po sąsiedzku na Tablica.pl    Jak przystało na aplikację od grupy allegro, cechuje ją dobre wykonanie i spora użyteczność. Widać, że osoby odpowiedzialne ze tablica.pl znają specyfikę portalu, wiedzą co jest na nim istotne. Korzysta się z tego o wiele lepiej, niż wersji mobilnej serwisu. W łatwy sposób przejrzymy ogłoszenia z najbliższej okolicy dodamy własne, czy też skontaktujemy się ze sprzedawcą.  Dzięki logowaniu mamy dostęp do swego konta. Tablica.pl w wersji mobilnej posiada wszelkie niezbędne opcje, w dużej mierze perfekcyjnie rozlokowane. Właściwie nie ma momentu w których użytkownik zastawiałby się dłużnej „gdzie znajdę tę opcję”, albo „do czego to służy”.  Wprawdzie ikonka ludzika w prawym górnym rogu budzi skojarzenia z informacją, a nie miejscem logowania, ale jest to jedyny mankament związany z UI. Warto dodać, że aplikacja wspiera powiadomienia PUSH. Jeżeli aktywnie korzystacie z tablica.pl zapraszam do pobrania aplikacji. Wersję na Androida znajdziecie tutaj, aplikacja jest też dostępna na systemy iOS. Oczywiście w obu przypadkach za darmo. Ocena: 5 