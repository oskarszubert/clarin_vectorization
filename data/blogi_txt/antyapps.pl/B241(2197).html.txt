24.02.2012 Po ciężkim dniu pracy czy też kolejnej ścince z szefem po powrocie do domu każdy chciałby odreagować. Okładanie swoich współlokatorów nie jest najlepszym pomysłem, zamiast tego proponuję demolkę w Ceramic Destroyer :) Kilka różnych rodzajów bomb, którymi strzelamy w figury ceramiczne. Jak w to się gra? Zasady gry są proste. Naszym zadaniem jest strzelanie z procy bombami w kierunku figury. Te przyjmują przeróżne postacie – od motyla, po logo Androida, aż do konika morskiego. Bomb jest kilka rodzajów i każda oprócz różnego wyglądu, cechuje się także innymi właściwościami. Niektóre bomby zaczepiają się w figurze haczykami i eksplodują na jej powierzchni, inne potrafią wniknąć w jej strukturę, jeszcze innymi możemy manipulować podczas lotu. Pierwsze użycie danego typu bomby zawsze poprzedzone jest krótką infografiką – wszystko jest zatem podane na tacy i nie musimy się głowić. Im większą część figury uda nam się zbić, tym więcej gwiazdek za dany level dostajemy. Minimum to zbicie 90 procent. Zmiecienie z ekranu całego obiektu daje natomiast trzy gwiazdki. Samych leveli jest natomiast 120.  Przed wypuszczeniem bomby możemy ją jeszcze zmienić na następną w kolejności w zasobniku. Liczba bomb jest oczywiście ograniczona, ale na niektórych planszach wewnątrz figury kryją się zapasowe sztuki. Czy warto? Jak najbardziej. Jest to prosta gra, w której możemy demolować przeróżne obiekty, nie robiąc przy tym krzywdy nikomu :) Gra jest dostępna do pobrania za darmo. Zachęcam do spróbowania – jest to jedna z najlepiej ocenianych gier w Android Markecie. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 