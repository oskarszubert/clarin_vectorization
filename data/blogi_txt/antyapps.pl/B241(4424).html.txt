13.02.2013 Pomysł na zorganizowanie takiego wydarzenia narodził się rok temu podczas przygotowań do konferencji Generation Mobile 2012. Wtedy też rozdano nagrody dla najciekawszych aplikacji mobilnych roku 20011. Sama forma konkursu nie do końca zaspakajała nasze ambicje, efektem czego w tym roku przedstawiamy Wam AppAward. Mamy nadzieję, że już na stałe wpisze się on w kalendarz ważnych imprez branżowych i stanie się ciekawym miejscem do promowania swoich aplikacji, dla wszystkich mobilnych deweloperów. Sam konkurs podzielono na 3 etapy. Pierwszy kluczowy, czyli zgłaszanie aplikacji mija 28 lutego. Po nim nastąpi etap głosowania. Odbędzie się ono na dwóch polach. Swoje głosy oddadzą zarówno użytkownicy jak i grupa ekspertów, tak więc każda zakwalifikowana aplikacja będzie miała szansę na dwie nagrody: internatuów oraz jury. Zwycięskie aplikacje nagrodzimy podczas podczas tegorocznego Genertion Mobile. Podobnie jak rok temu konkurs dotyczy trzech systemów mobilnych: iOS, Android oraz Windows Phone.   Więcej o samych zasadach i Appaward możecie przeczytać na oficjalnej stronie. Tam zgłosicie swoje aplikacje do konkursu, przejrzycie już dodane. Zachęcamy, zasady są naprawdę proste i klarowne. 