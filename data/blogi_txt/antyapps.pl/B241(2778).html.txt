26.09.2013 Aktualizacja tak hitowej aplikacji jak Instagram nie mogła przejść niezauważona – nowy, delikatnie zmieniony interfejs jest już w rękach użytkowników. Zespół odpowiedzialny za aplikację uważa, że został wykonany kawał dobrej roboty i tłumaczy dlaczego niezdecydowano się na odświeżenie ikony aplikacji, która krótko mówiąc niezbyt dobrze komponuje się z resztą systemu.  Spłaszczenie to najczęściej powtarzany zabieg w przypadku aktualizacji aplikacji, które przygotowywane są z myślą o iOS7. I w tym przypadku obyło się bez niespodzianek, ponieważ Instagram nie zdecydował się na jakiekolwiek zmiany w funkcjonalności aplikacji – nadal niedostępny jest gest „pociągnij i puść” do odświeżania strumienia i niewspierane są filmy „slo mo” (zwolnione tempo) na iPhonie 5S.   To co się nie zmieniło to także ikona – ta pozostała dokładnie taka sama jaka była. Nijak ma się ona do tego co przygotowało Apple w iOS7, lecz Instagram zdaje sobie nic z tego nie robić. Argumentowane jest to równie wielką sympatią wobec ikony, która uważana jest za równie dobrą co w dniu jej powstania. Skupiono się przede wszystkim na tym, by obcowanie z aplikacją stało się jeszcze bardziej angażujące.   Aplikacja stała się w moim odczuciu zbyt jasna – niestety przejmowanie przez deweloperów trendów od projektantów Apple nie zawsze kończy się tak jak powinno. Najlepszym przykładem jest nowy Evernote, dlatego cieszę się że tutaj nie doczekaliśmy się podobnych kombinacji. Nowy Instagram nie jest lepszy, ani gorszy – jest nieco inny. Źródło zdjęcia. 