23.01.2014 Recenzja, którą właśnie czytasz jest rezultatem długo trwających, ale niestety nie zakończonych pełnym powodzeniem, poszukiwań w AppStore gry mobilnej o tematyce surfingu. Mimo przetestowania kilku produkcji o tej tematyce nie natrafiłem na taką, którą warto byłoby Wam przybliżyć. Nie ma jednak tego złego – podczas poszukiwań udało mi się natrafić na całkiem przyjemny tytuł w całości poświęcony kitesurfingowi. Kitesurfing to młodszy brat surfingu. Różni się od niego między innymi zupełnie inną deską oraz wykorzystaniem latawca napędzanego siłą wiatru. Cechy wspólne? Przemieszczanie się na desce z dużą prędkością po zbiornikach wodnych:)  Kite Surfer należy do kategorii runnerów. Tym razem nie biegniemy jednak, a płyniemy. W praktyce (mowa tu oczywiście o grze, a nie realnym uprawianiu tych sportów) dużej różnicy nie ma. W Kite Surfer, podobnie jak w klasycznym runnerze poruszamy się przed siebie od czasu do czasu skręcając i podskakując. Kontrola nad naszym bohaterem ogranicza się do wspomnianych podskoków oraz pochyleń, w momencie gdy konieczne staje się przepłyniecie pod jedną z licznych przeszkód. Trasa podzielona została na trzy tory, na których z dużą częstotliwością pojawiają się przeszkody – skałki, skrzynki, wysepki. W zależności od preferencji możemy omijać je za pomocą wychyleń tabletu w odpowiednim kierunku lub intuicyjnych gestów. Sterowanie jako całość jest proste do opanowania i już po kilkudziesięciu sekundach wszystkie czynności wykonujemy całkowicie automatycznie.  Cechą, która odróżnia Kite Surfer od całej masy innych runnerów jest otoczenie. Wysepki, krystalicznie przejrzysta woda i egzotyczna roślinnoś prezentują się bardzo przyjemnie i stanowią miłą odmianę względem tego, co większość z nas może aktualnie zobaczyć za oknem. Gra dostępna jest za darmo w wersji uniwersalnej przeznaczonej na iPhone’a oraz iPada. 