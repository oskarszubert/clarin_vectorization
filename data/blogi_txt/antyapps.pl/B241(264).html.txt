01.10.2012 W tym miesiącu wybór tylko paru tytułów okazał się wyjątkowo trudny. Wrzesień przyniósł dla użytkowników Windows Phone sporo ciekawych aplikacji, z każdej dziedziny, a przecież recenzji poddawaliśmy nie tylko te nowe. Zapraszamy do zestawienia. Nokia Reading – nasza recenzja Ciekawe połączenie, niestety tylko dla klientów Nokii. W jednej aplikacji otrzymujemy solidnie wykonany czytników ebooków połącz z naszym dyskiem SkyDrive (a dla niektórych krajów także ze sklepem) oraz RSS-em. Tak więc w jednym miejscu możemy zebrać naszą czytelniczą aktywność na smartfonie. Zarówno wykonanie jak i ui stoją na wysokim poziomie, pasuje do stylu metro i zostały dopasowane do pozostałych aplikacji od Nokii. Nokia Reading jest dostępny oczywiście za darmo i bez reklam.  Contre Jour – nasza recenzja Grając w Contre Jour ma się poczucie obcowania z małym dziełem sztuki. Tymi słowami podsumowałem oprawę tej niezwykłej gry. Choć trzon jej zabawy nie odbiega zbytnio od mobilnych standardów (gra zręcznościowo-logiczna, plansze oceniane w skali 3 gwiazdek itp.), to całość ma w sobie coś wyjątkowego. Wersja na Windows Phone wzbogacono o nowe plansze, a stare są czasem inaczej rozmieszczone.  Contre Jour posiada też bardzo klimatyczne demo, które pozwoli Wam poczuć magię i klimat tego tytułu. Pobierzcie, a sami się o tym przekonacie.   Przepisy.pl – nasza recenzja Aplikacja która zamienia nasz telefon w bardzo praktyczną książkę kucharską. Jej interfejs sprawia, że bez problemu znajdziemy przepis odpowiedni do okazji, a szczegółowe opisy pomogą przygotować potrawy nawet osobom, które na co dzień niezbyt często zaglądają do kuchni. Dzięki dobrym możliwość wyszukiwania, dodatkowym mini-programom (przelicznik itp.) przepisy.pl bez problemu bije sporą część standardowych książek kucharskich. Jeżeli choć trochę lubicie gotowanie, ta aplikacja powinna być w waszych zbiorach.  Crimson Dragon: Side Story – nasza recenzja Jedna z największych pojemnościowo gier na Windows Phone. W toku rozrywki nie do końca to widać, ale gra potrafi zaskoczyć dobrą grafiką. Mnogość broni, zdolności, sposobów strzelania oraz wariacji plansz (bo tych jest tylko 5) sprawiają, że zabawy wystarcza na wiele, wiele godzin. Niewątpliwym atutem tego tytułu jest też jego cena. Crimson Dragon: Side Story kupimy za 3,49zł. Gra posiada też elementy mikropłatności, ale doskonale można się bawić i bez nich. Analytics for Windows Phone – nasza recenzja Choć na Windows Phone brakuje oficjalnych aplikacji do narzędzi Googla, to pozostali developerzy starają się te braki naprawić. Jedną z najbardziej przydatnych z perspektywy osoby, która prowadzi bloga, stronę, jest Google Analytics. Dzięki Analytics for Windows Phone mamy dostęp do naszych statystyk i danych zawsze pod ręką, w naszym telefonie. Sam interfejs choć dopasowany do stylu metro, wymaga pewnej wprawy i obycia. Jednak po paru uruchomieniach nie powinien mieć przed nami tajemnic. Aplikacja jest darmowa i pozbawiona reklam.  Bloomberg - nasza recenzja Moim zdaniem jedna z najładniejszych, jeżeli nie najładniejsza z obecnie dostępnych aplikacji na Windows Phone. Niestety znowu, jedynie dla klientów Nokii. Aplikacja obsługuje serwis biznesowy Bloomberg, ale jej możliwość bardzo mocno odbiegają od tego co znamy z innych programów tego typu. Mobilny Bloomberg stara się wykorzystać prawie wszystkie możliwość, na które pozwala mu Windows Phon, przy tym działa szybko i stabilnie. Warto pobrać i przetestować nawet jeżeli zagadnienia biznesowe nas nie interesują. Zobaczycie wtedy jak może wyglądać dobra aplikacja na Windows Phone.  iTaxi - nasza recenzja Na Windows Phone odnajdziecie wiele aplikacji do wspomagania zamawiania taksówek, ale najbardziej nietypową z nich wszystkich jest iTaxi. Aplikacja nie jest zwykłym pośrednikiem, bazą numerów taksówek. Stoi za nią cały system łączący nas z przewoźnikiem, dzięki czemu w łatwy sposób możemy zamówić taksówkę bez wykonywania telefon, śledzić ją i sprawdzać bardzo dokładne informacje odnośnie cen i przejazdów. Niestety ma to też swoje wady, program jest przydatny głównie dla mieszkańców kilku miast w naszym kraju, najbardziej w Warszawie.  IM+ - nasza recenzja IM+ nie jest aplikacją nową. Ten multikomunikator towarzyszy Windows Phone prawie od początku. Natomiast z miesiącem wrzesień otrzymał bardzo istotną aktualizację, która dodała mu obsługę sieci GaduGadu. Co więcej IM+ robi to lepiej niż oficjalny klient, jest pozbawiony większość jego wad, działa nieporównywalnie stabilniej. Dodatkowo wspiera wiele innych sieci. Jeżeli potrzebujecie dobrego komunikatora na Windows Phone, to tylko IM+ 