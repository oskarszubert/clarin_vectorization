13.03.2012 Australijski oddział sił powietrznych wpadł na bardzo oryginalny pomysł promocji swojego departamentu. Otóż od kilku dni w AppStore możemy znaleźć darmową grę – Paper Baron – aplikacja umożliwia lot papierowym samolocikiem w specjalnie przygotowanym papierowym mieście. Brzmi ciekawie? Dalej jest jeszcze lepiej. Paper Baron to aplikacja, która pomoże nam cofnąć się w czasie do czasów, kiedy jedną z największych rozrywek było składanie papierowych samolocików i ściganie się z kolegami na szkolnym korytarzu. Cóż, pewnie w wielu szkołach samolotowe orgiami nadal święci triumfy, co jednak zrobić kiedy już wyrośliśmy z tego typu rozrywek? Wtedy właśnie sięgamy po Paper Baron. Głównym zadaniem w grze jest pokonanie jak najdłuższego dystansu papierowym samolotem. Nie jest to oczywiście takie proste, ponieważ musimy omijać czekające na nas przeszkody oraz dbać o dobre położenie naszej „maszyny”. Warto także zbierać dodatkową energię, która w kryzysowym momencie wzmocni nasz lot i pozwoli na przemierzenie kolejnych metrów.  Gra na terenie Polski oferuje dwa tryby rozgrywki – wolny oraz lokalny – i to właśnie ten drugi dostarcza najwięcej dobrej zabawy. Dzięki auto- lokalizacji, gra namierza nasze położenie, a następnie przetwarza pobraną mapę. Program tworzy nowe miasto i po kilku sekundach nasz samolot przemierza sąsiednie ulice. Nie jest to oczywiście idealne odwzorowanie, ale liczba budynków i terenów nie zabudowanych mniej więcej się zgadza. Po podróży możemy sprawdzić na mapie jak daleko udało nam się dolecieć. Aplikacja ma także swoje minusy. Aby spróbować się zmierzyć z przeszkodami postawionymi w innej części miasta, musielibyśmy się tam fizycznie znajdować. Nici zatem z porównania naszych wyników z przyjaciółmi mieszkającymi kilka ulic dalej, jednak jeżeli mamy w swoim otoczeniu sąsiadów, którzy są także fanami iRozrywki – ranking stoi otworem. Z tego względu, nie spróbujemy także swoich sił latając ulicami Sydney czy Melbourne, które mogą się pochwalić realnym odwzorowaniem mapy gry. Gdyby komuś jednak bardzo zależało – zapraszam do Australii :).  Gra jest bezpłatna i możecie ją pobrać stąd. 