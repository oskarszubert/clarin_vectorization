25.01.2012 SliceIt! to naprawdę interesująca gra. Miała jednak jedną wadę. Była przeładowana różnymi komunikatami, a na dodatek jej design sugerował, że jest to raczej gra dla dzieci. Szkoda, bo pomysł był przedni i aż prosił się o zastosowanie w produkcji dla starszych graczy… Tak też się stało – Cut and Slice to ten sam pomysł co SliceIt!, jednak w bardziej dojrzałej oprawie graficznej.  Jak w to się gra? Zasady gry są proste. Z faktury wycinana jest figura. Im dalszy poziom, tym figura jest bardziej skomplikowana. Naszym zadaniem jest rozcięcie tej figury na podaną liczbę części z jedną uwagą – poszczególne części powinny zajmować taką samą powierzchnię. Z powodu tego jednego szczegółu gra po kilku pierwszych poziomach staje się trudna i poziom trudności wciąż rośnie. Jest to gra logiczna. W podświadomości musimy na szybko wykonać obliczenia, które pozwolą podzielić nam figurę na równe części pod kątem zajmowanej powierzchni. Zadanie to momentami jest naprawdę trudne, a im części będą bardziej zbliżone do siebie, tym więcej gwiazdek za dany level zdobywamy. Zatem gra nie kończy się po przejściu wszystkich poziomów, gdyż wyniki można piłować. Sterowanie odbywać się może zarówno za pomocą jednego palca, jak i dwóch w trybie multitouch. Ten drugi jest trudniejszy. Czy warto? W Cut and Slice zaimplementowano jeden z lepszych pomysłów na grę logiczną i wyszło to całkiem nieźle! Poziomów jest sporo, dzięki czemu gra wciąga na wiele godzin. Oprócz tego możemy także piłować swoje wyniki, co powoduje, że żywot gry się przedłuża. Gdyby było mało, to wszystko jest dostępne za darmo. Zachęcam do instalacji. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 