24.05.2012 Będzie krótko acz treściwie o aplikacji, która uratowała mój telefon. Dlaczego? Otóż dzięki uprzejmości firmy HTC otrzymałem telefon HTC Sensation, który służy teraz jako główne narzędzie do testowania aplikacji. Jednak od samego początku miałem z nim problem. W najlepszym wypadku 4 godziny na baterii i ani minuty dłużej. Brzmi jak dramat, prawda? Na szczęście aplikacja Watchdog pomogła mi zlokalizować problem. Watchdog to program z rodziny taskillerów, ale nie do końca. Większość tego typu aplikacji zabija po prostu aplikacje i ich procesy – to nie zawsze służy dobrze telefonowi, ale to temat na długi, bardzo długi wpis. W każdym razie – watchdog nie zabija procesów z automatu ale informuje użytkownika, która aplikacja lub który proces zjada za dużo procesora i powinniśmy  z nim coś zrobić. Tak też było w moim wypadku – Watchdog bezbłędnie wskazał na problemowy proces i jedyne co mi potem pozostało to jakoś go zlikwidować. Po wszystkim bateria w telefonie wytrzymuje tygodnie bez ładowania! Czy warto? Zdecydowanie bardziej warto zainstalować Watchdoga niż jakieś taskkillery, które mogą nieźle namieszać w systemie. Dodatkowo – Watchdog w wersji pozwalającej na swobodne używanie go jest za darmo, a za około 11zł możemy zainstalować wersję bez reklam i z paroma udogodnieniami. Nie czekajcie więc i dajcie swojemu telefonowi troszeczkę odetchnąć. :) 