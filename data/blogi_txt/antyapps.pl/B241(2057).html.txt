08.05.2012 Dzielenie się obrazkami, klipami, cytatami i innymi rzeczami – czy to naprawdę aż tak ważna funkcja dla codziennego użytkownika smartfona? Dziwi mnie, że obok wielu wielkich serwisów tego typu, jak na przykład Tumblr czy Soup, powstają kolejne, które z mojego punktu widzenia nie oferują wiele więcej. Czy jest na takie aplikacje realne zapotrzebowanie, czy to próba wstrzelenia się w jakiś mniej określony trend z chęcią zarobku? Piękna aplikacja. Rewelacyjnie wygląda, naprawdę. Delikatny, szary kolor z wyraźnie wyróżniającymi, ale nie rażącymi w oczy kolorowymi wstawkami. Te symbolizują takie akcje jak dodanie do obserwowanych czy zawarcie danych „kulekcji” (kullections) w ulubionych. Serwis oferuje feed z nowymi postami, kulekcjami (kolekcje postów), w których zawarte są zdjęcia czy cytaty. Mamy zakładkę odpowiadającą za wyszukiwanie nowych treści, możemy przeglądać również swoją własną aktywność, a także dodawać własne treści. Wszystko super, tylko po co? Serwisów tego typu jest od groma. Jeśli ten różni się jedynie tym, że wymyślił nowe słowo na folder ze zdjęciami, to ja dziękuję bardzo za takie innowacje. A co Wy sądzicie o tej aplikacji? Jest dostępna do pobrania za darmo, więc spróbujcie i dajcie znać.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 