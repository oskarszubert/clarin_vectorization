17.01.2012 Kolejne dwa tygodnie minęły nam błyskawicznie, ale niestety od poprzedniego zestawienia niewiele się zmieniło. Oczywiście trudno tutaj być rozczarowanym – wszyscy wiemy, że sam początek roku to nie jest najlepszy moment na wypuszczanie gier i aplikacji. Powoli wszystko będzie wracać do normy, a nam na razie zostało przyglądanie się powracającym hitom i tym kilku nowościom.  Kino   TV  Kino   TV – 0,79 Euro – link – Aktualny repertuar kin oraz rozpiska ponad 130 programów telewizyjnych w jednej aplikacji to coś całkiem przydatnego, a w tym wypadku jeszcze całkiem nieźle podanego. Ja swoich 79 eurocentów nie żałuję, bo z aplikacji z czystego lenistwa zdarzyło mi się przynajmniej kilka razy skorzystać i nadal jestem zadowolony, choć są drobne rzeczy wymagające poprawki. Szczególnie w kwestii sortowania zawartości. Nasza recenzja tutaj. 360 Panorama  360 Panorama – 0,79 Euro – link - Program działa naprawdę banalnie, ale przy tym bardzo intuicyjnie i to jest w tym najlepsze. Zaczynamy od zrobienia jednego zdjęcia określającego punkt startowy naszej panoramy, a potem powoli obracamy się wokół w każdą ze stron, aż uzupełnimy siatkę, na którą nakładane są kolejne zdjęcia. Powstaje w ten sposób jakby walec, w którym jedyne brakujące elementy to sufit i podłoga. Bardziej ciekawostka niż coś koniecznego do kupienia Nasza recenzja tutaj. Angry Birds  Angry Birds – 0.79 Euro – link – Wściekłe ptaki znają i kochają wszyscy. Trudno tutaj rozpisywać się nad fenomenem tej gry, ale wspomnę tylko dla wszystkich tych, którzy żyli pod kamieniem, że w grze chodzi o strzelanie z procy ptakami, które niszczą budowle, w których chowają się bezczelne świnie. Wiem brzmi niedorzecznie, ale pokłady grywalności wystarczą, żeby Angry Birds miał każdy na swoim telefonie. Jelly Defense  Jelly Defense – 2,39 Euro – link – Polski hit, który niedawno był w promocji, stąd też pewnie wysokie miejsce tejże produkcji. Świetna gra z gatunku Tower Defense z wspaniałą i bardzo charakterystyczną oprawą powoduje, że warto w ten tytuł się zaopatrzyć. Już nie wspominam, że to jeden z największych polskich sukcesów na świecie (mnóstwo nagród, również dla najlepszej strategii na iOSie). Pimp Your Screen  Pimp Your Screen – 0,79 Euro – link – Trudno się tu rozpisywać, bo to po prostu biblioteka obrazków dostosowanych do bycia tłem dla ikon w naszym telefonie, zatem mamy mnóstwo dodatkowych bajerów w postaci półek czy też wgłębień, co pozwala w minimalnym stopniu upiększyć i spersonalizować wygląd naszego OSa. Where’s My Water Where’s My Water – 0,79 Euro – link – Aligator Swampy potrzebuje wody i tylko my jesteśmy mu w stanie pomóc. Jak to zrobić? Bawiąc się fizyką cieczy i torując jej drogę poprzez usuwanie ziemi, unikanie kwasów czy też glonów. Dodatkowo nie zabraknie różnych bonusów do zebrania w postacie 3 żółtych gumowych kaczek i innych przedmiotów do odkopania. Świetna zabawa na długie wieczory, bo plansz jest naprawdę sporo. Nasza recenzja tutaj. SKI TRACKS – GPS TRACK RECORDER  SKI TRACKS – 0,79 Euro – link – Coś dla fanów narciarstwa lub snowboardu. Zabieramy ze sobą iPhone’a na stok, a potem możemy podziwiać dokładne informacje o naszych przejazdach, co zresztą całkiem nieźle pokazują przedstawione obrazki. Jak widać nie brakuje u nas w kraju miłośników białego szaleństwa. Sleep Cycle alarm clock  Sleep Cycle alarm clock – 0,79 Euro – link – jest to taka bardzo zabawna aplikacja, która teoretycznie mierzy nasze cykle snu i na tej podstawie wylicza, kiedy powinniśmy wstać, żeby być wyspanym i wtedy właśnie włącza budzik. Osobiście trudno mi w to uwierzyć, a znajomy, który spróbował poza spóźnianiem się kilka razy do pracy nie odczuł zbyt wielkiej różnicy. Mimo wszystko aplikacja raz na jakiś czas wraca do top10 w różnych krajach, a 5 gwiazdek wskazuje, że to działa (albo ludzie chcą w to wierzyć). Fruit Ninja  Fruit Ninja – 0,79 Euro – link – jeden z wielu powracających hitów, które na zawsze wpisały się w historię App Store. Gra jest bardzo prosta – jako Ninja tniemy owoce przelatujące przez ekran i unikamy bomb, których zniszczenie powoduje zakończenie zabawy. Doskonały wypełniacz czasu, który w tej chwili ma mnóstwo trybów i straszliwie wręcz motywuje do bicia swoich własnych rekordów. Warto mieć go na telefonie, bo inaczej ma się wrażenie, że ominął nas kawałek historii. Camera+  Camera+ – 0,79 Euro – link – To prawdopodobnie najlepsza aplikacja do robienia zdjęć, ich edycji, modyfikacji filtrami. Liczba możliwości jest wręcz przytłaczająca, a mnóstwo nagród, jakie otrzymała aplikacja tylko potwierdzają tę zasadę. Co ważne twórcy nie przestali jej aktualizować i wciąż dodają nowe funkcje. 