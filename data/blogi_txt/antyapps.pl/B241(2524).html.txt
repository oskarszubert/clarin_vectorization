22.11.2011 Old Photo to prosta aplikacja oparta o zaledwie jedną funkcję, jednak funkcja ta jest tu kluczowa. Dzięki temu narzędziu możemy nadać naszym zdjęciom rys historyczny z pomocą wbudowanego filtru graficznego. Ta aplikacja opiera się o zaledwie jeden filtr, jednak jest to wystarczająca liczba ze względu na jego uniwersalność. Rzeczywiście zdjęcia nabierają historycznego wyrazu. Po nałożeniu filtru mamy możliwość dopieszczania efektu końcowego poprzez manipulowanie parametrami takimi jak jasność czy kontrast. Minusem tego narzędzia jest fakt, iż nakładanie filtru nawet na małe zdjęcia zajmuje naprawdę sporo czasu, a niejednokrotnie w przypadku większych zdjęć aplikacja odmawia dalszej pracy, to jest przerywa proces z powodu – jak podaje – zbyt małej ilości pamięci RAM. W tym miejscu przydałaby się optymalizacja. Tak czy inaczej, aplikacja jest dostępna w Android Markecie za darmo. Powyżej możecie zobaczyć przykład zrobionego przeze mnie zdjęcia po przepuszczeniu przez Old Photo. 