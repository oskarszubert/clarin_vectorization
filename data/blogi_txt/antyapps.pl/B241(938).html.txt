10.08.2012 10 000 subskrybentów, ponad 200 zniżek do najpopularniejszych restauracji, barów, sklepów i teatrów – wszystkie umiejscowione na dokładnej mapie ułatwiającej dotarcie do celu, ponadto przyjazny i nowoczesny interfejs i trwająca obecnie 50% promocja na aplikację – przedstawiamy DealDriver 2012, czyli program przeznaczony na urządzenia z systemem iOS, za pomocą którego skorzystamy z całej masy obniżek. Jak na razie tylko w Krakowie, ale już wkrótce we wszystkich największych miastach Polski. Zasada działania DealDriver - exclusive discounts in Kraków jest bardzo prosta. Po uiszczeniu opłaty (koszt programu to 11,99 Euro, a w trwającej obecnie promocji: 5,99 Euro), a następnie uruchomieniu aplikacji, naszym oczom ukaże się lista obiektów, z których usług będziemy mogli skorzystać. Lista ta podzielona została na pięć kategorii: Jedzenie, Kawiarnie, Nocne Życie, Sklepy oraz Usługi.  Na wspomnienie zasługuje fakt, że obiekty, które znalazły się w programie cieszą się w dużej mierze dobrą opinią. Nie znajdziemy wśród nich podrzędnych barów i knajpek oferujących wątpliwej jakości posiłki. W znalezieniu lokalu, w którym będziemy mogli skorzystać z DealDriver pomoże nam  mapa, na której zaznaczono nasze aktualne położenie oraz wszystkie obiekty objęte programem.  Czas przejść do najważniejszego punktu recenzji DealDriver – zniżek, które znajdziemy w aplikacji. Zdecydowana większość promocji z jakich będziemy mogli skorzystać użytkując aplikację opiera się na schemacie „2 za 1″ – przykładowo wybierając się na obiad do restauracji w dwie osoby, zapłacimy tylko za jeden posiłek, a drugi otrzymamy za symboliczną złotówkę. Podobnie wygląda sytuacja z drinkami zamawianymi w barze, biletami do teatru czy zabiegami w SPA. Wśród promocji dostępnych z poziomu DealDriver znajdziemy również tradycyjne zniżki procentowe – większość z nich mieści się w granicach między 10% a 50%.  By skorzystać z promocji udostępnianych w ramach aplikacji wystarczy wybrać interesującą nas ofertę w upatrzonym lokalu, a następnie przesunąć palcem po ekranie suwak “slide to collect” – od tego momentu mamy godzinę na skorzystanie z promocji. Zniżki w DealDriver są oczywiście jednorazowe, jednak w przypadku ofert „2 za 1″, po skorzystaniu z takowej, użytkownik otrzymuje stałą, kilkuprocentową obniżkę na dane usługi ważną do końca roku. Na uwagę z pewnością zasługuje fakt, że aplikacji nie musimy kupować w ciemno – wszystkie promocje jakie są za jej pośrednictwem dostępne sprawdzimy na stronie http://www.dealdriver.pl/krakow. DealDriver - exclusive discounts in Kraków działa bezproblemowo w trybie offline i nie wymaga od użytkownika żadnych przedpłat znanych chociażby z zakupów grupowych – po pobraniu aplikacji z AppStore otrzymujemy w 100% funkcjonalny program gotowy do użycia. Jako ciekawostkę zdradzę, że już zapowiedziane są kolejne wersje aplikacji, dzięki którym będziemy mogli skorzystać ze zniżek w najpopularniejszych turystycznie rejonach naszego kraju: Warszawie, Poznaniu, Łodzi, Zakopanym, Trójmieście, na Śląsku oraz we Wrocławiu. Kody:  HMAEN69KRFFH 7LPJPRYEWWAF P97HWPFJMRFH 