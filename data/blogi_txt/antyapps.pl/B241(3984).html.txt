01.02.2012 Steam to największa platforma dystrybucji cyfrowej na PC oraz Maki. Stworzony przed laty przez Valve system jest obecnie ogromnym społecznościowo-handlowym graczem, na którym odbywają się także najważniejsze premiery tytułów, a sezonowe wyprzedaże stały się już legendarne. Poza jednak zakupami można tam łączyć się w grupy, rozmawiać ze znajomymi czy wspólnie bawić się przed komputerem. W takim wypadku aplikacja mobilna poświęcona tylko temu serwisowi wydaje się sensowna – czy rzeczywiście warto po nią sięgnąć?  Funkcje oferowane przez Steam Mobile są praktycznie bliźniacze do tego, co znamy już z aplikacji desktopowej na komputery. Najpierw należy się zalogować na swoje konto, a zawartość podzielić można na kilka sekcji:  sklep – tutaj nabędziemy wszystkie gry oferowane przez Steam. Oczywiście nie możemy pobrać ich na smartfona, ale spokojnie zrobimy to po odpaleniu komputera. Tradycyjnie podzielono witrynę na gry promowane, nowe, popularne i obniżki. Nie zabrakło też wyszukiwarki społeczność – w tej części przejrzymy co robią nasi znajomi, możemy z nimi pogadać, sprawdzić ich historię gier, poznać nowych ludzi, przejrzeć grupy – ot, pełne narzędzie do społeczności steamowej, które przyda się każdemu, który w takowej uczestniczy wiadomości – ten dział podzielono na wieści ze Steama dotyczące nowych wydań gier, aktualizacji klienta i tym podobnych, a także kilka podpiętych RSSów zagranicznych serwisów o grach (Kotaku, Eurogamer itd.). Jeśli ktoś rzeczywiście nie sprawdza tego na komputerze, to może się przydać  I to w zasadzie tyle, ale też czego więcej można było się spodziewać? Gdybyśmy nie byli przekonani do zakupu, można sprawdzić screeny czy trailery czy tworzyć swoje listy zakupów na przyszłość… Można tak długo, ale wszystkie te funkcje już znamy – z komputerów. Od teraz dostępne są także na smartfonach. Aplikacja jest oczywiście za darmo, więc można spróbować. Przyda się przy okazji wyprzedaży – aby na pewno żadnej nie przegapić. Steam Mobile można pobrać stąd. 