31.01.2013 Kolejne podsumowanie miesiąca z rankingu aplikacji mobilnych. Sprawdźmy co królowało w grudniu wśród polskich użytkowników Androida! Nowe Aplikacje Miesiąca: Płatne  Solid Explorer Unlocker Farming Simulator Anomaly Korea Contre Jour Superbrothers Sword   Sworcery  Modern Combat 4: Zero Hour Baloons TD5 Pudding Monsters  Football Manager Handheld 2013 Broken Sword II: Smoking Mirror  Nie będę ukrywał, że nie jestem zaskoczony pierwszym miejscem. Solid Explorer wyszedł nareszcie z bety i kod odblokowujący pełną wersję zadebiutował na szczycie, gratulacje! Do tego zostawił konkurencję daleko w tyle: prawie 3800 pobrań w Polsce to naprawdę świetny wynik! Co ciekawe — to jedyny program jaki pojawił się w zestawieniu, dalej królują już gry. Bardzo dobre zresztą — to po raz kolejny potwierdza tezę, że Polacy nie mają problemów z płaceniem za aplikacje tak długo, jak te są warte swej ceny. A patrząc na listę mogę powiedzieć bez zająknięcia, że większość z nich jak najbardziej. Piszę o większości, bo nie we wszystkie miałem (dotychczas) przyjemność grać.  Nowe Aplikacje Miesiąca: darmowe Icy Tower 2 Wigilia w Radomiu Bubble Worlds Ski Jumping Giants 13 Free Strzelanie Fruit Pouf Farts Zaopiekuj się mną Angry Gran RadioActive Run Nowy rok fajerwerki LWP Trial Xtreme 3  O ile płatne nowości pokazały klasę, o tyle wśród darmowych świeżych aplikacji cieszących się największą popularnością sytuacja wygląda jak wygląda. Pierwsze miejsce dla przyzwoitego Icy Tower 2 (ponad 250 tysięcy pobrań!), a tuż za nim z 73 tysiącami ściągnięć w Polsce znalazła się Wigilia w Radomiu. Największym zaskoczeniem (i to na pewno nie pozytywnym) jest dla mnie szóste miejsce — Pou jest ogromnym fenomenem, temu nikt nie zaprzeczy. Ale Pouf Farts jest… nawet nie wiem jak to kulturalnie opisać, a mimo tego nie przeszkodziło to naszym Rodakom pobrać go ponad 50 tysięcy razy! Lwią część rankingu również zajmują gry, przypadkiem zaplątała się w pierwszej dziesiątce jedynie żywa tapeta noworoczna. Pytanie brzmi: zestaw sprawdzonych aplikacji użytkowych pozostaje niezmienny, czy polscy użytkownicy smartfonów i tabletów z Androidem bardziej zainteresowani są rozrywką? Mimo wszystko stale rosnące liczby robią wrażenie, z miesiąca na miesiąc widać postępy, przynajmniej w nowościach :) Najlepsze w tym miesiącu: Płatne  Need for Speed: Most Wanted Sleepwalker’s Journey Solid Explorer Unlocker Jelly defense Asphalt 7: Heat Swiftkey 3 Keyboard Grand Theft Auto III Office Suite Pro 6 (PDF HD) Grand Theft Auto: Vice City Wild Blood Kolejna dziesiątka wypełniona po brzegi wyśmienitymi grami. Co tu dużo mówić: same hity, które mimo upływu czasu wciąż królują i cieszą się niesłabnącą popularnością. Zdaję sobie sprawę, że duża w tym zasługa grudniowych promocji, które objęły większość z tych tytułów, ale czy to istotne? Co ciekawe, i tutaj znalazło się miejsce dla Solid Explorera, a Office Suite Pro 6 już na stałe wpisał się w krajobraz comiesięcznych podsumowań. Jeżeli chodzi o statystyki, to liczbowo każde miejsce mniej-więcej pokrywa się z tym, co widzieliśmy w zeszłym miesiącu. Po prostu kilka pozycji zamieniło się ze sobą miejscami ;-)  Najlepsze w tym miesiącu: Darmowe  Pou Mówiący Miś YouTube Icy Tower 2 1000 Doors 2013 Facebook Finger Scanner Blokada Drukuj Fruit Ninja Free PlayTennis Stickman Ski Racing Free  Pou znowu rozbił bank — tylko w Polsce został pobrany blisko 675 tysięcy razy; podwajając swój wynik w porównaniu do zeszłego miesiąca! Tuż za nim znalazł się Mówiący Miś, który cieszył się już o połowę mniejszym zainteresowaniem. Dalej zaś kolejne zestawy gier przeplatane aplikacjami do najpopularniejszych serwisów: YouTube’a oraz Facebooka, które zresztą odnotowały spadek w porównaniu z listopadem. Poza spektakularnym sukcesem śmiesznego potworka nad którym możemy podjąć opiekę, przy pozostałych miejscach znajdują się liczby dużo mniejsze niż w zeszłym miesiącu. Czyżby ludzie czuli się już nasyceni dobrymi, darmowymi aplikacjami i mieli zainstalowany zestaw z którego nie planują w najbliższym czasie rezygnować? :) 