17.04.2013 Już na wstępie zaznaczę, że nie chodzi o serialowy dorobek naszych rodzimych telewizji, ale produkcje amerykańskie, niemniej popularne w naszym kraju. Jeżeli należycie do fanów seriali, co tydzień śledząc nowe odcinki lub też szukając innych, ciekawszych produkcji, TV Shows powinien na stałe zagościć w waszych telefonach. Aplikacją jest potężną bazą wiedzy o serialach, w tym tych mocno archiwalnych. Zaraz po starcie aplikacji możemy stworzyć listę serii które oglądamy, bądź też obejrzeliśmy. To do tej listy dopasuje się większość pozostałych możliwości aplikacji. Zanim jednak do nich przejdziemy, warto odznaczyć obejrzane odcinki, domyślnie wszystkie mają status nieobejrzanych. Na szczęście nie trzeba wszystkie robić ręcznie, wystarczy użyć opcji „zaznacz wszystkie”. Gdy już stworzymy swoją serialową listę, warto przejrzeć się pozostałym możliwościom aplikacji. Wybierając konkretny serial, możemy zapoznać się z bardziej szczegółowymi informacjami i opisami, w tym streszczeniami i recenzjami poszczególnych odcinków. Znajdziemy tam także zdjęcia, materiały wideo oraz możliwość oceny wraz z jej udostępnieniem w portalach społecznościowych. Bardzo miłym dodatkiem jest opcja translatora, która widnieje pod każdym dłuższym fragmentem tekstu. Aplikacja zapewne rozpoznaje język z ustawień systemowych, bo po jej wybraniu automatycznie przetłumaczyła tekst na język polski. Kolejny miłym i bardzo użytecznym smaczkiem jest możliwość stworzenia kopii danych aplikacji. Mamy dwie metody, poprzez SkyDriva oraz poprzez wygenerowanie specjalnego kodu, który to otrzymamy na maila, a następnie podczas próby odzyskania danych wpiszemy w odpowiednie pole. Interfejs doskonale wpisuje się w styl metro. Jedyne czego brakuje to dolnego menu opcji, zamiast tego, większość z nich ukrywa się pod poszczególnymi elementami aplikacji, a dostęp do nich zyskujemy poprzez przytrzymanie palca. TV Shows wspiera wszystkie rozmiary kafelków, pozwala też na ich tworzenie dla poszczególnych seriali. Podczas testów, ani razu nie miałem problemów z wydajnością i stabilnością programu. Wersję darmową szpeci baner umiejscowiony u dołu okna, bez niego TV Shows jest jedną z ładniejszych aplikacja metro na Windows Phone. Dodatkowe możliwości dodaje wersja premium. Jedna z bardziej przydatnych są powiadomienia o nowych odcinkach. Oczywiście jest ich więcej, takie jak wsparcie dla ekranu blokady, wybierania głosowego czy też więcej danych na kafelkach. Aplikacja dokładnie informuje jakie nowe opcje zyskamy płacąc za wersję premium. Koszt nie jest wielki, TV Shows Premium to wydatek wysokości 4,49zł. Ale nawet w podstawowej, darmowej edycji warto pobrać i przetestować. 