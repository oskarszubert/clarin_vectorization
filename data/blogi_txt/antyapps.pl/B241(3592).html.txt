25.10.2012 Wielu nowych posiadaczy Windows Phone może zdziwić jak mało budzików jest dostępnych na ten system. Jest to wynik wielu mniejszych ograniczeń i choć niektóre z nich już dawno zostały zniesione poprzez aktualizacje, to ilość dobrych aplikacji do budzenia jest bardzo mała. Tym większe zaskoczenie wzbudzają aplikacje takie jak 627.AM. 627.AM to przede wszystkim budzi. Nazwa pochodzi od domyślnie ustawionej godziny budzenia 6.27 rano. W przeciwieństwie do innych budzików na Windows Phone ten nie wymaga pozostawiania włączonej aplikacji, podłączania telefonu do ładowarki czy też innych dziwnych sztuczek. Budzik jest ustawiany na zasadzie przypomnienia, testowałem go parokrotnie i za każdym razem włączył się niezależnie od tego co robiłem w danym momencie na telefonie. Jednak budzenie to nie jest jedyna funkcja 627.AM.  Gdy tylko uruchomimy aplikację (możemy to zrobić poprzez kliknięcie na powiadomienie budzika), otrzymamy pogodę na dany dzień oraz zadania do wykonania. Niestety, nie współpracuje on z kalendarzem, nie ma też możliwości pobierania zadań z innych usług. Jest to spory błąd, w końcu komu będzie się chciało na nowo zapisywać zadania, tylko dla jednej aplikacji? Mamy też możliwość podejrzenia pogody, w bardzo podstawowej formie.  Wszystko to opakowano bardzo interesującym interfejsem. Wprawdzie jego obsługa wymaga opanowania kilku gestów, ale za to prezentuje się pięknie. Niestety, szkoda, że autorzy lepiej nie rozwinęli swojego pomysłu i dali nie nam możliwości dodania większej i bardziej spersonalizowanej ilości danych. Aplikacja która nas budzi i od razu serwuje najważniejsze informacje? Brzmi pięknie. 627.AM dostępny jest w wersji darmowej z reklamami oraz płatnej (5,49zł). Warto go pobrać zwłaszcza jeżeli znudził się Wam już systemowy budzik. Zawsze to coś nowego, podstawowe funkcje spełnia znakomicie, ma parę dodatkowych opcji ,a przy okazji pięknie wygląda. Ocena: 4-/5 