04.12.2012 Smartfony i tablety stają się środowiskiem coraz bardziej przyjaznym dla fanów filmów i seriali. Może i komfort kilku cali nie równa się z ekranem komputera czy też tv, ale dzięki swojej mobilności sprawia, że wiele osób polubiło oglądnie video na przenośnych urządzeniach. Do coraz większej grupy aplikacji dołączył niedawno onet ze swoim VOD Onet. Aplikacja daje nam dostęp do sporej bazy filmów, seriali, dokumentów i bajek ze zbiorów TVN oraz TVP. Od razu warto zaznaczyć, jeżeli liczycie na filmowe hity, które niedawno gościły w kinach, VOD Onet nie jest dla Was. Co nie oznacza, że nie ma w nim ciekawych tytułów, zwłaszcza z gatunku dokumentów oraz kina lat 80. Wszystkie te materiały dostępne są za darmo, po obejrzeniu bardzo krótkiej reklamy serwisu. Nie jest to wysoka cena jak za dostęp do tylu materiałów.  Niestety, baza materiałów znacznie różni się od tej którą znamy z wersji www. Nie tylko brakuje płatnych materiałów (co oczywiste), ale też wielu darmowych filmów czy odcinków seriali. Pomimo tego braku wybór jest naprawdę spora, fani wielu gatunków powinni znaleźć coś dla siebie. Interfejs jest prosty, ale wygodny. Nie ma tu żadnych opcji, ustawień, logowania. Wybieramy odpowiednią kategorię, materiał i przystępujemy do oglądania. VOD Onet prezentuje się dobrze zarówno na smartfonach jak i tabletach. W testach całość działa bardzo szybko, niestety aplikacji zdarzyło się kilkukrotnie wyrzucić błąd (wersja na Androida)  Choć brakuje wielu opcji (w tym dostępu do płatnych treści, logowania na konto, wyboru jakość oglądanego materiału) to jak na pierwszą edycję, VOD Onet jest aplikacją zaskakująco dobrą i przemyślaną. A od strony użytkownika po prostu przydatną. Znikoma ilość reklam, spory zasób materiałów, a to wszystko za darmo. Polecam pobrać i przetestować, możliwe że w bibliotece znajdziecie jakiś film dla siebie. Na pewno bacznie będziemy się przyglądali tej aplikacji. Poniżej podajemy odsyłacze do wersji na Androida, ale istnieje też edycja dla iOS. 