11.02.2013 Są wśród was fani serialu The Walking Dead? Amerykańska, telewizyjna superprodukcja właśnie szykuje się do powrotu na „małe” ekrany. W Polsce, najnowszy sezon serialu będziemy mogli śledzić na kanale FOX w poniedziałki już od dziś, godzina 23:00. Telewizyjnej premierze asystuje specjalna aplikacja, która zamieni waszą twarz ze zdjęcia w żądnego krwi zombie.  The Walking Dead to obecnie jeden z najpopularniejszych seriali w Stanach Zjednoczonych. Telewizyjny thriller, którego głównymi bohaterami są krwiożercze zombie swoje wierne grono fanów ma także w Polsce. Już dziś wieczorem, na polskim kanale FOX swoją premierę będzie mieć trzeci sezon produkcji. W ramach promocji wydarzenia, w AppStore pojawiła się aplikacja, która w prosty sposób zamieni waszą piękną twarz w obrzydliwego, brudnego i ubrudzonego krwią zombie. The Walking Dead: Dead Yourself zmieni naszą twarz w zombie w dosłownie kilka chwil. Wystarczy załadować odpowiednie ujęcie do programu lub zrobić zdjęcie z wykorzystaniem kamery w telefonie, chwilkę poczekać, a efekty będą widoczne gołym okiem. Program automatycznie dobierze i nałoży szpecące nas warstwy, gdybyśmy jednak mieli ochotę na odrobinę inwencji twórczej prosto z serca, nie ma z tym większego problemu. Katalogi pełne oczu, ust oraz ogólnej oprawy zdjęcia czekają na was z otwartymi ramionami. Efektem końcowym będziecie mogli podzielić się ze swoimi znajomymi m.in. na łamach Facebooka. Aplikacja jest bezpłatna i co warto zauważyć – w pełni spolszczona. Zachęcam do zabawy :) 