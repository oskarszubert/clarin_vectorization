11.10.2012 Podobno każda okazja jest dobra do świętowania. A świętowanie, w Polsce w szczególności, kojarzy się przede wszystkich ze znacznie wzmożonym spożyciem trunków wszelakiego rodzaju. Gdy nie ma okazji… trzeba ją znaleźć, a w tym od dziś pomoże nam niewielka aplikacja stworzona przez Michała Opacha – Okazje do picia. Sam twórca już w opisie zaznacza, że program powstał specjalnie z myślą o Polskim użytkowniku. Główna grupa docelowa aplikacji sprawiła, że program dostępny jest w naszym rodzimym języku. Pierwowzorem Okazji do picia jest serwis internetowy znajdujący się pod adresem www.okazjedopicia.pl, a sama aplikacja posiada identyczną funkcjonalność jak wspomniana witryna internetowa. Okazje do picia codziennie dostarcza nam pretekstu do napicia się w gronie znajomych lub w samotności. Bo co jak co, ale okazja do świętowania zawsze się znajdzie. Jak nie imieniny Władka, to 36 rocznica premiery brazylijskiego serialu „Niewolnica Izaura” lub 177 rocznica wprowadzenia w Rosji nowego systemu miar (autentyczne przykłady z dzisiejszego dnia). Jak można się łatwo zorientować, aplikacja to po prostu zwykłe kalendarium, które daje pretekst do rozkręcenia imprezy. Nawet gdybym chciał, o interfejsie i obsłudze aplikacji nie sposób zbytnio się rozpisać. Screen zamieszczony w opisie, mówi wszystko o programie, którego jedyną funkcjonalnością jest pomoc w znalezieniu dobrego pretekstu;) Okazje do picia w wersji uniwersalnej pobierzecie stąd. 