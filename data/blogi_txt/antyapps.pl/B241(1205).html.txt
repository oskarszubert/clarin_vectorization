09.12.2011 Jeszcze niedawno zachłyśnięcie się fastfoodami było niesamowicie silne, ale bardzo cieszy, że w ostatnich latach następuje znów powrót do zdrowego, pożywnego, często ekologicznego i pięknego jedzenia. Dzielenie się ciekawostkami wspierają zaś niesamowicie takie usługi jak Twitter czy choćby smartfony – aparat fotograficzny mamy zawsze ze sobą, w każdym momencie możemy pokazać znajomym na jakie pyszności trafiliśmy. A od dwóch dni znaleziska pomoże posegregować nam Evernote Food, rozwinięcie znanego i lubianego Evernote’a.  Jego przeznaczenie jest jednak jasne – chodzi tylko o jedzenie! Aplikacja stanowi nasz swojego rodzaju pamiętnik kulinarny. Możemy oczywiście robić zdjęcia spożywanym potrawom czy innym powiązanym rzeczom (może interesujące menu?), opisywać je, dodawać tagi, oznaczać miejsca… Ale czymże byłaby radość z jedzenia, gdybyśmy nie mogli się nią podzielić. Tutaj w sukurs przychodzi nie tylko nasz „wall” Evernote’owy, ale także Twitter, Facebook oraz tradycyjny mail – wszędzie tam można publikować swoje fotki. Jeśli korzystamy z poprzedniej wersji Evernote, to synchronizacja jest pełna – co będzie w Foodzie, znajdzie się także w odpowiednim miejscu na naszym koncie całościowym. Pojawić się może pytanie po co nam kolejny tego typu program, skoro już korzystamy choćby z instagrama? Ja nie od dziś wierzę w wąską specjalizację i jeśli ktoś mi coś nazwie, że to do jedzenia jest, na dodatek nieźle działa i pozwoli szybko przejrzeć TYLKO ten „segment” mojego życia – jestem na tak. Evernote Food zostaje. Evernote Food możecie pobrać stąd. 