08.10.2012 Styl metro/modern to jeden z najbardziej wyróżniających się elementów Windows Phone. Choć nie każdemu przypadł do gustu, to jednak jest to pewien powiew świeżości w świecie mobilnych interfejsów. Jeżeli należysz do grupy, której ten powiew przypadł do gustu, a posiadasz telefon z Androidem mamy dla Ciebie ciekawą propozycję.  Nooze jest chyba najlepszą kopią systemowego odtwarzacza z mobilnych kafelków. W niektórych elementach nawet lepszym niż oryginał. Windows Phone jest moim główny systemem od ponad 1,5 roku, lubię styl metro, lubię zmiany jakie ze sobą przyniósł,  tym bardziej ucieszyłem się, że ktoś tak wiernie przeniósł go na Androida. Na co pozwala nam noozy? Na sporo. Jego możliwości podzielono na pięć głównych kategorii: music, videos, podcasts, live i charts. W jednej aplikacji zamknięto prawie całe multimedialne centrum. Zakładka music, w przeciwieństwie do odtwarzacza zune z pozwala tworzyć playlisty, używać equalizera oraz przewijać muzykę za pomocą suwaka. Poza tym działają wszystkie gesty i opcje znane z Windows Phone. Ruch w lewo i w prawo na okładce przełącza utwory, tapnięcie w nazwę obecnie granego wyświetla pełną listę albumu. Dodatkowo mamy dostęp do opcji, które na Windows Phone nie są dostępne w naszym kraju czyli biografii wykonawcy i podobnej muzyki.  Video to prosty odtwarzasz naszych plików wideo, z możliwością podzielenia na teledyski i filmy. Odtwarzacz niestety nie wspiera napisów, jest jest bardzo ubogi w opcje i możliwości. Jednak do oglądania filmów w zupełności wystarczy. Ponieważ Android nie posiada odpowiednika programu Zune, podcasty konfigurujemy z poziomu aplikacja, a ta robi to wyjątkowo dobrze. Umieszczono w niej wyszukiwarkę podcastów, która na 5 prób zawsze odnajdywała poszukiwana audycję. W tym nasze rodzime. Tak więc bez problemu możemy zbudować sobie bazę ulubionych audycji, bez potrzeby szukania linków do ich rss. Podcasty możemy słuchać strumieniowo bądź też pobrać do pamięci. Z pozostałych opcji mamy możliwość słuchania tematycznych stacji muzycznych (znalazłem wszystkie z wyszukiwanych), czy też logowania się do naszego konta last.fm. Jeżeli tam nie znajdziemy interesującej nas muzyki pozostaje jej zakup w sklepie, który przegląda zasoby Amazonu, 7digital oraz iTunesa. Gdzie się tylko da nooze jest wiernym odzwierciedleniem systemowego odtwarzacza z Windows Phone. Przez chwilę czułem się jakbym trzymał telefon z tym systemem. Wszystkie nowo dodane opcje i możliwości starają się dopasować do reszty i wychodzi im to bardzo dobrze. Dodatkowo aplikacja posiada aż 5 różnorodnych pluginów, które możemy sobie przypiąć do pulpitu. Niestety co jakiś czas zawodziła stabilność nooze. Nie wiem czy wina leży po stronie programu, czy też mocno zaśmieconego systemu, ale w tym elemencie mały minus, jak na razie jedyny. Nooze jest darmowym, pozbawionym reklam odtwarzaczem. Świetnie spełnia swoją rolę, a takie smaczki jak dobry klient podcastów oraz radia internetowe czynią go jeszcze lepszym. Do tej pory zadowalałem się systemowym odtwarzaczem zaserwowanym mi przez HTC, teraz jednak przyszedł czas na zmianę. I nie jest to zasługa perfekcyjnie oddanego stylu metro, który wyjątkowo trafia w mój gust. Po prostu nooze to wyjątkowo przydatny i dobrze wykonany odtwarzacz. Polecam. Znajdziecie go pod tym linkiem. Ocena: 5-/6 