07.12.2012 Gry, narzędzia, aplikacje dla dzieci… dawno nie było jakiegoś skutecznego budzika. Czy w ostatnim czasie developerzy wprowadzili coś nowego w tej kategorii? Wydaje mi się, że tak… co powiedzielibyście na budzik, który nie tylko dzwoni, ale także zmusza do myślenia?  Jak budzik może zmuszać nas do myślenia? Sposobów jest wiele. Niektórzy wierzą, że rozwiązanie prostego zadania matematycznego ułatwi sprawę i wybudzi nas nawet z najgłębszego snu. Możliwe. Jednak wydaje mi się, że znacznie przyjemniejszą drogą byłaby jednak nie najtrudniejsza gra. Takie rozwiązanie oferuje właśnie Alarm Clock Gear. Najnowszy budzik autorstwa developerów z November Twentyninth nie tylko dzwoni, ale także otrzeźwia nasz zaspany umysł. Zaraz po włączeniu porannego alarmu, na ekranie naszego telefonu pojawia się losowa gra. Naciśnięcie wirującego znaku stop, rytmiczne wstrząsy telefonem… nigdy nie wiesz jaka łamigłówka rozbudzi Cię właśnie dziś.  Gdyby jednak gry nie były wystarczającym dodatkiem, jeżeli pozwolimy aplikacji na wykorzystywanie informacji o naszym położeniu, tuż po wyłączeniu alarmu na naszym ekranie pojawi się aktualna sytuacja pogodowa za oknem. Alarm Clock Gear to bez wątpienia pomysł oryginalny, któremu do ideału zabrakło udanej oprawy graficznej. Program niestety nie prezentuje się najlepiej. Średnio pasujący krój czcionki, mało udane „pokrętła” do ustawiania godziny pobudki… i ogólnie mało atrakcyjny wygląd, niestety działa na nie korzyść dla programu. Gdyby jednak nie to, sam zdecydował bym się na zmianę. Póki co… dam sobie jeszcze trochę czasu. 