27.09.2012 Zgodnie z wcześniejszymi deklaracjami Rovio, dziś czyli 27 września do Google Play trafiła długo oczekiwana gra z uniwersum Angry Birds. Po pierwszych testach prezentuje się bardzo ciekawie, a co nam oferuje? Zapraszam do rozwinięcia wpisu. Z wielkim bólem odrywałem się od telefonu, w celu napisania tych paru słów. Gra przynajmniej w pierwszych etapach daje niesamowicie dużo frajdy z budowania pojazdów i wykonywania stojących przed nami zadań. Świnie okazują się wyjątkowo twórczymi zwierzętami. Nie tak jak ptaki, które potrafiły jedynie niszczyć. Te nowe podejście kupiło mnie od pierwszej planszy. Z każdą kolejną ma przybywać dodatkowych elementów, odblokujemy też dostęp do plansz sanboxowych. Sterowanie jak i rozgrywka są bardzo intuicyjne. Gra krok po kroku przeprowadza nas przez wszystkie elementy zabawy. Grafika przypomina to co znamy z innych gier od Rovio, możliwe, że wraz z późniejszymi planszami dojdzie parę widowiskowych efektów. Duży plus należy się też za muzykę. Doskonale pasuje do szalonego charakteru zabawy. Trzeba jednak pograć dłużej, aby sprawdzić czy z czasem, nie stanie się zbyt irytująca.  Jak wygląda Bad Piggies w liczbach?  60 różnorodnych plansz, 33 elementów z jakich będziemy tworzyli nasze maszyny, 4 sandboxowe leveli, darmowe aktualizacje.  Czyli dobry standard Rovio, sporo zabawy na start, plus zapowiedź ciągłych aktualizacji. Na szersze recenzje przyjdzie jeszcze czas, teraz trzeba wracać do gry. A tę możecie pobrać w wersji na Androida tu oraz w wersji HD tu. W oby przypadkach gra jest dostępna za darmo. Nie widzę jej jeszcze w App Store, ale to zapewne kwestia paru godzi i posiadacze sprzętów z systemem iOS również docenią urok złych świnek. W planach jest też wersja na systemy Windows 8 i Windows Phone. Edycja: Jest już wersja na iOS, jak można się było spodziewać płatna. Na iPhony Bad Piggies kupicie za 0,79€ tu, zaś na iPady za 2,39€ tutaj. 