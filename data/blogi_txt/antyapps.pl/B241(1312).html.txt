23.08.2012 Z Facebooka korzysta prawdopodobnie większość użytkowników sprzętów z Androidem na pokładzie. Flickr może cieszy się mniejszą popularnością, szczególnie w Polsce, nie zmienia to jednak faktu, że wiele osób wybrało właśnie ten serwis do przechowywania i chwalenia się światu swoimi najświeższymi fotografiami. Ciekawi jakich zmian doczekaliśmy się w najnowszych odsłonach obu aplikacji? Zacznijmy może od tej drugiej, serwisu do dzielenia się fotografiami będącego pod skrzydłami Yahoo. Każdy użytkownik ich usługi z pewnością widział znaczącą różnicę odpalając ją w przeglądarce internetowej na komputerze, a mobilną aplikacją dedykowaną Androidowi. W najświeższej wersji postawiono na, przynajmniej częściowe, zrównanie/przybliżenie się do „pełnej” wersji usług. Nowością, którą widać na pierwszy rzut oka jest odświeżony interfejs. Całość przypomina aplikacje do obsługi portali społecznościowych, zaś strumień zdjęć odświeżamy wjeżdżając wyżej. Samo obcowanie z fotografiami stało się o wiele przyjemniejsze. Poza robieniem zdjęć przednią kamerą, możemy nareszcie edytować szczegóły dotyczące znajduących się na naszym koncie zdjęć. Oprócz tego nareszcie możemy z poziomu aplikacji odczytać treści HTML jakie zamieścili w komentarzach użytkownicy z poziomu komputerów — sami również możemy uzywać tagów HTML. Poprawiono także funkcję wyszukiwania. Aplikacja dla Facebooka również niesie za sobą kilka nowości. Największą jest z pewnością odświeżony kreator wydarzeń, gdzie sprawnie, na jednym ekranie, można ustalić szczegóły tworzonego eventu. Oprócz tego wysyłanie zdjęć z naszych telefonów i tabletów stało się jeszcze przyjemniejsze i szybsze. Wisienką na torcie w nowej, mobilnej odsłonie Facebooka na Androida jest obsługa emotikonek (emoji) w wiadomościach, która od dawna dostępna jest już w wersji na iOS. W przypadku Facebooka może nie są to zmiany, które znacząco wpływają na koncept aplikacji, jednak z pewnością umilą obcowanie i pracę z poziomu mobilnych sprzętów sygnowanych logiem z Zielonym Robotem. W przypadku Flickra to zupełnie inny poziom: nowy wygląd przekładaujący się na większą użyteczność i nareszcie względną przyjemność w obcowaniu. Choć nie jest żadną tajemnicą, że do perfekcji jeszcze nieco brakuje, więc niech twórcy nie spoczywają jeszcze nie laurach. Obie aplikacje, jeżeli zainstalowane, zaktualizować możecie z poziomu urządzenia, lub pobrać za darmo ze sklepu Google Play: Flickr / Facebook. 