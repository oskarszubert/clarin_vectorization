15.10.2012 Reinstaller recenzowaliśmy ponad pół roku temu. Aplikacja jakiś czas temu otrzymała zupełnie nowy wygląd, ale niestety zmiany w webowej wersji Marketplace sprawił, że jej kluczowa i właściwie jedyna funkcja przestała działać. Na szczęście autor przygotował poprawkę, dzięki której na nowo możemy korzystać z tego narzędzia. Kluczowe funkcje pozostały bez mian (o poprzedniej wersji i jej wyglądzie możecie przeczytać tutaj), po zalogowaniu się na nasze konto live, Reinstaller podliczy wszystkie, zainstalowane do tej pory aplikacje. Może to trochę potrwać, przy okazji sprawdzimy ile aplikacji przewinęło się przez nasze urządzenia. Następnie zostanie wyświetlona lista, z domyślnie zaznaczonymi wszystkimi aplikacjami. Cały czas uważam, że lepszy rozwiązaniem byłoby domyśle odznaczenie.  Do obu znajdziemy klawisze na dolnej belce. Z nowości pojawiła się opcja szybkiego przełączania pomiędzy kategorią gier, a aplikacji, dodano dopiski w przypadku aplikacji testowych (trial), dodatkowo jednym kliknięciem odznaczymy wszystkie triale z listy zaznaczonych aplikacji. Wciąż jednak brakuje opcji wyszukiwania, czy chociażby przeskakiwania pomiędzy pierwszymi litrami nazwy. Skoro mamy kategorie, brakuje też możliwości zaznaczanie aplikacji tylko w ich zakresie. Możliwe, że część tych braków wynika z ograniczeń api. Mam nadzieję, że z czasem te funkcje zostaną dodane. Aplikacja nie tylko pomoże nam w przypadku formatu pamięci czy też zmiany telefonu, ale może służyć jako licznik aplikacji, jakie do tej pory testowaliśmy. Reinstaller czeka na pobranie w tym miejscu, za darmo. 