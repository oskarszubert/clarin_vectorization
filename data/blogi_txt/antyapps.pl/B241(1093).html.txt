03.11.2011 Jeśli jest jedna seria Gameloftu, którą naprawdę lubię i jestem w stanie przymknąć oko na jej pewną odtwórczość to jest to Dungeon Hunter. Może to przez mój sentyment do Diablo, z którym spędziłem mnóstwo czasu w młodości. Niezależnie od powodów nie mogę się doczekać trzeciej części, która niedługo powinna się ukazać na Androida i iOSa. Na razie o grze niewiele wiadomo, bo pierwsza wzmianka o kontynuacji została po prostu przekazana w trailerze Dungeon Hunter: Alliance na Maca. Jeśli nie interesuje Was ten tytuł to przewińcie do około minuty, choć warto zerknąć na rozgrywkę, bo trójka powinna oferować podobny poziom.  Nie wiem jak Wy, ale ja jestem wielkim fanem przeczesywania ponurych komnat, zabijania setek różnorakich potworów i zdobywania kolejnego coraz lepszego ekwipunku. Historia jest tutaj zbyteczna i jako tło sprawdza się całkiem nieźle, bo nie przeszkadza, ale też pcha nas ciągle do przodu z jednego miejsca w inne. Oczywiście poprzednie części nie bały się szerokich nawiązań do najlepszej gier z gatunku klikanego RPG akcji, czyli Diablo. Tyle tylko, że to nie jest wada w moim odczuciu, jak czerpać to od najlepszych w końcu. Czekamy na oficjalne objawienie daty wydania i ceny, a na razie możecie po prostu zakupić poprzednią część, jeśli jeszcze nie graliście. 