05.05.2012 Prosta, ale potrafiąca wciągnąć. Taka właśnie jest gra One Touch Drawing, która służyć może nie tylko dorosłym, ale i dzieciom. Jak w to się gra? Być może graliście w taką grę wcześniej. Zasady są dość proste. Wystarczy przejechać palcem po figurze tak, by oznaczyć wszystkie jej krawędzie, jednocześnie pamiętając, iż nie można dwa razy przejechać po tej samej linii. Banał nad banały. No, w sumie niekoniecznie.  Teoretycznie zadanie to wydaje się proste, nadzwyczaj proste. Wystarczy jednak poświęcić tej grze więcej niż kilka minut i przechodzić kolejne levele. W końcu dojdziemy do figury na tyle skomplikowanej, że przy rozwiązaniu będziemy musieli przysiąść trochę dłużej. A to „trochę” z poziomu na poziom robi się coraz dłuższe. Czy warto? Świetna gra logiczna nie tylko dla dorosłych. Spore wyzwanie zwłaszcza dla dzieci. Gra dostępna za darmo, a mimo tego daje sporo frajdy i wygląda całkiem nieźle. Czego chcieć więcej?  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 