17.02.2012 Animowane tapety są dostępne w Androidzie już od dłuższego czasu. Z tego powodu zdążyło się wytworzyć sporo tego typu tworów, zarówno płatnych, zaawansowanych i z niesamowitymi możliwościami personalizacyjnymi, jak i darmowych opierających się o jeden efekt graficzny. Deszcz na szybie to aplikacja zaliczająca się do tej drugiej grupy. Aplikacja, której twórcy zapomnieli o tym, że dzisiejsze smartfony mają znacznie większe ekrany niż kiedyś. Pomysł umieszczenia na tapecie widoku szyby, na której spływają krople deszczu jest sensowny. Widok deszczu uspokaja, zwłaszcza połączony z dźwiękiem opadów, co wykorzystali twórcy RainyMood. To działa – świadczą o tym nie tylko moje doświadczenia, ale i rzesza fanów serwisu. Mamy zatem dobry pomysł. Co nam jednak po tym, kiedy wykonanie jest kiepskie. Abstrahuję od tego, że za Deszczem na szybie nie stoi żaden filtr graficzny czy algorytm generujący trójwymiarowe efekty. Jest to prosta, zapętlona animacja, której nie możemy personalizować. To nie jest bolączką, problemem jest to, że tapeta ta ma bardzo niską rozdzielczość. To nie pierwszy raz, kiedy twórcy aplikacji zapominają o dużych ekranach. Zdarza się to nie tylko w przypadku tapet animowanych, ale również gier czy aplikacji. Czytajcie Antyapps. Unikniecie w ten sposób frustrującego widoku rozpikselowanych tapet czy gier, które znaleźliście w Android Markecie sami. Od wyszukiwania dobrych gier i aplikacji macie nas :) Posiadacze małych ekranów mogą skusić się na tę tapetę. Jest dostępna do pobrania za darmo. Posiadaczom dużych ekranów stanowczo odradzam, gdyż godzi to w zmysł estetyczny. Zamiast tego polecam Gravitrona lub którąś z pozycji studia DualBoot Games [1][2].  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 