14.02.2012 Lubię gry wyścigowe, nie ukrywam tego. Największym fanem jestem jednak serii Burnout, więc jak dowiedziałem się, że na App Store pojawi się tytuł wyprodukowany przez ekipę, która odeszła z Criterion Entertainment i stwierdziła, że stworzy coś mniejszego na iOSa to oczekiwałem czegoś wielkiego. Tak powstało Smash Cops.  Burnout to gry z gatunku wyścigowych, ale takie, które nie stawiają wyłącznie na ściganie się, ale przede wszystkim na walkę na torze, niekoniecznie czystą. Z tej formuły powstały akcje w stylu spychania naszych przeciwników na ściany i barierki. Smash Cops w zasadzie to właśnie to samo rozwiązanie tyle tylko, że tym razem jesteśmy policjantem, który ściga kryminalistów. Podstawowe misje polegają na zniszczeniu kilku przeciwników lub jednego bardziej wytrzymałego. Poza tym są też typowe czasówki pokroju dojechania na miejsce zdarzenia, przy czym jest to w formie dotarcia do wielu punktów kontrolnych, bo w Smash Cops miasto można powiedzieć, że jest poniekąd otwarte. To nie są tory, ale ulice, którymi jeżdżą też normalne cywilne samochody utrudniające nam pościg.  Największą innowacją wprowadzoną w Smash Cops miało być sterowanie – zamiast typowego analogowego jeżdżenia dostajemy tak, jakby wskaźnik za samym autem, do którego przykładamy palec. To wygląda tak jakbyśmy prowadzili auto na elastycznym patyku, który reaguje na nasze ruchy. Początkowo wydaje się to całkiem fajne i do pościgów jest świetne, bo możemy bardzo szybko wykonać pełen obrót, ale z drugiej strony w grze zdarzają się bardzo trudne trasy treningowe z pachołkami i je przejść w ten sposób jest ciężko. Pozytywnie zaskakuje oprawa graficzna, która jest całkiem ładna i chociaż może odrobinkę odstaje od totalnych mistrzów w tym gatunku na iOSie to mimo wszystko nie można na nią narzekać. Szczególnie przy otwartości miasta i dużej liczbie jego detali. Fajnie wygląda też widok tak jakby z kamery, który wskazywałby, że całość oglądamy z helikoptera telewizyjnego. Samochody są całkiem nieźle zaprojektowane, choć mogłoby ich więcej. Zresztą tak samo, jak misji w grze – jest ich około 20, ale twórcy obiecują, że nowe pojawią się już niedługo.  Czy warto? Szczerze mówiąc to bardzo zawiodłem się na Smash Cops. Spodziewałem się, że twórcy mają jakiś pomysł na swoją grę i naprawdę zaskoczą dopracowanym modelem jazdy i nietypowym sterowaniem. Niestety to ostatnie bardzo zawodzi, a sama gra, choć sprawa sporo radości to szybko męczy i w ogólności nie wybija się niczym ponad konkurencję, która jest dość spora. Zdecydowanie bardziej polecam Wam Reckless Racing 2. Link do aplikacji (wersja uniwersalna, cena 2.39 Euro). 