18.03.2013 Dzisiejszy świat pędzi w zawrotnym tempie. Zwykle nie mamy czasu nawet na przeglądanie wszystkich interesujących nas informacji z kraju czy ze świata z najważniejszych dla nas dziedzin. Mało kto ma więc ochotę poświęcać swój cenny czas na wyszukiwanie i sprawdzanie jednostek, które przestały nas obserwować na Twitterze, albo usunęły z grona znajomych na Facebooku. W związku z powyższym na ratunek przychodzi Friend Check. Oprócz tych dwóch serwisów, wspiera on także Instagrama oraz LinkedIn. Główną zaletą omawianej aplikacji jest to, że zajmuje się ona przetwarzaniem danych, które na pewno wszystkich prowadzących konta w tych czterech serwisach zainteresują. Na początku użytkowania Friend Check zostaje powiązany z naszymi sieciami w serwisach społecznościowych, które weźmiemy pod uwagę. Następnie sprawdzi listę wszystkich obserwujących, obserwowanych lub znajomych. Od tej chwili będzie liczył czas, kiedy ta sytuacja miała miejsce i przy ponownym odświeżeniu – wyświetli odpowiednie statystyki porównujące. Od razu po zalogowaniu się mamy dostępne dane dotyczące ilości osób, które nas obserwują, które my obserwujmy oraz jeśli zachodzi wzajemna relacja – sumę wspólnych powiązań. Friend Check pozwala nam na szybkie sprawdzenie kto wypisał się z grona naszych znajomych. Ponadto znajdzie każdą osobę, która przestała nas obserwować na innych kontach. Wszystkich, których nabyliśmy lub straciliśmy będziemy mogli szybko i sprawnie odnaleźć.  Aplikacja pozwala również na stwarzanie odpowiednych migawek czasowych, które mają za zadanie reprezentować nasze relacje w danym czasie. Dzięki temu dostrzeżemy panujące w owym czasie trendy i będziemy mogli je porównać z innymi zdarzeniami. Oprócz tego mamy możliwość dokonywania szybkich zmian na naszych listach obserwujących z poziomu samego programu. Usunięcie osoby z grona znajomych czy chociażby zaprzestanie obserwacji na Twitterze wykonamy za pomocą kilku stuknięć. Program oferuje pełne wsparcie również dla przeglądania zdjęć czy profili. Szybkie działanie, profesjonalny design i wiele możliwych opcji do wykorzystania na pewno znajdzie zainteresowanie wśród wielu użytkowników. Friend Check jest możliwy do pobrania z AppStore za niecałego dolara. 