29.08.2012 Niejeden czytelnik Antyapps zapewne pamięta czasy, kiedy to jedynym dostawcą w naszym kraju była Poczta Polska. Wysyłanie za jej pomocą przesyłek okazywało się loterią, zarówno pod względem tego, czy paczka dotrze jak i tego w jakim stanie. Na szczęście czasy się zmieniły, na rynku pojawiło się wielu konkurentów, a wraz z tym wzrosła jakość i ilość świadczonych usług. Jedną z nich jest właśnie możliwość śledzenia naszej paczki. Aplikacja Gdzie jest paczka wspiera chyba wszystkich największych dostawców w kraju. Za jej pomocą prześledzimy losy paczek doręczanych przez: Poczta Polska/Pocztex, DHL (paczka krajowa i międzynarodowa), UPS, Siódemka, GLS, DPD, K-EX. Interfejs aplikacji jest niezwykle prosty i intuicyjny. Na start wita nas pusta tablica, do której możemy dodać kolejne zamówienia. Dokonujemy tego poprzez wpisanie numeru paczki (możemy go również zeskanować) i wybranie firmy kurierskiej. Proste, dodatkowo każda opcja jest opisana w krótki, ale klarowny sposób.   Na koniec możemy wybrać jeszcze zakres powiadomień, w obrębach którego aplikacja będzie nas informowała o losach paczki. Są to: nie powiadamiaj, wszystkie zmiany statusu (domyśle zaznaczone), w doręczenie i niedoręczenie, w doręczeniu, doręczono. Te ostatnie mogą wyglądać bliźniaczo, ale chodzi o rozróżnienie w przypadku gdy jesteśmy nadawcą paczki bądź też jej adresatem. Tak przygotowane zamówienie trafia, w bardzo czytelnej formie na nasza tablicę. Jak już wspomniałem interfejs jest bardzo mocną stroną aplikacji, minimalistyczny, dobrze opisany i dzięki temu prosty w obsłudze. Jest w nim wszystko co niezbędne. Dzięki temu aplikacja jest szybka i waży niewiele.  Niestety brakuje wersji na iPada, miejmy nadzieję, że autor nie każe nam na nią długo czekać. Gdzie jest paczka to naprawdę świetne narzędzie. Niezależnie od tego czy paczki przesyłasz/odbierasz sporadycznie, czy też codziennie, w prosty sposób pozwoli Ci śledzić ich przebieg. Oczywiście to wszystko można osiągnąć za pomocą strony www konkretnego dostawcy, ale w wielu wypadkach nie są one tak czytelne, jak ta aplikacja. Dodatkowo nie mamy do nich tak łatwego dostępu jak to programu, który siedzi w pamięci naszego smartfonu. Naprawdę poleca. Nie jest to jedyna aplikacja tego typu w App Store, ale na pewno jedna z najlepiej zaprojektowanych. Aplikacja możecie pobrać tutaj. Ocena: 5 