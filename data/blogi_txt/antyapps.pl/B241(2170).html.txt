07.05.2013 Jedną z bardziej promowanych nowości w Windows Phone 8 był dostęp zewnętrznych aplikacji do ekranu blokady. Dzięki temu Marketplace zalały programy do zmiany tapety, wyświetlania pogody czy też stanu baterii. LockScreen Wigitizer łączy je wszystkie w jedno. Zaraz po starcie aplikacji zostaniemy poproszeni o wyrażenie zgody na dostęp aplikacji do naszego ekranu blokady. Jest to warunek konieczny, bez którego nie przejdziemy dalej. Po akceptacji, przywita as 3 elementowe menu. Choć nie grzeszy estetyką to trudno odmówić mu czytelności. Pierwszy elementem który powinniśmy ustawić jest tło nowego ekranu blokady. Wybierać możemy z bazy grafik na telefonie (w tym z opcją przycinania) lub też stworzyć nowe za pomocą aparatu. Następnie przechodzimy do menu baterii. Dostępne jest 6 różnych styli graficznych, prezentujących 4 stany naładowania naszego telefonu. Aby wybrać odpowiedni wystarczy go dotknąć. Pozostaje trzecia, ostatnia funkcja czyli prognoza pogody. W tym przypadku poza wyborem stylu (8) musimy podać również miasto i państwo dla którego dane chcemy śledzić. Mechanizm działa poprawnie ale nie jest zbyt intuicyjny.  Po wyborze tych trzech elementów otrzymamy podgląd z możliwością rozmieszczenia ikony stanu baterii jak i pogody. Jeżeli efekt końcowy nas zadowala nie pozostaje nam nic innego jak jego użycie. Sam pomysł jest bardzo ciekawy i na pewno godny naśladowania. Niestety wykonanie pozostawia wiele do życzenia. Zarówno szata graficzna aplikacji jak i poszczególne ikonki są w dużej mierze brzydki i nie pasują stylem do Windows Phone. Oczywiście przy chwili zabawy można stworzyć ciekawą kompozycję, ale element graficzny ewidentnie wymaga dopracowania.  LockScreen Wigitizer posiada bardzo uczciwą wersję testową. Nie licząc irytującego okna z sugestią zakupu, jak i informacji na tapecie o wersji demo, aplikacja pozwala zapoznać się z wszystkimi możliwościami wersji pełnej. To powinno pomóc w odpowiedzi na pytanie czy warto za nią zapłacić. Moim zdaniem jeszcze nie, ale jak najbardziej Windows Phone potrzebuje takich aplikacji. 