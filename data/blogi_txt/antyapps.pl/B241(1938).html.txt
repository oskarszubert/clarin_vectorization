27.08.2012 Premiera tej aplikacji w Marketplace była i dalej pozostaje małą sensacją. Program znany wcześniej tylko z odblokowanych telefonów, nagle przechodzi certyfikację Microsoftu. Wprawdzie gdy przeglądamy się oficjalnym grafikom i opisowi, widać sporą manipulację ze strony autorów, ale fakt jest taki, że od niedawna aplikację może pobrać każdy posiadacz Windows Phone. O co tyle szumu?  Otóż Windows Phone automatycznie wyłącza połączenie Wi-Fi w przypadku gdy ekran jest zablokowany, a telefon nie wykazuje żadnej aktywności (np. pobieranie sporej gry). W tym momencie zastępuje je transmisja danych. Nie jest to rozwiązanie najlepsze z paru względów. Po pierwsze transmisja danych potrafi mocno wykończyć naszą baterię, po drugie po co tracić cenne mb z pakietu gdy po Wi-Fi idzie zazwyczaj internet nielimitowany. Właśnie ten brak niweluje Keep Alive. Dzięki tej prostej aplikacji, nasze Wi-Fi będzie zawsze aktywne, niezależnie od tego jak długo telefon pozostanie w stanie uśpienia. To wystarcza za cały opis. Z jednej strony aplikacja ogranicza się do jednego ekranu, oraz jednego kliknięcia z naszej strony (jej uruchomienie). Z drugiej jest na tyle istotna, że ciężko pominąć jej obecność. Warto też przyjrzeć się temu w jaki sposób aplikację opisali jej autorzy. Poniżej jedyny, oficjalny obrazek dostępny w Marketplace.  Spójrzcie na logo aplikacji, jej nazwę, przeczytajcie treść grafiki i dodajcie do tego fakt, że Keep Alive trafił do działu Zdrowie i Fitness. Albo mi się wydaje, albo ktoś trochę oszukał i lekko ośmieszył system weryfikacji certyfikacji. :) Program znajdziecie pod tym linkiem. Jeżeli korzystacie z internetu głównie po Wi-Fi, będzie to jedna z waszych podstawowych aplikacji. Ocena: 4 