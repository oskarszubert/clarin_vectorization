13.06.2013 Wakacje tuż tuż, z okazji coraz lepszej pogody za oknami robi się gęsto od biegających amatorów sportu. Każdy chce zrzucić zbędne kilogramy, by należycie prezentować się na słonecznych plażach. ELME Skuteczne Odchudzanie to kolejna z aplikacji, która będzie naszym osobistym asystentem pomagającym w zrzuceniu zbędnych kilogramów. Na starcie legitymujemy się ze wszystkich istotnych z punktu widzenia aplikacji danych — płci, wieku oraz wagi. Następnie wklepujemy ile kilogramów chcielibyśmy gubić tygodniowo, opcjonalnie też w ustawieniach możemy zdefiniować wagę do której dążymy. I możemy zacząć zabawę!  Aplikacja składa się z czterech kart:  Raport — czyli podsumowanie naszych osiągnięć. Znajdują się tam trzy wykresy, które dokumentują aktualny postęp w stosunku do zadeklarowanego celu, ile mniej kcal pochłonęliśmy by schudnąć oraz ilość spaliliśmy energii w stosunku do zadeklarowanego planu ćwiczeń. Waga — nic dodać nic ująć, dodajemy ile aktualnie ważymy, a całość w graficznej formie prezentowana jest na wykresie, gdzie wyraźnie widać wszelkie zachodzące zmiany. Posiłki — tutaj możemy na bieżąco zapisywać co żeśmy zjedli. W sumie sześć kategorii (śniadanie, przekąska, obiad, podwieczorek, kolacja, przekąska), klikając na każdą z nich jesteśmy przenoszeni do menu, w którym oznaczamy co zjedliśmy lub wypiliśmy. Naturalnie nie jest to nieskończenie długa lista, a i nie poda nam zawsze wartości co do 1kcal, jednak jeśli czegoś nie odszukacie, to w przybliżeniu zanotować Wam to pomogą ogólne pozycje ze zdrowym/dobrym/niezdrowym pożywieniem. Każdorazowo wybieracie porcję i gotowe :) Ćwiczenia — czyli zapisywanie i podsumowywanie efektów naszego wysiłku fizycznego. Dostępnych jest kilka dyscyplin (m.in. spacer, bieg czy pływanie), w których uczciwie określamy czas oraz podejmowane wyzwanie. Następni zaś dostajemy podsumowanie ile udało nam się spalić w tym czasie kalorii.  Jak widać nie ma tu żadnej specjalnej rewolucji. Całość opiera się na samokontroli i szczerości, a wszystkie dane działają w przybliżeniu. Nie jest to specjalistyczne oprogramowanie, to jedynie rodzaj asystenta pozwalającego nam notować i w przybliżeniu szacować jak radzimy sobie ze zrzucaniem zbędnych kilogramów. Z technicznego punktu widzenia działającego dobrze i bez zastrzeżeń, choć nie ma co ukrywać, że design pozostawia wiele do życzenia. Mimo postawieniu na ciemny design Holo, w miejscach takich jak posiłki szybko wychodzi pośpiech (?), gdzie tło z fotografii nawet nie zostało wycięte… Zresztą grafika promocyjna widniejąca w nagłówku sprawia wrażenie, jakby autorzy niespecjalnie mieli pomysł na spójny design. W moim rozumieniu nie ma ona nic wspólnego z ikonką którą zobaczycie w sklepiku Google, że już o wyglądzie samej aplikacji nawet nie wspomnę. ELME Skuteczne Odchudzanie można pobrać za darmo na platformie Google Play. 