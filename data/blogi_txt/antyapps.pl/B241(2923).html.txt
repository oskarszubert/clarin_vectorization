13.01.2014 Marka Pac-Man chyba żadnemu człowiekowi orientującemu się choć trochę we współczesnej popkulturze nie jest obcą. Ten charakterystyczny placek pizzy bez jednego fragmentu na dobre rozpylił się po świecie. Jego wizerunek można znaleźć w wielu miejscach, ale nie można zapominać o korzeniach, czyli znakomitej grze wideo która od 1980 roku porywa ludzi na długie godziny. My jesteśmy już w tej znakomitej sytuacji, że nie musimy wrzucać monet by próbować ujarzmić duszki i ich labirynty. Wystarczy mieć pod ręką sprzęt z iOS na pokładzie. Mknięcie po coraz bardziej zagmatwanych labiryntach, zjadanie pikselowych kulek, chwytanie power-upów, gryzienie wrogów i uciekanie przed nimi, kiedy nie jesteśmy napełniony ekstra mocą. Brzmi znajomo? To niezmienny od lat pomysł, który — przyznaję — wciąż potrafi emocjonować, dawać w kość i bawić. Mimo że nie miałem przed sobą ogromnego automatu oraz plastikowych gałek, bawiłem się znakomicie. I już wiem, że oficjalny Pac-Man szybko z mojego tabletu nie zniknie.  To ta sama, piekielnie wymagająca i emocjonująca rozgrywka. Przeniesienie plansz na mniejsze ekrany nie było wyzwaniem — takowe zdecydowanie stanowi jednak sterowanie. Ale i tutaj autorzy poradzili sobie znakomicie. Okazuje się bowiem, że proste komendy oparte na mazaniem palcem po ekranie sprawdzają się znakomicie. Nie potrzeba tu bowiem precyzji ani innych specjalnych umiejętności. Wystarczy mazną w górę, dół, prawo lub lewo, a nasz bohater automatycznie mknie we wskazanym kierunku :). Dla nieusatysfakcjonowanych takim rozwiązaniem zaimplementowane zostały również wirtualne joysticki, ale jak dla mnie były one zdecydowanie mniej przyjemnym wyborem.  W grze znalazło się standardowych 256 poziomów. Ale to jeszcze nie wszystko — poza klasycznymi wyzwaniami, autorzy zaimplementowali również demonstracyjne wersje ośmiu innych paczek, które można odblokować już z poziomu aplikacji. Całość graficznie dostosowana jest do wysokiej rozdzielczości ekranów typu Retina, jednak nikt nie odważył się ruszyć estetyki pikselków które już dawno przestały być domeną jedynie starych gier, bowiem maszyny nie pozwalały na renderowanie czegoś lepszego. W skrócie: jest tak, jak być powinno.  Mimo że era Pac-Mana na szerszą skalę jakoś mnie ominęła, to na grę często trafiam na różnych platformach i zawsze znakomicie się przy niej bawię. Jeżeli jesteście miłośnikami klasycznej zabawy z tym milusińskim bohaterem, nie będziecie zawiedzeni. Gra dostępna jest w AppStorze w wersji uniwersalnej za 0,89 euro. 