11.11.2012 Choć wielu twierdziło, że premiera Windows Phone 8 będzie początkiem końca telefonów z poprzednią wersją systemu, Nokia robi wszystko aby było inaczej. Ostatnimi czasy właściwie nie ma tygodnia, aby ich sklep nie został wzbogacony nowymi aplikacji i grami, a w kolejce czekają już kolejne hity, tylko dla posiadaczy jej telefonów.  Pierwszy zestaw nowych gier to 3 tytuły Xbox Live od EA Games: Parking Mania Bardzo popularna gra o… parkowaniu. Parking Mania oferuje przeszło 80 pojazdów, każdy z nich różni się zachowaniem na drodze, podczas skrętów i innych manewrów. Polecam spróbować bo zabawa jest naprawdę świetna. Jet Set Go Gra dla fanów prostych gier ekonomicznych z dużym akcentem zręcznościowym. Jeżeli polubiliście tytuły z serii Sally’s, w Jet Set Go poczujecie się jak w domu. Naszym celem jest rozkręcenie sieci biur podróży. Grę znajdziecie pod tym linkiem.  The Game of Life (Gra o życiu) Familijna gra planszowa od Hasbro. Podobnie jak inne pozycje od tego producenta, zawiera bardzo szczegółowy samouczek, interaktywne planszy i tryby gry dla wielu osób. Niestety w tym wypadku zabrakło chyba możliwości gry online, a wspólna zabawa ogranicza się do jednego telefonu. Do pobrania z tego miejsca.  Dołączą one do grona już dostępnych: Mirrors Edge, Connect 4 i Ryzyko. Podobnie jak przy poprzednich grach, każdy tytuł otrzymujemy w polskiej wersji językowej. Dobrze że Nokia trzyma się tej tradycji w przypadku gier Xbox Live. Windows Phone to chyba jedyny system, na który wymienione wyżej tytuły, trafiły w rodzimej wersji językowej. Niestety, cena 10,49zł dla wielu może okazać się zbyt duża. Kolejne gry od Nokii to darmowe wersje hitów Zyngi czyli  Words With Friends oraz Draw Something. Tytuły są dostępna dla wszystkich posiadaczy telefonów z Windows Phone, jednak tylko użytkownicy Lumi mogą pobrać je w wersji darmowej, wzbogaconej o reklamy. Posiadacze pozostałych telefonów mają dostęp jedynie do wersji płatnej (bez możliwości testowania) płacąc 10,49zł za grę.  Przy okazji przypomnijmy, że Nokia wraz z Rovio pracuje nad wydaniem Angry Birds Space i Star Wars dla telefonów ze starszą wersją systemu niż 8. Prawdopodobnie dostaną je jedynie posiadacze Lumi. Tak więc jeżeli chodzi o starszą generację urządzeń z Windows Phone, na chwilę obecną liczy się tylko Nokia. Podobnie jest z obecną, gdyż wszystkie wyżej wymienione tytuły są dostępne również na najnowszą wersję mobilnego systemu Microsoftu. Miejmy nadzieję, że podobną drogą pójdą też pozostali producenci, bo jak na razie, Nokia wyprzedziła ich o kilka długości. 