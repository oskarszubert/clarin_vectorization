28.06.2012 Dawno nie wspominałem o jakiejś grze z prawdziwego zdarzenia. Świetna grafika, niesamowity gameplay. Czegoś takiego mi brakowało, aż kiedyś, dawno, dawno temu przez przypadek zobaczyłem u znajomego grę Samurai. Wziąłem telefon do ręki, chwilę pograłem i stwierdziłem, że to może być ciekawe. W domu grę kupiłem. Nie żałuję. Budzisz się w świecie, w którym panują samurajowie. Masz na imię Daisuke i twoim zadaniem jest zemścić się na Orochim. Dlatego ruszasz w podróż, podczas której spotkasz przeciwników o różnej sile, specjalnych umiejętnościach i zostaniesz zmuszony do walki z każdym napotkanym samurajem. Po drodze rozwijamy swoją postać w taki sposób, w jaki nam się podoba. Tak w skrócie wygląda fabuła Samurai II. Cała rozgrywka natomiast okraszona jest świetną, komiksową grafiką, która prezentuje się doskonale na urządzeniach o każdej rozdzielczości ekranu. Dodatkowo towarzyszyć nam będą realistyczne dźwięki stykającego się oręża i okrzyki samurajów.  Samurai II: Vengeance znajdziemy w Google Play i w App Store za około 10 złotych i moim zdaniem warto spróbować. 10 złotych to nie jest jakaś przesadnie duża kwota, a gra dostarcza dużo dobrej zabawy. Jest ładna, rozgrywka stoi na najwyższym poziomie i pozwala zapomnieć o świecie, który nas otacza. No i najważniejsze – wciąga. Bardzo wciąga. 