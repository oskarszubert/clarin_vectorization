10.02.2014 Sklepy z aplikacjami popularnych systemów operacyjnych pełne są aplikacji dla najmłodszych. Gry, zabawy edukacyjne, książki, każdy znajdzie tam coś dla siebie, w zależności od wieku pociech. Kid Reader idzie o jeden krok dalej. Pozwala rodzicowi stworzyć „coś swojego”, dzięki czemu aplikacja nie jest tylko zwykłym programem pobranym ze sklepu. Kid Reader to prosty kreator bajek w formie czytanej. Pozwala nam łączyć grafiki z naszym głosem. Domyślnie nie oferuje miejsca na tekst, choć taki może znajdować się w dołączonych do bajki obrazkach. Przygodę z aplikacją rozpoczynamy od stworzenia nowej książki. Nadajemy jej tytuł oraz wybieramy okładkę (korzystamy z galerii telefonu). Po wyborze Start Recoring przechodzimy do zawartości. Do wyboru mamy jeden z dwóch trybów dodania nowej strony oraz opcję nagrywania. Każda kolejna strona posiada identyczny mechanizm. To od nas zależy ile stron będzie posiadała opowieść oraz jak długo potrwa narracja na jednej stronie. Gdy skończymy całość, pozostaje nam już tylko zapisanie, a książka ląduje na półce. Z jej poziomu możemy przejść do słuchania bądź też edytować te już stworzone. Bardzo dobrym rozwiązaniem jest wsparcie dla Kącika Dziecięcego. Mamy możliwość wyboru jakie opcję będą w nim dostępne oraz jak zachowa się aplikacja po wybraniu konkretnej bajki. Dzięki czemu cały proces możemy zautomatyzować, a stworzone w Kid Reader bajki uczynić odporne na nawet najbardziej zdolne dzieciaki.  Interfejs aplikacji nie grzeszy urodą. Całość oparto na standardowym dla Windows Phone szablonie aplikacji. Towarzyszyć nam będzie głównie czarne tło z białymi konturami przycisków. To jednak nie jest jeszcze zbyt wielki minus. O wiele bardziej doskwiera nie do końca przemyślany interfejs i niedokładne opisy. Zdarzają się też błędy techniczne, np. jeżeli podczas słuchania bajki wyjdziemy na chwilę do manu albo innej aplikacji, to po powrocie narracja będzie trwała, ale zamiast grafiki z opowieści ujrzymy listę stworzonych książeczek. Kid Reader zdecydowanie wymaga jeszcze poprawek. Szkoda że nie mamy też żadnej opcji eksportowania naszych dzieł i wraz z utratą aplikacji, nasza praca idzie na marne. O sile aplikacji świadczyć będzie pomysłowość rodziców. Wszak nie musimy ograniczać się do czytania znanych bajek. Cała opowieść łącznie z grafikami może zostać stworzona przez nas. To w tym aspekcie tkwi największa zaleta Kid Reader. Oczywiście nawet jeżeli zdecydujemy się na przeniesienie jednej ze znanych bajek, mamy pozytywny aspekt jakim jest nasz głos wydobywający się z głośników urządzenia. Co ważne, aplikacja dostępna jest za darmo. Tym bardziej zachęcam do pobierania i testowania. 