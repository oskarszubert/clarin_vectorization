15.05.2013 Kreatywne Studio na przestrzeni miesięcy mocno zmienił swój wygląd oraz poszerzyło możliwości. Z prostej aplikacji do zabawy filtrami, zmieniło się w przydatną aplikację do edycji grafik. Dzięki wczorajszej aktualizacji program wzbogacił się o 3 nowe narzędzia, które pozwalają w kreatywny sposób zmienić nasze zdjęcia. I choć nie są one niczym nowym (aplikacje do uzyskania podobnego efektu są już w Marketplace), to jednak Nokia sprawiła że ich obsługa jest banalnie prosta i przyjemna. W tym tkwi największa wartość tej aplikacji i aktualizacji. Zabawa nowymi narzędziami jest po prostu przyjemna. Bardzo często w podobnych aplikacjach czytamy piękne opisy, widzimy zdjęcia z rewelacyjnie zastosowanym efektem, a potem irytujemy się nie mogąc go osiągnąć. Tutaj jest inaczej. Pierwsze nowe narzędzie służy do zabawy ostrością. Ponieważ aparaty w telefonach nie są w stanie naturalnie oddać tego efektu, trzeba znaleźć inny sposób. Kreatywne Studio przedstawia jeden z najprostszych. To my zamalowujemy zdjęcie ostrością bądź też rozmazaniem, w dosłownym tego słowa znaczeniu. Wybieramy odpowiedni efekt, a następnie palcem zaznaczamy miejsca gdzie ma działać. Jest też możliwość zarysowania kontur, które będą granicą lub też zabawy radialem i przesunięciem nachylenia  Kolejne pomaga w zabawie kolorami. Pozwala określić które elementy zdjęcia zachowają swój kolor, a które pozostaną czarno-białe. Mechanizm bardzo dobrze radzi sobie z odczytywaniem całych obiektów. Testowałem głównie na ubraniach i bez problemu po dotknięciu koszuli, albo spodni odznaczał całość jako kolorową. Oczywiście możemy zastosować też manualne, bardziej dokładne zamalowywanie obszarów które chcemy zmienić. Jest też możliwość przywołania wszystkich rozpoznanych prze aplikację kolorów. Ostatnie z nowym narzędzi pozwala na tworzenie kolaży. Mechanizm jest prosty. Dodajemy kolejne zdjęcia i rozmieszczamy je w nowych polach. Szkoda że nie mamy wpływu na rozmieszczenie oraz wielkość tych pól. Z wszystkich trzech nowości wypada najsłabiej, co nie oznacza że źle. Choć Kreatywne Studio gościło na moim telefonie od dnia premiery, zaglądałem do niego bardzo sporadycznie. Z najnowszą aktualizacją zapewne ulegnie to zmianie. Nowe narzędzia nie tylko pozwalają tworzyć ciekawe efekty, ale i ich obsługa jest banalnie prosta oraz przyjemna. Jeżeli jeszcze nie sprawdzaliście nowości zdecydowanie polecam. 