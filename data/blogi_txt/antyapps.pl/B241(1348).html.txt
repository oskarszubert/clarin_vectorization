18.10.2013 Footprint to prosta aplikacja umożliwiająca naniesienie na mapę świata miejsc, które odwiedziliśmy oraz dodanie krótkich notatek przypisanych do wybranych lokalizacji. Program dostępny na iPhone’a oraz iPada może działać w trybie online i offline, dzięki czemu bez problemu zameldujemy się w każdym miejscu, nawet bez dostępu do sieci. Aplikacja wygląda bardzo schludnie. Znaczną część powierzchni ekranu zajmuje mapa świata, którą możemy oczywiście dowolnie skalować i przesuwać. Footprint może wyświetlić mapę fizyczną, zdjęcie satelitarne lub mapę hybrydową, będącą połączeniem dwóch wcześniej wymienionych. Ciekawostką jest oddanie decyzji użytkownika wyboru dostawcy map pomiędzy: Google, Apple, Bing oraz MapQuest.  Obok zwykłego zaznaczania pinezkami miejsc naszego pobytu Footprint daje możliwość tworzenia tzw. map cieplnych, czyli obszarów, których intensywność barwy jest ściśle uzależniona od ilości wizyt w danym kraju.  Cena Footprint w wersji uniwersalnej ustalona została na ponad 3 euro. Z racji trwającej właśnie promocji aplikację możecie pobrać za darmo. 