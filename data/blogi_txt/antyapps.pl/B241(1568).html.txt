11.07.2012 Do tej pory darmowe tytułu Xbox Live należały zazwyczaj do dwóch gatunków: gier logicznych i prostych zręcznościówek. Oczywiście nie oznacza to, że były złe czy też niewarte uwagi. Tym razem do tego grona dołącza gra z zupełnie innej bajki. Studio Glu uraczyło nas pełnokrwistą strzelanką. Czy zapoczątkuje tym modę na nowe darmowe gry XBL? Raczej nie, ale i tak to ważny krok dla Xbox Live.  Gra jest typową strzelanką, w której zabawę obserwujemy z góry. Poruszamy się kontrolerem po lewej stronie ekranu, strzelamy tym po prawej. W ten model Glu dorzuciło parę swoich pomysłów. Jednym z nich jest tytułowy brat. Towarzyszy on nam podczas naszej zabawy, pomaga wykańczać kolejne fale przeciwników. Autorzy zadbali o to by nie zabrakło nam narzędzi do tej eksterminacji, broni pancerzy jak i power-upów jest multum. Czy ich ceny pozwalają na bezstresową zabawę bez uciekania się do mikropłatności? To zapewne pokaż czas. Niestety reputacja studia nie wróży niczego dobrego.  Glu na Windows Phone zasłyną ze swojej postawy względem graczy. Krótko mówiąc, ma ich gdzieś. Nie ważne czy gra działa, czy nie, jeżeli jest wydana to resztą niech się martwią gracze. Dzięki temu Glu oferuje listę tytułów, które w naszym kraju albo nie działają w ogóle, albo raczą gracza błędem za błędem. Gun Bros nie zdążył jeszcze negatywnie zaskoczyć, a fakt że jest darmowy na pewno czynnik ten niweluje, jednak Glu udowodniło już parokrotnie, że nie ma rzeczy której by nie potrafili popsuć. Jak już wspomniałem gra posiada system mikropłatności oparty o Microsot Points. Ceny nie są małe. Najniższa kwota jaką udało mi się spotkać to 160MP (cena za np. 5 granatów, dla porównania w takiej samej cenie jest DLC do gry Tentacles). Oczywiście bez problemu znajdziemy przedmioty, na które i 2400MP będzie za mało. Co najważniejsze: jeżeli gramy będąc połączonymi z serwerem, to nasze osiągnięcia, poziom postaci oraz waluta zapisują się na nim. Dzięki temu nawet podczas potrzeby przeinstalowania gry/zmiany telefonu mamy dostęp do tego co już osiągnęliśmy (dzięki Jedrek313). Problem napotkałem tylko podczas przenoszeniem już zakupionej broni.  Autorzy chwalą się zastosowaniem wysokiej jakości grafiki 3D. W rzeczywistości nie jest aż tak pięknie, ale jak na możliwości Windows Phone wystarczająco dobrze. Na tyle dobrze, że gra potrafiła złapać lekką czkawkę nawet na HTC Titan. Jest to jedna z ładniejszych gier tego typu na Windows Phone. Wysoki poziom trzyma również muzyka i elementy dźwiękowe. Nie zachwycają, nie porywają różnorodności, ale dobrze pełnią swoją rolę. Ponieważ gra wyszła ze znaczkiem Xbox Live możemy liczyć na zestaw osiągnięć do odblokowania. Jest też wsparcie dla trybu multi, a raczej bardzo ograniczonej co-operacji. Nie miałem okazji jej jeszcze przetestować, ale z tego co zrozumiałem polega ona na wypożyczaniu swoich braci do drużyny naszego przyjaciela z Xbox Live. W takiej sytuacji nawet jak nie gramy to nasza postać zdobywa doświadczenie. Na pewno przyjrzymy się tej opcji bliżej. Gra jak już wspomniałem dostępna jest za darmo, nie posiada reklam, jedynie mocno osadzoną w grę mikropłatności. Na pewno warto pobawić się tym co jest dostępne bez dodatkowych opłat. Możliwe że Gun Bros przypadnie Wam do gustu i da możliwość odblokowania sporej ilości osiągnięć bez korzystania z Microsoft Point. 