08.01.2013 Z rana Kamil przybliżył aplikację emulującą interfejs Metro znany z Windows 8. Styl Metro choć ma zarówno zwolenników jak i przeciwników intryguje wiele osób, efektem czego są dziesiątki aplikacji emulujących jego działania na Androidzie. Tym razem przyjrzymy się jednej drobnej, dotyczącej systemu powiadomień. Temat powiadomień w Windows Phone jest poruszany głównie przy okazji krytyki braku centrum powiadomień. Osobiście nie odczuwam tego braku, ale rozumiem że wiele osób na tyle przywykło do tego rozwiązania, że ciężko im kontrolować interakcje, bez takiego miejsca. Za to powiadomienia w Windows Phone mają inną, prostą a zarazem bardzo użyteczną cechę, można je odrzucić w banalny sposób, jednym gestem palca. Ktoś może zapytać po co odrzucać powiadomienie, które ma nas informować i wisi tylko 3-5 sekundy. Dlatego, że ciężko ustalić wcześniej czy powiadomienie będzie spamem czy nie oraz podczas jakiej czynności do nas przyjdzie. Czasem nawet te 5 sekundy rozpraszania to sporo, a powiadomienie sobie wisi. Na Windows Phone wystarczy wykonać prosty gest palcem w lewo i już powiadomienie znika nam z oczu. Takie rozwiązanie bardzo rozpieszcza, zwłaszcza gdy potem wrócimy do innych systemów, a powiadomienia otrzymujemy często.  Właśnie taką funkcję wprowadza do naszych urządzeń Windows Phone Notifications. A przynajmniej stara się wprowadzić. Niestety choć api Androida pozwala na wiele, to system powiadomień jest zbyt mocno powiązany z systemem by go w prosty sposób zastąpić. Przede wszystkim aplikacja musi otrzymać specjalne uprawnienia aby móc poprawnie działać. Program sam nasz przeniesie do odpowiednich część w systemie i poinformuje co musimy zaznaczyć. Gdy już wyrazimy zgodę, przechodzimy do kolejnego okna w którym ustawiamy z jakich aplikacji powiadomienia mają być wspierane. I to właściwie tyle. Od teraz możecie cieszyć się powiadomieniami rodem z Windows Phone. W opcjach możemy określić bardziej szczegółowe cech takie jak miejsce powiadomienia czy czas trwania. Niestety w zależności od wersji systemu i nakładek natraficie na wiele drobnych problemów. A to powiadomienia będą się dublowały z tymi systemowymi, a to mogą nie chcieć się włączyć itp. Dlatego aplikację traktowałbym bardziej jako narzędzie dla ciekawskich. Możliwe jednak że na waszym smartfonie zadziała bezproblemowo. Windows Phone Notifications dostępny jest w dwóch wersjach, ograniczonej darmowej i pełnej w cenie 8,14zł. Poniżej podajmy link do darmowej. Dużą zaletą programu jest polska wersja językowa która dokładnie tłumaczy wszystkie funkcje i opcje, dodatkowo zaznacza, które z nich będą dostępne w wersji płatnej. 