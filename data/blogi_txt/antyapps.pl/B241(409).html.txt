25.03.2012 Na Androida pojawiło się już sporo gier, które zostały przeniesione z internetowych stron z fleszami do Google Play. Jedną z nich był Fragger. Różnie to z tymi portami gier bywa, jedne przenoszone są gorzej, inne lepiej, ale nie można zaprzeczyć, że niektóre są naprawdę niezłe. O ile Bartender graficznie nie powala, o tyle może to być dobry odmóżdzacz przed poniedziałkiem. Jak w to się gra? W grze wcielamy się w barmana przy pustym barze, który miksuje drinki i potem sam je popija. Naszym zadaniem jest dobieranie poszczególnych trunków w odpowiednich proporcjach, by uzyskany drink nie zwalił naszego barmana z nóg. Na początku wybieramy trunki z baru. Każda z butelek jest opisana, więc wiemy co lejemy. Gra jest dość prosta. Mamy wpływ na proporcje nalewanych trunków, gdyż to od nas zależy jak długo przytrzymamy przycisk „Pour”. Dalej mieszamy drinka, a następnie go wypijamy. Do każdej z tych czynności jest osobny przycisk. Dość mały, więc czasami nie łapie. Czy warto? Z realizmem gry różnie bywa. Raz mojego barmana powalił z nóg zwykły sok pomarańczowy :) Gra koncentruje się raczej na tym, abyśmy stworzyli drinki idealne. Jest to raczej trudne, dlatego zazwyczaj kończy się zabawnymi animacjami, gdzie barman zieje ogniem lub drink eksploduje w shakerze. Gra jest dostępna do pobrania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 