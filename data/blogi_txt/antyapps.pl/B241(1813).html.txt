16.11.2011 Ile to już razy miałem taką sytuację, że słuchałem w radiu jakiegoś fajnego kawałka, ale za nic nie mogłem skojarzyć, jak się nazywał. Na pewno to znacie. Teraz jest jeszcze gorzej, bo muzyką zalewani jesteśmy nawet w supermarketach i galeriach handlowych – i wśród nich też znajdują się perełki. Problem z odgadnięciem nazwy utworu rozwiązuje aplikacja Shazam, która nagrywa fragment piosenki za pomocą mikrofonu wbudowanego w smartfona, po czym wysyła go na serwer i porównuje, by uzyskać wynik. Działa rewelacyjnie i to nawet dla polskich utworów. Shazam naprawdę działa. Rozpoznaje nie tylko hity amerykańskiej muzyki pop, ale nawet taką niszę (z globalnego punktu widzenia) jak polski hip-hop. Aplikacja bez problemu rozpoznawała wybrane kawałki takich artystów jak Pezet czy zespół WWO. Shazam nie radził sobie jedynie z nowszymi utworami. Głównym motorem napędowym aplikacji są użytkownicy zainteresowani funkcją wykrywania utworów. Na bazie tej funkcjonalności Shazam obrósł w swój mały ekosystem. Dziś to naprawdę spora usługa. Z pomocą tej aplikacji możemy nie tylko odtworzyć wybrany utwór na YouTube, kupić go w Amazonie, wyświetlić tekst piosenki czy odtworzyć ją w Spotify. Shazam oferuje także na przykład wyświetlanie informacji o trasach koncertowych i kupowanie biletów. Naprawdę sporo funkcji. Zachęcam gorąco do instalacji tego narzędzia, gdyż naprawdę przydaje się w najmniej spodziewanych momentach :) Myślę, że warto, tymbardziej że jest darmowa. 