14.03.2013 Choć bardzo lubię założenia i idee Metro to czas fajnie zobaczyć aplikacje, które mają swój własny pomysł na interfejs. Tak też jest z Clever Camera. Nie rozbudowuje ona naszego systemowego aparatu o zbyt wiele nowych rozwiązań. Jej głównym zadaniem jest opakowanie tych już dostępnych w bardziej przyjazny interfejs. W dużej mierze są to możliwości i opcje dostępne w systemowym aparacie, jednak ich umiejscowienie znacznie ułatwia proces tworzenia zdjęć. Wszystko wyciągnięto na na ekran główny. Zrobiono to jednak w tak sprytny sposób, że pomimo sporej ilości funkcji są one bardzo poręczne i nie zasłaniają nam wizji. Po lewej stornie mamy umiejscowiony autofocus. Gdy przestawimy go na ręczny, pojawi się dodatkowy suwak umożliwiający nam jej ustawienie. I dołu umieszczono opcje związane z lampą błyskową, ISO, balansem bieli czy też rozdzielczością zdjęcia. Dodatkowo cały ekran pokrywa siatka.  Po wykonaniu zdjęcia mamy szybki dostęp do jego prostej edycji. Możemy je przyciąć lub też obrócić. Efekt pracy zapisuje w pamięci telefonu, albo udostępniamy w usługach społecznościowych. Niestety aplikacja nie wspiera systemowych rozwiązań, musi samodzielnie nadać uprawnienia zarówno na Facebooku jak i Twitterze. Warto dodać że podczas przycinania mamy możliwość ustawienia proporcji.  Nie obyło się jednak bez kilku braków. Po pierwsze nie mamy możliwości przełączenia widoku na przednią kamerę. Sam interfejs nie wspiera też trybu pionowego. Owszem, działa dobrze nawet w tym nienaturalnym ułożeniu, ale jednak brakuje naturalnego dostosowania. Na panelu głównym zabrakło także opcji przybliżania i oddalania. Mam nadzieję, że przy najbliższej okazji autorzy dodadzą te rozwiązania. Clever Camera docenią zapewne osoby które nie tylko robią dużo zdjęć, ale także dostosowują do nich ustawienia aparatu. Aplikacja oszczędzi sporo czasu, który normalnie poświęcilibyśmy na poruszanie się po opcjach. Za pełną wersję przyjdzie nam zapłacić 6,99zł, ale program oferuje też wersję testową. Zachęcam do pobrania i zapoznania się z nią. Może dzięki temu częściej zaczniecie zwracać uwagę na ustawienia waszych zdjęć. Windows Phone 7.5: nie działa, Windows Phone 8: działa, Lumia 610:  nie działa. 