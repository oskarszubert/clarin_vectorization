27.08.2012 Mobilny system od Microsoftu nie jest zbyt łaskawy dla wielbicieli tego gatunku. Wszystkie gry z gatunku pinball można policzyć na palcach jednej ręki, dodatkowo zdecydowaną większość cechuje słaba jakość wykonania. Jest jednak wśród nich perełka, warta uwagi każdego fana. Oto Dr Pickaxe. Nie do końca rozumiem brak tego typu gier. Pinballe są gatunkiem bardzo grywalnym na dotykowych ekranach, przy okazji mają grono wiernych fanów. Przejdźmy jednak to wspomnianego już Dr Pickaxe. Grę osadzono w kontekście poszukiwania skarbów. Dostępny stół bogaty jest w różne bonusy i trasy, które dają przyjemność z gry jak i potrafią nagrodzić za wytrwałość. Dzięki temu obcowanie z Dr Pickaxe będzie miłym przeżyciem zarówno dla zwykłych graczy, jak i starych wyjadaczy.  Gra oferuje tylko jeden stół, jest to chyba jej największy i jedyny minus. Nie tak straszny, jak może się wydawać z początku. Na stole ukryto wiele mini-gier, które aktywowane zmieniają nasz stół w pole gry (możecie zobaczyć na poniższym obrazku). Urozmaica to zabawę (stołów bonusowych jest parę), bardzo długo nie pozwala się znudzić dostępną planszą. Graficznie Dr Pickaxe nie zachwyca. Wprawdzie zastosowany styl 3D ma swój urok, ale zdecydowanie zbyt często wygląda ubogo. Tyczy się to zwłaszcza bonusowych stołów w mini-grach. O wiele lepiej prezentuje się oprawa audio. Dźwięki są głośnie i bardzo w stylu arcade. Wprawdzie  do pełnego klimatu brakuje jeszcze komunikatów głosowych, ale i tak jest dobrze.  Choć w opisie aplikacji widnieje informacja o promocyjnej cenie ograniczonej czasowo, to… widnieje ona od dnia premiery, czyli już całkiem sporo. Gra pomimo iż posiada bardzo rozbudowane demo, warta jest wydanie 3,49zł. Lepszego Pinballa obecnie (i zapewne jeszcze długo) na Windows Phone nie znajdziecie Ocena: 5 