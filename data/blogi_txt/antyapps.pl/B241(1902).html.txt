27.10.2011 Wizytę w kinie na pierwszej części Jurassic Park, będąc jeszcze sporo młodszy niż należało być, pamiętam do dziś. Przerażające, wielkie dinozaury młodemu człowiekowi mogły wyrządzić krzywdę powodując kilka nieprzespanych nocy. Dziś z kolei sam już (prawie) jestem dziadkiem i potężne gady mi niestraszne. Ale jeśli Telltale Games zabiera się za zrobienie z nimi gry, to będzie z pewnością przynajmniej nieźle.  Jurassic Park: The Game zostanie wypuszczony, co charakterystyczne dla dewelopera, na większość platform z wyłączeniem pralek i kuchenek mikrofalowych. Swojej wersji doczeka się także iOS, z tym, że obecnie przewidywana jest wersja wyłącznie na iPada.  W przeciwieństwie do poprzednich pozycji z tego studia, tym razem większy nacisk ma zostać położony na akcję, a niekoniecznie bardziej tradycyjne „point’n'click”, z których spotykaliśmy się wcześniej (Sam Max czy Monkey Island). Wygląda to świetnie. Premiera już wkrótce. [źródło] 