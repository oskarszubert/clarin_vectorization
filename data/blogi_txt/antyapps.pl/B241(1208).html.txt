08.10.2013 Od naszego ostatniego opisu aplikacji Skitch od Evernote dla iPhone’a minęło już trochę czasu, a ostatnia aktualizacja jest doskonałą okazją do tego, by móc ją ponownie przedstawić. Zmieniło się bowiem całkiem dużo, choć sama idea pozostała ta sama: aplikacja pozwala na łatwe i szybkie opisanie, oznaczenie zdjęcia czy grafiki i udostępnienie jej dalej.  Od razu po uruchomieniu Skitch przechodzimy do funkcji zrobienia zdjęcia lub wybrania wcześniej uchwyconej fotografii obecnej na role aparatu. Gdy wykonamy ten krok zaczyna się właściwa „zabawa”. Skitch pozwala na bardzo dużo, nie utrudniając jednak wykonania podstawowych czynności.     Wszystkie opcje edycji ukryte zostały pod znajdującymi się w rogach ekranu kropkach, co okazuje się świetnym rozwiązaniem. Lewy dolny narożnik skrywa paletę barw, gdzie możemy wybrać jeden z wilu dostępnych kolorów, którego użyjemy przy korzystaniu z innych narzędzi. Prawy dolny róg to miejsce, gdzie znajdują się wszystkie formy edycji grafiki. Dzięki nim możemy przyciąć zdjęcie, użyć wirtualnego flamastra, narysować prostą linię lub ształty okręgu oraz prostokąta, dodać tekst wprowadzany za pomocą klawiatury oraz użyć strzałek mających na celu zwrócenie uwagi odbiorcy na czymś konkretnym.   U góry znajdziemy przyciski pozwalające cofnąć wszystkie dokonane zmiany oraz opcję udostępniania. Co ciekawe są dwa sposoby na wysłanie grafiki – bez lub z podpisem znajdującym się przy dolnej krawędzi obrazka. Do wyboru są wszystkie podstawowe funkcje i serwisy panelu udostępniania systemu iOS7. Będąc w drodze niejednokrotnie chcemy coś na szybko naszkicować i wysłać znajomemu – w takim zastosowaniu Evernote Skitch sprawdzi się doskonale, ponieważ intuicyjny i nienachalny interfejs spełnia swoją rolę znakomicie. Aplikacja jest zupełnie darmowa, tym bardziej powinna znaleźć się na Waszych urządzeniach. 