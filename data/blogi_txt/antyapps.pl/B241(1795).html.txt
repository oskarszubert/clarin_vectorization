23.01.2014 I Surrender! to esencja tego co najlepsze w grach mobilnych. Prosta do granic możliwości rozgrywka, która sprawia że gra się w ten tytuł wygodnie, w każdym miejscu i o każdej porze, a do tego wykonanie które nadaje całości klimatu. Tytuł, który nie każdemu przypadnie do gustu, ale każdy posiadacz Windows Phone powinien dać mu szansę.  Czym jest I Surrender!? Jeden ze znajomych nazwał I Surrender! Super Meat Boyem dla ubogich. Jest w tym sporo prawdy. Zarówno stylem graficznym jak i rozgrywką gry są bardzo zbliżone. O co chodzi w I Surrender!? O to by doprowadzić nas do wrzenia i skłonić do wyrzucenia telefonu przez okno. ;) A tak naprawdę o przetrwanie i przejście planszy do końca. Najmniejszy kontakt z przeszkodą kończy się dla nas śmiercią. Jedynym ruchem jaki wykonujemy jest skok. Jeden, stały skok. Aby jeszcze bardziej utrudnić zabawę, plansza podzielona jest na pół. Poziom zaczynamy poruszając się z prawej do lewej, kończymy z lewej do prawej. Sprawia to, że raz ułożone place musimy przestawiać, aby nie zasłaniać sobie istotnej części ekranu. Poziomów jest 15, licznik u góry informuje nas w którym właśnie jesteśmy. Po przeciwnej stronie widnieje o wiele ważniejsza informacja, liczba naszych zgonów. To one decydują o późniejszym miejscu w rankingu ogólnym.  Graficznie jak już wspomniałem I Surrender! bardzo blisko do Super Meat Boy. Jako fan tego stylu graficznego, oceniam ten aspekt gry bardzo wysoko. Wprawdzie w dynamicznej rozgrywce nie zwracamy na niego uwagi, ale podejrzewam że ma swój wkład w to jak bardzo gra przykuwa do ekranu. Do zmagań dopinguje nas także muzyka. Mam wrażenie że razem z grafiką potrafią zwiększyć irytację, tak jakby chciały zmusić nas do poddania się ;) Podobne zadanie mają pojawiające się co jakiś czas teksty. Rozpraszają uwagę. a do tego sugerują nam jak najszybciej opuścić grę. I Surrender! to jedna z tych gier, które pomimo prostej rozgrywki, kradną nam czas jak szalone. Irytują, denerwują, ale tym wszystkim tylko motywują do jeszcze jednego podejścia. Aż przejdziemy wszystkie 15 poziomów. A potem, od nowa, tak aby poprawić wynik. Gra dostępna jest za darmo zarówno dla smartfonów z Windows Phone 7 jak i 8. Gorąco polecam. 