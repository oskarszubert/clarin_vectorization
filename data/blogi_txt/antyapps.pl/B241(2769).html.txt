31.08.2013 Microsoft jak zapowiedział tak zrobił. Zgodnie z obietnicą, przed końcem miesiąca posiadacze Windows Phone 7 doczekali się swojej wersji nowego Facebooka. A czekać na niego musieli bardzo długo. Wprawdzie nie jest tak różowo jak się z początku mogło zdawać, ale najważniejsze, że wreszcie jest oficjalna alternatywa dla poprzedniej wersji. Jeżeli właśnie weszliście do sklepu aby sprawdzić czy też macie aktualizację, nie otrzymacie jej. Główna wersja pozostała bez zmian, Microsoft zastosował zabieg znany z Windows Phone 8 i najpierw wypuścił edycję beta. Od teraz jest ona wspólna dla obu wersji systemów. Link do niej znajdziecie poniżej. Niestety posiadacze mobilnych kafelków z 256mb pamięci ram chwilowo muszą obejść się smakiem. Prawdopodobnie wersja na ich urządzenia powstanie, ale dopiero za jakiś czas.  Przejdźmy jednak do samej bety. Jest to ta sama aplikacją, którą niedawno otrzymali posiadacze Windows Phone 8 i teraz zbiera bardzo pozytywne opinie. Rozbudowano w niej możliwości zapisywania i wysyłania zdjęć, dodano powiadomienia o nowych wpisach na strumieniu oraz sporo innych drobnych poprawek w kodzie i interfejsie. Prezentuje się naprawdę świetnie. Nie mam też zastrzeże do stabilności działania. Jedyne o co się obawiam to powiadomienia, Facebook zawsze miał z nimi problemy na Windows Phone. Wersje beta możecie pobrać poniżej. Zarówno w przypadku WP 8 jak i 7 warto ją pozostawić nawet po premierze stabilnej. To ona dostaje jako pierwsza wszystkie aktualizacje, za to może działać mniej stabilnie. Jeżeli jednak jesteś geekiem, który lubi nowości jest to mała cena za dostęp do nich w pierwszej kolejności ;). Zapraszam do pobierania i testowania. Aktualizacja: Wraz z nową wersją, aplikacja otrzymała interfejs w języku polskim. 