05.04.2012 Środa jest ważnym dniem dla posiadaczy telefonów Windows Phone. To właśnie na przełomie tego dnia zostaje dodany nowy tytuł Xbox Live jak i zmieniana jest promocja na już dostępny. Tym razem trochę nietypowo i bez większego echa, obniżka dotknęła 3 tytuły Xbox Live.  Standardowa promocja „Deal of the Week” objeła grę MiniSquadron. Jest to bardzo arcadowy strzelanka dla fanów sprzętów latających (słowo „samolot” w wypadku tej gry byłoby zbyt dużym ograniczeniem).  Uroku MiniSquadron dodaje oparcie ścieżki dźwiękowej na utworach klasyków takich jak Pachabel czy Bach. Czy może być coś piękniejszego niż eksterminacji dziesiątek przeciwników przy akompaniujcie Czajkowskiego? Cena promocyjna wynosi 6.99zł i będzie dostępna aż do następnej środy.   Dodatkowo obniżka dotknęła kolejny tytuł Xbox Live czyli Sonic 4 Episode I. Niestety, choć większość  pozostałych platform otrzymało już kolejne części, użytkownicy Windows Phone mają dostęp jedynie do epizodu I. Gra może być gratką dla fanów platformówek, więc jeżeli poprzednia cena (23zł) lekko Cię odstraszyła, może 17.49zł wyda się bardziej przyziemną. Ponieważ jest to promocja „nadprogramowa” trudno określić jej zakres czasowy.   Najciekawiej z całego zestawu prezentuje się Tentacles. Gra jest dostępna tylko i wyłącznie na urządzenia z systemem Windows Phone, a jej specyfika sprawia, że to właśnie na ekranach dotykowych gra się w nią najlepiej. Tentacles oferuje 40 leveli podzielonych na 10 lokacji. Dodatkowo od niedawna dostępny jest DLC wzbogacający grę o kolejne 15 plansz. Gra pozwala nam wcielić się w rolę bliżej nieokreślonej cząstki organicznej, która przemierzając organizm złego doktora Pluff stara się wydostać na wolność. Całość okraszono lekko psychodeliczną grafiką i muzyką. Nadają one grze niepowtarzalnego klimatu. Cena promocyjna wynosi 10.49zł. Polecam ten tytuł każdemu, zwłaszcza w tej cenie. Jeżeli macie wątpliwości, zawsze wcześniej możecie pobrać wersję próbną, doskonale oddaje klimat całości. Gra gwarantuje wiele godzin dobrej zabawy, a odblokowanie wszystkich osiągnięć motywuje by poszczególne levele przechodzić po parę razy. 