19.03.2012 Jest to przykład aplikacji która robi niewiele, ale zarazem funkcjonalnie jest kluczowa. Nie porywa wyglądem, głośną marką, a jedynie możliwościami które znacznie ułatwiają życie i codzienne funkcjonowanie z naszym smartphonem. Dodatkowo ulepsza rozwiązania już oferowane przez system. Podstawowego celu można domyślić się z samej nazwy aplikacji. Służy ona reinstalacji aplikacji które kiedyś już instalowaliśmy. Tutaj warto przybliżyć pewną funkcjonalność kont Live, które przypisujemy do naszych telefonów. Mają one możliwość śledzenia i przywracania kopii wszystko zainstalowanych aplikacji. Sam system jest dość ubogi, ale daje podstawowe możliwości śledzenia tego jakich aplikacji używaliśmy i jakich zakupów dokonaliśmy.  Reinstaller korzysta właśnie z tej możliwości, podpina się pod konto Live. Po zalogowaniu i odświeżeniu bazy aplikacji (może to potrwać dłuższą chwilę) otrzymujemy bazę wszystkich pobranych do tej pory programów. Domyślnie są one zaznaczone do pobrania, co nie jest idealnym rozwiązaniem. Mamy natomiast klawisz „odznacz wszystkie”. Aby ułatwić nam nawigację po obfitym zbiorze możemy przeskakiwać pomiędzy poszczególnymi literami. Niestety to za mało. Brakuje zwykłego okna „szukaj” lub też możliwości tworzenia list, które potem automatycznie pobierałby zbiór konkretnych aplikacji.   Reinstaller posiada jeszcze jedną ciekawą opcję. Pomagam nam śledzić ile aplikacji przewinęło się przez nasze konto. Przyznam, że choć częścią mojej pracy jest ich testowanie, byłem zdziwiony gdy licznik wyświetlił mi ponad 1500. Program doskonale uzupełnia systemową możliwość przywracania ostatnich aplikacji (po hard reset) oraz rozbudowuje ją. Wprawdzie cały proces przeszukiwania apek można jeszcze udoskonalić to i tak w obecnej formie otrzymujemy bardzo przydatne narzędzie. Program możecie pobrać tutaj. Ocena: 4 