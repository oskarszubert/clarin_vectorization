03.04.2012 Lubię innowacyjne gry, bo od wciąż odgrzewanych kotletów dostaję nudności. Obcując z dziesiątkami nowych gier w ciągu miesiąca, od razu wychwytuję podobieństwa między nimi. Doptrix nie przypomina mi niczego, co znałem wcześniej. W pewnym sensie można jedynie powiedzieć, że zawiera elementy Tetrisa. Jest to natomiast świetna gra logiczna ze szczyptą futurystyczności. Jak w to się gra? Doptrix to gra, w której na planszę złożoną z siatki kwadratów wrzucamy przeróżne figury. Pod tym względem przypomina Tetrisa, bo naszym zadaniem również jest ułożenie całej linii z klocków, a wtedy ta zostaje z planszy usunięta. Różnica jest taka, że tu klocki nie muszą spadać na dół ekranu, a wlecieć do planszy.  Planszą jest siatka w kształcie kwadratu. Tym możemy dowolnie obracać. Nie wrzucamy obiektów jak w Tetrisie, aby te spadały cały czas w jedno miejsce – tutaj obracamy dowolnie kwadratem, żeby ułożyć z figur pożądaną konstrukcję. Dodatkowym utrudnieniem jest to, że wrzucona figura musi zatrzymać się na jakimś innym obiekcie. Jeśli puścimy ją w eter, wyleci z kwadratu, a nam gra odemie za to naprawdę sporą liczbę punktów. Gra ma kilka trybów rozgrywki. Jest tutaj na przykład tryb, który spodoba się strategom. Żadnych limitów czasowych i możliwość przesuwania wrzucanej figury w poziomie, de facto większej nad nią kontroli. Inny tryb pozwala jedynie na obracanie kwadratem. Klocek ląduje w ustalone przez grę miejsce i mamy niewiele czasu na zastanowienie. Czy warto? Zabawy jest sporo. Gra zmusza do ruszenia szarymi komórkami, zachęcając do tego ciekawą oprawą audiowizualną. Do tej pory pojawiły się dwie edycje gry: Doptrix oraz Doptrix Evolution. Są dostępne za darmo. Sprawdźcie, czy odpowiada Wam taka zabawa. Jeśli tak, to za trzy złote z groszami możecie kupić Unlockera, który znosi reklamy i dodaje kilkanaście nowych poziomów do każdej z gier, odpowiednio: dla Doptrixa i Doptrix Evolution.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 