01.02.2014 Cały czas pamiętam najlepsze aplikacje z listopada, dlatego naprawdę nie wiem jak to możliwe, że mamy już nowy rok i podsumowanie tego, co działo się u nas w styczniu. 2014 rok przyniósł ze sobą kilka ciekawych aktualizacji i dużo nowości. Stosunek aplikacji do gier był w końcu wyrównany (w porównaniu do poprzednich miesięcy). Przez ostatnie 31 dni nie pojawiły się może wyjątkowo oczekiwane i bestsellerowe tytuły, natomiast opisaliśmy dla was wiele ciekawych aplikacji i gier, o których być może mogliście jeszcze nie słyszeć. Zapraszam do styczniowego podsumowania. League of Evil  Platformówki na Androidzie miały się w tym miesiącu wyjątkowo dobrze. Kilka z nich oceniliśmy w styczniu naprawdę wysoko. Jedną z nich jest bez wątpienia League Of Evil. Gierka utrzymana w pikselowym klimacie retro oferuje nam kilka dobrych godzin rozrywki. Jeśli wciąż będzie wam mało, Google Play oferuje również płatny wariant gry, uzupełniony o dodatkowe plansze. Pozycja obowiązkowa dla fanów gier, w jakie graliśmy 3 dekady temu. Link do wpisu Caustic 3  Apka, której zabrakło w zestawieniu aplikacji dla muzyków, a która z pewnością powinna była się tam znaleźć. Caustic to jedno z najpopularniejszych i chyba najbardziej rozbudowanych narzędzi do tworzenia muzyki na Androidzie. Znajdziemy tu automaty perkusyjne, syntezatory, filtry, efekty, czyli właściwie wszystko, czego potrzeba do tworzenia muzyki elektronicznej. W Google Play jest również całe mnóstwo dodatkowych wtyczek, które jeszcze bardziej poszerzają możliwości Caustic. Jeśli myślicie o apce poważnie, trzeba będzie wydać na nią niespełna 30 złotych. Link do wpisu Fiz: Brewery Management Game  O małych browarach, piwie rzemieślniczym i domowych produktach amatorów chmielowego napoju robi się w naszym kraju coraz głośniej. Dla wszystkich entuzjastów warzenia złocistego trunku powstała gra, w której wcielimy się w rolę piwowara. Fiz utrzymano w klimacie pixel art. Jeśli lubicie rozbudowane gry ekonomiczne, ten tytuł powinien wystarczyć wam na 20 godzin dobrej zabawy. Link do wpisu Deemo  Jeśli myśleliście, że gry rytmiczne to domena konsol i automatów, to Deemo z pewnością wyprowadzi was z błędu. W tej produkcji będziemy musieli naciskać lub ślizgać palcem po całej szerokości ekranu w rytm lecącej z głośnika muzyki. Jest to obowiązkowa pozycja dla fanów gatunku i dowód dla niedowiarków, że gra muzyczna na Androidzie może wciągnąć tak samo jak przeboje, w które do tej pory graliśmy na dużych ekranach. Link do wpisu Kursy123  Aplikacja Kursy123 to, moim zdaniem, jeden z lepiej przygotowanych programów do nauki języków przeznaczonych na urządzenia mobilne i dostępnych w Google Play. Jeśli Duolingo nie spełniło waszych oczekiwań, a wciąż szukacie odpowiedniego dla siebie kursu językowego na urządzenia mobilne, z pewnością nie powinniście przejść obojętnie obok aplikacji Kursy123. Link do wpisu MK Explorer  MK Explorer to kolejny ciekawy menedżer plików od polskiego programisty. Program nie jest przeładowany funkcjami. Nie uświadczymy tutaj żadnych wodotrysków w postaci motywów, możliwości integracji z dziesiątkami usług, guzików społecznościowych i wszystkiego, co właściwie jest niepotrzebne w tego typu narzędziach. To solidny kawał kodu, który został opracowany pod kątem konkretnego zastosowania i w rezultacie zaowocował powstaniem świetnej aplikacji. Jeśli cenicie sobie funkcjonalność bez zbędnych dodatków i przejrzysty interfejs w stylu Holo, MK Explorer powinien zostać z wami na dłużej. Link do wpisu Talon for Twitter  Talon for Twitter to debiutant, który od początku zwrócił na siebie uwagę użytkowników Twittera. Program obsługuje dwa konta najpopularniejszego serwisu do mikroblogowania, pozwala na dostęp do wszystkich funkcji serwisu, obsługuje powiadomienia push, a nawet ma funkcję edytowania naszego konta. To jednak dopiero początek jego możliwości. Jeśli regularnie korzystacie z Twittera, Talon na pewno powinien znaleźć się w waszych urządzeniach z Androidem. Link do wpisu Ski Jump  Niezależnie od tego, czy Ski Jump przypadł wam do gustu, czy może uznaliście go za nieudolną kopię Deluxe Ski Jump, tak kultowej gry, przeniesionej na urządzenia mobilne, nie mogło zabraknąć w naszym miesięcznym zestawieniu. Jest to na pewno pozycja obowiązkowa dla wszystkich, którym dane było dorastać w czasach największych sukcesów Adama Małysza. Link do wpisu Magic Rampage  W rankingu nie mogło również zabraknąć tytułu, którego recenzja przez zupełny przypadek pojawiła się na łamach AntyApps dwa razy w tym miesiącu. Cóż, czasami zdarzają nam się niedopatrzenia, jeśli jakaś gierka wyjątkowo nas wciągnie i tak właśnie było w przypadku Magic Rampage. Rasowa platformówka w stylu Castlevani w obydwu przypadkach zebrała wysokie noty i jest absolutnym „must have” dla wszystkich fanów gatunku. Link do wpisu WePopp  WePopp to najładniejszy menadżer spotkań, jaki możecie znaleźć w Google Play. Program umożliwia zaplanowanie określonego wydarzenia ze wszystkimi niezbędnymi szczegółami. Siłą aplikacji jest jej niezwykła intuicyjność oraz, mimo całkiem niezłego repertuaru funkcji, prostota interfejsu. Nawet jeśli taka aplikacja nie jest wam potrzebna, po odpaleniu WePopp może się to zmienić… Link do wpisu The Cleaner  Kolejny tytuł, który zachwycił nas przede wszystkim swoim interfejsem. Nie jest to może rozwiązanie szczególnie rozbudowane, jeśli chodzi o aplikacje pozwalające oczyścić nieco zasoby naszego telefonu, ale oferuje zadowalające możliwości. Jeżeli zatem odczuwacie, że wasz tablet lub smartfon zwolnił, a dostępna przestrzeń jest zaskakująco mała, program studia Mirmay Limited ma stanowić lekarstwo na te dolegliwości. Link do wpisu Pixel Defenders Puzzle  Pixel Defenders Puzzle to gra posiadająca wszystko, co najlepsze w klasycznych planszówkach, grach logicznych i turowych. Dobrą zabawę dopełnia oczywiście pikselowy klimat i oprawa muzyczno-dźwiękowa. Biorąc pod uwagę, że pełna wersja kosztuje w Google Play zaledwie 3,29 ZŁ, tym bardziej polecam wszystkim fanom wymienionych wcześniej gatunków. Link do wpisu Studio Design  Bardzo pozytywnie zaskakująca aplikacja, którą z czystym sercem można polecić wszystkim miłośnikom edycji obrazów z poziomu smartfona czy tabletu. Tym bardziej, ze dostępna jest całkowicie za darmo na platformie Google Play. Android przez wiele miesięcy był w tyle i choć i tu można trafić na kilka ciekawych produkcji, to czegoś sięgającego poziomem Studio Design jeszcze nie było. Link do wpisu Quickr  Launchery to wybawienie dla wielu użytkowników urządzeń z Androidem. Quickr może nie podchodzi pod definicje pełnego launchera, a bardziej przypomina święcące od jakiegoś czasu „szuflady” z aplikacjami. To pewnego rodzaju dodatek, który fajnie komponuje się z designerskimi nakładkami. Jeśli nie zadowala was obecny wygląd waszego systemu, Quickr może szybko to zmienić. Link do wpisu Minigore 2  Minigore 2 to gra narkotyk, który skutecznie wytnie wam kolejne godziny z życiorysu. Miodny gameplay i świetny klimat bezlitośnie wciągają w świat kreskówkowych, trójwymiarowych zombiaków. Gra od jakiegoś roku dostępna była na urządzenia z systemem iOS, jednak w końcu doczekali się jej również użytkownicy Androida. Przed rozpoczęciem rozgrywki polecam dobrze zaplanować dzień… Link do wpisu 