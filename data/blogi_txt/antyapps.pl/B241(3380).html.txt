26.10.2011 Większość zainteresowanych pewnie już miała okazję nabyć Puzzle Quest taniej, w którejś z wielu promocji, ale jeśli jakimś cudem ominęły Was wcześniejsze promocje lub jesteście nowymi użytkownika iPhone’a to zdecydowanie warto przyjrzeć się oferowanym obniżkom. Tyle tylko, że już teraz ostrzegam wszystkich – gra niesamowicie wciąga, więc możecie się nie móc oderwać od swojego telefonu na długie godziny. Gra to popularne obecnie połączenie gatunku RPG z rozgrywką polegającą na naprzemiennym znajdowaniu przynajmniej trzech pasujących do siebie elementów. Tak, podobnie jak w wielu tego typu grach od chociażby PopCap typu Bejeweled czy innych. Tutaj natomiast nie staramy się zdobyć jak najwięcej punktów, ale pokonać przeciwnika, który ma określoną liczbę punktów życia, a im lepiej układamy „klocki” na planszy tym lepiej nam idzie atakowanie go. Do tego dorzućcie trochę zadań pobocznych, fabułę, mapę świata, rozwój postaci i macie grę na kilkadziesiąt godzin. No i być może dlatego twórcy na iPhonie podzielili ją na części. Nowe ceny jednak uwzględniają i to:  Puzzle Quest Chapter 1 – dostępny jest za darmo tutaj Puzzle Quest Chapter 1 i 2 dostępne są za 1,99$ (zamiast 4,99$) Puzzle Quest HD kosztuje 1,99$ (zamiast 4,99$)  Zatem bez problemu możecie teraz spróbować czy gra Wam odpowiada, a jeśli tak to nie krępujcie się ją zakupić. Jest zdecydowanie tego warta. Przy okazji twórcy dodali wsparcie dla iOS5 i poprawili oprawę wizualną pod Retina Display, więc gra powinna wyglądać bardzo dobrze nawet na najnowszych urządzeniach. http://www.youtube.com/watch?v=utNjgcixfUg 