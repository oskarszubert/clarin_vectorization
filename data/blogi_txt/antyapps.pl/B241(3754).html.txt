13.03.2012 Pamiętacie Fruit Ninja? Ta gra pokazała, że rozcinanie jest spoko. Nic dziwnego, że ten motyw pojawił się w innych tytułach jak Draw Slasher. Slash HD w sumie bardziej przypomina Slice It, ale to nie ma znaczenia do jakiego tytułu jest podobna. Ważne, że daje mnóstwo frajdy! Jak w to się gra? Na ekranie widzimy figurę. Za każdym razem jest to figura innego, skomplikowanego kształtu, choć dominują tutaj raczej ostre krawędzie. Wewnątrz figury odbijają się od ścian skorpiony zamknięte w szklanych kulach. Naszym zadaniem jest tak podcinać figurę, aby te zablokować, a jednocześnie nie rozbić żadnej z kul. Liczy się refleks i odrobina zmysłu strategicznego. Design gry stylizowany jest na klimaty egipskie. Mamy tutaj zapieczętowane papirusy jako symbol etapów z levelami, mamy tła niczym wnętrza piramid i tak dalej. Czy warto? Zdecydowanie nie warto kupować wersji płatnej. Przeszło 6 złotych jedynie za zniesienie reklam to niezbyt rozsądny wydatek. To nie tylko moje zdanie, co widać po statystykach obu wersji – liczba pobrań płatnej mieści się w zakresie do 100 do 500. Darmowej też – ale w tysiącach :) Uważam natomiast, że warto spróbować darmowej wersji. Otrzymujemy aż 96 leveli plus trzy bonusowe czy różne achivementy. Zachęcam do pobierania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 