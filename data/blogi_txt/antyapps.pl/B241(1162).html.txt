01.05.2012 Jednym z ciekawszych pomysłów na weekend majowy jest wsiąść na rower i przejechać się dla zdrowia i rekreacji. Nie wszystkim jednak odpowiada sport w rzeczywistej postaci i wolą uprawiać go cyfrowo. A więc zapraszam do rowerowej Elastomanii na smartfona. Jak w to się gra? Elastomanii chyba nie trzeba przedstawiać. Nawet jeśli, to można w zaledwie jednym zdaniu. Gra polega na odpowiednim balansowaniu motocyklem i przyspieszeniem, aby przejechać przez pagórkowate, pokręcone trasy. Zamieńcie motocykl na rower i mamy Gravity Defied.  Gra jest bardzo prosta, momentami aż za prosta. Nie chodzi mi w tym momencie o poziom trudności, bo ten z poziomu na poziom robi się coraz wyższy. Mam na myśli oprawę audiowizualną. O ile minimalistyczna, kolorowa grafika w tym przypadku wygląda naprawdę nieźle, o tyle brak ścieżki dźwiękowej, tak samo jak i efektów dźwiękowych jest dla mnie trochę niezrozumiały. Czy warto? Mimo wad, gra się naprawdę fajnie, tak samo jak w każdą grę typu Elastomania. Spore wyzwanie, gdyż wciąż na uwadze musimy mieć prawa fizyki. W dodatku gra dostępna jest za darmo. Czego więcej chcieć? :) Zapraszam do pobierania. Grę oceniam na czwórkę z minusem, bo to fajna idea, aczkolwiek trochę nieudolnie zrealizowana.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 