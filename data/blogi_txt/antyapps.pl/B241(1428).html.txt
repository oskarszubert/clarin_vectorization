10.09.2012 Sklepy wszystkich popularnych systemów mobilne pełne są aplikacji polecających ciekawe miejsce. W dużej mierze są to jednak programy skierowane bardzo ogólnie, pod wszystkich użytkowników i wszystkie usługi. Brakuje aplikacji projektowanych z myślą o konkretnych grupach odbiorców. Jedną z nich są rodzice z dziećmi, zwłaszcza tymi najmłodszymi. To właśnie do tej grupy adresowana jest Torba Kangura. Jej założenia są proste. Dać rodzicom dostęp do odpowiedniej bazy punk POI, z miejscami, w których będą mogli spędzić czas ze swoimi pociechami. Punkty podzielono na 4 kategorie głównie: Restauracje; Zabawa pod dachem, Zabawa na powietrzu oraz Pomoc. Każda z tych kategorii ma też swoje podkategorie. Dodatkowo jest też zakładka z miejscami ulubionymi, a także możliwość dodania nowego miejsca. Punkty możemy dobierać w zależności od wieku dziecka, autorzy podzielili go na 3 grupy: od 0 do 3 lat, od 4 do 7, od 8 do 12. Możemy zaznaczyć je wszystkie bądź też wybrane.  Torba Kangura poza wskazaniem nam odpowiednich miejsc, zawiera podstawowe informacje o nich. Czasem trafimy na bardzo wyczerpujący opis, z pełnymi danymi teleadresowymi innym razem, będzie to niezbędne minimum kontaktowe. Jeżeli opis jest dostępny, podkreśla elementy ważne z punktu widzenia rodzica. Niestety jak na razie baza punktów obejmuje tylko 4 miasta: Warszawę, Kraków, Wrocław oraz Łódź. Autorzy zapowiadają, że w przygotowaniu jest już: Poznań, Rzeszów, Aglomeracja Śląska i Trójmiasto. Obecnie baza dostępnych punktów nie jest spora. Ma to swoje logiczne wytłumaczenie. Punkty mają być sprawdzone. Stąd też możliwość dodawania opinii, zdjęć, własnych miejsc. Może wraz z popularyzacją aplikacji ich ilość wzrośnie. Interfejs jest bardzo wygodny. Nie poraża oprawą graficzną, ale jego wykonanie jest schludne. Jedyny błąd techniczny na jaki natrafiłem, to niemożliwość wywołania nawigacji po kliknięciu na opcję dojazd. Skoro już przy minusach jesteśmy. Nie każdemu może spodobać się konieczność logowania na FB jeżeli chcemy dane miejsce ocenić, bądź też dodać do ulubionych, wzbogacić komentarzem. Z poziomu aplikacji mamy tez możliwość słuchania Radia Bajka. Wystarczy jedno kliknięcie, a z głośników popłynie rozgłośnia dla najmłodszych. Brawo za pomysł i jego wstępne wykonanie. Przed autorami jest jeszcze sporo pracy, zwłaszcza jeżeli chodzi o rozbudowę bazy oraz aktywizację użytkowników, ale już teraz program może okazać się bardzo przydatnym narzędziem. Nie tylko na spacer. Torba Kangura dostępna jest w wersji darmowej oraz płatnej Ocena: 4+ 