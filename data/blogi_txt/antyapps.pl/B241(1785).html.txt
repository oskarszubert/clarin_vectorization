20.11.2013 Choć Windows Phone tak jak i Apple posiada systemowe wsparcie dla podcastów, to jednak wraz z premierą Windows Phone 8 korzystanie z nich stało się mocno utrudnione dla mieszkańców wielu krajów. Ponieważ nie mamy dostępu do Xbox Muzyka, podcasty musimy dodawać za pomocą komputera. Niestety, nowa aplikacja do synchronizacji, która zastąpiła Zune, nie posiada takiej opcji. Jedyną możliwością by za pomocą systemowych rozwiązań słuchać podcastów jest instalacja iTunes. Można też skorzystać z aplikacji niezależnych. Tych w sklepie jest coraz więcej, a ich jakość ciągle rośnie. Sam, jako miłośnik podcastów nie wyobrażałem sobie do niedawna rozwiązania innego niż systemowe. To rezygnacji z niego przekonała mnie iPodcast. Pierwszym dużym zaskoczeniem, była spora baza podcastów. Bez problemu znalazłem w niej wszystkie rodzie audycje których słucham. Jedyny wymóg, dokładne podanie pełnej nazwy. Jeżeli jakimś cudem nie znajdziecie tam swojego ulubionego kanału, możecie go dodać ręcznie, wystarczy link do rss. Dla poszukujących inspiracji przygotowany także rozbudowaną listę z której możemy wybrać audycje najbardziej nas interesujące. Domyślnie pobierane do pamięci są 3 ostatnie odcinki, a podgląd mamy na 10. Jest to o tyle istotne, że iPodcast pozwala nam na słuchanie z chmury. Komfort jest prawie identyczny, a nie zapychamy pamięci naszego telefonu. Zarówno ilość pobieranych, jak i wyświetlanych odcinków możemy edytować globalnie dla wszystkich podcastów, jak i dla każdego oddzielnie.  Mamy też możliwość tworzenia playlist. Odtwarzacz jest bardzo praktyczny. Poza informacją o pliku w tym jego wadze, autorzy dodali suwak za pomocą którego możemy przeskoczyć do dowolnej części audycji. Jak bardzo brakuje takiej opcji przewijania w systemowym odtwarzaczu na Windows Phone wie chyba każdy jego posiadacz. Miłym zaskoczeniem jest synchronizacja listy podcastów, playlisty, momentów w których skończyliśmy słuchać, pomiędzy urządzeniami. Wprawdzie opcja ta dostępna jest tylko w wersji pro, ale jej przydatność jest tego warta. Do interfejsu nie mam większych zastrzeżeń.  W większość przypadł mi do gustu. Czasem miałem lekki wrażenie braku spójności, bądź konkretny element gryzł się z pozostałymi (ikona odtwarzanego odcinka w prawym górnym rogu), ale pozostałą reszta jest przyjemna dla oka i intuicyjna. Warto dodać że i Podcast radzi sobie z pobieraniem plików w tle. Dzięki temu nie musimy troszczyć się o sprawdzanie czy jest nowy odcinek, aplikacja poinformuje nas o tym na kafelku. Czego tak naprawdę brakuje? Aplikacji na komputer, bądź też tryb metro na Windows 8. i Podcast zagości na moim telefonie na dłużej. Choć wersja darmowa jest rozbudowana i wystarczy do wielu zastosowań, ja po paru dniach zdecydowałem się na zakup (6,99zł). Testowałem większość aplikacji do podcastów na Windows Phone i na chwilę obecną ta wydaje się najlepsza. Jeżeli lubicie ich słuchać, bądź też jeszcze nie mieliście okazji, polecam jej instalację i przekonanie się samemu że warto. Niestety aplikacja jest dostępna tylko na Windows Phone 8. 