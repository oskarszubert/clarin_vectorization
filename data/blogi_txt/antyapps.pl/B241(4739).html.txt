26.09.2012 Windows Phone posiada wsparcie jednej z najlepszych dostępnych obecnie chmur czyli SkyDrive. Dzięki temu pozwala między innymi, na szybkie jaki i automatyczne wysyłanie zdjęć na nasz wirtualny dysk. Niestety jak to często bywa w przypadku mobilnych okienek, nie obyło się bez paru irytujących ograniczeń, z którymi musimy sobie radzić sami. Jakie to ograniczenia? W przypadku automatycznego wysyłania naszych zdjęć w chmurę, są one poddawane sporej kompresji. Nie zgodzę się z opinią niektórych, że jest zbyt duża, jednak ewidentnie brakuje możliwość jej wyłączenia. Możemy też przesyłać zdjęcia w oryginalne, jednak wtedy musimy robić to pojedynczo. Przy większym zbiorze zdjęć jest to bardzo kłopotliwe. To właśnie w takich sytuacjach pomoże nam Camera Roll Sync. Zadaniem tej aplikacji jest masowy transfer naszych zdjęć z pamięci telefonu na dysk SkyDrive. W opcjach logujemy się na nasze konto, ustawiamy nazwę folderu (szkoda, że nie można korzystać z tych już dostępnych) oraz datę od której zdjęcia mają być wgrywane. To jest pierwszy mały minus, nie możemy zupełnie dowolnie wybierać elementów, a jedynie określać przedział czasowy. Po spełnieniu tych formalność możemy tapnąć Sync to SkyDrive.  Oczywiście nie obyło się bez nowych ograniczeń. Aby udostępniać pliki w taki sposób, telefon jak i aplikacja muszą być aktywne. Nie możemy wyjść z programu czy też zablokować ekranu. Najlepiej po prostu zostawić telefon na dłuższą chwilę i poczekać aż zdjęcia się wgrają. Czy to nie czyni aplikacji bezużyteczną? Nie. Interfejs sprowadzono do niezbędnego minimum. Jest czytelny i przejrzysty. Plus za podgląd aktualnie wgrywanego zdjęcia. Dzięki temu wiemy,  w którym miejscu ewentualnie przerwiemy wgrywanie. Camera Roll Sync polecam tym którzy często wykorzystują telefon do robienia zdjęć, a SkyDrive jest ich podstawową chmurą. Dopóki Microsoft nie doda możliwość wyłączenia kompresji przy automatycznym wysyłaniu, będzie trzeba wspomagać się takimi aplikacji. Camera Roll Sync możecie pobrać tu, za darmo, bez reklam. Ocena: 4- 