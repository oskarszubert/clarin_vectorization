24.11.2011 List zadań na smartfony nie brakuje. Podstawowe narzędzie to oczywiście zwykły Kalendarz, ale do tego dochodzi cała masa aplikacji dodatkowych, które pomagają jakoś poukładać codzienny nieporządek i natłok zadań. Dziś z racji tego, że zostało przecenione na równe ZERO euro w rękę wpadł mi program o nienaturalnie długiej nazwie: 3do – The next generation of reminder apps. Czy to rzeczywiście nowa generacji programów dla zajętych?  Tak naprawdę zawartość jest dość standardowa – tworzymy zadania, wyznaczamy datę i czas, ustawiamy przypomnienia… Jasne, można je powtarzać, można opóźniać, można stworzyć kilka jednocześnie z opcją pojedynczego ich wyłączania – ale wciąż to żadna rewolucja, prawda? Autorzy chwalą się, że ich kartą przetargową jest nowoczesny interfejs umożliwiający obsługę programu bez przeklikiwania się przez poszczególne ekrany. I rzeczywiście, 3d z nazwy polega na tym, że menu oparte jest na trójwymiarowych „kostkach”. Na jednej ścianie ustalamy zadanie i datę, a następnie przesuwamy paluchem w bok. Dołączamy do tego alarm i inne niezbędne funkcje, wszystko robiąc cały czas bez zmiany ekranu. Czy taki detal rzeczywiście jest w stanie kompletnie zmienić doświadczenie? Nie do końca. Aplikacja jest rzeczywiście wygodna, ale jej brak integracji z jakimkolwiek desktopowym oprogramowaniem ją w moich oczach dyskwalifikuje. Zostaję przy Wunderlist. Ale jeśli potrzebujecie czegoś tylko na smartfona, to jest to ciekawa alternatywa. Tym bardziej, że w chwili obecnej do 27go listopada można 3do pobrać całkowicie za darmo stąd. Warto sprawdzić. 