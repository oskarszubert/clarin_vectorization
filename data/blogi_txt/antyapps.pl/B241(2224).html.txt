23.05.2013 Rewolucja w czystej postaci – tak określano po zapowiedziach aplikację Mailbox. I na zapowiedziach raczej się skończyło, ponieważ aktualnie aplikacja znajduje się na odległym miejscu w rankingu programów produktywnych, podczas gdy Gmail cały czas obecny jest w ścisłej czołówce. Przyjrzyjmy się, co Mailbox – klient Gmaila, ma do zaoferowania w wersji dla iPada.  Aplikacja oferuje oczywiście nadal ten sam mechanizm, który znamu z iPhone’a. Zarządzanie wiadomościami w naszej skrzynce można porównać do zarządzania zadaniami – usuwamy je, archiwizujemy, oznaczany jako wykonane czy odraczamy w czasie. To samo dzieje się z naszymi wiadomościami w skrzynce odbiorcze na komputerze. Możliwe jest również utworzenie dodatkowych etykiet, które dostępne będą w aplikacji, lecz niestety niemożliwe jest skorzystaniem w Mailbox z etykiet, z których korzystaliśmy dotychczas.   Dzięki większemu ekranowi iPada naturalnie jednocześnie widoczna jest zawartość skrzynki odbiorczej oraz podgląd treści wybranej wiadomości. Tutaj pojawia się największy zgrzyt – aplikacja pracuje tylko w orientacji poziomej, więc niemożliwe jest wypełnienie całego ekranu jednym e-mailem. Bardzo fajnie zostało rozwiązane przełączenie się pomiędzy lewym menu i listą wiadomości, lecz niestety razić mogą zaczerpnięte żywcem z wersji dla iPhone’a ekrany ustawień, które zostają wycentrowane na ekranie.   Mailbox nie zastąpił i najprawdopodobniej nieprędko zastąpi mi oficjalną aplikację Gmail dla iOS. By tak się stało, musi ona być połączeniem obydwu produktów – efektywnej pracy z pocztą, nie tracąc przy tym zaawansowanych ustawień, ponieważ uproszczenie poczty do granic możliwości najwyraźniej nie jest najlepszym pomysłem. 