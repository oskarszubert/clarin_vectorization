02.01.2012 Bardzo lubię ścigałki. Nagrałem się już w różne tego typu produkcje na Androida i zauważyłem, że coraz mniej mnie wciągają. Przyczyna jest banalna – rutyna. Gro tego typu gier tak na prawdę niewiele różni się od siebie. Tymbardziej zaskoczony byłem odpalając Jet Car Stunts, który wprowadza do gatunku naprawdę sporo, nie tylko przyjemną, komiksową grafikę. Jak w to się gra? W Jet Car Stunts tak na prawdę nie ścigamy się z przeciwnikami, bo naszym konkurentem jest… sama plansza. Naprawdę, przejechanie całej planszy bez jakiejkolwiek kraksy czy wypadnięcia z toru to spore wyzwanie. Powód jest prosty – plansze wyglądają jak swego rodzaju platformy i są zawieszone w powietrzu. Jeden niezgrabny ruch wystarczy by wypaść z trasy i być zmuszonym do powrotu do ostatniego checkpointa. Takich powrotów liczba bywa jednak ograniczona – wszystko zależy od trybu gry.  Sam pojazd to połączenie samochodu z samolotem. Możemy nie tylko dodawać gazu lub hamować, ale również włączać silniki odrzutowe, bądź otwierać specjalne skrzydła, które pomagają wyhamować w powietrzu. Podczas lotów, których jest naprawdę sporo, bo plansza zawiera dużą liczbę przeskoków, pojawia się nawet wskaźnik poziomu, znany z samolotów. W samej grze sterujemy za pomocą grawitacji, dlatego właśnie jest taka trudna. Przekłada się to jednak na ogromną grywalność. Czy warto? Jak najbardziej! Jest to jedna z najlepszych ścigałek, w które ostatnio grałem. Dodatkowo wprowadza sporo innowacji. Wersja darmowa oferuje tylko 8 poziomów, podczas gdy pełna – 36. Myślę, że warto spróbować wersji darmowej by przekonać się jak wciągająca jest gra. Późniejszy zakup pełnej wersji to błahostka, zwłaszcza zwracając uwagę na cenę – około 7 złotych. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 