25.12.2011 Święta trwają, mamy trochę więcej wolnego czasu niż zazwyczaj, dlatego możemy wykorzystać go na zabawę. X-mas challenge to prawdziwe wyzwanie – w jak wielu językach jesteś w stanie życzyć wesołych świąt? Idealna zabawa zarówno dla dorosłych jak i dzieci. Aplikacja została stworzona dla zabawy. Na każdym kolejnym ekranie wyświetla nam zapis zwrotu „Wesołych Świąt” w odpowiednich językach, łącznie jedenastu, w tym w polskim :) Przy zapisie pojawia się możliwość odsłuchania, a następnie uruchomiana jest funkcja mikrofonu – i to właśnie my musimy powtórzyć dany zwrot. Aplikacja sprawdza poprawność wypowiedzi, wliczając w to akcent. Przy każdym języku mamy trzy szanse na odpowiednie wypowiedzenie zwrotu. Gra kończy się, gdy natrafimy na zwrot, którego nie będziemy w stanie powtórzyć nawet przy trzech próbach. Gra łączy przyjemne z pożytecznym. Daje nie tylko sporo frajdy i rywalizacji przy świątecznym stole, ale także uczy. Zachęcam do pobierania gry. Jest darmowa, podczas używania wymaga połączenia z internetem.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 