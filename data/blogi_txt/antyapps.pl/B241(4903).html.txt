22.08.2012 Idea roweru publicznego funkcjonuje w Warszawie niecały miesiąc. Jak to bywa przy tego typu projektach, w tym czasie zdążyła uzbierać spore grono sceptyków, którzy natknęli się na różne problemy, jak i zwolenników, którzy pokochali idee tanich rowerów miejskich. Niezależnie czy należysz do grupy pierwszej czy drugiej, jeżeli chcesz skorzystać z tej metody przejazdów, sprawdź aplikację WarsawBikes.  Więcej o samej idei rowerów miejskich możecie przeczytać na Antywebie. Tutaj zajmiemy się samą aplikacją. Do czego służy WarsawBikes? Chociażby do sprawdzenia lokalizacji najbliższych wypożyczalni. Warto w tym miejscu zaznaczyć, że WarsawBikes nie jest aplikacją oficjalną, pomimo to wciąż warta jest uwagi. Oficjalny nextbike, pomimo większej ilości opcji (w tym możliwości logowania do systemu), od jakiegoś czasu po prostu wariuje.  W moim wypadku wyświetla ciągle tylko jedną wypożyczalnię, z tego co czytam w komentarzach, nie tylko ja mam ten problem. Nie wiem co jest jego przyczyną, ale na chwilę obecną, w kwestiach orientacyjnych o wiele lepiej sprawuje się z WarsawBikes. Zwłaszcza gdy rower już pożyczymy i chcemy go zwrócić. Dzięki temu, że aplikacja ma tylko podstawowe opcje, waży niewiele, a jej start jest błyskawiczny. Po chwili widzimy swoją lokalizację, oraz najbliższych wypożyczalni. Trudno oceniać wykonanie tak prostego programu. Jest takie jak być powinno. Czytelne, szybkie, pozbawione niepotrzebnych śmieci. Jeżeli planujecie korzystać z Warszawskich rowerów miejskich, bądź też już korzystacie, polecam WarsawBikes do przetestowania. Aplikacja jest darmowa i pozbawiona reklam. Ocena: 4+ 