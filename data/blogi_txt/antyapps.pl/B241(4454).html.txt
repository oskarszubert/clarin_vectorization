16.08.2012 Pomimo iż smartofny coraz częściej stają się przenośnymi konsolami do gier, to niektóre gatunki wydają się do nich nie pasować. Chodzi głownie o sterowanie i uroki ekranów dotykowych. Za jeden z takich gatunków uważał tzw. mordobicia. Jak się jednak okazuje, można to zrobić dobrze, czego świetnym przykładem jest Ultimate Mortal Kombat 3. W nasze ręce oddano 22 postacie z czego 2 ukryte. Żadnych nowych wymysłów, wszystkie znane ze starej trylogii. Walczyć będziemy na 16 planszach w 4 różnych trybach. Klasyczny Arcade znają chyba wszyscy. Wybieramy postać, następnie wieżę symbolizująca poziom trudności i ruszamy do boju. Kolejny to Local Multiplayer, pozwala na konfrontację z żywym przeciwnikiem za pomocą sieci WiFi albo Bluetooth. Jest też Survival (walczymy z kolejnymi, coraz trudniejszymi przeciwnikami), SHAO Karnage (konfrontacja z samym Shao Kahnen, bez paska życia, jedynie limit czasu) oraz 2 Player. Ten ostatni pozwala na grę 2 osób na jednym tablecie. Sprawdza się to średnio, ale możliwe, że po dłuższym treningu daje więcej radości niż sprawia problemów. Przejdźmy jednak do najważniejszego czyli sterowania.  W komentarzach na antyapps.pl wielokrotnie poruszana była dyskusja odnośnie sterowania za pomocą virtualnego pada. Zdania były raczej zgodne- tego typu rozwiązanie nigdy nie zastąpi fizycznych klawiszy. Trudno się z tym nie zgodzić, jednak braki można starać się nadrobić w inny sposób. Moim zdaniem Ultimate Mortal Kombat 3 robi to bardzo dobrze. Po pierwsze mamy specjalny, uproszczony tryb sterowania, ograniczony do 4 klawiszy akcji (ręka, noga, bieg, blok) oraz specjalnego klawisza za pomocą którego uaktywnimy wszystkie ataki specjalne. Już nie musimy pamiętać czy było to HK czy LP (fani serii wiedzą o co chodzi). Kręcimy kółko, wciskamy S i mamy atak gotowy. Sprawdza się to naprawdę świetnie i w znacznym stopniu ułatwia sterowanie. Oczywiście fani klasycznego modelu mogą go sobie włączyć w opcjach. Możliwości konfiguracji jest naprawdę sporo, dzięki czemu łatwo dopasować sterowanie pod swoje potrzeby. W żaden sposób nie dorównuje ono tradycyjnym przyciskom, ale jest na tyle przemyślane by dawać radość z gry. W aspekcie grafiki ciężki Ultimate Mortal Kombat 3 cokolwiek zarzucić. Są to te same plansze i wojownicy, jakich znamy z komputerowej wersji. Wprawdzie Ci ostatni zostali lekko podrasowani i wyglądają dziwnie ( zwłaszcza ich głowy), ale po dłuższej chwili grania zapominamy o tym. Muzyka jak i dźwięki to stary dobry MK.  Gra w wersji na iPhona kosztuje jedyne 0,79€, za edycję HD przyjdzie nam zapłacić 3,99€. Ze swej strony zapewniam że warto. Nie jest to może miodność znana z komputerów czy też konsol, ale i tak gra się bardzo przyjemnie. Jeżeli jesteście fanami serii, a dalej macie wątpliwość zapoznajcie się z ocenami w AppStore. Ocena: 4- Logo: 