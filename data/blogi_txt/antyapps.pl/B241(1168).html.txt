15.07.2012 Nie tak dawno pisałem o tym, że z dnia na dzień przybywa na Windows Phone aplikacji dla kierowców i podróżnych. Coraz częściej są to nasze, lokalne produkcje. Dzięki temu powinny je cechować dokładne mapy naszego kraju. Podobnie miało być w przypadku opisywanego właśnie Emapi. Niestety, coś nie wyszło. „Emapi to bezpłatna aplikacja udostępniająca najdokładniejszą mapę Polski na platformę Windowds Phone.”  chwalą w opisie swoje dzieło jej autorzy. Ciężko jest mi w to uwierzyć z jednego prostego powodu. Jeżeli na 5 zapytań o ulice z Warszawy odnajduje tylko dwie, boje się myśleć co będzie w przypadku mniejszych miejscowości. A przecież to mają być najdokładniejsze mapy na Windows Phone. Jest to o tyle dziwne, że przeglądarkowa wersja serwisu je posiada. Dodatkowo, w przeciwieństwie do wersji www, aplikacja oferuje tylko jeden widok mapy, bez możliwości nakładania na niego dodatkowych danych. Kolejnym minusem jest interfejs użytkownika. W żaden sposób nie pasuje do stylu metro, a korzystanie z niego wydaje się bardzo toporne. Jest czytelny, to fakt, ale ewidentnie nie pasuje do tej platformy.  Autorzy chwalą się sporą ilością funkcji, jakie posiada apliakcja:  wyszukiwanie adresów, punktów POI, punktów użytkownika, współrzędnych, historia wyszukiwania, wytyczanie tras, tryby trasy: trasa najszybsza, trasa najkrótsza, generowanie raportu trasy, zapisywanie i edycja ulubionych punktów (Moje punkty), ustawienia czcionki, GPS czy ilość zajmowanej pamięci podręcznej, wyświetlenie/powrót do aktualnej lokalizacji  Wydaje się że to sporo i tak rzeczywiście jest. Wiele aplikacji z mapami w wersji 1.0 nie posiada aż tylu możliwości. Jednak co z tego, skoro nawet w największych miastach nie znajdziemy potrzebnych ulic?  Niemiłą całość najlepiej zamyka Critical Server Error! Błąd ten pojawia się co chwilę w miejscu przeznaczonym na reklamy i uświadamia nas w fakcie, że mamy do czynienie z wczesną wersją beta, albo na szybko przygotowaną konwersją. Dobrze że konkurencja rośnie i przybywają nowe aplikacje, zwłaszcza te do dobrych usług i serwisów. Jednak przed autorami aplikacji emapi na Wndows Phone jeszcze sporo pracy. Jeżeli chcecie przetestować jak emapi radzi sobie z adresami w Waszym regionie, znajdziecie go tutaj. Aplikacja jak i wszystkie jej funkcje są darmowe, wzbogacone o reklamy. Ocena: 2+ 