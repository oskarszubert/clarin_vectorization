29.11.2012 Polskie sieci komórkowe potrafią zasypać klientów pakietami, różnymi progami cenowymi, czasowymi bonusami i innymi świecidełkami, której mają dać nam poczucie niskich cen. Niestety, z każdym kolejnym dodatkiem coraz ciężej połapać się w okresach ważności czy też stanie danego pakietu. Jeżeli jesteś klientem Orange, to pomocna może się okazać aplikacja Moje Orange. Moje Orange jest oficjalną aplikacją tej sieci, co dla wielu jest zapewne najważniejszą informacją. Nie powinna budzić obaw jeżeli chodzi o bezpieczeństwo naszych danych. Niestety, aby móc korzystać z aplikacji musimy wyrazić zgodę na wykorzystywanie naszych danych w celach marketingowych.  (już nie trzeba wyrażać zgody) Szkoda, że operator zdecydował się na taki ruch. Z aplikacji mogą korzystać wszyscy klienci sieci, zarówno Ci posiadający abonament, jak i karty prepaid. Wystarczy posiadać odpowiednie urządzenie z Androidem oraz konto na Orange Online. Po zalogowaniu i wyrażeniu wcześniej wspomnianej zgody, możemy przejrzeć bardziej szczegółowe dane naszego konta. Jako posiadacz oferty NGO nie miałem okazji sprawdzić jak wygląda część abonamentowa, ale komentarze pod aplikacją wskazują na to, że dobrze.  Sam wykaz konta i pakietów przypomina ten znany z wersji www. Pozwala w prosty sposób sprawdzić ile pozostało nam MB czy też minut, ile pozostało do jego końca, jakie stawki za minutę płacimy itp. Jest to chyba najważniejsza część aplikacji i działa bardzo dobrze. Równie ważną funkcją (dla wielu może nawet najważniejszą), jest możliwość sprawdzania naszych bilingów, rozmów, sms, transmisji danych (uwaga, w tym wypadku nie są uwzględniane pakiety, więc niech  Was nie wystraszą stawki).  Za pomocą Moje Orange możemy też zarządzać pakietami. Niestety, udało mi się znaleźć zaledwie kilka, spośród tych które są dostępne dla mojej taryfy (np. pakietów internetowych). Skoro już przy brakach jesteśmy, aplikacja pozwala na sprawdzanie stanu tylko jednego konta i jednego numeru. Moje Orange jak na wersję 1,0 to bardzo dobra i przydatna aplikacja. Jako wieloletni klient tej sieci, czekał na takie rozwiązanie. Potrzeba logowania się na stronę www, czy też wysyłania sms, w celu sprawdzenia pakietów, nie były najbardziej komfortowym rozwiązaniem. Radość za aplikacji psuje wspomniana wcześniej konieczność wyrażenie zgody na wykorzystanie naszych danych w celach marketingowych. Jednak jeżeli komuś to nie przeszkadza, zapewne doceni plusy istnienia takiej aplikacji. 