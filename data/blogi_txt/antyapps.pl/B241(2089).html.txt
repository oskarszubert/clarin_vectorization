22.11.2011 Mimo uwielbienia dla RPGów, zwłaszcza tych wywodzących się z Kraju Kwitnącej Wiśni, to ten gatunek jakoś nie może mnie na dłużej przy smartfonie przykuć. Co innego logiczne wyzwania – na te zawsze znajdzie się chwila. Kapitalne Rolling Kongs kosztowało wcześniej półtora euro, a dzięki FreeAppADay możecie pobrać je teraz za darmo. Warto się spieszyć.  Rolling Kongs to ciekawa wariacja gier, gdzie główną rolę odgrywają klocki, które należy zniszczyć. W RK jednak dwie rzeczy są oryginalne. Po pierwsze, 4 fragmenty muszą połączyć się w jeden kwadrat, aby można było je usunąć. Jak tego dokonać? Obracając planszą (to ten drugi element). Klocki spadają zawsze do dołu, a dzięki konstrukcji plansz zawsze możliwe jest odpowiednie ich dopasowanie. Co istotne, tytuł ten zabierze Wam więcej niż 10 minut – autorzy przygotowali 456 (!) plansz, z których część rozwiążemy w sekundy, ale im dalej tym więcej przyjdzie się nagłowić. Wszystko w szalenie dopracowanej oprawie cieszącej zarówno oko, jak i ucho. Znalazło się nawet miejsce na tryb fabularny oraz wsparcie dla Game Center.  Jak pisałem wcześniej, nie wiadomo jak długo Rolling Kongs będzie darmowe, więc pobierzcie je już teraz. 