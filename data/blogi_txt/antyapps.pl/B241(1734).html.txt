07.12.2011 Część z Was z pewnością kojarzy imprezę, czy też raczej już instytucję jaką jest TED – Ideas Worth Spreading. Powstała ponad 25 lat temu inicjatywa miała z początku zrzeszać 3 światy – technologii, rozrywki i designu. Z czasem zakres działalności znacznie się rozrósł, a przemówienia zarówno z TEDa jak i TEDxów, czyli imprez „na licencji” znane są na całym świecie i inspirują miliony. Tym bardziej, że znajdziemy tam coś rzeczywiście na każdy temat. Ostatnio ukazała się oficjalna aplikacja TED, dzięki której nic nie stoi na przeszkodzie, aby pooglądać mistrzów przemówień na ekranie smartfona.  Konstrukcja aplikacji TED jest prosta i nastawiona na konsumowanie treści zarówno pod postacią audio, jak i video. W pierwszej zakładce znajdziemy ostatnio „promowane” wystąpienia, wybrane na zasadzie nowości czy też popularności pośród internautów. Nic nie stoi jednak na przeszkodzie, aby zajrzeć do archiwum, gdzie całą bibliotekę można przeszukiwać według 3 kluczy:  tematów tagów ocen  Absolutnie każdy znajdzie coś dla siebie. Można wyszukiwać, oznaczać swoje ulubione… Albo wybrać funkcję, która mi spodobała się szczególnie: „zainspiruj mnie”. Tam ustalamy czy chcemy zobaczyć coś np. zabawnego, pięknego, pełnego informacji czy powodującego opad szczęki. Dalej zaznaczamy ile mamy czasu – niektóre przemówienia są bowiem długie. Te proste parametry pozwalają aplikacji na wybranie czegoś dla nas – do obejrzenia natychmiast lub zapisania na później. Ciekawa sprawa. Jeśli zaś nie mamy czasu na oglądanie dostępne jest także radio – wystąpień można po prostu posłuchać. I transferu mniej będzie zjedzonego. Aplikacja jest w pełni za darmo, także na momenty twórczego kryzysu może przydać się wszystkim. TED jest do pobrania stąd. 