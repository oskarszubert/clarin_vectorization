12.06.2012 Nie minął tydzień od premiery Battleship na Windows Phone. Jak podkreślałem w jego recenzji, tytułu bardzo ważnego dla całej platformy. To pierwsza gra z trybem multiplayer w usłudze Xbox Live. Niestety po paru rozegranych pojedynkach, mogę powiedzieć tylko jedno: jest to najgorzej zaplanowany tryb multiplayer z jakim miałem ostatnio do czynienia. Niestety model zabawy wykonano tak źle, jak tylko można to sobie wyobrazić. Owszem działa, jest, tego nie da się kwestionować. Jednak cała reszta pozostawia wiele do życzenia. Zacznijmy od tego, że gra z założenia wspiera powiadomienia systemowe jak i Xbox Live. Co to oznacza, ano to że po wykonaniu przez przeciwnika ruchu, zostaniemy o tym powiadomieni na górnej belce, na kafelku Xbox Live (już nie trzeba tworzyć oddzielnego dla gry) oraz w samej strefie powiadomień Xbox Live. Tyle teorii, a jak jest w praktyce? Powiadomienia czasem po prostu nie działają. Nic nie wyskakuje, nic nie komunikuje, a wchodząc do gry dowiaduję się o zaległym ruchu. Dodatkowo komunikaty dublują się. Przy paru pojedynkach, w strefie powiadomień robi się śmietnik informacji o tym samym, 3-4 komunikaty przypominające o jednej turze. Powiadomienie górnobelkowe i kafelkowe, szkoda że działają tak awaryjnie No ale to przecież tylko powiadomienia, są dodatkiem do gry, istotnym, ale nie najważniejszym. Więc jak wygląda sama zabaw? Jeszcze gorzej. Nie rozumiem kto to wymyślił, nie rozumiem jak można było na to wpaść, ale dlaczego po wykonaniu swego ruchu jestem wyrzucany z danej gry? Dlaczego nie mogę przeanalizować sytuacji na planszy, poczekać na ruch przeciwnika? Skoro już mnie wywala z pojedynku, to wychodzę też z gry, w końcu w menu siedzieć nie będę. A to wydłuża tylko reakcję na kolejny ruch. Tym bardziej, że droga od powiadomienia (jeżeli zadziała) do pola walki to ponad pół minuty (na najszybszych urządzeniach II generacji). Następnie strzał (3-5 sekund) i znowu wracamy do menu. Przypominam, że mowa o grze w statki. Takich strzałów są dziesiątki z jednej i drugiej stronie. Swój pierwszy pojedynek, pomimo troski o jak najszybsze odpowiadania z obu stron, udało się ukończyć dopiero po jednym dniu.  Naprawdę ciężko było zaprojektować to tak, bym po oddanym strzale dalej widział planszę i czekał na odpowiedź przeciwnika? Motywowałoby to obie strony do gry, do pozostawania w niej. Do tego dochodzą jeszcze wspomniane powiadomienia, na których nie da się polegać. Po pierwszym rozegranym meczy człowiek ma dość. Gdy do tego dodamy błędy przy zliczaniu strzałów (wykonujesz strzał, gra wywala Cie do menu, a potem się dowiadujesz, że wcale nie strzelałeś), otrzymujemy bardzo kiepski tryb multi. Niewiarygodne, jak można popsuć tak miodny element gry - pojedynek z żywym przeciwnikiem Nie na taką zabawę liczyłem, zwłaszcza że grę w statki bardzo lubię. Battleship jako pierwsza gra multiplayer na Xbox Live wypada po prostu słabo. Jeżeli z powodu multi chcielibyście kupić grę, to odradza. A z każdego innego nie ma sensu… Są lepsze, darmowe i też z trybem multiplayer, który działa normalnie. Foto: 1 