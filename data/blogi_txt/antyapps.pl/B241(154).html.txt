22.10.2011 Jest cała seria takich aplikacji, które zawsze instaluję w pierwszej kolejności na każdym telefonie. Po prostu bez nich nie wyobrażam sobie korzystania z Androida. Dziś chciałem Wam polecić jedną z takich aplikacji, która z jednej strony nie jest kombajnem z przesadną ilością opcji ale pozwala na konfigurację podstawowych parametrów.  Quick Settings Quick Settings pozwala na szybkie konfigurowanie telefonu. Dzięki możliwości odpalenia go w pasku powiadomień mamy szybki dostęp do włączania i wyłączania sieci WI-Fi, bluetooth etc.  Dzięki QS mogę szybko zmienić jasność ekranu jeśli ta dobrana automatycznie na podstawie tego co „widzi” czujnik nie jest odpowiednia. Szybkie włączenie czy wyciszenie dzwonka jest może mniej przydatne, ponieważ android pozwala tą operację przeprowadzić za pomocą skrótów w pasku powiadomień. Zdarza mi się wyłączać GPS aby oszczędzić baterię lub odciąć automatyczny „screen timeout” na przykład podczas aktualizacji. Wyłączenie automatycznej synchronizacji danych może uratować rachunek jeśli nie korzystasz z sieci wi-fi. Synchronizacja kontaktów i całej poczty może „pożreć” trochę transferu. Jeśli nie opacznie zostawisz telefon na cały dzień z włączoną transmisją danych na koniec miesiąca może Cię spotkać niemiła niespodzianka. Manipulowanie przy głośności może odbywać się na dwa sposoby. Po pierwsze można wybrać „tryb” pracy: cichy, wibracja, dźwięk, dźwięk i wibracje. Po drugie można zdefiniować głośność poszczególnych zdarzeń – oddzielnie dla połączeń, powiadomień, alarmów, mediów etc.  Inne opcje, których ja akurat nie wykorzystuję, również mogą się Wam przydać. „Master volume” pozwala na szybkie przyciszenie lub zwiększenie głośności telefonu. Suwak powoduje proporcjonalne zwiększanie lub zmniejszanie głośności.  Słowem aplikacja pozwala na szybkie konfigurowanie i panowanie nad tym z jakich sposobów łączności nasz telefon może korzystać z jakich nie. Dla osób monitorujących zużycie baterii przez swoje smartfony aplikacja oferuje statystykę zużycia baterii gdzie można podejrzeć jakie procesy pochłaniają najwięcej energii jakie mniej.  Łatwo można też sprawdzić kiedy zużywamy najwięcej energii, czy telefon korzystał wtedy z GPS, Wi-Fi, czy ekran był włączony czy nie etc.  Dla mnie najporęczniejsza aplikacja do szybkiej rekonfiguracji telefonu. Osobiście najczęściej korzystam z modułów do zmiany „trybu” telefonu (dzwonki, wibracje, wyciszenia) oraz do panowania nad tym kiedy telefon synchronizuje dane z Googlem i Facebookiem (Auto-sync Data). Aha, jest też latarka jeśli zdarza Wam się korzystać z takich bajerów ;) Jeśli korzystacie z innych tego rodzaju aplikacji chętnie usłyszę z czego – może ktoś dysponuje czymś jeszcze wygodniejszym? Link do marketu Autorem powyższego wpisu jest Paweł Lipiec. Pracuje w Grupie Allegro jako redaktor prowadzący eCommerce.edu.pl. Interesuje się mediami społecznościowymi, e-commerce oraz trendami w nowych technologiach. W wolnych chwilach pisze na Webfan.pl 