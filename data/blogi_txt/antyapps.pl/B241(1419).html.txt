31.10.2013 Agora coraz śmielej wkracza na Windows Phone. Do już dostępnych 5 aplikacji dołączyła właśnie Gazeta.pl LIVE, która to skupia się na treściach z głównego portalu grupy. Czy wyróżnia się czymś szczególnym na tle konkurencyjnych aplikacji, a zwłaszcza czy zastąpi wersję mobilną strony? Na chwilę obecną raczej nie. Aplikacja na pierwszy rzut oka przypomina prosty klient RSS, ustępujący nawet Bing Wiadomości (który to swoje treści opiera właśnie na serwisie gazeta.pl). Jednak gdy przyjrzymy się szczegółom, dojrzymy kilka drobiazgów które sprawiają że Gazeta.pl LIVE jest czymś więcej. Pierwszy z nich czeka na nas zaraz po starcie. Otrzymamy pytanie o aktywację alertu. Podobną usługę posiada już aplikacja Sport.pl. Jeżeli wyrazimy zgodę o wszystkich ważnych wydarzeniach zostaniemy poinformowaniu powiadomieniem push, czyli w przypadku Windows Phone, belką w górnej części ekranu. Oczywiście najważniejsze nie oznacza wszystkie. To redaktorzy gazety.pl wybierają te treści które są ich zdaniem istotne. Ekran główny podzielono na pięć części: Wiadomości, Wiadomości lokalne (wspierane jest 20 miast), sport, live oraz kategorie (biznes, styl życia, technologie, kultura, rozrywka, moto). Nie podlegają one żadne edycji, nie mamy też możliwości przypięcia poszczególnych jako oddzielnego kafelka. Tak właściwie to jedyną opcją dostępną w aplikacji jest udostępnianie artykułów, niestety tylko za pomocą wbudowanych serwisów społecznościowych. Zabrakło choćby maila czy też sms. Podobnie jak w plotek.pl otrzymaliśmy wsparcie dla podglądu komentarzy, oraz ich dodawania (przekierowanie do wersji mobilnej). Opcja ta nie jest jednak dostępna dla każdego tekstu. Z istotnych rzeczy warto jeszcze wymienić sygnalizację Live, w prawym, górnym rogu aplikacji. Informuje nas o nowych wpisach. GAZETA.PL LIVE została oparta o bardzo prosty szablon, podobny jak we wspomnianym już plotkek.pl. Choć działa szybko i dopasowano go do zasad metro, pozostawia pewien niesmak. Najgorzej prezentują się elementy graficzne takie jak zdjęcia. Bardzo często wyświetlane są w niskiej rozdzielczości. Równie nieostro prezentuje się kafelek główny. O braku przypięcia poszczególnych kategorii już wspomniałem, jednak warto zwrócić uwagę na jeszcze jeden element. Gazeta.pl pozwala przypiąć nam z poziomu programu globalny kafelek dla wszystkich treści, zarazem możemy przypiąć do ekranu samą aplikację, której działanie będzie identyczne, z wyjątkiem animowanej treści na kafelku. Czytelników serwisu gazeta.pl aplikacja powinna ucieszyć, czy jest lepsza od Bing wiadomości to kwestia osobistych preferencji. Mnie jednak zawiodła. Tak duży serwis stać na coś lepszego niż prosty czytnik + kilka małych dodatków. A do tego bardzo słaba jakość materiałów w przypadku wyższych rozdzielczości. Zdecydowanie jest co poprawiać. 