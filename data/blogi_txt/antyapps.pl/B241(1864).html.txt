08.01.2013 Dziś z rana żaliłem się lekko na proces aktualizacja aplikacji na Windows Phone. Zazwyczaj po ich wydaniu autorzy zapominają o swoim programie i nie rozwijają go o funkcje znane z innych platform. Syndrom ten dotyka też sporej części aplikacji do krajowych usług, a jedną z nich było do niedawana Gadu Gadu. Pierwsze wersje aplikacji były wręcz żenująco skromne, a kolejne aktualizacje dodawały znikomą ilość funkcji przy okazji dodając nowe błędów. Naprawdę trzeba było mieć dużo dobrej woli by w spokoju i bez nerwów z niej korzystać. Posiadała tylko podstawowe, bardzo podstawowe opcje. Teraz, trochę z zaskoczenia do Marketplace trafiła aktualizacja do wersji 2.0. Ilość zmian robi wrażenie. Po pierwsze poprawiono okno rozmowy. Wreszcie możemy pisać w trybie horyzontalnym. Pojawiły się też emotikony oraz możliwość przesyłania plików, a raczej zdjęć i obrazków z naszego telefonu. Jest też tryb konferencji, choć nie jestem pewien czy nie obsługiwała go już poprzednia wersja.  Po drugie, otrzymaliśmy dostęp z poziomu aplikacji do dysku Gadu Gadu. Możemy przeglądać jego zasoby, pobierać pliki na które pozwala api Windows Phone oraz wgrywać zdjęcia z naszej galerii. Oczywiście nie zabrakło opcji zmiany położenia plików czy też nazw folderów.  Kolejna nowa ikonka to poczta. Przenosi nas do mobilnej poczty w domenie Gadu Gadu. Z jej poziomu możemy tworzyć nowe wiadomości, przeglądać naszą skrzynkę. Typowo mobilny interfejs pocztowy.  Ostatnią z dużych nowości i sporym zaskoczeniem jest menu aplikacje. Niestety czar pryska bardzo szybko. Są one w dużej większości niedostosowane do Windows Phone. Tak właściwie to otrzymujemy dostęp do mobilnych stron tych usług. Jeżeli jakaś dobrze się skaluje (pogoda) to w aplikacji działa ok. Gorzej z innymi, takimi jak rysownik, alarmy czy też gry (w nic sobie nie pograć). Nie do końca rozumiem idee tego działu z kompletnie nieprzydatnymi aplikacjami.  W tym momencie lekko zaskoczony ilością zmian, ale też powoli odkrywając ich braki, przechodzą do testowania rozmów (podczas testów powyższych opcji aplikacja wywaliła się tylko 2 razy). Na start zaczynam męczenie infobota, który wita mnie… błędem i prośbą o zrestartowanie komunikatora. Błąd powtarza się około 6 razy. Restartuję więc telefon, uruchamiam Gadu Gadu i… mogę rozmawiać normalnie. Niestety nie mam aktywnych znajomych w tej sieci by sprawdzić powiadomienia, ale obawiam się że dalej mogą działać z problemami. Skoro się czepiamy, to idźmy dalej. Takie funkcje jak dysk czy aplikacje, aż się proszą o możliwość oddzielnych kafelków. Dlaczego nie mamy możliwości ich tworzenia? Dodatkowo gdy będąc na dysku przytrzymamy palec na folderach ujrzymy puste menu kontekstowe. Coś miało być, ale ktoś zapomniał usunąć? Oczywiście aplikacja nie wspiera wysokich rozdzielczość z Windows Phone 8. Ilość zmian naprawdę cieszy, ale mam wrażenie że stabilność aplikacji dalej jest mizerna. Dodatkowo część z nowości wprowadzona na siłę, wręcz irytuje bo widnieje w menu, a nie daje żadnej możliwości wykorzystania. Pierwsze pozytywne wrażenie z czasem ustępuje brakom i usterkom wersji 2.0 Mam tylko nadzieję, że na dalsze spore aktualizacje nie będziemy musieli czekać pół roku. Autorzy zadbają o poprawę stabilności oraz dopasowanie pozostałych funkcji do Windows Phone w tym wersji 8. Windows Phone 7.5: działa, Windows Phone 8: działa, Lumia 610: działa 