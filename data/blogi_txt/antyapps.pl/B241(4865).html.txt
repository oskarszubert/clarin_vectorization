02.06.2012 Pamiętacie zegarki Montana? Ja nie, ale słyszałem o tej legendzie chociażby od starszego pokolenia. Najpopularniejszy prezent komunijny lat osiemdziesiątych może być Twój – za darmo, w formie widżetu na pulpit. Wartość bardziej sentymentalna niż funkcjonalna, dla byłych posiadaczy Montany w sam raz. Zegarek jest dostępny w dwóch formach. Można go uruchomić jako aplikację, ale również wrzucić w postaci widżetu na pulpit. Zegarek działa dokładnie tak jak prawdziwy. Wystarczy kliknąć na dowolny przycisk zegarka, aby uruchomić funkcję Montany. Mamy tutaj zatem podświetlenie, możliwość wyświetlenia daty, stoper i oczywiście szesnaście melodyjek. Te wyzwala się najpierw wchodząc w datę, a następnie wybierając przycisk znajdujący się pod nim. Zegarek posiada nawet funkcję sygnalizowania nowej godziny – jest to pojedyncze piknięcie. Oprócz samego zegarka autor dorzucił krótką instrukcję obsługi. Program dostępny jest w darmowej wersji z reklamami oraz w płatnej bez reklam. Myślę, że mało kto zauważy różnicę, gdyż z Zegarka Montany korzysta się raczej jako widżet, a ten reklam przecież nie zawiera. W każdym razie zapraszam do pobierania. Co sądzicie o tego typu aplikacjach? Wzbudzają w Was sentyment czy też zainteresowanie? Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 