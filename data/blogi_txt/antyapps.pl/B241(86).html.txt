13.01.2012 W Android Markecie pojawia się coraz więcej aplikacji związanych ze sportem, fitness czy ogólnie zdrowym trybem życia. Nic dziwnego, wszak w dobie wszechobecnych, bijących rekordy popularności fastfoodów, coraz więcej osób zastanawia się, co je, jaki ma to wpływ na zdrowie i jak zadbać o to zdrowie lepiej. Aerobiczna Szóstka Weidera to aplikacja prowadząca użytkownika przez trening o tej samej nazwie za pomocą treści multimedialnych. Aerobiczna szóstka Weidera to trening mięśni brzucha. Znany jest nie od dziś – stosowany od dawna zarówno przez profesjonalistów, jak i amatorów. W dzisiejszych czasach jednak wiele osób nie ma czasu na zapoznawanie się z poszczególnymi ćwiczeniami treningu, na spamiętywanie liczby powtórzeń, serii i tym podobnych. Z drugiej strony nie każdego stać na osobistego trenera. Właśnie w takim przypadku znajduje zastosowanie opisywana aplikacja.  Rozpoczęcie pracy z programem jest banalne. Wybieramy jedynie dzień treningu, a dalej prowadzi nas już aplikacja. Wyświetla nam ona animowane grafiki z modelami, którzy wykonują dane ćwiczenia, a także dźwięk trenera, który nas przez ten trening prowadzi, odliczając również powtórzenia. Aplikacja zdobywa spore uznanie i jest jedną z najlepiej ocenianych w Android Markecie. Gorąco zachęcam do jej instalacji i ćwiczenia brzucha :)  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 