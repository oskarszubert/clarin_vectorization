23.11.2011 Każdemu z nas zdarza się, że chciałby dodać do zdjęcia jakiś zabawny komentarz – czy to słowny, czy też graficzny. Na jednym ze zdjęć twój przyjaciel wygląda jakby wpadł na jakiś pomysł i aż prosi się o przyklejenie nad nim żarówki znanej z komiksów? Label Plus pomoże w rozwiązaniu tego problemu :) Narzędzie pozwala zrobić zdjęcie lub załadować z galerii już istniejące. W dalszej kolejności przechodzimy już do edycji, to jest nakładania na zdjęcie dowolnych komentarzy tekstowych lub graficznych. Dodawanie elementów jest naprawdę banalne. Opiera się jedynie o przeciąganie ikonek lub symboli tekstu na zdjęcie. Po wrzuceniu na obszar roboczy elementu tekstowego zostaniemy zapytani o to, jaki tekst chcemy umieścić na zdjęciu. Dalej, podobnie jak z ikonkami, będziemy mogli go dowolnie przesuwać po fotografii. Program zawiera naprawdę sporo ikonek i styli tekstowych. Każdy znajdzie coś odpowiedniego dla fotografii, którą chce upiększyć. Dodatkowo Label Plus umożliwia nie tylko zapis na kartę pamięci, ale również bezpośrednie umieszczanie przerobionych zdjęć w portalach społecznościowych. Dla użytkownika aplikacja jest w pełni darmowa, jedynie w górnym rogu widoczne są reklamy. Label Plus można pobrać stąd. 