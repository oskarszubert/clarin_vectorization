12.07.2012 Niespełna miesiąc po premierze Gadu Gadu zdążyło dotrzeć na pierwsze miejsce listy najpopularniejszych, darmowych aplikacji Windows Phone. Obecnie zajmuje miejsce w pierwszej 3, czasem wskakując na pozycję drugą, bądź pierwszą. Pokazuje to jak niesłabnącą popularnością cieszy się w naszym kraju rodzimy komunikator. Jego autorzy nie zamierzają spoczywać na laurach i oto do Marketplace zawitała pierwsza aktualizacja.  Gadu Gadu w wersji na telefony Windows Phone jest najuboższą mobilną edycją tego komunikatora. Mimo znikomej ilości opcji, przy premierze nie obyło się bez drobnych błędów i sporych braków względem innych platform. Część z nich naprawia dzisiejsza aktualizacja. Pełna lista zmian w wersji 1.1:   zmieniony interface – napisy na górze zajmują mniej miejsca aplikacja działa płynniej został dodany słownik (który nie działa do końca poprawnie) dodane avatary poprawione wyświetlanie strony edycji danych  Zmiany w dużej mierze kosmetyczne, jedyną naprawdę praktyczną jest dodanie obsługi słownika (który nie działa do końca poprawnie :)). Niestety dalej nie działają powiadomienia w przypadku multilogowania, brak też rotacji ekranu, która znacznie pomaga podczas dynamicznej rozmowy na GG. Miejmy nadzieję, że kolejne wersje poprawią coś w tych aspektach. Mobilne Gadu Gadu możecie pobrać tutaj. 