12.09.2012 Rzeczywistość rozszerzona to ostatnio bardzo modne zagadnienie. Pojawia się w aplikacjach z POI, grach, a teraz nawet wspiera prasę drukowaną. Choć w obecnej formie jest bardziej dodatkiem i popularność buduje na efekcie wow, to jej coraz powszechniejsza obecność może z czasem zapoczątkować nowy wymiar mediów. Jak sprawdza się w przypadku prasy? Postanowili to przetestować autorzy aplikacji Aurasma Viva! Moda. (poznańska firma Appchance) wraz z wydawcą kwartalnika Viva! Moda.  Jak wygląda samo zastosowanie technologii? Wystarczy obejrzeć poniższy filmie:  Niestety pomimo chęci przetestowania tego rozwiązania, w kiosku przywitała mnie informacja, że magazyn będzie dostępny dopiero na dniach. Autorzy aplikacja w komunikacie prasowym chwalą się: „Tym samym Edipresse Polska, wraz z partnerem technologicznym – poznańską firmą Appchance , specjalizującą się w tworzeniu aplikacji na smartfony i tablety jako pierwsze wydawnictwo w Europie Środkowo Wschodniej wprowadziło dostosowaną do własnych potrzeb aplikację, bazującą na technologii Aurasma. „ Jeżeli to prawda, warto pochwalić taką inicjatywę. Wprawdzie dziwi mnie lekko, że pierwszy nie jest magazyn bardziej branżowy, skupiający się na nowych technologiach, a kwartalnik o modzie, ale w żaden sposób nie umniejsza to osiągnięciu. Na razie jest to bardziej ciekawostka, niż praktyczne zastosowanie, jednak jestem sobie w stanie wyobrazić korzyści płynące z takiej mieszaniny formy. Czy takie rozwiązanie stanie się popularne i praktyczne? Szczerze w to wątpię, ale czas zweryfikuje takie gdybania. :) Vivę Moda możecie znaleźć w kioskach, a aplikację w Google Play. 