25.02.2012 Cerberus to opisywany niedawno na łamach Antyweba program do ochrony smartfona przed zagubieniem lub kradzieżą. Standardowo dostępny jest w wersji trial z możliwością dożywotniego przedłużenia licencji za 3 euro. Z okazji osiągnięcia liczby 100 tysięcy użytkowników, twórcy zaoferowali do końca miesiąca możliwość otrzymania licencji za darmo! Cerberus oferuje potrójną ochronę smartfona: zdalna kontrolę przez stronę internetową, zdalna kontrola przez wiadomości SMS oraz tzw. SIM Checker (dla urządzeń posiadających kartę SIM), to jest wysłanie automatycznych powiadomień, jeśli ktoś spróbuje uzyskać dostęp do telefonu z nieautoryzowanej karty SIM.  Po więcej informacji na temat samego narzędzia odsyłam do podlinkowanego już artykułu na Antywebie. Stamtąd dowiecie się więcej o tym, jak działa program i dlaczego warto go mieć. Tymczasem zachęcam do pobrania aplikacji oraz zarejestrowanie swojej nazwy użytkownika w promocji. Licencje zostaną aktywowane 1 marca. Narzędzie z pewnością warte zainteresowania, a nie skorzystać z promocji to chyba wręcz grzech :) 