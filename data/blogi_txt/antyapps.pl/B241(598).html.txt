05.06.2012 Wielokrotnie w tym miejscu pisałem o ograniczeniach Windows Phone. Na ich przykładzie prezentowałem pomysłowość twórców aplikacji, którzy starali się je obejść, zastąpić lub zniwelować. Niestety pewnych ograniczeń nie da się przeskoczyć. Dobrym przykładem jest program Call Recorder.  Jak wskazuje sama nazwa, aplikacja służy do nagrywania naszych rozmów. A raczej powinna służyć. Wprawdzie po zastosowaniu się do wielu instrukcji uda nam się nagrać coś z połączenia, ale ilość potrzebnego wysiłku jest w żaden sposób niemiarodajna do efektu. Droga postępowania gdy chcemy zarejestrować rozmowę wygląda tak: zainicjuj bądź odbierz połączenie przełącz je na głośnik (bez tego nagranie będzie właściwie bezużyteczne) wyjdź z okna rozmowy uruchom aplikację kliknij start nagrywania rozmawiaj Prawda że proste i intuicyjne? Aplikacja działa zapewne jako zwykły dyktafon, rejestrując dźwięk wyłapany przez mikrofon. Z tego właśnie powodu podczas rozmowy powinien być włączony tryb głośnomówiący. Niestety ten wymóg, plus droga od początku rozmowy do startu nagrania dyskwalifikują tę aplikację w większości zastosowań. Można próbować nagrywać bez włączonego głośnika, jednak głos naszego rozmówcy będzie tak cichy, że właściwie bez specjalnych zabiegów nie da się go zrozumieć Oczywiście autorzy postarali się by była jak najbardziej przypominała standardowy Call Recorder. Nie chodzi tylko o UI, ale też takie opcje jak możliwość przypisania kontaktu do konkretnego pliku oraz przesyłanie nagrań na Skydriva. Niestety to za mało. Aplikacja dostępna jest w wersji płatnej (6.99 zł) i darmowej (posiada reklamy) tak więc każdy z Was może się przekonać o jej działaniu. Polecam uzbroić się w cierpliwość i tego samego wymagać od naszego rozmówcy.  Niestety, w tym wypadku bez niezbędnych zmian w systemie, żadna dodatkowa aplikacja nie rozwiąże braków w tej materii. Jeżeli nagrywanie rozmów jest Wam bardzo potrzebne, to Windows Phone nie jest systemem dla Was. Ocena: 2- 