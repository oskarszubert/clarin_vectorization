15.11.2011 Czas rozpocząć nowy, miejmy nadzieję, regularny cykl prezentujący najlepiej sprzedające się aplikacje w polskiej wersji App Store. Oby lista co tydzień potrafiła czymś zaskoczyć tak, jak mnie dzisiaj pierwsze na niej miejsce. Spodziewałem się Wściekłych Ptaków, lub czegoś z tych okolic, a tymczasem na liście dominuje coś kompletnie innego. Lubimy dostosowywać wygląd swojego iPhone’a do własnych preferencji. I to na liście widać wyraźnie.  Icon Project (Home Screen Icon) Icon Project (Home Screen Icon) – 0.79 euro – link – aplikacja służy do dostosowywania wyglądu Springboarda. Dowolnie tworzymy ikony, dowolne foldery – w tym niemożliwe do stworzenia standardowo, np. dzwoniące/piszące SMSa do konkretnej osoby itd.    Angry Birds Angry Birds – 0.79 euro – link – O tym tytule nie muszę chyba nic pisać, prawda? 500 milionów pobrań i wciąż w czołówce. Shadowgun  Shadowgun – 0.79 euro - link - Strzelanina z widokiem z oczu bohatera. Stawia przede wszystkim na kilkugodzinną kampanię dla jednego gracza oraz fenomenalną oprawę graficzną. W komentarzach ludzie narzekają na sterowanie, ale nie przeszkadza to w doskonałej sprzedaży. Contre Jour HD  Contre Jour HD – 0.79 euro – link – Niecodzienna pozycja od Chillingo, gdzie rozgrywka mogąca przypominać Cut the Rope została zestawiona z kapitalną, oszczędną, czarno-białą oprawą oraz świetną ścieżką dźwiękową. Angry Birds Seasons  Angry Birds Seasons – 0.79 euro – link – Druga część Wściekłych, nic nowego. Wciąż pobierane jest to samo. Plecaczek przedszkolaka dla dzieci od 3 lat  Plecaczek przedszkolaka dla dzieci od 3 lat – 0.79 euro – link – Interesująca propozycja dla wszystkich rodziców małych szkrabów. Aplikacja to komplet edukacyjno-rozrywkowych zadań, podobno nie tylko dla przedszkolaków. Ponad 150 plansz rozmaitych typów i możliwość nagrywania np. własnych pochwał dla dzieci to fajne atuty (nie ma dziadka pod ręką? ale w aplikacji zawsze może pochwalić:)) Battlefield: Bad Company 2  Battlefield: Bad Company 2 – 2.39 euro – link – Ta pozycja wyszła do góry z pewnością ostatnią promocją, która z tego co widzę dobiegła już końca. Pomogła z pewnością też ostatnia premiera Battlefield 3 na duże sprzęty. To wojenny FPS nie tylko z karabinami, ale i pojazdami, na dodatek całkiem rozbudowanym trybem wieloosobowym. Szkoda, że nie po polsku. Lara Croft and the Guardian of Light Lara Croft and the Guardian of Light – 2.39 euro – link – Niemal bezpośrednia konwersja z dużych konsol oraz PCtów. W miniony weekend gra kosztowała niecałe euro, co skutecznie wybiło ją do góry. Co istotne, zachowany został z oryginalnej wersji tryb kooperacji dla dwóch graczy, jak zawsze dodający odpowiednią dawkę wspólnych emocji. Przygody Lary to przygodówka z widokiem z góry, ze sporą dawką strzelania. Blueprint 3D Blueprint 3D – 0.79 euro – link – A ten tytuł już u nas zapowiadaliśmy – to dość nowatorskie podejście do puzzli. Wkrótce powinna pojawić się u nas recenzja. World of Goo  World of Goo – 0.79 euro – link – Niezależna produkcja, która weszła już do „kanonu lektur” gier tego typu. Pisaliśmy również, że jest obecnie na wyprzedaży, która wciąż trwa. Nagrodzony wieloma (naprawdę wieloma) nagrodami tytuł to w głównej mierze zabawa w budowanie mostów z odpowiednio zaimplementowanym wykorzystaniem fizyki oraz pocieszną oprawą. 