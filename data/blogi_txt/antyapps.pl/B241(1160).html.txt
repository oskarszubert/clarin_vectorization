12.02.2013 Konserwanty czają się na nas dosłownie wszędzie. Niemal na każdej etykiecie spożywczych produktów można znaleźć o nich wzmiankę, a te najbardziej tajemnicze, reprezentowane przez ciąg cyfr poprzedzony literą „E” budzą największy postrach… ale nie muszą. Wystarczy pobrać aplikację e-Food autorstwa polskiego developera Bogumiła Jankiewicza, a wszystko stanie się jasne. Ile razy zdarzyło się wam z szeroko otwartymi oczami czytać skład umieszczony na etykiecie ulubionego produktu? W świetle coraz większej ilości programów telewizyjnych i kampanii społecznych o zdrowej żywności z pewnością nie raz. Okazuje się jednak, że samo spojrzenie na listę składników może nie wystarczyć, ponieważ co raz więcej nazw substancji szkodzących (niezdrowych) zastępuje się wywołującym postrach cięgiem kilku cyfr poprzedzonych literą „E”. E100 – Kurkumina, E163 – Antocyjany, E332 – Cytraniany Potasu… skąd to wiem? Wszystko znalazłem w aplikacji e-Food wydanej przez polskiego programistę Bogumiła Jankiewicza. Wystarczy uruchomić program, wpisać wyszukiwany składnik lub odszukać go na Liście Dodatków i gotowe – po chwili na naszym ekranie pojawi się pełne kompendium wiedzy na temat danej substancji zawierające źródło jej pochodzenia, ryzyko i korzyści płynące z jej zażywania oraz limity dawkowania. Wszystko to bezpłatnie i w ładnej, nowoczesnej oprawie graficznej. Dodatkowo autor udostępnił także słownik trudniejszych pojęć w przypadku, gdy nawet opis substancji wyda się za trudny do zrozumienia… :). Dociekliwym konsumentom gorąco polecam. 