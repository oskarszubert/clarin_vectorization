30.09.2013 Wrzesień powoli dobiega końca, tak więc czas na podsumowanie najciekawszych aplikacji recenzowanych w tym miesiącu. Na pierwszy ogień idzie Windows Phone, który w ostatnich miesiącach bardzo prężnie nadrabia braki. W tym było to widoczne zwłaszcza w kategorii gier, dodatkowo część kluczowych premier września odbyła się w tym samym czasie na iOS, Androida i właśnie Windows Phone.  DoTrzechDych  Aplikacja dla miłośników win w ściśle określonej kategorii cenowej. ;) Dane opiera na serwisie o tej samej nazwie, który gromadzi informacje o tanich winach z najpopularniejszych sieci sklepów. Aplikacja zawiera nie tylko spis win, ale także ich obszerne recenzje oraz wyszukiwarkę opartą na takich danych jak rodzaj wina czy pochodzenie. Tea Timer  Niezbędnik dla miłośników herbaty. Zadanie aplikacji jest bardzo proste. Odmierzyć właściwy czas parzenia oraz temperaturę dla konkretnych odmian i gatunków herbaty. Lista jest spora. Aplikację charakteryzuje bardzo łady interfejs, który to wyróżnia ją na tle innych programów do odmierzania czasu. Dodatkowo jej wartość podnoszą takie drobiazgi jak możliwość przypięcia każdego rodzaju herbaty jako oddzielnego kafelka. Reaper  RPG z dużym naciskiem na zręcznościowy charakter rozgrywki. Gra w całości powstała z myślą o urządzeniach mobilnych co się przełożyło na dość specyficzne sterowanie. Wymaga chwili przyzwyczajenia. Tym co wciąga najbardziej poza samą rozgrywką jest jej oprawa, zarówno graficzna jak i muzyczna. Taki styl zapewne nie każdemu przypadnie do gustu, jednak śledząc komentarze w wielu sklepach mobilnych, widać że gra bardzo dobrze wpasowała się w gusta graczy. Co Było Grane Aplikacja której zadaniem jest pomoc w rozpoznaniu i odnalezieniu słuchanej piosenki. Nawet tej sprzed kilku- kilkunastu godzin. Za jej pomocą nie tylko otrzymamy informacje o tym co było grane w danym radiu o danej godzinie, ale także możliwość odsłuchania piosenki za pomocą YouTube. A to wszystko opakowano w przyjemny i przejrzysty interfejs. Temple Run: Oz, Wreck-It Ralph  Disney we wrześniu przeprowadził mocną ofensywę na Windows Phone wydając nowe jak i archiwalne tytuły. Nie obyło się bez wpadek. Tempe Run: Oz bardzo długo był niegrywalny w naszym kraju. Dopiero niedawno do sklepu trafiła łatka która to naprawia. Zdecydowanie było na co czekać. Gra wygląda świetnie, a jej jakość docenią nie tylko fani gatunku. The Sims FreePlay i Six-Guns  Dwa hity z innych platform wreszcie dostępne na Windows Phone. Do tego każdy z nich darmowy i ze wsparciem dla Xbox Live. Na takie tytuły gracze czekali i wciąż brakuje ich na mobilnych kafelkach. Cieszy zwłaszcza premiera Six-Guns który posiada tryb multiplayer oraz wsparcie dla urządzeń z 512mb pamięci ram. PizzaPortal.pl  Aplikacja dla leniwych i smakoszy. Bazuje na portalu o tej samej nazwie. Za jej pomocą możemy składać zamówienia w ulubionych restauracjach na ulubione potrawy i w prosty sposób zamawiać je do domu. Cieszy postawa autorów którzy bardzo prężnie aktualizują swoją aplikację i słuchają głosu użytkowników przy wprowadzaniu zmian. Angry Birds Star Wars II  Rovio po raz kolejny pokazało klasę, tworząc świetną kontynuację jednego ze swoich hitów. Trzymając się zasady więcej tego samego udało się wprowadzić kilka nowości, które znacznie urozmaicają rozgrywkę, zarazem to co najważniejsze pozostawiają bez zmian. Warto wspomnieć, że gra w pierwszej kolejności pojawiła się na Windos Phone. Where’s My Water? 2  Kolejna kontynuacja hitu, niestety o wiele mniej udana. Disney postanowił mocno oprzeć rozgrywkę na mikropłatności co w pewnym momencie jest mocno uciążliwe. Niemniej trzon zabawy pozostał bez zmian i fani poczują się jak w domu. Zwłaszcza że nowe elementy pozytywnie urozmaicają zabawę. Muffin Knight  Dynamiczna zręcznościówka, do tej pory znana posiadaczom iOS i Androida. Wcielamy się w bohatera, którego głównym zadaniem jest zebranie jak największej ilości babeczek. Zabawa jest naprawdę świetna, gra prezentuje się bardzo dobrze, jednak… edycja na Windows Phone nie posiada trybu multiplayer, dodatkowo jest najdroższą ze wszystkich. Nawet na Windows 8 kosztuje o połowę taniej. InPic  Darmowy klient Instagram. Wyróżnia się szczególni bardzo dobrze zaprojektowanym interfejsem. Moim zdaniem lepszym niż w popularnym 6sec. Poza możliwością śledzenie innych osób oraz zarządzania naszym kontem, otrzymujemy narzędzia do edycji i wrzucania naszych zdjęć. Niestety, jest ich niewiele. Pamiętajmy jednak że to darmowa aplikacja, nie posiada reklam, a autor ciągle dba o jej rozwój. Daily Dashboard  Aplikacja pomagająca zarządzać dniem i zadaniami. Zbiera dane z kalendarza, książki adresowej, pogodynek i prezentuje nam w przejrzystej formie. Przydatny jest zwłaszcza jej kafelek, prezentujący sporo istotnych danych. Daily Dashboard posiada nawet wbudowany budzik. Jeżeli szukasz dobrego PIM-a na Windows Phone, oto jeden z lepszych. Wciąż posiada dużo ograniczeń, ale na tle konkurencji i tak wypada bardzo dobrze. 