01.12.2011 Apple znowu dostarcza miłej niespodzianki, choć teraz możemy już w zasadzie mówić o wczesnym prezencie świątecznym. Wystarczy tylko posiadać konto na facebooku, polubić AppStore i już możemy cieszyć się darmowym Where’s My Water, czyli najlepszą grą opartą o fizykę ostatnimi czasy.  W tym momencie większość z Was powinna już machnąć ręką i powiedzieć, że od dawna mają te ponad 100 plansz za sobą i czekają tylko na kolejne uaktualnienia. Reklamowałem Wam Where’s My Water, jak mogłem – była recenzja pełna pochwał, było wspominanie przy okazji pierwszej z aktualizacji, był news o wersji na Androidzie. Jeśli to Was nie przekonało to nie wiem, co powinno.  Ach, no tak może po prostu możliwość pobrania gry za darmo? Sytuacja wygląda podobnie, jak było kiedyś z Jetpack Joyride – wystarczy posiadać konto na facebooku, wejść w ten link, polubić AppStore i już mamy wygenerowany kod. Co prawda nie podali informacji o tym, jak długo oferta będzie dostępna, ale raczej radziłbym się spieszyć. Wiadomo przecież, że taka promocja nie będzie trwać wiecznie. 