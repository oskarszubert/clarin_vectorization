13.01.2014 Jedną z zalet urządzeń mobilny jest to że mamy je prawie zawsze pod ręką. Właściwie w każdej chwili możemy zrobić za ich pomocą zdjęcie, nagrać coś bądź też zapisać.  Bywa to pomocne w wielu sytuacjach, a jedną z nich może być prowadzenie pamiętnika. Nie tylko możemy zapisać konkretne wydarzenia od razu, ale także dodać im multimedialnej formy. Jeżeli szukacie do tego dobrej aplikacji warto sprawdzić Momento. Zacznę od głównej zalety Momento, o którą wciąż tak ciężko w konkurencyjnych rozwiązaniach. Chodzi o możliwość synchronizacji naszych danych z chmurą, ktróe następnie możemy odzyskać na innych urządzeniu, bądź tym samym po przeinstalowaniu aplikacji. W programach typu pamiętnik, gdzie z góry zakładamy przywiązanie do „wydarzeń” brak takiej opcji jak i ryzyko utraty zapiskó jest sporym minusem. Momento wspiera synchronizację za pomocą SkyDrive. Skoro już jesteśmy przy dodatkowych opcjach, to warto wspomnieć o blokadzie programu za pomocą hasła. To może być przydatne gdy chcemy uchronić nasze wspomnienia przed innymi osobami, które mają dostęp do naszego telefonu. Przejdźmy jednak do tego co jest istotą Momento czyli dodawania i zarządzania wydarzeń. Ich edytor składa się z pola oceny (w skali 1-5), tytułu, opisu, miejsca na zdjęcia (może być kilka) oraz lokalizacji. W przypadku gdy dodajemy zdjęcie, mamy też dostęp do prostego edytora grafiki, tak aby móc je edytować bez potrzeby wychodzenia z programu.  Domyślnym widokiem jest timeline, prezentujący chronologicznie ułożone wpisy. To czego mi brakuje to możliwości kasowanie ich z tego poziomu. Aby tego dokonać musimy wybrać konkretne wydarzenie i z jego poziomu kliknąć kosz. Obok znajdziemy przycisk edycji oraz udostępniania  (sms, mail, facebook, twitter, kopiowanie do pamięci). Drugim trybem widoku jest kalendarz. Miesiące możemy zmieniać za pomocą gestów, bądź też wprowadzając konkretną datę ręcznie. Jeżeli któryś z dni ma przypisane wydarzenie, ujrzymy przy nim kropkę. Trzecia z zakładek zawiera wszystkie zdjęcia jakie dołączyliśmy do wpisów, a ostatnia pozwala w łatwy sposób przeszukiwać nasze zasoby. Interfejs to najmocniejsza strona Momento. Bardzo dobrze przemyślany i zaprojektowany sprawia że z aplikacji korzysta się przyjemnie.  W razie problemów autor umieścił krótki poradnik, który oprowadzi nas po najważniejszych funkcjach programu. Dodatkowo całość wygląda ładnie i pasuje to zasad i idei stylu metro. Lekko irytująca może być prośba o ocenę. Dopóki jej nie wystawimy będzie pojawiała się co chwilę. Do tego ekran u dołu szpeci reklama. Jej pozbycie się to cena 3,49zł. Momento na pewno warto pobrać i przetestować, na chwilę obecną jest to jeden z najlepszych wirtualnych pamiętników na Windows Phone. Jeżeli przypadnie Wam do gustu, zapewne bez problemu wydacie też wspomniane 3,49zł by pozbyć się reklam. Psują one odbiór całości. Szkoda tylko, że nie przekonają się o tym posiadacze Windows Phone 7. 