17.12.2012 Na Windows Phone nie brakuje aplikacji do różnorakiej obróbki grafiki. W Marketplace znajdą coś dla siebie zarówno fani artystycznej zabawy filtrami, malowania jak i bardziej wyszukanych metod edycji parametrów grafiki. Super Camera zręcznie łączy wszystkie te narzędzia w jedno, przy okazji dodając kilka swoich, ciekawych rozwiązań.  Zaraz po starcie wita nas ładny, choć niezbyt wpisany w idee Metro/Modern interfejs. Choć z początku może wydawać się czytelny, to wcale tak nie jest. Bierze się to stąd, że autorzy bardzo oryginalnie podeszli to kwestii rozmieszczenia opcji. Właściwie każdy tryb dysponuje innymi. Najwięcej oferuje Camera oraz High Resolution. Z kolei Gallery to jedynie dodawanie tła i możliwość tworzenia kolaży. Warto przeklikać każdy z nich, aby odkryć wszystkie możliwości. A  jest ich sporo. Grafiki możemy obracać, przycinać, zmieniać naświetlenie, dodawać ramki, filtry, dymi z tekstem, stemple, łączyć w kolaże. Niestety, tak jak wspomniałem wcześniej, każdy tryb oferuje swoim, ograniczonym zakresem opcji. Przykładowo filtry są dostępne tylko po wybraniu Camera i zrobieniu nowego zdjęcia. Nie do końca rozumiem tę idee. Kolejną ciekawą opcją jest możliwość tworzenia gifów. Mamy na to 10 sekund, w tym czasie aplikacja wykona sporo zdjęć, a następnie łączy je w animację. Poszczególne klatki możemy edytować poprzez dodawanie dymków z tekstem, a efekt końcowy zapisać w bibliotece samej aplikacji. Niestety, dymek może zostać dodany jedynie globalnie, wspólny dla całego gifu. Szkoda. Wspomniana już bibliotek pozwala nie tylko na przeglądanie efektów naszych prac, ale też elementów dodatkowych takich jak ramki, stemple itp. Za jej pomocą pobierzemy także nowe ozdobniki z zasobów internetowych.  Super Camera daje nam dostęp do takich serwisów jak Sina Weibo,Tencent Weibo,Facebook i Twitter. W naszym kraju znane są głównie dwa ostatnie. Efekty naszej pracy, w tym gify możemy udostępnić również na SkyDrive. Jest to bardzo przydatne zwłaszcza w przypadku wspomnianego formatu, którego to nasze telefony obsłużyć nie potrafią. Poza wspomnianym już nielogicznym rozmieszczeniu opcji, minusem aplikacji jest jej prędkość działania. Nie jest zła, ale zdecydowanie mogłaby działać szybciej. Poza tymi dwoma zastrzeżeniami, otrzymujemy stabilny i ładnie przygotowany produkt. Super Camera dostępna jest w dwóch wersjach, niżej podane są linki do darmowej, ale w Marketplace znajdziecie też płatną za 4,49zł. Warto sprawdzić nawet jeżeli nie przepadacie za aplikacji do edycji grafik. Funkcja tworzenia 10 sekundowych filmików w postaci gifu to fajna zabawa, a dzięki możliwości importowani ich na SkyDrive w łatwy sposób udostępnicie je znajomym. Windows Phone 7.5: działa, Windows Phone 8: działa, Lumia 610: działa 