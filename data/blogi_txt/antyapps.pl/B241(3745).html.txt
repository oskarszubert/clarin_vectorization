04.12.2013 Jedną z niekwestionowanych zalet gier mobilnych, jest możliwość zabawy w prawie każdych warunkach. Wystarczy mieć przy sobie telefon i trochę wolnego czasu. Jeżeli akurat potrzebujemy chwili relaksu, bądź też stoimy w kolejce, wystarczy uruchomić odpowiedni tytuł i poświęcić kilka minut swojego życia na zabawę. Idealnie nadaje się do tego Sky Cups. Na czym polega rozgrywka? Jest to pewna wariacja na temat match 3, czyli wszystkich tych gier, w których naszym zadaniem jest połączenie ze sobą minimum 3 identycznych elementów, w celu ich eliminacji. Znajdziemy w niej także zapożyczenia z Zumy, Puzzle Bobble i typowych gier logicznych. Mieszanka jest więc wyjątkowo ciekawa. Nasze zadanie polega na sprowadzeniu hipopotama na dół, poprzez likwidację znajdujących się pod nim filiżanek. W Sky Cups znajdziemy kilka mini gier, które będą prowadziły do tego celu. W głównej z nich, od której rozpoczniemy przygodę z tym tytułem, dodajemy do wieży pojawiające się po lewej i prawej stronie ekranu filiżanki. Szanse na naszą wygraną mogą zwiększyć spodki, na których siedzi nasz bohater. Ich wybór jest spory, a każdy ma inne współczynniki. Zazwyczaj wiążą się ze zwiększeniem szansy na pojawianie się konkretnych, pomocnych filiżanek. Niestety, tutaj gra posiada spory błąd. Przy zakupie i użyciu niektórych ze spodków, potrafi popsuć rozgrywkę, a dokładniej sprawić, że na planszach nie będziemy mogli dodawać do wież filiżanek. Czyni to Sky Cups niegrywalnym. Pomaga dopiero restart osiągnięć i rozpoczęcie zabawy od nowa. Przyjemnie prezentuje się oprawa audiowizualna. Kolorowa, różnorodna i humorystyczna kreska doskonale pasuje do rozgrywki. Szkoda że na Windows Phone potrafi czasem złapać małego laga, zwłaszcza gdy nabierzemy wprawy i nasze ruchy staną się szybsze. Dynamiczna muzyka dodatkowo motywuje do gry. Sky Cups jest przedstawiany jako idealna gra dla zabicia kilku minut wolego czasu i rzeczywiście wywiązuje się z tego zadania zankomicie. Sprawdza się jako zabawa na parę chwil, potrafi jednak wciągnąć i zarazić nas syndromem jeszcze jednej planszy. A to wszystko dostępne za darmo, bez mikropłatności i innych udziwnień. Szkoda tylko, że gra posiada wspomniany wcześniej błąd. Z jego powodu obniżam oceną o 1 punkt. Dalej jednak zachęcam do jej pobrania, oczywiście jeżeli posiadacie telefon z Windows Phone 8. 