21.05.2012 Do wakacji, do urodzin, do Nowego Roku… ludzie odliczają dni z różnych powodów i nie raz to odliczanie jest głównym czynnikiem utrzymującym ich przy życiu oraz powodującym, że naprawdę „chce się” cokolwiek robić. Możemy skreślać dni w kalendarzu, codziennie publikować posty na Facebooku lub po prostu pobrać aplikację Countdown with Background, która odliczaniem zajmie się za nas.  Obecnie jestem w trakcie co semestralnego kryzysu każdego studenta, innymi słowy tzw. sesji egzaminacyjnej, która bezlitośnie sprawdza czego nauczyłem się w ostatnich miesiącach. Należę do tej grupy osób, która wiedząc, że już niebawem czeka ich coś przyjemnego, otrzymuje dodatkowe doładowanie fizycznych i psychicznych baterii wiedząc, jak już bardzo niewiele zostało „do końca” męki. W tym roku, w odliczaniu do końca sesji pomaga mi Countdown with Background. Countdown with Background to aplikacja, której budowa jest niemal tak prosta jak budowa cepa. Ustawiamy datę „celu”, z albumu ze zdjęciami wybieramy tło naszego licznika i gotowe. Prosto, krótko i na temat. Pozostałe miesiące, dni, godziny, minuty i sekundy możemy podglądać za każdym razem, gdy tylko uruchomimy program. Aplikacja wyróżnia się także nowoczesnym, przejrzystym interfejsem. Jej menu zostało wykonane z najwyższą starannością. Właśnie tak chciałbym by wyglądał każdy program! Jedyny minus aplikacji, to możliwość ustawienia tylko jednego licznika. Zatem jeżeli ktoś liczył na jednoczesne odliczanie do wakacji i swoich następnych urodzin, będzie musiał poszukać czegoś innego. Program jest bezpłatny, pobierzecie go z AppStore. 