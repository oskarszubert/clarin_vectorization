22.03.2012 To nie są żarty. Najpierw było Bard’s Tale, a teraz na iOSie ukaże się jedna z najlepszych komputerowych gier RPG dawnych lat. Baldur’s Gate to klasyka gatunku i to, że odnowione, a zarazem ulepszone wydanie pod nazwą Enhanced Edition trafi również na iPada jest dla mnie wiadomością dnia. Wiem, że dzisiaj wyszło Angry Birds, ale to na Wrotach Baldura się wychowałem.  Na razie nie znamy wielu szczegółów odnośnie samej produkcji. Pierwsza zapowiedź ukazała się w zeszłym tygodniu i w zasadzie dowiedzieliśmy się z niej jedynie tego, że twórcy chcą pozostać wierni klasycznym zasadom drugiej edycji Dungeon   Dragons obowiązującym w momencie wychodzenia gry oraz tego, że premiera planowana jest na lato. Ulepszone wydanie będzie zawierać również wszelkie poprawki i dodatki, a deweloper Overhaul Games obiecuje, że nie obejdzie się bez ulepszeń, a nie tylko podciągania grafiki. Dołączony zostanie również dodatek Tales of the Sword Coast, czyli będzie to najpełniejsze wydanie dotychczas. IGN, jedna z zachodnich stron zajmujących się grami, miała już okazję sprawdzić jak działa Baldur’s Gate: Enhanced Edition i według ich informacji deweloper włożył wiele starań, aby dostosować interfejs użytkownika do sterowania dotykowego. Przypomnę, że mówimy tu o grze RPG z krwi i kości, skomplikowanej, rozbudowanej, pełnej zarządzania ekwipunkiem, handlu i dialogów.  Szykuje się wspaniała przygoda tego lata. Jedyne czego będzie mi brakować to tego:  Niestety raczej nie możemy liczyć, że polska wersja językowa będzie dostępna na iPadzie. 