27.04.2012 Aplikacje pomagające w wyborze Taxi to temat ostatnimi czasy bardzo gorący. Głównie za sprawą iTaxi. Sytuacja ta jednak może ulec zmianie,  oto w fazę otwartej bety wkracza Taxi Finder, wkracza w bardzo dobrym stylu. Co wyróżnia Taxi Finder od pozostałych aplikacji tego typu, już dostępnych na rynku? Po pierwsze baza taksówkarzy. Jest spora, choć na razie opiera się na danych kontaktowych, a nie kierowcach zalogowanych do systemu. Część dla kierowców, ciągle jest dopracowywana. Taxi Finder zawiera pokaźny zbiór przewoźników dla blisko 200 miast. Z jego poziomu możemy zamówić taksówkę, przejrzeć dokładne dane odnośnie cen (kilometr w dzień, w nocy, cena za postój itp.), metody płatności, dodatkowe usługi, naszą historię podróży z danym przewoźnikiem oraz opinie . Mamy też taksometr, który na podstawie pozycji gps oraz danych w bazie obliczy nam koszt naszej podróży. Możemy więc w łatwy sposób śledzić kwotę jak i ustrzec się przed oszustwem.  Drugi ważny element to, grywalizacja (jak ją nazwali twórcy). Od strony praktycznej jest to część kompletnie zbędny, ciężko jednak odmówić jej uroku. Co powiedziecie na osiągnięcia odblokowywane podczas podróży? Przejedziesz 5 tras pomiędzy 00 a 4 rano? GRAVEYARD SHIFT przyznane. Przejedziesz dystans równy obwodowi księżyca? Spaceman zaliczony. Oczywiście osiągnięcia można publikować na Facebooku. Czy jest to podczas podróży potrzebne? Nie. Czy jest fajne? Zdecydowanie tak. Czy w czymkolwiek przeszkadza? Nie. Autorom należy się pochwała, za ciekawe podejście i urozmaicenie.  Także statystyki pełne są różnej maści ciekawostek i porównań. Otrzymujemy to co najważniejsze czyli suche liczby, ale żeby nie było nudno aplikacja przeliczy nam pokonane trasy na np. długość muru chińskiego, lub też przejazd dookoła świata. I znowu, czy jest to niezbędne? Nie, ale możliwość sprawdzenia takich danych, naprawdę umila kontakt z całą aplikację jak i element podróży. Same statystyki są bardzo rozbudowa i ciężko im cokolwiek zarzucić. Szkoda że nie można ich eksportować . We wszystkich tych dodatkach, zatracono minimalnie cel aplikacji. Otóż uruchamiając program do poszukiwań Taxi, samą listę mam dopiero w drugiej warstwie menu. Oczywiście na pierwszym planie mam też ulubione, dające szybki dostęp do przypiętych przewoźników.  Jednak co w momencie gdy trafię do nowego miasta, nie znam tam przewoźników i potrzebuję szybkiego transportu?  Za aplikacją stoi studio JoJo Mobile, czyli specjaliści od stylu Metro. To widać. Program przygotowano bardzo starannie, całość jest prosta i intuicyjna. W każdym, najdrobniejszym elemencie czuć że to Windows Phone. Dodatkowo dane są czytelne i bardzo przejrzyściej rozmieszczone. Zapraszam do pobierania i testowania wersji beta. Gdy tylko ruszy część dedykowana kierowcom, na pewno całość dokładnie przetestujemy i opiszemy. 