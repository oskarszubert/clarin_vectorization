07.03.2012 W dzisiejszych czasach trzeba zadbać o bezpieczeństwo własne i swojej rodziny. Przestępców, napastników jest coraz więcej, zwłaszcza w dużych miastach. Nie jest to jednak jedyne zagrożenie bezpieczeństwa. W krytycznych momentach chcielibyśmy dać znać rodzinie, gdzie się znajdujemy. Dzięki Life360 nasz smartfon będzie aktualizował nasze położenie na bieżąco. Life360 to projekt podobny do polskiego Bezpiecznego Lokalizatora, z tą różnicą, że tego da się używać :) Polska produkcja była dla użytkowników zbyt skomplikowana nie tylko w użyciu, ale przede wszystkim w konfiguracji. W przypadku Life360 takich problemów raczej nie uświadczymy, a dodatkowo zyskamy kilka profitów takich jak darmowy czat z rodziną.  Life360 Family Locator, choć dedykowany na rynek amerykański, może znaleźć zastosowanie również w Polsce. Nie musimy obawiać się napadów z bronią w ręku, zagrożeń ze strony uzbrojonych psychopatów czy na przykład tornad. Z powodu licznych zagrożeń tego typu aplikacja zdobyła w Stanach Zjednoczonych sporą popularność. Jak widać po filmiku powyżej, recenzował ją w telewizji nawet kanał Fox. W naszym kraju Life360 posłużyć może rodzicom do sprawdzania, gdzie znajduje się ich dziecko. Innym pomysłem jest wdrożenie Life360 do firmy transportowej i nadzorowanie pracowników – sprawdzanie, czy są tam, gdzie powinni być. Ma to o tyle duże znaczenie, że jest to spora oszczędność dla firmy. I tak z pewnością spora część pracowników posiada smartfony, dlatego odpada zakup dedykowanych samochodom nadajników GPS. Program umożliwia śledzenie historii zmian położenia danego użytkownika, który zgodził się udostępniać nam swoją lokalizację. Check-inować możemy się za pomocą jednego kliknięcia. Oprócz tego, tak jak już wspominałem, w ramach aplikacji otrzymujemy chata ograniczonego do naszej rodziny. Lista funkcji jest oczywiście znacznie dłuższa. Zachęcam do pobrania i przetestowania aplikacji samodzielnie. Jest dostępna za darmo.   Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 