26.07.2012 Choć wakacje to dla wielu czas odpoczynku, jest to też dobry okres na rozpoczęcie różnego rodzaju ćwiczeń. Jednym z ciekawszych, wpływających na wygląd naszego ciała jest 6 Weidera. Zestaw prostych ćwiczeń, które potrafią znacząco wpłynąć na naszą sylwetkę. 6 Weidera opiera się na regularnym powtarzaniu sześciu ćwiczeń. Ich czas, długość oraz intensywność są dokładnie określone. Aby miały sens należy przestrzegać tych wartości. Tak więc, poza dobrymi chęciami, musimy wyposażyć się w stoper, notes oraz poradnik co i jak. To wszystko zastąpi nam jedna aplikacja o nazwie HardFoxSixPack. Posiada ona animowaną prezentację oraz opis wszystkich wymaganych ćwiczeń. Dodatkowo wbudowano w nią trenera, który przeprowadzić nas przez wszystkie cykle i dni. Wystarczy tylko rozpocząć trening. Aplikacja głośnymi i jasnymi komunikatami poprowadzi nas krok po kroku przez poszczególne ćwiczenia, odliczając każdą sekundę. Dzięki komunikatom, nie musimy zerkać co chwilę na ekran, ani obliczać niczego w pamięci.  Interfejs jest dobrze przygotowany. Bardzo duże klawisze ułatwiają korzystanie z aplikacji. Jedyny zarzut mam to zajmującego prawie pół ekranu loga developara, które odsyła nas do innych jego produkcji. Jeżeli się nie mylę aplikacja jest rodzimą produkcją. Tym bardziej cieszy fakt dobrego wykonania i razi brak polskiej wersji językowej. HardFoxSixPack jest darmowy. Jeżeli z dnia na dzień przekładacie próby podjęcia wysiłku fizycznego, warto spróbować z tą aplikacją. Jedyne czego potrzebujecie to podłogi i wykonywanie poleceń wirtualnego trenera. Może to zmobilizuje Was, aby pójść krok dalej. HardFoxSixPack znajdziecie tutaj, a w wersji na Androida tu. Ocena: 4 