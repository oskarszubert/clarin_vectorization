18.06.2012 Po piątkowej recenzji aplikacji pracuj.pl pozostaniemy w temacie pracy. Linkedin to portal społecznościowy zrzeszający ludzi pracujących, specjalistów wielu dziedzin jak i osoby szukające pracy. Choć w naszym kraju wciąż dominuje GoldenLine, to Linkedin, dzięki lokalnej wersji językowej i międzynarodowemu charakterowi zdobywa coraz większe grono użytkowników. Jest to już kolejny program do obsługi tego serwisu na Windows Phone. Jednak w przeciwieństwie do recenzowanego in+ (porzucona), Linkedin jest oficjalną aplikacją serwisu. Dla wielu to kluczowy argument, przemawiający za wyborem aplikacji. Drugą sporą różnicą, jest kompleksowe wsparcie dla naszej skrzynki wiadomości. Możemy je czytać, pisać i wysyłać nowe.  Wszystkie pozostałe opcje są bardzo podobne, przy czym w in+ wydawały się bardziej optymalnie rozlokowane. W Linkedin mamy duże, czasem nieprzemyślane ikony prowadzące do prostych informacji. Z poziomu aplikacji możemy nie tylko zarządzać strefą kontaktów, ale również firm, grup tematycznych oraz ofert pracy. Wszystkie niezbędne funkcje z wersji www znalazły odzwierciedlenie w aplikacji. Styl metro pozwala na przypięcie wybranych funkcji (np. grup tematycznych) do pulpitu głównego. Są też powiadomienia, niestety w bardzo oszczędnej formie (możemy wybrać tylko jedną kategorią).  Aplikacja działa bardzo płynnie, a ui pomimo wspomnianych wcześniej mankamentów, jest zaprojektowane bardzo estetycznie. Subiektywnie oceniając, jest to jedna z najładniejszych aplikacji na Windows Phone. Należy też pamiętać, że podstawową obsługę Linkedin, a właściwie kontaktów z tego serwisu Windows Phona ma wbudowaną od początku. Tak więc w opcjach systemu wystarczy dodać nasze konto, aby wszystkie kontakty bezproblemowo zsynchronizowały się z naszym telefonem. Linkedin możecie pobrać tutaj, oczywiście kompletnie za darmo. Aplikacje jest też dostępna w wersji na Andoida i iOS. Ocena: 5 