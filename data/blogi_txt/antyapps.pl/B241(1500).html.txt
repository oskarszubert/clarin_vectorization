10.07.2012 Google wystawiło cierpliwość posiadaczy iPada na bardzo dużą próbą. Niedawno minął rok od startu serwisu, aplikacja na iPhona była dostępna bardzo szybko, a dopiero teraz z jej uroków mogą korzystać posiadaczy tabletów od Apple.  Google+ w swoim większym wydaniu prezentuje się bardzo okazale. Aplikacja bazuje na nowym UI, które wielu osobom nie przypadło do gustu. Choć było ładne to jednak forma przerosła w nim treść. W wersji na iPada wygląda to o wiele lepiej. Posty to już nie tylko paski zajmujące pół ekranu. Obecnie obok siebie może znajdować się 2, 3 a nawet 6 wiadomości.  Google+ losowo dobiera ich wielkość, dzięki czemu strumień przypomina trochę tablice z Pinteresta. Zwiększa to znacząco czytelność aplikacji i czas spędzony na przewijaniu ekranu w poszukiwaniu tego właściwego wpisu. Kolejną z nowości (w tym dla wersji na iPhon) jest wsparcie dla nowej funkcji Eventów oraz możliwość szybkiego przesyłania wykonanych zdjęć do postów.  Dzięki wersji na iPada nabrałem zupełnie innego nastawienia do nowego wyglądu Google+. Konsumpcja treści na tym serwisie jak i ich tworzenie jest wreszcie wygodne i przyjemne. Jeżeli macie tam konto, na pewno wersja na iPada Was ucieszy. Znajdziecie ją tutaj. 