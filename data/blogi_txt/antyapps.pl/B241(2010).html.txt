27.06.2013 Nie znam chyba nikogo, kto nie spotkałby się w życiu z krzyżówką. Zagadki słowne polegające na odnajdywaniu haseł są hitem wśród każdej grupy wiekowej. Dzieci ćwiczą na nich w podręcznikach szkolnych, studenci zabijają nudę na wykładach czy po prostu będąc w drodze, a nasi Dziadkowie i Babcie spędzają przy nich namiętne popołudnia. Zamiast jednak wozić ze sobą setki panoramicznych, które cyklicznie ukazują się na polskim rynku, można zainstalować aplikację, która dostarczy nam wyzwania na długie godziny. Po prostu Krzyżówki! Pionowe i poziome kratki czekają, byśmy zapełnili je dzielnie literami. By to zrobić, wystarczy kliknąć na interesujące nas pole i wklepywać kolejne znaki na wirtualnej klawiaturze, która jest integralną częścią aplikacji — to ciekawe, że gra nie wykorzystuje żadnej z zainstalowanym na naszym urządzeniu propozycji, tylko dorzuca własną. Po kliknięciu na interesujące nas pole, na dole ekranu pojawia się zagadka. My zaś wklepując poszczególne litery coraz bardziej zbliżamy się do jej rozwiązania… albo i nie. Przewagą nad klasycznymi rozwiązaniami jest możliwość sprawdzenia, czy wklepane przez nas litery są poprawne, jednocześnie zweryfikować nasz tok myślenia.  By przełączać się między poziomymi a pionowymi hasłami, bo jak wiadomo, te przeważnie się ze sobą przeplatają, wystarczy dwukrotnie kliknąć w ekran. I to właściwie koniec meandrów związanych ze sterowaniem. W prawym górnym rogu znalazło się też miejsce dla dodatkowych przycisków, pod którymi kryją się podpowiedzi dla nierozszyfrowanych haseł (możemy dostać fory w postaci odkrycia dwóch liter) oraz wspomnianego już wskazania błędnie wklepanych znaków. Ciekawie prezentuje się sprawa z dostępnością samych krzyżówek. Tych w bazie danych znajduje się kilkadziesiąt, przy każdym odpalaniu gry możemy je pobrać — naturalnie niezbędny jest wówczas dostęp do sieci. Raz pobrane szarady zapisywane są w pamięci naszego smartfona czy tabletu i w dowolnej chwili możemy do nich powrócić. Aplikacja pamięta także progres, dlatego wyłączając program zawsze możemy powrócić do stanu, w jakim żeśmy je zostawili :) Wizualnie Krzyżówki nie powalają, ale są wykonane estetycznie i… co tu dużo mówić, tak, jak powinny. Dziwi mnie jedynie ta klawiatura, która jest zdecydowanie o wiele mniej przyjemna w obcowaniu od używanego przeze mnie na co dzień SwiftKey, ale jako, że nie pisałem tam żadnych rozprawek, jestem w stanie przymknąć na to oko. Szczególnie, że aplikacja dostępna jest za darmo w Google Play. 