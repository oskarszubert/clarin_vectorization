28.03.2013 Gdy byliśmy młodsi to zapewne odliczaliśmy dni, godziny do pewnych wydarzeń na które z niecierpliwością czekaliśmy. Być może były to nasze kolejne urodziny, gwiazdka albo inne okazje, które miały sprawić nam przyjemność. Teraz kiedy jesteśmy w ciągłym biegu z pewnością przyda się nam program, który zrobi to za nas. Z pomocą przychodzi Countdown+, czyli profesjonalny odmierzacz czasu, przypominacz o tym, co dopiero nas czeka w przyszłości. Nieważne czy jest to wycieczka, urodziny, spotkanie czy przerwa śniadaniowa. Jego największą zaletą tuż po funkcjonalności jest przepiękny wygląd. Z łatwością zauważymy, że każdy detal został dopracowany do perfekcji. Co więcej, aplikacja pozwala na odpowiednie spersonalizowanie powiadomień. Im bliżej będzie dnia, którego oczekujemy na wybrane wydarzenie, tym dostawać będziemy więcej notyfikacji z nim związanych. Do dyspozycji mamy nieograniczoną ilość ustawienia przypomnień oraz nadchodzących wydarzeń. W razie potrzeby możemy zmienić ich tło, wybierając obraz z rolki aparatu lub dostępnych natywnie w aplikacji.  Po dodaniu wydarzenia dostaniemy także możliwość ustawienia w jakich jednostkach chcemy dostawać czas odliczania. Aby otrzymać datę roczną, miesięczną lub tygodniową niestety musimy zaopatrzyć się już w pełną wersję aplikacji. Ta z kolei usuwa także niewygodne reklamy. Oczywiście Countdown+ można połączyć z kalendarzem dostępnym w systemie iOS lub na Facebooku. Dzięki temu drugiemu, automatycznie zbierzemy w jednym miejscu urodziny wszystkich osób, które są dla nas ważne. Poza tym program sam zaimportuje obrazy profilowe danych użytkowników. Countdown+ to zdecydowanie najlepszy program na urządzenia z systemem iOS, który nie pozwoli nam zapomnieć o kluczowym wydarzeniu. Ponadto, piękny interfejs sprawi, że będziemy z wielką chęcią wracać do jego użytkowania. 