25.09.2012 Gdy po raz pierwszy zauważyłem aplikacje Gdzie ja jestem, pomyślałem sobie, że mam do czynienia z kolejnym programem do szybkiego sprawdzania koordynatów GPS z możliwością ich udostępniania. Byłem w błędzie, ale było to bardzo pozytywne zaskoczenie. Gdzie ja jestem bliżej do aplikacji ze zbiorami punktów POI, niż tradycyjnych programów wskazujących nam nasze położenie. Po uruchomieniu Gdzie ja jestem otrzymujemy informacje odnośnie naszego położenia w formie nazwy ulic, miasta (jego kodu pocztowego) oraz kraju. W sytuacji gdy dla danego miejsca dostępne są zdjęcia, widnieją one na dole strony. Dane te możemy przesłać za pomocą sms, maila bądź też portali społecznościowych. Nasze położenie może być obliczone na podstawie dokładnej lokalizacji, bądź też przybliżonej. Nie rozumiem, dlaczego domyślnie zaznaczono tą drugą opcję. Sprawia to, że większość osób może uznać aplikację za bardzo niedokładną.  Możemy to zmienić w opcjach. Tak jak i rodzaj wczytywanej mapy, obszar który uznawana jest za przybliżony oraz to w jaki sposób podróżujemy. Określenie naszego położenia to tylko jedna z wielu możliwości aplikacji. Po jej ustaleniu możemy sprawdzić jakie ciekawe obiekty są w naszej okolicy, nawigować do nich (mapy Googla), przejrzeć ciekawe zdjęcia z okolicy, przeczytać o ciekawych obiektach, zadzwonić, lub też przejść do strony WWW. Dodatkową zakładkę stanowi Wikipedia, wczytuje ona mobilną wersję artykułów z tego serwisu dla poszczególnych obiektów.  Jeżeli chodzi o oprawę graficzną i UI to autor zadbał o standardy metro. Nie zachwyca, ale jest przyjemna dla oka i nie sprawia problemów z nawigacją. Jedyne czego mi zabrakło, to możliwości prezentacji wspomnianych wcześniej koordynatów. Gdzie ja jestem to z jednej strony kolejna aplikacja z punktami POI, z drugiej ma parę ciekawych funkcji, które mogą okazać się przydatne, zwłaszcza dla osób lubiących zwiedzać zabytki i ciekawe okolice. W łatwy sposób pozwoli nam też uzyskać kod pocztowy danej lokalizacji, a to bardzo przydatna możliwość. Program jest darmowy i pozbawiony reklam, możecie go pobrać tutaj. Ocena: 4 