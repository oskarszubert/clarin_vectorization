13.12.2011 Microsoft uraczył nas ostatnio dedykowanymi aplikacjami dla iPhone oraz Windows Phone 7, które oferują dostęp do naszego konta Xbox LIVE wprost z naszego smartfona. Niestety wersja na Androida się jeszcze nie pojawiła (chociaż jest prawdopodobna – Microsoft wprowadził niedawno aplikację Halo Waypoint). Jednak oprogramowanie tego typu znajduje się w markecie od dość dawna – jest to Spark 360.  Początkowo słabo rozwijana, darmowa aplikacja przekształciła się w płatny program oferujący sporą liczbę możliwości działania na naszym koncie Xbox LIVE. Możemy odbierać i wysyłać wiadomości, przeglądać listę przyjaciół, analizować nasze osiągnięcia i porównywać je ze znajomymi. Na ekranie głównym widoczny jest nasz awatar, a pod nim znajdują się podstawowe informacje o naszym koncie (punkty GS, reputacja, liczba punktów MS czy też status naszego konta). Nie jest to jedyna aplikacja tego typu, którą możemy znaleźć w markecie, ale na pewno aktualnie najlepsza i najbardziej godna polecenia każdemu konsolowemu maniakowi. Dzięki niej będziecie śledzić aktywność na Waszym koncie z każdego miejsca w którym posiadacie swój telefon. W oczekiwaniu na oficjalną aplikację Microsoftu, zachęcam gorąco do zakupu (koszt ok. 5zł). Jeśli ktoś jest zwolennikiem konsoli firmy SONY, autor aplikacji Spark 360 przygotował również aplikację obsługującą konta Playstation Network – Spark Trophies. Niestety nie było mi dane jej przetestować – posiadam tylko konsolę Microsoftu. Autorem tego wpisu jest Piotr Snopek 