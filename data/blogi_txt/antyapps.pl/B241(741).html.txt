14.03.2013 Oczywiście twórcy przesadzili z tym targetem, bo z pewnością przyda się ona obu płciom. To jeszcze jedna propozycja aplikacji, tuż po SwatchMatic i Color Grab, która pomoże nam zidentyfikować kolory w otaczającym nas świecie. Jej działanie jest banalnie proste: robimy zdjęcie, następnie za pomocą wskaźnika wybieramy interesujący nas do zidentyfikowania kolor, zatwierdzamy wybór klawiszem OK i otrzymujemy jego identyfikację w postaci nazwy, nasycenia RGB, identyfikacji HEX oraz zestawu czterech pasujących do niego barw. Na te również możemy kliknąć by przeczytać ich dokładne specyfikacje.  Zeskanowany kolor możemy zapisać, by mieć do tablicy z jego specyfikacją sprawny dostęp. Co ciekawe, nie musimy wykonywać fotografii, możemy zaimportować obrazek z galerii czy któregoś z serwerów w chmurze i również w nich zeskanować kolory. W porównaniu do SwatchMatic, tutaj zabrakło mi podawania pełnej palety kolorów na starcie, tam również nawigacja i uzyskiwanie danych o pokrewnych barwach jest zdecydowanie wygodniejsze, a dodatkowo wszystko wszystko widzimy w locie — bez konieczności wcześniejszego uchwycenia obrazu. Dla niektórych jednak takie rozwiązanie wystarczy, dlatego jeśli jesteście zainteresowani kolejną aplikacją pomagającą zidentyfikować kolory, to Color Helper możecie pobrać za darmo na platformie Google Play. 