09.08.2012 Jeżeli jesteś osobą często podróżującą po świecie,ale jednocześnie liczącą się z wydatkami, to z pewnością zgodzisz się, że jednym z najbardziej praktycznych rodzajów aplikacji na dzisiejsze urządzenia mobilne są mapy, z których skorzystać można bez konieczności łączenia się z internetem. Roaming w dalszym ciągu jest bardzo drogi, a co za tym idzie nieopłacalny, nie zawsze też mamy możliwość zakupu karty SIM w miejscu, w które się udajemy. Na szczęście istnieje rozwiązanie tych problemów – mapy offline. Zapraszam do opisu aplikacji stworzonej przez polski zespół, dającej dostęp do map ponad 1000 lokalizacji na całym świecie. Offline map + guides ~ bohoGuides, bo tak brzmi pełna nazwa opisywanego programu to aplikacja uniwersalna przeznaczona na urządzenia z systemami iOS oraz Android. Zasada jej działania jest podobna, jak w większości produkcji tego typu – po uiszczeniu jednorazowej opłaty (w przypadku bohoGuides dla iOS jest to 2,39 Euro) i pobraniu aplikacji na telefon lub tablet otrzymujemy możliwość pobrania map i przewodników z wybranych przez nas lokalizacji.  W bohoGuides mamy możliwość przeszukania bazy map oraz przewodników na dwa sposoby – wpisując w zaznaczone pole nazwę kraju bądź miasta, do którego planujemy się udać lub wskazując interesującą nas lokalizację na wygodnej mapie świata. Aplikacja umożliwia zaopatrzenie się w plany najciekawszych miast i tekstowe przewodniki po nich, co bardziej uważni znajdą również możliwość ściągnięcia ogólnego opisu kraju, do którego się wybierają – w tym przypadku brak już jednak mapy (co wydaje się zrozumiałe ze względu na olbrzymią ilość danych, jaka konieczna byłaby do pobrania dokładnej mapy całego Państwa).  Teksty w mini-przewodnikach bohoGuides napisane są na tyle prostym angielskim, że z ich zrozumieniem nie powinny mieć problemu nawet osoby przeciętnie władające językiem. Większość informacji w nich zawartych ma wartość praktyczną – przeczytamy m.in. najtańszych miejscach noclegowych oraz atrakcjach, które warto zobaczyć i odwiedzić.  Mapy pobrane z poziomu aplikacji są szczegółowe i czytelne. Użytkownik ma oczywiście możliwość płynnego zoomowania, a sam program korzysta z technologii GPS, dzięki której jesteśmy w stanie zobaczyć naszą lokalizację na mapie, nawet w momencie gdy nie mamy dostępu do internetu. Nie mogę nie wspomnieć o pewnym niedopatrzeniu, które rzuciło mi się w oczy podczas korzystania z mapy rodzimego miasta – Krakowa. Pobrana mapa obejmuje moim zdaniem zbyt mały obszar. Owszem mamy na niej zawarte centrum wraz z przyległościami, jeżeli jednak chcielibyśmy zapuścić się nieco dalej okazuje, że znajdujemy się poza widocznym terenem (na przykładzie Krakowa, napiszę, że mapa kończy się mniej więcej w 2/3 błoń krakowskich, które znajdują się w gruncie rzeczy bardzo blisko centrum miasta).  bohoGuides działa stablnie i szybko. Pobierane mapy zajmująniewiele miejsca. Aplikacja dostępna jest również na urządzenia z systemem Android. UWAGA: Dziś i jutro rozdamy dla Naszych czytelników 20 kodów na opisywaną aplikację – pojawią się one w komentarzach pod wpisem oraz na naszym fanpage’u:-) Oto obiecana pierwsza partia kodów: Y6LPJAL9WHNL KJYAWK9EWAJ4 4R9A9RXTT73A MEYL49TE9TEE JFNXYKM33KTM 