19.10.2011 Narzędzi z kategorii ToDo list jest w sklepach Androida iOS bardzo dużo. Niektóre z nich to kompletne pomyłki inne za to są śliczne i funkcjonalnie „wypasione” ale też niestety drogie. Jeśli wiec szukacie czegoś dobre i darmowego to z czystym sumieniem mogę polecić wam Wunderlist.  Jest to bardzo przyjemne i stosunkowo proste w użyciu narzędzie gdzie szybko zdefiniujemy swoje zadania, będziemy śledzić ich postęp a nawet tworzyć małe projekty. Wszystko to oprawione jest w naprawdę przyjemny interfejs graficzny, dzięki któremu jeszcze lepiej pracuje się z tą aplikacją. Tak naprawdę jednak pomimo prostej i intuicyjnej obsługi Wunderlist oferuje bardzo wiele zaawansowanych rozwiązań. Przede wszystkim aplikacja jest multiplatformowa dzięki czemu mamy do niej dostęp z poziomu wielu urządzeń jak również przez stronę internetową. Nasze zadania można w Wunderlist współdzielić z innymi, dodawać poprzez wysłanie maila i co najważniejsze cała nasza aktywność synchronizowana jest poprzez chmurę z innymi naszymi urządzeniami. I wszystko to dostajemy za darmo. Jeśli więc jeszcze nie testowaliście Wunderlist to gorąco polecam. Aplikacja dostępna jest zarówno w wersji na iPad, iPhone, jak również na telefony z Androidem 