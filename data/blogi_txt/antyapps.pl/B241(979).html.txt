10.01.2013 Choć Windows Phone nie doczekał się jeszcze oryginalnej wersji Minecrafta, to powstały na niego wspaniałe klony, które moim zdanie zostawiają daleko w tyle mobilną odmianę tej gry. Zarówno Surivalcraft jak i Craft Word, kuszą złożonością, mnogością elementów i rozwiązań. Gdzieś w ich cieniu znajduje się Discovery. Gra jest skierowana przede wszystkim do fanów budowania. Jeżeli szukacie tu takich elementów jak przeciwnicy, wymóg jedzenia czy spania, zagrożenia itp., to srogo się zawiedziecie. Discovery stawia na spokojne tworzenie. Niestety oferuje ubogii w porównaniu do reszty zestaw narzędzi. Nie mamy możliwości wytwarzania przedmiotów, a jedynie korzystania z gotowych kruszców i elementów.  Pomimo takich ograniczeń, dostępne elementy pozwalają tworzyć bardzo ciekawe obiekty.  Od jakiegoś czasu nie tylko możemy zapisywać swoje światy na serwerze, ale też pobierać efekt pracy innych graczy. Z poziomu gry przeglądamy dostępne elementy i w razie zainteresowanie ściągamy na nasz telefon, by dalej go edytować. Nasze działa możemy udostępnić innym. Przeglądanie prac innych graczy pokazuje, że ciekawe rzeczy można tworzyć niezależnie od ilości dostępnych elementów.  Grę od pierwszej wersji cechuje bardzo dobra oprawa audiowizualna. Tak audio. Discovery posiada ścieżkę dźwiękową która towarzyszy naszej zabawie. Grafika na pełnych detalach wygląda świetnie, ale to w dużej mierze dzięki efektom różnych rozmyć i bardzo dobrym teksturom bloków. Pomimo tego działa chyba najbardziej stabilnie i płynnie, spośród wymienionych wcześniej tytułów. Nawet na Lumii 610 da się grać komfortowo.  Kolejnym elementem który wyróżnia Discovery na tle konkurencji jest jego cena. 3,49 zł za pełną wersję to nie jest spory wydatek. Oczywiście jest też wersja testowa ograniczona do około 20-30 minut gry. Jeżeli w Minecrafcie najbardziej przemawiał do Was element swobodnego tworzenia, Discovery małym kosztem pozwoli budować ciekawe i ładne obiekty. Plusem gry jest też fakt, że jej autor dba o aktualizacje. Może nie są tek częste jak w Survivalcrafcie, ale za każdym razem dodają ciekawe elementy, optymalizują grę. Windows Phone 7.5: działa, Windows Phone 8: działa, Lumia 610: działa 