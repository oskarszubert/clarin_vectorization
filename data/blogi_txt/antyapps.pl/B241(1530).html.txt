18.04.2012 Lubię gry, które cechują się innowacyjnością. Jako recenzent w Antyapps mam do czynienia z dziesiątkami, setkami gier, z których duża część to odgrzewane kotlety i powielane pomysły. Dlatego jakakolwiek nowość wzbudza moje natychmiastowe zainteresowanie. A jeśli potrafi przyciągnąć na dłużej, mówię o takiej produkcji w superlatywach. Let’s Create! Pottery jest właśnie taką grą. Jak w to się gra? Z początku myślałem, że to mini-gierka, w której poprzez odpowiednie ustawienie palcem manipulujemy tworzoną z gliny wazą. Wystarczyło mi dziesięć minut z tym tytułem, bym zrozumiał, że grubo się myliłem. Przede wszystkim gra ma wątek fabularny. Serio. Zgłupiałem, gdy po stworzeniu jakiejś tam wazy na próbę, dostałem „maila” (w grze, nie w systemie, choć byłoby to wykonalne). W wiadomości znajdowało się zlecenie na wykonanie takiej i takiej wazy. Do zlecenia dołączony jest szkic, dzięki czemu wiemy, jak ma wyglądać tworzony przez nas obiekt. Zdjęcie możemy sobie przyczepić na ekranie podczas tworzenia wazy. Bardzo wygodny interfejs. W grze możemy zatem wykonywać konkretne zlecenia, za które dostajemy monety. Możemy je również zyskać tworząc własne projekty, które wystawiamy potem na aukcji. Na tej oferty są losowane, ale im bardziej zaawansowany projekt, to tym więcej monet zarobimy. Na co jednak może przydać się wirtualna waluta? Za jej pomocą mamy możliwość zakupienia farb, którymi pomalujemy wazy, a także wzorów, które będziemy mogli nakładać na nasze wazy. Możliwości jest ogrom i nie da się tego opisać słowami. Z pomocą tej gry możemy tworzyć sztukę. Czy warto? Przyjemna muzyka w tle, dbałość o szczegóły, piękna grafika i wiele innych rzeczy. Rozgrywka na wiele godzin. Z tą grą możemy rozbudzić nasze artystyczne zmysły, a uczucie estetyki nie będzie nas opuszczało. Taka przyjemność kosztuje 15 złotych. Każdy powinien sam zadać sobie pytanie, czy warto. W decyzji pomoże darmowa wersja z ograniczoną funkcjonalnością. Jak dla mnie jest to jedna z najciekawszych gier, w jakie ostatnimi czasy grałem. Moja ocena Let’s Create! Pottery to piątka z minusem.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 