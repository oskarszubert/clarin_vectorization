01.10.2013 Na Windows Phone wciąż brakuje wielu znany przeglądarek mobilnych. Systemowy Internet Explorer jest dobrą aplikacją, ale konkurencja zawsze jest potrzebna. Na szczęście do Marketplace coraz częściej trafiają ciekawe alternatywy. Jako że są to produkty nowe i nieznane, brakuje im siły przebicia, nadrabiają to jednak pomysłami. Tak też jest z Quest Browser.  Gdy już uruchomimy przeglądarkę i szybko przejrzymy podstawowe zasady nawigacji, warto wczytać dowolną stronę www, aby sprawdzić jak program sobie z nią poradzi. Tutaj zaczynają się schody. Quest Browser  nie posiada standardowego paska wpisywania adresu. Jest on dostępny dopiero w meny bocznym, w części z zakładkami i linkami do ulubionych. To właśnie te menu jest głównym panelem nawigacji. Na jego pierwszym ekranie widzimy datę i godzinę oraz przycisk wywołujący panel z otwartymi kartami. Wykonując gest od góry ekranu do dołu, ściągamy kolejną część menu. Tę z ulubionymi, skrótami i paskiem do wyszukiwania oraz wpisywania adresu. Kolejny taki gest przywołuje podstawowe ustawienia przeglądarki.  Wśród nich znajdziemy możliwość przeglądania stron w trybie anonimowym, czyszczenie historii przeglądanych stron, wybór trybu pracy pomiędzy mobilnym, desktopowym i iOS/Android, czy też tryb nocny. Część opcji znajdziemy także standardowo w rozwijanej, dolnej belce. Tą najciekawszą jest tryb multi-view pozwalający na przeglądanie dwóch stron na jednym ekranie. Osobiście nie znalazłem jeszcze zastosowania dla takiej opcji, ale możliwe że dla kogoś będzie przydatna Interfejs jest bardzo schludny i wywołuje dobre pierwsze wrażenie. Brakuje mu jednak intuicyjności. Menu które powinny przywołać gesty jest ukrywane pod przyciskami, opcje które powinny być dostępne w prosty sposób, ukryto w dziwnych miejscach itp. Wiele pomysłów Quest Browser niesie ze sobą powiew świeżości inne zdecydowanie wymagają poprawy. Podczas testów przeglądarka działała stabilnie, czasem tylko głupiały poszczególne części menu nie chcąc się zamknąć i uniemożliwiając przeglądanie strony. Quest Browser to aplikacja dobra i ciekawa, jednak nie ma większych szans na rynku Windows Phone. Nowatorski interfejs i ładne wykonanie to jednak zbyt mało, aby przyciągnąć do siebie użytkowników. Pomimo tego polecam jej instalację wszystkim, którzy z poziomu telefonu często przeglądają strony www. Możliwe że Wam przypadnie do gustu. Program jest dostępny za darmo, niestety tylko dla Windows Phone 8. 