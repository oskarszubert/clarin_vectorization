22.10.2012 Sam trzymam telefon wyciszony przez 99% czasu — to świadomy wybór. Ale wielu użytkowników telefonów komórkowych wycisza je wyłącznie na specjalne okazje: egzaminy, ważne spotkania czy inne takie, na których wesoła melodyjka z ulubionego serialu ogłaszająca że ktoś chce się z nimi skontaktować nie jest mile widziana. Później zaś najzwyczajniej w świecie zapomina o ponownym włączeniu powiadomień, a kiedy w końcu biorą telefon w dłoń są przerażeni dziesiątkami smsów i prób dodzwonienia się do nich. I tutaj z pomocą przychodzi Shush! To prosty program, który przy każdym naszym wyciszeniu telefonu pyta jak długo ten stan ma potrwać. Wówczas pozostaje nam tylko określić czas po którym chcemy podgłośnić znów telefon i wybrać stopień natężenia dźwięku. Jeżeli zaś nie wiemy ile potrwa nasze spotkanie i chcemy uniknąć nieprzyjemnej niespodzianki, wystarczy wybrać opcję, która pozwoli nam pozostawić telefon wyciszonym tak długo, aż nie dokonamy zmiany ręcznie. Shush! to proste i użytecznie narzędzie, które z pewnością przyda się wielu zapominalskim. Jeżeli również zmagacie się z tym problemem — nie czekajcie, mknijcie czym prędzej do Google Play i pobierajcie aplikację, tym bardziej że dostępna jest za darmo! 