08.06.2012 To że aplikacje są ważne częścią Facebooku nie trzeba chyba nikomu tłumaczyć. Nie chodzi tylko o growy spam zaśmiecający tablicę, ale też wiele przydatnych aplikacji oraz usług. Często powiązanych z naszymi smartfonami. Facebook postarał się to wszystko usystematyzować i ujednolicić. Tak oto powstał App Center. App Center jak na razie dostępny jest jedynie z poziomu przeglądarki internetowej. Oczywiście nie przeszkadza to w pobieraniu aplikacji, w tym na urządzenia mobilne (Android, iOS), ale na dopasowanie oficjalnej aplikacji Facebooka przyjdzie nam zapewne poczekać. Znajdziemy tam również programy pod przeglądarkę, czyli komputery stacjonarne, tablety, nowsze smartfony. Ogólnie jest mały problem z kategoriami sprzętowymi oraz tym na jakie urządzenie możemy pobrać daną aplikację. Przykładowo Foursquare w wersji mobilnej jest dostępny tylko na iPhona.  Kategorie tematyczne wydają się być bardzo trafnie rozpisane, dzięki czemu nie ma problemu z odnalezieniem aplikacji. Baza nie oszałamia liczbami, aplikacji jest około 600, ale cechuje je wysoka jakość. Nie spotkamy w App Center tony śmieci i aplikacji „do niczego”. A to dopiero start. Prawdziwą moc sklepu poznamy zapewne na przestrzeni najbliższego miesiąca. Brakuje natomiast dodatkowego okna wyszukiwania do samych aplikacji. Od strony wizualnej i użytkowej App Center ciężki cokolwiek zarzucić. Całość ładnie wpisuje się w szablon znany z Facebooka. Informacje są czytelne, bardzo dobrze umiejscowione. Poza standardowymi: producent, ilość pobrań, mamy tak charakterystyczne dla portali społecznościach jak np. który z naszych znajomych w to gra.  W obecnej formie App Center to zbiorcze miejsce zarządzania aplikacji na Facebooku. Już nie musimy szukać ich przez wyszukiwarkę, profile znajomych czy też blokować z poziomu ustawień. Teraz wszystko mamy podane w jednym miejscu, czytelnie i przejrzyście. Do App Center możecie zajrzeć z tego linku. Działa on również na urządzeniach mobilnych. Skusicie się? 