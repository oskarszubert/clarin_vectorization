08.05.2013 Oficjalny Youtube na Windows Phone do niedawna był kopią mobilnej wersji strony www tegoż serwisu. Miało to swoje uzasadnienie w momencie gdy powstał, czyli początkach Windows Phone 7, jednak z czasem stał się produktem bardzo archaicznym. Microsoft nie krył, że zabiega u Googla o zgodę na wydanie aplikacji pełnoprawnej, jednak nie otrzymywał zielonego światła. Ten stan wreszcie uległ zmianie.  Zmianie uległ przede wszystkim interfejs aplikacji. Nie jest już mobilną wersją serwisu Youtube, a pełnoprawną aplikacją. Wprawdzie ubogą, ale różnica pomiędzy wersją poprzednią, a obecną jest kolosalna. Co nam oferuje? Po pierwsze mamy dostęp do wszystkich rozdzielczości klipów wideo. Użytkownicy innych aplikacji na Windows Phone zapewne dobrze pamiętają różnego rodzaju awarie, podczas których aplikacje przestawały wyświetlać filmy w jakości innej niż SD. W przypadku aplikacji od Microsoftu, ten problem nie powinien się pojawiać. Jakość materiału możemy określić zarówno w opcjach (jako domyślną dla wszystkich plików) jak i podczas samego oglądania.  Mamy też dostęp do naszego konta, czyli listy ulubionych, historii, playlist, filmów do obejrzenia w późniejszym czasie, subskrypcji oraz plików wgranych. Całość jest łatwo dostępna dzięki ikonie w lewej górnej stronie ekranu. Po prawej mamy szybki dostęp do wyszukiwarki. Mamy też dostęp do sporej ilości drobnych elementów takich jak kopiowanie linku do filmu, udostępnianie w usługach społecznościach, czy też zarządzanie subskrypcjami. Dodatkowo filmy możemy pobierać w wybranej jakości do pamięci naszego telefonu. W wielu miejscach pojawiła się też opcja przypięcia danego elementy jako kafelka. A wszystko to wpisano bardzo dobrze w interfejs metro. Aplikacja działa niezwykle płynnie, nawet gdy zaczniemy obracać telefon podczas oglądania filmu, płynnie zmieni tryb widoku z pełnoekranowego na pionowy. Nowy interfejs jest bardzo mocną stroną nowej wersji aplikacji. Wprawdzie ustępują nieoficjalnym konkurentom, ale to nie oznacza że jest zły. Aplikacja posiada wszystko co niezbędne by bezproblemowo korzystać z większości opcji na YouTube. Dla wielu zapewne wreszcie zastąpi konkurencyjne zamienniki. Szkoda tylko, że program nie wspiera bardziej twórczych użytkowników. Nie ma opcji wgrywania filmów na nasze konto, ani tych archiwalnych, ani tych kręconych za pomocą aplikacji (na co pozwalają nieoficjalne). Mam jednak nadzieję, że kolejne aktualizacje nadrobią te braki. Tym czasem zapraszam do pobierani i aktualizowania. Obecna wersja 3.0 dostępna jest dla urządzeń z Windows Phone 8. Aktualizacja dla 7,8 jest również planowana. 