28.03.2012 Macie ochotę na nową, uzależniającą grę logiczną, która bezlitośnie pochłonie kilka godzin waszego życia? Bardzo proszę. Oto Geared – aplikacja autorstwa Bryana Mitchella, którą dziś pobierzecie z AppStore wyjątkowo bezpłatnie.  Geared to zaskakująca swoją świeżością gra logiczna, którą już od dłuższego czasu można spotkać w AppStore. Twórca do naszej dyspozycji oddał 200 poziomów, każdy z nich charakteryzujący się innym poziomem trudności. Naszym głównym zadaniem jest prawidłowe ułożenie kół zębatych, tak by wszystkie dostępne na planszy były w ruchu. Banalne? Nic podobnego. O ile pierwsze etapy, faktycznie nie wymagają od nas zbyt wiele, o tyle kolejne z upływem czasu wydają się coraz bardziej niewykonalne. W takiej sytuacji, możemy skorzystać z pomocy, lub po prostu przejść do kolejnego poziomu.  Obsługa aplikacji, w przeciwieństwie do rozwiązywania łamigłówek nie sprawia większych problemów. Autor niemalże całkowicie pozbył się jakiegokolwiek interfejsu udostępniając graczom jedynie wąski pasek na dole ekranu z najważniejszymi przyciskami. Jak wrażenia? Moje są bardzo pozytywne. Geared to kolejna po Cut the Rope  oraz Where is my water? moja ulubiona gra logiczna, która umila mi wolny czas, angażując przy tym nieco zmęczoną dniem głowę :). Warto spróbować. Dziś program pobierzecie bezpłatnie z AppStore. 