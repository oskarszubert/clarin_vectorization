19.12.2012 Na dniach Nokia zaktualizowała kilka swoich kluczowych aplikacji. Niektóre poprawki są zwykłą kosmetyką, inne ułatwiają znacznie korzystanie z programów i usług. Swoją premierą miało też kilka nowych, w tym mocno wypatrywana przez posiadaczy Windows Phone 7 Udostępnianie Bluetooth. Tak więc niezależnie o tego którą wersję systemu posiadacie, Nokia ciągle dba o to by nie było nudno.  Pierwsza i najistotniejsza zmiana dotknęła aplikację Nokia Muzyka. To co cieszy najbardziej to znacznie przyśpieszony czas startu aplikacji! Nic mnie tak nie irytowało, w aplikacjach systemowych od Nokii jak ich długi czas wczytywania. Teraz Muzyka radzi sobie o kilka sekund lepiej. Kolejną zmianę ujrzymy w menu. Od teraz utwórz własny mix oraz offline to poszczególne kategorie w menu głównym. Bardzo dobra decyzja, pozwala w znacznie prostszy sposób dotrzeć do tych kategorii. Ostatnią równie ważną jest dodanie dostępu equalizera z poziomu aplikacji. Już nie musimy zagłębiać się w ustawienie systemowe by zmienić jakiś parametr dźwięku.  Dzięki tej aktualizacji Nokia Muzyka stała się jeszcze bardziej dostępna i przyjemna w użytkowaniu. Choć jestem fanem usługi już od czasów Lumi 800 to jednak jej ociężałość zawsze mnie irytowała. Tym bardziej, że Nokia jak nikt inny może zintegrować aplikacje z systemem. W przypadku Map, czas ładowania był i ciągle jest na tyle uciążliwy, że w krajach, gdzie bing jest o wiele bardziej funkcjonalny niż w naszym, użytkownicy woleli korzystać z niego niż map od Finów. Po prostu startował szybciej.  Do Marketplace trafiła też długo wyczekiwana aplikacja Udostępnianie Bluetooth. Zgodnie z nazwą, pozwala ona na udostępnianie plików dla starszych urządzeń z systemem Windows Phone 7,8 przy pomocy bluetootha. I tylko z tym systemem będzie działać poprawnie. A przynajmniej tak wynika z komentarzy. Na obu moich urządzeniach z WP 7,5 wywalała się zaraz po starcie. Jeżeli posiadacie już nową wersję systemu, aplikację znajdziecie poniżej. Dajcie znać czy działa.    Drobne zmiany dotknęły także aplikacji Nokia Mapy. Od teraz z poziomu planowania trasy możemy przeglądać rozkład dla komunikacji miejskiej (w naszym kraju nieprzydatne). Modyfikacjom uległ także widok ruchu drogowego i korków. Zmiany te są dostępne tylko dla map w wersji 3.x czyli na urządzeniach z Windows Phone 8. 