19.10.2011 Produktywność to jeden z głównych tematów dzisiejszych czasów. Ciągła pogoń za czasem wymaga od nas coraz większej efektywności. Powstało sporo technik takich jak Getting Things Done do zarządzania sobą w czasie w kontekście zadań. Pamiętacie aplikację Doit.im? SnowOrange nie poprzestało na jednej i stworzyła CooTimer, który można wykorzystać w technice Pomodoro do zarządzania swoim czasem. CooTimer to bardzo prosta aplikacja, jednak w pełni spełnia swoje przeznaczenie. Za pomocą tego narzędzia możemy ustawić wiele minutników na raz. Oprócz tak prozaicznych czynności jak mierzenie czasu do wyjęcia pizzy z piekarnika czy czasu, po którym mamy do kogoś oddzwonić, program może zostać użyty do wdrożenia w życie techniki Pomodoro.  W skrócie polega ona na tym, by dzielić swój czas na równe części. Pracujemy przez 25 minut w maksymalnym skupieniu, po czym robimy sobie pięciominutową przerwę. Po czterech takich Pomodoro robimy sobie dłuższą przerwę. To naprawdę działa, gdyż świadomość działania pod presją czasu motywuje do wzmożonego wysiłku. Aplikacja posiada bardzo przyjemny dla oka interfejs, jest intuicyjna, a jako dzwonek po ukończeniu czasu możemy ustawić jeden z kilkunastu dźwięków. Dodatkowo program działa oczywiście w tle. Jeszcze jej nie zainstalowaliście? :) 