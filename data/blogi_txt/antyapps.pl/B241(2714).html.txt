07.06.2012 Rodzina aplikacji sygnowanych logiem Nokii powoli się powiększa. Wprawdzie cały czas nie wszystkie one działają poprawnie w naszym kraju, ale nawet pomimo tego potrafią być użyteczne. Tak też jest z najnowszą z nich Nokia Trailers. Jak wskazuje nazwa, aplikacja skupia się na trailerach, zapowiedziach filmowych hitów. Znajdziemy w niej zapowiedzi nie tylko nadchodących produkcji, ale także tych, które właśnie trafiły do kin. Trailery możemy oglądać strumieniowo, jak również pobierać do pamięci naszego telefonu. Cały proces jest intuicyjny i prosty, niestety brakuje możliwości śledzenie wagi pliku, informacji o zajętego miejsca. Nie mamy też możliwości wglądu w jakość nagrania, ale zapowiedzi wydają się być w wysokiej jakości. Poza zwykłym przeglądaniem zwiastunów (i różnymi metodami ich wyszukiwania) Nokia Trailers pozwala na śledzenie podstawowych informacji o danym filmie, w tym daty europejskiej premiery. W łatwy sposób możemy dodać taką premierę do powiadomień. Aplikacja poinformuje nas, gdy nadejdzie odpowiedni dzień. Ostatnią z opcji, jest możliwość wyszukania kina w najbliższej okolicy.Całość buduje zapewne na punktach POI Nokii, tak więc nawet w naszym kraju bez problemu znajdziemy popularne kina. Niestety informacje przy nich podane, są bardzo skąpe. Zazwyczaj jest to adres oraz telefon, czasem dochodzi do tego strona www. Brakuje najprostszej opcji nawigacji do kina. Po kliknięciu na adres dostajemy propozycję skopiowania go.  W Nokia Trailers cieszy troska o detale. Z każdego miejsca aplikacji mamy bezproblemowy dostęp do pobranych zwiastunów, UI jest bardzo dobrze przemyślane. Ponieważ aplikacja nie wspiera w pełni naszego regionu, dostęp do niej jest utrudniony. W celu jej pobrania kliknijcie z telefonu na ten link, bądź też wyszukajcie nazwę w Marketplace (z poziomu telefonu). Nokia Trailers jest dostępny jedynie dla telefonów Nokii. Ocena: 4 