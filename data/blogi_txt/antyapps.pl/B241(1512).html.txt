25.02.2013 Game Boy Advance to dla wielu najlepsza z przenośnych konsol. Posiada potężną bibliotekę gier z prawie każdego możliwego gatunku. Jej emulator do tej pory nie był dostępny dla posiadaczy Windows Phone 7, jak twierdzili programiści z powodów wydajności pierwszych wersji telefonów. Sytuacja zmieniła się przy okazji premiery wersji 8 systemu. Oto do Sklepu trafił pierwszy emulator Game Boy Advance.  Za VBA8 odpowiadają Ci sami ludzi co za recenzowany już Snes8x, czyli emulator SNESa. Obie aplikacje wiele łączy. Po pierwsza bardzo dobrze radzą sobie z emulacją. Możliwe, że przy niektórych tytułach trafią się Wam problemy z dźwiękiem bądź też obrazem, ale zdecydowana większość będzie emulowana poprawnie, a co najważniejsze bardzo płynnie. Niezależnie od tego czy spróbujemy spokojnej strategii czy też dynamicznej gry akcji. VBA8 pozwala nam modyfikować ustawienia grafiki, dźwięku oraz kontrolerów. Nie ma tego zbyt wiele, ale warto tam zajrzeć. Zwłaszcza do pierwszej zakładki. W gry możemy grać zarówno w pozycji pionowej jak i poziomej. A jak je wgrać do telefonu? Podobnie jak w Snes8x za pomocą SkyDriva. Teraz przechowujemy tam nie tylko naszą kolekcję, ale także zapisy stanów gry. W każdej chwili możemy je eksportować bądź też importować na dowolny telefon.  Wykonanie aplikacji nie zachwyca, zarazem UI posiada wszystko co niezbędne. Wygląda lepiej niż to miało miejsce w przypadku emulatora Snes8x. Interfejs jak i poszczególne menu są czytelne, jedynie ikona główna VBA8 wygląda szpetnie. Poszczególne tytuły możemy przypinać jako kafelki do ekranu głównego, co znacznie ułatwi dostęp do ulubionych gier. VBA8 posiada bardzo uczciwą wersję demonstracyjną. Zawiera ona wszystkie kluczowe funkcje, pozwala na jednoczesne zapisanie w telefonie maksimum 2 gier oraz zapoznanie się z innymi możliwościami. Jeżeli Was przekonają, za pełną wersję zapłacicie 10,49zł. Dla fanów nie powinna być to cena zbyt wielka. Jeżeli dalej macie wątpliwości dodam, że niedługo do Sklepu powinien trafić kolejny emulator, wtedy ceny mogą ulec zmianie. Windows Phone 7.5: nie działa, Windows Phone 8: działa, Lumia 610:  nie działa 