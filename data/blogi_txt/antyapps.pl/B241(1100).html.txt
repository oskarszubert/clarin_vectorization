23.05.2013 Mobilna aplikacja Google Drive otrzymała dużą aktualizację, dzięki której wreszcie stała się produktem kompletnym. Co to oznacza? Otóż w końcu będziemy mogli pobierać pliki z chmury, edytować je i przeglądać w wielu trybach. A to dopiero początek nowości. Miejmy nadzieję, że wyjdą one na dobre – zarówno samej usłudze, jak i nam – użytkownikom. Najnowsza, oznaczona numerem 1.2.182.25 aplikacja Dysku Google zadebiutowała wczoraj. Nowością, która rzuca się w oczy już przy pierwszym kontakcie jest widok siatki, w którym pliki są wyświetlane w formie dwóch kolumn ramek z miniaturami zawartości dokumentów i obrazów. Każdy z tych elementów możemy szybko podejrzeć, co jest również nowością. Dzięki temu nie musimy opuszczać aplikacji, by zrobić mały rekonesans wśród naszych danych.   Inżynierowie Google zadbali też o obecność funkcji skanowania, w ramach której wykorzystujemy wbudowany w telefon aparat do wykonywania zdjęć dokumentów i przesyłania ich do aplikacji. W praktyce dużo będzie tutaj zależało od tego, jak dobry aparat ma nasz smartfon. W przypadku low-endowych urządzeń może być problem z wykonaniem czytelnych fotografii. Od teraz użytkownicy Androidów w wersji Honeycomb 3.0 i wyższej mogą pobierać kopie dowolnych plików i zapisywać je w pamięć urządzenia zupełnie tak jak zwyczajne dane. To bardzo istotna funkcja, której brak chyba najbardziej doskwierał wszystkim użytkownikom mobilnego Dysku Google.   Z mniej istotnych zmian, warto też wyróżnić możliwość bardziej zaawansowanej edycji arkuszy kalkulacyjnych. Nowa wersja wprowadziła bowiem fontów, kolorów i wyrównania tekstu w komórkach. Możemy teraz też podglądać właściwości każdej pozycji bez konieczności korzystania z innych aplikacji, jak chociażby menedżery plików. Tradycyjnie też wprowadzono szereg poprawek i wyeliminowano garść błędów. Nowa wersja Google Drive to duży krok naprzód w stosunku do konkurencji. Zapowiadający nie tak dawno nastawienie na treści, a nie na pliki Dropbox jest ciągle pod tym względem w tyle, jeśli chodzi o smartfony i tablety. Google tymczasem efektywnie wdraża rozwiązania zachęcające do przechowywania na dysku coraz większej ilości danych, co też zacząłem czynić, mimo, że z Dropboksem rozstawać się nie mam zamiaru.    Parnerem technologicznym serwisu jest Sony Mobile. Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 