12.04.2013 Bez wątpienia nowy system powiadomień o wiadomościach delikatnie przyćmił to, co Facebook zaprezentował na swojej konferencji niewiele ponad tydzień temu. Teraz faktycznie oderwanie się od konwersacji ze znajomymi będzie niezwykle trudne, ponieważ dostęp do rozmów możliwy jest w każdej chwili!  Wiele osób może uznać, że moje zdanie jest nieco na wyrost, ale uważam że Facebook ze swoimi dymkami czatu pokazał miejsce w szeregu pozostałym typom powiadomień z każdej platformy. To właśnie takich swietnych rozwiązań oczekujemy, ale od początku. Chat Heads, to okrągłe miniaturki zdjęć profilowych naszych znajomych z Facebooka. Wraz z otrzymaniem wiadomości pokazują się one we wskazanym przez nas miejscu przy krawędzi ekranu. Ich usunięcie ogranicza się do złapania i „zrzucenia” ku dołowi.  Bardzo wygodne jest natomiast pozostawienie ich na swoim miejscu, ponieważ jak wspomniałem nieważne jaką aplikację uruchomimy czy powrócimy do ekranu głównego one zawsze będą na nas czekać. Dzięki temu powrót do prowadzonej wcześniej rozmowy jest niezwykle łatwy. Możliwe jest także wskazanie, którzy ze znajomych będą zawsze w zasięgu naszego palca, ponieważ po przytrzymaniu kontaktu na liście w Messengerze widnieje opcja „wyciągnięcia” ich w formie dymku poza aplikację. Dymki umożliwiają również błyskawiczne przełączanie się pomiędzy konwersacjami, będąc cały czas w górnej części ekranu.  Nie oznacza to jednak, że standardowe dla Androida powiadomienia nie są już aktywne. Nadal widnieć będzie ikonka Messengera na pasku statusu, gdy tylko dostaniemy wiadmość. Dymki są naturalnie opcjonalne, ale nie uważam by pozbywanie się ich było komukolwiek na rękę. Jest to świetna idea, którą powinni podążąć pozostali deweloperzy. Facebook potwierdził, że lepsze nie jest wrogiem dobrego, czego mu naprawdę gratuluję. 