08.10.2012 Windows Phone nie posiada możliwości wyszukiwania kontaktu po numerze telefonu. Tyczy się to zarówno książki adresowej jak i dialera do wybierania numerów. Tak więc na prośbę sprawdź czy masz ten numer, jedyne co możemy, to wpisać go ręcznie, kliknąć zadzwoń i szybko rozłączyć. Nie jest to komfortowe rozwiązanie. Jest to o tyle dziwne, że api systemu pozwala na takie wyszukiwanie, z czego obficie korzystają aplikacje niezależne, takie jak właśnie People Search. Aplikacja pozwala przeszukiwać nam zasoby naszej książki w kategoriach telefon, imię i nazwisko oraz mail. Domyślnie ustawiona jest ta pierwsza kategoria. W połączeniu z bardzo szybkim starem aplikacji, mamy zapewnione komfortowe sprawdzenie potrzebnego numeru. Jest to jedna z najszybszych aplikacji tego typu.  Gdy odnajdziemy dany kontakt, z poziomu aplikacji możemy się z nim skontaktować wysłać sms lub maila. Nie jest to może zbyt intuicyjne (nawet pomimo jednego numeru musimy go wcześniej wybrać), ale dobrze, że taka możliwość jest. Aplikacja nie zawiera zbędnych opcji, ustawień, konfiguracji, co w tym przypadku jest sporym plusem. Otrzymujemy konkretne funkcje, które sprawują się bez zarzutu. Jeżeli brakuje Wam na co dzień funkcji wyszukiwania po numerze telefonu, a zarazem inne aplikacje wspomagające tę czynność nie przypadły Wam do gustu z równych powodów, sprawdźcie People Search. Aplikacja jest darmowa, wprawdzie zawiera reklamy, ale nie są one zbyt inwazyjne. Warto pamiętać, że jest też inna aplikacja tego typu o identycznej nazwie. Ocena: 4- 