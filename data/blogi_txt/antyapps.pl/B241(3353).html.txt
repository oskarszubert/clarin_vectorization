16.12.2011 Wchodzimy w kolejny okres wyprzedaży, a nawet rozdawnictwa – w końcu mamy czas prezentów, prawda? W związku z tym możemy liczyć nie tylko na tanie crapy rozdawane za bezcen, ale i jedne z lepszych pozycji na App Store, które ktoś jakimś dziwnym cudem wręczy nam za darmo. I tak dziś np. doczekaliśmy się dwóch naprawdę pierwszoligowych tytułów, a do tego kilka mniejszych pozycji.  Absolutnie i bezapelacyjnie należy pobrać Edge. Ten tytuł dostał masę nagród, wyróżnień, świetne oceny w recenzjach i co najważniejsze – zasłużył na to. Kupiłem go gdy kosztował kilka euro i nie żałuję. Bierzcie obowiązkowo:  Drugim obowiązkowym „zakupem” jest Monkey Island Tales 1, czyli znany także z komputerów pierwszy epizod Tales of Monkey Island. Telltale games wzięli się za Guybrusha Threepwooda i jego nowe przygody z klasą oryginału – warto zagrać. Ale uważajcie – darmowa jest tylko podlinkowana wersja na iPhone’a, iPadowa kosztuje 2.39 euro. I to też istotne informacja – cały katalog Telltale jest bowiem obecnie przeceniony do tej kwoty – a znaleźć w nim można wszystkie epizody Back to the Future, Puzzle Agenta, Hectora i po pierwszym odcinku Jurassic Park i Sam   Maxa. Jest w czym wybierać, naprawdę. Więcej przecenionych na bezcen tytułów znajdziecie pod tym linkiem. Bierzcie i się częstujcie. 