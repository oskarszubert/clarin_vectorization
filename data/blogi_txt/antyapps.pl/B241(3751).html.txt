28.09.2012 Bardzo często wspominam we wstępach o drobnych, czasem nielogicznych brakach i ograniczeniach Windows Phone. Jednym z nich jest też współpraca z chmurą od Microsoftu czyli SkyDrive. Niestety nasz odtwarzacz muzyczny nie pozwala na słuchanie ani pobieranie muzyki, którą trzymamy w naszej chmurze. Problem ten rozwiązują jak zwykle aplikacje firm trzecich. Jak to działa? Sky Player po zalogowaniu na nasze konto SkyDrive, pozwala słuchać zgromadzonych tam plików muzycznych. W przeciwieństwie do wielu innych programów nie musimy tworzyć specjalnej hierarchii folderów, wystarczy po prostu wybrać z którego zasoby mają zostać zaimportowane i już. Ale to nie wszystko, Sky Player pozwala pobierać i przetrzymywać muzykę w pamięci telefonu. Oczywiście nie jest ona dostępna spoza aplikacji, ale dzięki temu możemy zaoszczędzić na transferze danych i ulubione mp3 mieć zawsze przy sobie. W obu wypadkach (chmura, albo pamięć telefonu) utwory możemy łączyć w playlisty, a muzyki słuchać w tle. Dodatkowo Sky Player pozwala na edycję podstawowych danych pliku takich jak nazwa, wykonawca, album. Interfejs jest przygotowany w stylu metro i zune, co sprawia, że bardzo łatwo się w nim odnaleźć. Pewne problemy możemy sprawiać początkowa nawigacja, wykrywanie folderów z muzyką itp., ale z po paru razach, oswajamy się z tym. Sky Player kolor tła dopasowuje do systemu.  Aplikacje dostępna jest w dwóch wersjach, darmowej i płatnej. Jedyna różnica jaką dostrzegłem to obecność reklam, tak więc jeżeli Wam nie przeszkadzają (a tu przede wszystkim słuchamy, nie oglądamy) to darmowa odmiana w większość zastosowań wystarczy. Jeżeli używacie SkyDriva do trzymania muzyki, aplikacja jest wręcz obowiązkowa. Ocena: 4- 