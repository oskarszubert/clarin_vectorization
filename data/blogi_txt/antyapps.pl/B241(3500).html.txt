30.11.2011 Gameloft zgodnie ze swoją strategią przymierza się do kolejnego produktu stanowiącego kopię czegoś większego. Red Dead Redemption to ogromny hit od Rockstar, ludzi odpowiedzialnych za serię GTA, którego akcja toczyła się na dzikim zachodzie. Zamiast w Nico Bellica (jak w GTAIV) wcielaliśmy się w Johna Marstona, z którym przemierzaliśmy prerie wzdłuż i wszerz, aż do Meksyku. To była wielka i świetna gra, choć nie pozbawiona wad. Ale przywitajmy jej odpowiednik na iOS – Six-Guns.  Gameloft wypuścił zwiastun tej pozycji i trzeba przyznać, że wygląda niezwykle imponująco:  Uproszczenia są rzecz jasna aż nadto widoczne, ale klimat westernu wręcz wylewa się z ekranu. Ciekawym elementem jest zapowiedź wdrożenia jakiejś formy modelu „free2play”. Czyżby podstawa miała być za darmo, a płatne będą tylko dodatki w grze? Kolejne misje? Wirtualne pieniądze, bronie? Tego na razie nie wiemy. Ale branża zmierza tylko w jednym kierunku, więc w końcu i Gameloft przestanie drogo kasować na premierze za swoje hity, zobaczymy czy zacznie się od Six-Guns. 