24.11.2011 Beauty Camera to prosta aplikacja polegająca na nałożeniu na dowolnych zdjęciach filtrów, które upiększają osoby znajdujące się na zdjęciach. Program spotka się z pewnością ze sporą popularnością wśród płci pięknej, która zawsze ma jakieś ale odnośnie swojego wyglądu :) Beauty Camera to naprawdę proste narzędzie i działa dokładnie tak jak Old Photo. Nic w tym dziwnego, wszak oba programy wyszły z tego samego studia deweloperskiego. W skrócie działanie narzędzia polega na załadowaniu zdjęcia czy to z kamery, czy z pamięci urządzenia, a następnie nałożenie predefiniowanego filtru z możliwością delikatnej manipulacji wynikiem końcowym. W tym przypadku w kwestii wydajności jest tak samo jak w Old Photo. Programy najwyraźniej działają na tym samym silniku, który musiałby ulec zmianie, gdyż narzędzie działa niesamowicie powolnie i wymaga dużej ilości pamięci tymczasowej. Jeśli nie przeraża Was to, a z pewnością nie będzie przerażało Waszych połówek, to zachęcam do instalacji aplikacji – jest darmowa. 