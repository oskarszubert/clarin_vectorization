20.09.2012 To już druga aplikacja dzisiejszego dnia, która przykuła mą uwagę głównie dzięki jakości wykonania. Tym razem jest to zupełnie inna dziedzina, a dokładniej zakupy odzieżowe. Nigdy nie miałem okazji korzystać z sieci sklepów ZARA, ale ich aplikacja mobilna sprawiła, że pozazdrościłem ich klientom. Aplikacja Zary daje nam dostęp do zasobów tej marki. Wszystkie produkty podzielono dokładnie na kategorii, a te w razie potrzeby na dodatkowe podkategorie (czasem parę poziomów). Po wybraniu interesującej nas grupy produktów ujrzymy zdjęcia każdego z produktów. Na tym etapie nie są one w zbyt wysokiej jakości, ale pozwalają rozpoznać produkt. Dopiero w następny kroku otrzymamy pełną dokumentację wybranej części garderoby. Będą to dobrej jakości zdjęcia (5-6), cena, produkty podobne oraz szczegółowe informacje „z metki” czyli dane o użytych materiałach. Gdy zdecydujemy się na konkretny model, pozostaje nam określić rozmiar i dodać zakup do naszego koszyka.  Z poziomu aplikacji możemy dokonać zakupu ubrań. Sami wybieramy najbardziej dogodny model dostawy,  jest możliwość odbioru osobistego w wybranym salonie (najtańsza opcja). Aby tego dokonać potrzebne jest nam konto, a te możemy założy bezproblemowo z poziomu aplikacji (duży plus). Poza przeglądaniem katalogu i zakupami, mamy możliwość wyszukania najbliższych sklepów, wyświetlenie ich danych teleadresowych oraz użycia skanera kodów kreskowych. Jest wszystko co tylko niezbędne aby produkt kupić, bądź też odnaleźć go w sklepie (łącznie ze sklepem).  Choć nie jest to styl metro (są drobne dopasowania), to jednak znacząco odbiega od wszystkiego co prezentują inne aplikacje. Interfejs jest prosty, logiczny, spójny i niesamowicie estetyczny. Szczególnie ładnie prezentuje się w wersji białej (ta dopasowuje się do ustawień systemowych). Całość działa bardzo szybko, nie ma problemu z przeskakiwaniem pomiędzy kategoriami, zdjęciami i poszczególnymi zakładkami. Zarówno projektant aplikacji jak i jej wykonawcy odwalili kawał dobrej roboty. Jak już wspomniałem, nie jestem klientem tej sieci i nie zapowiada się bym nim został. Jednak życzę sobie i innym, by wszystkie sklepy internetowe potrafiły przygotować tak ładne, dopasowane stylem do produktu i funkcjonalne programy. Aplikację Zary możecie pobrać tutaj, jest darmowa i pozbawiona reklam. Jest też dostępna wersja na systemy iOS. Ocena: 5 