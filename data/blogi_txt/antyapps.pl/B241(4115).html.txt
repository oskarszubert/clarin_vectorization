11.03.2012 W dzisiejszych czasach przyzwyczajeni jesteśmy do tego, że wyścigi dają nam widok na samochód z tyłu i są przede wszystkim trójwymiarowe. Ta gra łamie stereotypy. Mamy tutaj do dyspozycji widok z lotu ptaka, niczym w pierwszych częściach Grand Theft Auto. Ma to swój urok i do tej gry pasuje wyśmienicie. Choć oprawa audiowizualna do rewelacyjnych nie należy, to gra potrafi wciągnąć. Jak w to się gra? W grze dostępny jest tryb jazdy swobodnej oraz tryb kariery. W tym drugim musimy na każdej planszy wykonać określone zadanie. Do tych należy na przykład znalezienie się na podium, omijanie ostatniej pozycji w każdym okrążeniu, bo ostatni zawodnik odpada czy przejechanie jednego okrążenia w czasie nie dłuższym niż określony. Tilt Racing nie cechuje się zbyt bogatą grafiką, ale są tego zalety – gra zadziała na większej liczbie smarfonów. Tras jest w sumie 10, pojazdów – 6. Te również nie porażają swoim wyglądem, gdyż grafika jest tutaj raczej prosta. To nie ma jednak zbyt dużego znaczenia przy grywalności, jaką oferuje tytuł. Prędkości, jakie są tutaj standardem, powodują, że gra jest wymagająca – wymaga nie lada refleksu. Oprócz tego opanować będziemy musieli raczej nietypowy sposób sterowania, gdzie gałką w grze wyznaczamy kierunek, w którym podąża samochód, a nie obracamy osiami kół. Oznacza to w praktyce, że podczas wchodzenia w zakręt musimy cały czas kręcić gałką. To jej wychylenie odpowiada za szybkość auta, nie mamy zatem żadnych innych przycisków i w grze operujemy jedynie gałką. Czy warto? Gra nie jest perfekcyjna, sporo jej brakuje, ale pod względem grywalności daje radę. Nie jest zbyt długa, ale zapewni w trybie kariery spokojnie kilka godzin rozrywki – i to za darmo. Zachęcam do pobierania. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 