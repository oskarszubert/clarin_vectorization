03.09.2012 Ile razy zastanawialiście się nad wyborem ubrań czy co chwilę szaleliście w przebieralni rozważając który kolor bardziej do Was pasuje? Dużo? No tak. Z takiego założenia też wyszli twórcy lookmash, który pozwala zamieścić 2 fotografie i wystawia je na głosowanie, w którym użytkownicy usługi pomagają w podjęciu wyboru. Zasada działania serwisu jest niezwykle prosta. Widzicie dwie fotki, oceniacie która bardziej Wam się podoba. To mogą być po prostu zdjęcia ubrań na wieszakach, czy, jak już wspomniałem, zrobione na szybko fotografie prosto z przymierzalni. Dla wszystkich niezdecydowanych którzy chcą wybrać się samotnie na zakupy to może być zbawienne rozwiązanie. Aplikacja (testowałem wersję dla Androida) jest, nazwijmy to, minimalistyczna. Po jej otwarciu możemy się zalogować lub założyć konto. Kiedy już zostanie zidentyfikowani dostępne mamy trzy zakładki: głosowanie, zapytaj oraz profil. Myślę, że pierwszej z nich tłumaczyć nie trzeba, w drugiej dodajemy zdjęcia, wybieramy okazję na którą poszukujemy stroju oraz wpisujemy tekst, jaki ma się pojawiać nad zdjęciami. W ostatniej zaś dostępne jest podsumowanie wszystkich naszych wpisów łącznie z ilością głosów. I… to wszystko! Jeżeli o mnie chodzi, to brakuje mi w przypadku głosowania możliwości pominięcia wpisów. Głos musimy zabrać w każdej z ankiet, nawet jeśli nie mamy nic specjalnego do powiedzenia i klikamy tylko dlatego, by zobaczyć o co pytają dalej. Niestety, nie jest to przypadłość aplikacji mobilnej, w przeglądarce sprawa ma się identycznie. Lookmash to pomysł, który pozwoli zaoszczędzić dużo czasu wszystkim, którzy do tej pory musieli biegać z wybrankami na zakupy. Od dziś wystarczy uzbroić jej telefon lub tablet w mobilną aplikację i wysyłać na zakupy samodzielnie. Póki co problemem jest jeszcze stosunkowo dość niewielka społeczność, ale moje zdjęcie w przeciągu zaledwie kilku godzin zgromadziło naprawdę dużo głosów, więc liczę na to, że będzie coraz lepiej. Mobilnie możecie prosić o pomoc na trzech wiodących platformach: Androidzie, iOS oraz Windowsie. 