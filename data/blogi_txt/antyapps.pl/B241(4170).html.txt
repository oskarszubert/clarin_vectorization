15.05.2012 Miło jest mi poinformować, że właśnie dziś ruszamy z nowym działem na AntyApps.pl. We współpracy z Xyologic przedstawiamy pierwszy w Polsce ranking aplikacji i developerów mobilnych. Ranking wyjątkowy z wielu powodów. Po pierwsze ze względu na jego złożoność. Znajdziecie w nim informacje o rynku lokalnym jak i światowym, aplikacjach płatnych i darmowych, podziałem na developerów oraz trzy systemy mobilne: Android, iOS, Windows Phone. Po drugie to wszystko podano w bardzo przejrzystej i czytelnej formie. Wystarczy parę kliknięć by zmienić kryteria lub też warunki sortowania. I po trzecie metoda badawcza. Ilości pobrań, którą widać w rankingach aplikacji i developerów jest estymowana statystycznie. Estymacje te tworzone są na podstawie codziennych obserwacji zmian parametrów aplikacji w sklepach z aplikacjami takich jak ratingi, komentarze, ceny, kategorie i pozycje na top listach. Powstające modele statystyczne, tak jak wszystkie inne,  są obarczone błędem. W tym przypadku za dobrą dokładność uznajemy błąd poniżej 30%.  Nad poprawnością tych danych oraz samej metody czuwa Xyologic. W chwili obecnej rozwoju rynku aplikacji mobilnych (oraz całego ekosystemu) swoją dynamiką przewyższa to co obserwowaliśmy na początku powstania internetu. Dane dostarczane przez sklepy z aplikacjami nie zaspokajają natomiast dzisiejszego „głodu na informacje” tym bardziej, że zasady tworzenia zestawień najpopularniejszych aplikacji nie są ujawniane. Dane pochodzące od Xyologic pozwalają na lepsze zrozumienie sytuacji i pozycji aplikacji oraz znalezienie nie tylko ciekawych nowych programów mobilnych, ale analizę i badanie trendów – dodaje Zoe Adoamovicz CEO Xyologic Nie pozostaje mi za tym nic innego jak zaprosić Was do zapoznania się z rankingami. Odnajdziecie je pod tym linkiem antyapps.pl/ranking-aplikacji. 