13.09.2012 Często przy opisach aplikacji do odtwarzania filmów pojawia się pytanie „czy wspiera napisy”. Okazuje się, że ilość osób oglądających filmy, w tym filmy z napisami na swoich smartfonach i tabletach jest spora. W ich wypadku bardzo przydatna może okazać się mobilna wersja aplikacji NapiProjekt.  Czym jest NapiProjekt, a w wersji mobilnej NapiDroid? Ta prosta aplikacja pomaga w bardzo prosty sposób odnaleźć i w razie potrzeby dopasować napisy do wybranego filmu. W przypadku mobilnym, po wybraniu opcji „pobierz napisy” nasz telefon zostanie przeskanowany w celu poszukiwania filmów, następnie program rozpocznie poszukiwanie napisów. Wszystko działa szybko i sprawnie.  NapiDroid to także baz informacji o naszych filmach. Za jej pomocą prześledzimy podstawowe dane dla wybranych produkcji, dodamy ocenę, mamy też możliwość przekierowania do popularnych serwisów filmowych. W opcjach zmienimy domyślny język napisów, wybierzemy jak ma zachować się aplikacja po znalezieniu napisów, czy też poddamy je konwersji na inny format. Jest też możliwość zalogowania się na nasze konto. Aplikacje posiada bardzo prosty i intuicyjny interfejs, co sprawia, że jest szybka i wygodna w obsłudze. A wszystko to za darmo i pozbawione reklam. NapiDroid znajdziecie pod tym linkiem. Ocena: 5 