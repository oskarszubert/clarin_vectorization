19.03.2012 W wymarzonej, bo w zasadzie możemy zapłacić ile chcemy i dostać kilka świetnych tytułów, które odpalimy na naszym Windowsie, Macu, Linuxie oraz co dla nas najważniejsze Androidzie! To już druga inicjatywa pod postacią Humble Indie Bundle for Android i bez dwóch zdań jest ona godna polecenia. Nie chodzi tylko wyłącznie o nasz zysk, ale również o to, że płacąc za te tytuły możemy również wesprzeć fundacje charytatywne przekazując im część lub całość pieniędzy.   Zacznę od kilku słów wstępu, a potem przedstawię tytuły dostępne w tym zestawie. Przede wszystkim warto dodać, że nie jesteśmy tutaj ograniczeni żadnymi systemami DRM czy innymi głupotami i możemy tę samą grę uruchomić na komputerze, a w drodze do domu pograć na swoim Androidzie. Do większości z nich dostępne są również kody na pobranie gry z usługi sieciowej Steam (poza Canabaltem), a nawet całość kwoty możemy przekazać na fundacje Child’s Play Charity lub Electronic Frontier Foundation. W zestawie podstawowym są 4 gry, a jeśli przekroczymy średnią stawkę wpłat (obecnie coś koło 6$) to dostaniemy jeszcze Swords   Soldiers. Na zdecydowanie się macie jeszcze około dwóch tygodni, a za wszystkie te tytuły normalnie zapłacilibyście 57 dolarów, więc nie ma co przesadzać z bycie skąpym i przekazać chociaż te 5-10 dolarów. To wszystko zakupicie w zestawie na stronie Humble Indie Bundle. Ok, przejdźmy zatem do samych gier: Canabalt  Jedna z popularniejszych i pierwszych gier, w którym po prostu biegnie się w prawo. Potrafi pożreć długie godziny skupiając się na rozgrywce, która trwa sekundy. Szaleństwo w najczystszej postaci, ale uzależniające, szczególnie w sytuacji rywalizacji ze znajomymi. Istnieje też opcja gry w dwie osoby. Zen Bound 2 To gra z gatunku bardzo nietypowych – musimy obwiązać liną cały dany obiekt tak, żeby był on w większości zakolorowany, co będzie oznaczać ukończenie poziomu. Gra odniosła duży sukces na początku popularności iPhone’a 3G, a potem sama marka odrobinę przygasła, ale to wciąż świetny i godny polecenia tytuł. Potrafi niesamowicie zrelaksować i przenieść umysł w inny stan świadomości, z dala od trosk rzeczywistego świata. Cogs  To gra z gatunku puzzle, w której układamy różne elementy planszy, aby doprowadzić do połączenia się rurociągu czy też zębatek i zbudować kompletny układ. Niby proste, ale potrafi naprawdę zmusić człowieka do myślenia. Szczególnie, gdy przeniesiemy się do etapów, które nie tylko układa się na płaskiej powierzchni, ale chociażby na sześcianie. Dodatkowo najnowsza wersja Cogs wykorzystuje dużo ładniejsze elementy 3D. Avadon  Określenie hardkorowa gra RPG pasuje tutaj, jak ulał. Jedni to pokochają, a inni znienawidzą. Osobiście sądzę, że ten tytuł średnio nadaje się na platformy mobilne, ale na pewno warto go sprawdzić. Tutaj mała uwaga Avadon dostępny jest tylko na tablety, jeśli chodzi o wersję na Androida. Nie będzie działać na telefonach, także ostrzegam. Swords   Soldiers  Świetna strategia łącząca elementy rozbudowy zamku i budowania wież, tyle tylko, że tym razem jest to nasze wojsko, które wyrusza od razu na przeciwnika, więc musimy ustalić co powinniśmy budować i w jakiej kolejności. Dzięki temu zabezpieczymy sobie najpierw bazę, a potem zajmiemy się ofensywą albo od razu uderzyć na wroga zgodnie z zasadą, że najlepszą defensywą jest atak.   To wszystko zakupicie w zestawie na stronie Humble Indie Bundle. 