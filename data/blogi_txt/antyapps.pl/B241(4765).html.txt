23.07.2012 Ostatnio sporą popularnością cieszy się grafika porównująca rozkład i ilość linii metra w różnych miastach na świecie. Jest też nasza rodzima Warszawa, z dwiema liniami „na krzyż”. I choć w rzeczywistości jest tylko jedna linia metra, to jej wpływ na komunikację w mieście jest bardzo spory. Your Metro Localizator ułatwi korzystanie z tego środka transportu.  Głównym celem aplikacji jest prezentacja rozkładu jazdy Metra. Jeżeli nie mieliście z nim wcześniej styczności, to oswojenie się z prezentowanymi danymi oraz ich odczytywaniem może trochę potrwać. Rozkład jazdy w przypadku metra nie dotyczy poszczególnych stacji, a jedynie kierunku i stref czasowych. Przykładowo pomiędzy 5 rano a 6.23 metro jeździ co 7 min, ale już od 6.23 do 9 co 3 minuty. Właśnie taki dokładny czas dla poszczególnych dni i przedziałów czasowych znajdziecie w w aplikacji Your Metro Localizator. Dodatkowo przy nazwach poszczególnych stacji znajdziemy czas, jaki zajmuje pociągowi dojazd ze stacji początkowej.  Aplikacja posiada też drugą funkcję, a mianowicie nawigację do najbliższej stacji metra. Po wybraniu odpowiedniej stacji Your Metro Localizator oblicza nam drogą dotarcia wg naszej lokalizacji. Ta opcja może być przydatna zwłaszcza dla osób spoza Warszawy. Interfejs aplikacji Your Metro Localizator stara się wpisać w idee metro. :) Wychodzi mu to różnie. Program jest prosty, czasem aż nadto. Dodatkowo posiada nadzwyczaj brzydką ikonę. Ze względu na bardzo ograniczony zasięg metra, aplikacja nie jest tak niezbędna jak w przypadku rozkładów innych środków komunikacji miejskiej. Mimo to potrafi być przydatna, zwłaszcza podczas weekendów, gdy nie jesteśmy pewni czy zdążymy na ostatni pociąg. Waży niewiele, działa offline, jeżeli autor nie zaniedba jej aktualizacji oraz poprawi szatę graficzną, będzie to program wart polecenie. Znajdziecie go tu. Ocena: 3+ Logo: 