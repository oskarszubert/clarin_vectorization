29.12.2011 Save Ass Shooter to prosta gra, w której nasi koledzy z biura, nie mogąc wytrzymać presji, po prostu wieszają się na szubienicy. Naszym zadaniem jest rozcięcie lin, na których wiszą, za pomocą strzelania z łuku. Strzelamy ołówkami, mamy ich ograniczoną ilość, tak samo jak czasu na uratowanie kolegów. Wciąga. Jak w to się gra? Plansze, w których przyjdzie nam grać, są naprawdę proste. Sprawiają wrażenie rysowanych odręcznie i składają się z niewielkiej liczby elementów biurowych. Pomiędzy nimi porozwieszani są pracownicy, których musimy uratować. Nad każdym z nich widnieje pasek życia – musimy go uratować zanim pasek dojdzie do zera, a im wyższy poziom, tym trudniejsze jest to zadanie. Liczba ołówków jest ograniczona, jednak możemy ją zwiększyć, gdyż na planszach znajdziemy specjalne bonusy ku temu przeznaczone. Gra zawiera 64 poziomów, w prosty sposób zaimplementowaną fizykę, choć realistyczną, to jest strzała po jakimś czasie sama zaczyna opadać. Podoba mi się również fakt, że przy oddawaniu kolejnego z rzędu strzału widzimy przezroczysty ołówek wskazujący z jaką siłą i w którym kierunku strzelaliśmy poprzednio. Sama siła strzału również została ciekawie odwzorowana – im silniejszy strzał, tym dłuższy ołówek. Czy warto? Tak. Gra jest darmowa, a potrafi wciągnąć. Nie jest arcydziełem pod względem audiowizualnym, ale z powodzeniem zabija wolny czas. Zachęcam do pobierania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 