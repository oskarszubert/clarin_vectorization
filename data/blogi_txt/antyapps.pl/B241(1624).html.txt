29.07.2013 Nigdy do końca nie rozumiałem popularności jaką zdobył Hipstamatic. Wprawdzie do chwały Instagramu jeszcze mu daleko, ale w niesamowity sposób zdołał się wybić ponad setki podobnych aplikacji i zawładnąć wyobraźnią użytkowników. Do niedawna korzystać z niej mogli jedynie posiadacze sprzętów z systemem iOS. Teraz grupa ta powiększyła się o użytkowników Windows Phone, którzy otrzymali dostęp do jej młodszego brata Hipstamatic Oggl.  Hipstamatic Oggl stał się stałym elementem prezentacji Nokii. Możliwe że w celu zadośćuczynienia za ciągły brak Instagramu, aplikacja zajęła główne miejsce, jako program do nakładania filtrów i zabawy zdjęciami. Na chwilę obecną Hipstamatic Oggl dostępny jest w 2 wersjach dla Windows Phone 8 i dla Lumii 1020. Swoją przygodę na mobilnych kafelkach aplikacja zaczęła od sporego falstartu. Jeszcze kilka godzin po premierze miała problemy z założeniem konta i zalogowaniem się. Hipstamatic Oggl to aplikacja dla fanów zabawy filtrami. W podstawowej wersji mamy dostęp jedynie do kilku, ale godząc się na opłaty liczba ta znacznie wzrośnie.  Na szczęście mamy 60 dniowy okres próbny w którym możemy korzystać i pobierać dowolne z nich.  Filtry tworzymy w nietypowy sposób łącząc ze sobą różne obiektywy i klisze. Domyślnie podczas robienia zdjęcia mamy dostęp do 5 już skonfigurowanych filtrów. Oczywiście możemy je edytować jak też rozbudowywać listę poprzez dodawanie własnych. Możliwości jest mnóstwo. Aplikację na tle konkurencji wyróżnia nietypowy interfejs. Wymaga dłuższego obycia aby w pełni swobodnie móc z niego korzystać. Nie jest tak egzotyczny jak ten z klasycznego Hipstamatica (a szkoda), ale i tak odbiega od rozwiązań do jakich przyzwyczaiły nas inne aplikacje.  Na ile to możliwe autorzy postarali się wpisać elementy interfejsu w tryb metro i wyszło to im nie najgorzej.  Niestety, aplikacja wymaga jeszcze sporo pracy. Po pierwsze działa niestabilnie. Podczas testów kilkukrotnie wyrzuciła mnie do ekranu główne, czasem resetując ustawienia konta (musiałem się na nowo logować). Start aplikacji jest trochę zbyt długi, a co najgorsze program nie integruje się z menu aparatu. Lagi zdarzają się także w samej aplikacji, kiedy to nowo wykonane zdjęcie w bibliotece pojawia się po kilkunastu sekundach. Parokrotnie nie udało mi się też umieścić zdjęcia w usługach społecznościowych. Na chwilę obecną Hipstamatic Oggl wspiera trzy: Facebooka, Instagram oraz Twittera. Błędów jest bardzo dużo jak na aplikację która powinna nam pomagać w szybkim robieniu zdjęć. Zdaję sobie sprawę że to dopiero pierwsza wersja, ale nie ma przy niej żadnego dopisku o tym, że to beta. Mam nadzieję, że bardzo szybko doczekamy się łatek poprawiających stabilność i szybkość działania aplikacji. Bez nich Hipstamatic Oggl pozostaje jedynie ciekawostką. Aktualizacja: Sklep poinformował mnie właśnie o dostępnej aktualizacji. Jeżeli pobrania wspomniane wyżej błędy, ocena zapewne ulegnie zmianie. Natomiast autorom należy się plus za szybką reakcję i aktualizację. 