27.07.2012 Jak co tydzień zaglądamy do AppStore by sprawdzić, która aplikacja otrzymała miano „App of The Week”. Tytuł ten przypadł tym razem produkcji pod tytułem Catapult King, która wyszła spod skrzydeł firmy Chillingo. Gra, podobnie jak poprzednie aplikacje wyróżnione w „Aplikacji Tygodnia” będzie przez najbliższy tydzień dostępna za darmo. Fabuła jest prosta, krótka i oblatana: smok porywa księżniczkę, a gracz musi ją uratować. Oryginalny jest natomiast oręż, za pomocą którego walczymy o życie przyszłej królowej – jest nim… katapulta:-) Rozgrywka toczy się w bardzo dopracowanym i robiącym wrażenie środowisku 3D – pole walki obserwujemy z perspektywy gigantycznej katapulty miotającej ogromne odłamy skalne i inne, równie duże pociski. Rozgrywka przypomina Angry Birds, tyle że zamiast przejrzystej dwuwymiarowej oprawy, nasze oczy cieszy pełne 3D. Kwestią dyskusyjną pozostaje czytelność takiego rozwiązania. Na 64 planszach przygotowanych przez twórców niszczymy zmyślne drewniane i kamienne konstrukcje wraz z broniącymi ich rycerzami. Gra zajmuje pierwsze miejsce pod względem popularności w ponad 20 krajach. Catapult King możecie pobrać za darmo stąd. 