28.01.2013 Gra „analogowa” przy której spędziłem jako dziecko najwięcej czasu? Zgadnij kto to od Hasbro zostawia wszystkich konkurentów daleko w tyle. I mimo że niespecjalnie byłem przekonany do elektronicznego wydania akurat tej planszówki, to sukcesy w Google Play Guess Who? od MCV Lab sprawiły, że zdecydowałem dać mu szansę. I nie pożałowałem.  Zasady gry zostały bez zmian: z planszy 24 postaci, zadając pytania o charakterystyczne cechy wyglądu, poszukujemy wylosowanej przez naszego przeciwnika postaci oraz odpowiadamy na zadawane przez niego pytania dotyczące naszego bohatera. Kiedy już dzięki sprytnie zadawanym pytaniom o charakterystyczne cechy wyglądu mamy podejrzenia o kogo może chodzić, możemy zamiast dalej drążyć temat, wskazać postać którą naszym zdaniem wylosował rywal.  Interface jest intuicyjny i wyjątkowo prosty do opanowania: z prawej strony wybieramy cechy wyglądu o który chcemy zapytać, później jedynie potwierdzamy nasz wybór i voila — gotowe. W ten sposób odpowiadamy również na zadawane nam pytania. Kiedy już eliminujemy bohaterów, klikamy na ich buźki „zakrywając” na planszy, byśmy się nie pomylili.  Prosta aż do bólu zabawa, która idealnie nadaje się na szybkie partyjki w tramwaju. Zabrakło, moim zdaniem, większej ilości bohaterów (by można wymieniać zawodników) oraz multiplayera. O ile taki na jednym urządzeniu w pełni rozumiem (trudno byłoby przekazywać sobie urządzenie tak, by nie podejrzeć), o tyle sieciowy mógłby być naprawdę znakomitą zabawą. Mimo wszystko warto dać Guess who? szansę — kultowa gra planszowa w wydaniu elektronicznym radzi sobie dużo lepiej niż myślałem, choć nie jest pozbawiona błędów. Można ją pobrać za darmo na platformie Google Play. 