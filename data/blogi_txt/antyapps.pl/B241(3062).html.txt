20.09.2012 Zmiana widoku w smartfonie czy tablecie zajmuje chwilę, czasami też zmuszeni jesteśmy nim potrząsnąć nim zrozumie co chcemy mu przekazać. Dodatkowo kiedy, dajmy na to, leżymy w łóżku i trzymamy je pod dziwnym kątem, lubią płatać nam figla i zmieniać swoją pozycję. Pewnie, możemy ustawić blokowanie ekranu i inne takie, ale po co, skoro możemy wszystko zrobić za pomocą jednej aplikacji i nie denerwować się, że coś idzie nie po naszej myśli — prosto, wygodnie, trwale. Po odpaleniu Smart Rotate widzimy listę aplikacji, jakie mamy zainstalowane na naszym urządzeniu z Androidem. Klikając na każdą z nich pojawia nam się menu, w którym wybieramy jedną z opcji: automatyczne ustalanie orientacji, poziomo lub pionowo. Tylko tyle, a jednocześnie aż tyle. Prosta rzecz, ale z pewnością wielu z Was pozwoli zaoszczędzić nerwów przy niespodziewanych obrotach czy częstej zmianie widoku. O polecenie aplikacji tego typu poprosił nas jeden z czytelników, mam zatem nadzieję, że Smart Rotate spełni jego oczekiwania. Program dostępny jest za darmo w serwisie Google Play. 