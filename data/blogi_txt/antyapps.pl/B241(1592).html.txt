14.10.2013 Seria aplikacji HardFox jest doskonale znana posiadaczom Windows Phone, a od niedawno gości także na innych systemach mobilnych. Tematyczne, różnorodne programy dedykowane konkretnym ćwiczeniom oraz dobre wykonanie sprawiły że rodzime aplikacje z sukcesem podbiły także zagraniczne sklepy. Do zestawu niedawno dołączyła nowa części, skupia się na jednym ćwiczeniu – pompkach. Nie do końca chodzi o tytułowe 100 pompek. Te osiągniemy około 16 dnia treningu rozłożonego na 25 dni. W komentarzach można znaleźć zastrzeżenia co do rozłożenia programu. Zwłaszcza końcowych 160 pompek w 5 partiach, a to wszystko w niespełna miesiąca. Na razie zbliżam się do połowy i już pojawiają się problemy. Warto jednak pamiętać że aplikacja pozostaje elastyczna w kwestii odpoczynku pomiędzy poszczególnymi partiami, ale o tym zaraz. Interfejs nie odbiega zbytnio od tego jaki znamy z pozostałych aplikacji HardFox. Standardowo górną część poświęcono reklamom i usługom społecznościowym, najważniejszą zawarto u doły pod przyciskiem start. Przygodę z pompkami rozpoczynamy od zadeklarowania naszego poziomu, określonego w 4 przedziałach. Sam mechanizm prowadzenia nas przez ćwiczenia nie należy do najbardziej optymalnych, nie mam jednak pomysłu jak można było przygotować go lepiej. W czym rzecz? Poprzednie aplikacje z serii HardFox przyzwyczaiły mnie do automatycznego prowadzenia mnie przez ćwiczenia.  Klikałem start na odpowiednim dniu i właściwie do końca treningu nie musiałem sięgać po telefon. Tutaj każda tura wymaga zakończenia jak i wznowienia przez nas. W początkowych etapach będzie to wyglądało tak: start- robimy 1 pompkę - bierzemy telefon, włączamy przerwę - kończymy przerwę- odkładamy telefon- robimy kolejną pomknę - powtarzamy operację. Oczywiście w późniejszym etapie, gdzie tura będzie liczyła po 20 + pompek, takie rozwiązanie ma sens, zwłaszcza regulowane przez nas przerwy. Pytanie czy nie można było tego zrobić lepiej? Lekko rozczarowuje poradnik. Przywykłem że są opatrzone w grafiki poprawnie wykonywanych ćwiczeń, a tu niestety natrafimy jedynie na krótki tekst. Cała reszta to stary dobry HardFox. Zabrakło także muzyki, która dodatkowo wspierała nasze ćwiczenia w Tabacie. Drobny element, a jednak istotny. Czy polecam? Jeżeli zamierzacie ćwiczyć pompki na pewno nie zaszkodzi sprawdzić HardFox 100PushUps. W końcu jest darmowa i dobrze przygotowana, doskonale pasuje do innych treningów z serii. Mnie osobiście lekko zawiódł, jest natomiast kolejnym bodźcem by pracować nad sobą. Autorzy zapowiedzi też wersję na iOS i Androida. 