19.07.2013 Po zeszłotygoniowym szaleństwie przecen i premier (aplikacji wartych polecenia było tyle, że nie dałem rady opisać nawet połowy) przyszła pora na odrobinę spokoju. Najważniejszym wydarzeniem mijającego tygodnia była długo oczekiwana premiera remake’u pierwszej części przygód podrywacza Larry’ego. Premiera: Leisure Suit Larry: Reloaded  Strzeżcie się dziewczyny, gdyż niepoprawny casanova Larry powrócił. Dzięki zeszłorocznej zbiórce na Kickstarterze udało się sfinansować remake pierwszej części kultowego przygodowego cyklu. Larry Suit Larry: Reloaded oferuje mnóstwo zagadek oraz całą górę świetnej zabawy. Stylowa grafika 2D oraz całkowity brak liniowości z pewnością sposobają się fanom serii. Gra dla systemu iOS dostępna jest w cenie 4,49 euro. Promocja: Rayman Prawdopodobnie najlepsza, a na pewno najbardziej kolorowa i dynamiczna platformówka na urządzenia mobilne – Rayman została przeceniona po raz kolejny. Jeżeli są wśród Was fani tego typu rozrywki, którzy jakimś cudem jeszcze nie zaopatrzyli się w ten tytuł, to zachęcam do zrobinie tego teraz – 0,89 euro, które trzeba wydać na wersję uniwersalną gry, to tyle co nic, a zabawy będzie co niemiara. Rayman czeka na Was w AppStore. Aktualizacja: Google Maps   Google Maps, czyli bezdyskusyjnie najlepsze mapy mobilne trafiają na iPada. Trochę to trwało, ale nareszcie właściciele tabletów z logo nadgryzionego jabłka mogą w pełni cieszyć się niemalże doskonałym produktem Google. Nowy design, zabójcza prędkość działania i intuicyjny interfejs – mi nie potrzeba niczego więcej. Promocja: Discworld: The Ankh- Morpork Map   Przepiękna interaktywna mapa przedstawiająca Świat Dysku stworzony przez Terry’ego Pratchett’a została przeceniona z okazji 30-lecia istnienia tego uniwersum. Aplikację dostępną jedynie dla iPad’a kupicie teraz za połowę standardowej ceny, która wynosi 12,99 euro. Dla fanów Dysku pozycja obowiązkowa! Discworld: The Ankh-Morpork Map możecie pobrać z AppStore. 