24.10.2011 Nie wiem czy spotkaliście się kiedyś z ideą Car-pooling? To taka nowoczesna i nieco zmodyfikowana wersja jeżdżenia autostopem. Z tym, że tutaj z kierowcą lub pasażerem umawiamy się wcześniej jeszcze przed wyjazdem. Jest to sposób nie tylko na tanie podróżowanie (koszty można dzielić na kilka osób) ale też ograniczenie ilości samochodów, które robią praktycznie „puste przebiegi” wożąc często tylko kierowcę.  Według informacji ze strony Carpooling.pl (spolszczona wersja międzynarodowego serwisu) do usługi zarejestrowało się już ponad 3 miliony ludzi a dziennie dostępnych jest w serwisie 600 000 ofert obejmujących przejazd przez kilka tysięcy europejskich miast.   Niedawno pojawiły się mobilne aplikacje wspierające Carpooling, oczywiście mówimy tutaj o programach na Androida i iOS. Co można przy jej pomocy zrobić? Oto lista funkcji wersji na Androida:  - zawęzicie kryteria wyszukiwania: „Przejazdy tylko dla kobiet”, „Osoba niepaląca/paląca”, - wyszukacie przejazd powrotny: funkcja „Zamień wyjazd/dojazd”, - rozeznacie się w wynikach wyszukiwania: ikonki „Przejazd bezpośredni”, „Tylko dla kobiet”, „Użytkownik Premium”, - będziecie mogli wybrać najbliższe miasto z listy pięciu miast z najwyższym, prawdopodobieństwem znalezienia kierowcy lub pasażera: ulepszona funkcja geolokalizacji - zyskacie lepszy podgląd własnych przejazdów: ikonki „aktywny/nieaktywny” w menu „Przejazdy”.  Przyznam, że nigdy wcześniej nie myślałem nawet o wspólnym podróżowaniu z nieznaną mi osobą po Polsce. Patrząc jednak na cenę benzyny i częste problem z połączeniami PKP chyba czas poważnie się nad tym zastanowić. Tym bardziej, że aplikacje mobilne ułatwiają dostęp do informacji i bazy ofert. Aplikacja dostępna jest w Android Market i App Store 