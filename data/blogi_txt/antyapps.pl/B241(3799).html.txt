21.05.2012 Od paru dni na AntyApps funkcjonuje niesamowicie fajny ranking aplikacji. Przeglądając listę dla systemu Android natknąłem się na ósmym (!) miejscu na aplikację ze śmiesznymi dzwonkami z filmów i postanowiłem sprawdzić co tam jest takiego fajnego, że nasi rodacy ściągali ten program częściej niż gadu-gadu! Śmieszne dzwonki to minimalistyczna aplikacja, która nie oferuje zbyt wiele, z drugiej strony po samej nazwie i przeznaczeniu nie oczekiwałem fajerwerków. Otóż po włączeniu aplikacji mamy cztery listy – nowe dzwonki, dźwięki z filmów, z YouTube i z różnych źródeł. Po tapnięciu odtwarzany jest dźwięk, a po przytrzymaniu mamy możliwość ustawienia danej pozycji jako dzwonek lub jako dźwięk powiadomienia. I to tyle. Do tego na samym dole okna pojawia się stosunkowo spora reklama. Dlaczego aplikacja z dźwiękami jest tak często pobierana? Nie mam zielonego pojęcia. Niektóre dźwięki są zabawne albo przywołują zabawne sceny z pamięci, ale nadal nie potrafię zrozumieć fenomenu. Niemniej jeśli ktoś jest ciekaw jakie dźwięki znajdzie w środku programu, to śmieszne dzwonki dostępne są w Google Play zupełnie za darmo. Warto jeśli ktoś jest fanem internetowych (i nie tylko) memów. 