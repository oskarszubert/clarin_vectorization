27.09.2013 W dzisiejszy chłodny poranek interesująca propozycja sprawdzająca naszą spostrzegawczość. Jeżeli szukanie Willy’ego (a.k.a. Waldo) nie była Wam nigdy straszne, a przy okazji lubicie nić rywalizacji i licznik upływającego czasu nie robi na Was większego wrażenia, to koniecznie spróbujcie swych sił w Twin It! Niby nic wielkiego, ani nawet specjalnego czy też odkrywczego, ale dzięki pierwiastkom rywalizacji naprawdę potrafi do siebie przyciągnąć. Bowiem, jak wyżej wspomniałem, naszym zadaniem jest… wyszukiwanie. Czego? Tekstur. Wzorków, często pstrokatych i bliźniaczo do siebie podobnych. Utrzymanych w jednym tonie kolorystycznym, przez co nie jest to wcale specjalnie łatwe zadanie. Poszukiwań możemy dokonywać w trzech trybach: – Search mode — w lewym górnym rogu wyświetlany jest wzorek, który musimy odnaleźć spośród całego gąszczu innych. Naszym zadaniem jest „wyczyszczenie” tablicy — czyli najzwyczajniej w świecie odnalezieniu wszystkich tekstur w jak najkrótszym czasie, by móc plasować się coraz wyżej w tablicy wyników.  – Versus mode — rywalizacja z przyjaciółmi na jednym ekranie? Czemu nie! Ekran iPada zostaje tutaj przedzielony na dwie części grubą kreską, obok której znalazło się miejsce dla notowania naszych wyników oraz wskazywania jakiego wzoru teraz szukamy. Zasada jest jedna: kto pierwszy, ten lepszy — osoba z większą ilością punktów na koncie wygrywa. – Coop mode — tryb hucznie nazwany kooperacyjnym, choć można się w nim bawić zarówno w pojedynkę jak i z kimś. Musimy odnaleźć dwa identyczne okręgi spośród całej mapy. Oczywiście tutaj również działa zasada, że im szybciej — tym lepiej. Pod względem projektu samej aplikacji i ogólnej estetyki, nie mam Twin It! nic do zarzucenia. Jest ładna, działa bezproblemowo, a sterowanie również nie powinno być dla użytkowników utrapieniem. Opiera się na prostym zestawie gestów by „przeciągać” pole walki oraz stukaniu w ekran, celem wskazania poszukiwanych wzorów. Prościej już się prawdopodobnie nie dało. Twin It! to żaden odkrywczy pomysł. Ot, po prostu kolejna zabawa w poszukiwanie po ekranie wyznaczonych elementów. Tym razem udało się ją obrać w miłą dla oka, świeżą, nowoczesną oprawę. Gra dostępna jest na platformie AppStore za 1,79 euro. Warto mieć jednak na uwadze, że ze względu na specyfikę i potrzebę widzenia „większego obrazu” dostosowana jest jedynie do ekranów iPadów. 