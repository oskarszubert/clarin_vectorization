12.02.2014 TVP Stream trafił ze swoją premierą idealnie. Aplikacja domyślnie ma zapewniać posiadaczom tabletów i smartfonów dostęp do kanałów informacyjnych i regionalnych telewizji publicznej. Wprawdzie Windows Phone nie miał tej aplikacji wcześniej, jednak w sklepie można było znaleźć zamiennik oferujący identyczne możliwości. Obecnie jednak TVP Stream pozwala dodatkowo na śledzie Igrzysk Olimpijskich w Sochi, a to dla wielu spora zaleta.  TVP Stream oferuje dostęp do materiałów archiwalnych oraz transmisji na żywo z odbywającej się właśnie olimpiady. To zakładka sport domyślnie wita nas po starcie aplikacje (w opcjach możemy przełączyć na kanały informacyjne). Dzięki podziałowi na kategorie możemy skupić się na ulubionych dyscyplinach, bądź też przełączać się pomiędzy trwającymi właśnie transmisjami. Umieszczony u dołu ekranu program pozwala zapoznać się z tym co czeka nas w najbliższym czasie, a system powiadomień, zapisać te ważne aby w wyznaczonym czasie otrzymać powiadomienie. Druga zakładka zawiera TVP Info, TVP Parlament oraz 16 kanałów regionalnych. U dołu możemy śledzić program wraz z paskiem sygnalizującym ile pozostało do końca. Przytrzymując na konkretnej pozycji palec uruchamiamy menu przypomnień. Niestety nie mamy możliwości przypinania poszczególnych stacji jako kafelków. TVP Stream zapewnia także dostęp do archiwalnych materiałów poszczególnych kanałów.  Interfejs wywołał u mnie bardzo mieszane uczucia. Początkowo zaskoczył dobrym i ładnym wykonaniem, by z każdą chwilą odsłaniać coraz bardziej to jak wiele rzeczy zostało w nim nieprzemyślane. Nawigacja potrafi lekko zirytować. Menu pozwalające nam zmieniać transmisje na wideo dostępne jest tylko w menu głównym. Menu alarmów i powiadomień jest bardzo niepraktyczne. Program TV gdy go już raz wywołamy, łatwo nie da się schować. Interfejsowi ewidentnie przyda się jeszcze kilka szlifów. Jest jednak i tak o wiele lepiej, niż w pierwszych wersjach aplikacjina iOS  czy też Androida. Do samej transmisji nie mam zastrzeżeń. W komentarzach można spotkać opinie że nie działa, ja podczas testów nie miałem z nią problemów, niezależnie czy w połączeniu przez sieć 3G czy też wi-fi. Czasem szwankuje wydajność, aplikacji zdarza się lekko lagować. TVP Stream chyba nie muszę polecać żadnemu miłośnikowi sportu. Właśnie zyskali jedyną możliwość do śledzenia na żywo Igrzysk Olimpijskich. Pozostali otrzymują zbiór kilkunastu programów informacyjnych, czyli coś co już mieli w sklepie Windows Phone, jednak teraz w nowej oprawie i wykonaniu. Posiadaczy starszych telefonów powinna ucieszyć informacja, że TVP Stream działa także na Windows Phone 8. 