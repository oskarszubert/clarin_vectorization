16.10.2013 Wśród gier logicznych na smartofony szczególne miejsce zajmuje te wymagające myślenia przestrzennego. Gracz nie tylko musi wykazać się dobrym planem i pomysłem, ale także wziąć pod uwagę, zmianę środowiska jaką może dokonać, np. obracajac planszę. Jeżeli lubicie takie wyzwania, Space Kitty przypadnie Wam do gustu. Na czym polega zabawa w Space Kitty? Nasz koci bohater musi dotrzeć do specjalnego teleportu, przy okazji zbierając możliwie jak najwięcej obcych po drodze. Niestety, droga nie wiedzie prosto przed nas. Aby móc się wydostać z zawiłych labiryntów niezbędne jest dobre wykorzystanie grawitacji, czyli obracania planszy. Możemy tego dokonać poprzez strzelanie w specjalne elementy na planszy. Z czasem i kolejnymi pokonanymi poziomami przybędzie różnego rodzaju dodatków wpływających na to jak porusza się nasz bohater. Sterowanie wymaga pewnej wprawy. Nie mamy tu wirtualnych strzałek, aby przemieścić kociaka musimy wskazać mu konkretne miejsce a którym ma się zatrzymać. Przy pierwszym kontakcie może nas to kosztować wiele śmierci w przestrzeni kosmicznej, z czasem jednak zacząłem doceniać takie rozwiązanie. Jedynym przyciskiem widniejącym na ekranie jest ten odpowiadający za strzelanie.  Space Kitty w obecnej wersji oferuje 80 plansz podzielonych na 4 światy, a kolejne są w drodze. To naprawdę sporo dobrej zabawy. Zwłaszcza jeżeli za cel postawimy sobie zebranie maksymalnej ilości gwiazdek.  Choć oprawa audiowizualna wydaje się być skierowana do młodszego odbiorcy, nie powinno to przeszkadzać w zabawie. Plansze możemy powiększać i pomniejszać odpowiednim gestem, animacje są dobrze przygotowane, a oprawa audio podkreśla klimat całości. Motyw przewodni mógłby nosić nazwę „kot w kosmosie”, dokładnie tak brzmi. ;) Wyjątkowo ładnie prezentuje się kafelek który wspiera wszystkie wielkości i informuje nas o ilości zaliczonych plansz. Space Kity oferuje darmową wersję testową, dzięki czemu możemy zapoznać się z tym co w grze najważniejsze. Jeżeli przypadnie nam do gustu, to za niewielką opłatą 3,49zł zakupimy całość. Osobiście polecam i uważam że warto. Jeżeli tylko lubicie ten gatunek, nie zawiedziecie się ani długością rozgrywki, ani trudnością. Niestety jest to kolejna gra dostępna jedynie na Windows Phone 8. 