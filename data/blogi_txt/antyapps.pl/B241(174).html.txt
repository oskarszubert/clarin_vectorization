22.03.2012 Większość z Was w zasadzie może od razu przejść do końca tego wpisu, gdzie czekają na Was link do pobrania najnowszej odsłony szalonych wściekłych ptaków. Reszta może poświęcić chwilę na doczytanie o co w zabawie chodzi i dlaczego jest taka fajna, a potem przejść do linków i pobrać Angry Birds Space. Po prostu musicie to zrobić.  W zasadzie dobre przykłady dla osób, które już miały styczność z Angry Birds znajdują się w filmiku poniżej:  Jeśli żyliście bez internetu, bez telefonu i zamknięci gdzieś w piwnicy to mogę wyjaśnić, że koncept samej gry jest bardzo prosty – strzelamy z procy wściekłymi ptakami i próbujemy zniszczyć tłuste świnie. Brzmi niedorzecznie, ale to jeden z plusów samej gry. Zabawna i prześmiewcza stylistyka, dużo humoru i genialna rozgrywka. Burzenie zamków i przeszkód zawsze było fajne, ale tutaj największym atutem jest fakt, że możemy zupełnie nie widzieć jak przejść daną planszę, a potem strzelimy jednym ptakiem i już. Wszystko dzieje się samo, a my tylko obserwujemy destrukcję. Angry Birds Space to oczywiście 60 nowych plansz bazujących na nowej mechanice – wykorzystujemy brak grawitacji lub wręcz przeciwnie przyciąganie do powierzchni planet, na których ukrywają się te wredne świnie. Jest też zabawa z asteroidami, które możemy uderzać tak, żeby same spadły w pole grawitacyjne i zaczęły siać pożogę na ziemi. Jest mnóstwo żartów, nowych ptaków (choć podobnych), ukrytych bonusowych plansz oraz bardzo trudnych wyzwań. Co prawda z początku dla wyjadaczy plansze w Space mogą wydawać się proste, ale poziom trudności rośnie z czasem, a dodatkowe plansze zaczynają stanowić spore wyzwanie. Usiadłem do gry na chwilę, a oderwałem się po godzinie. To chyba wystarczy za cały komentarz. Czy warto? To pytanie nie ma tutaj zupełnie sensu. To jest Angry Birds, fenomen, który będzie napędzał mobilne gry jeszcze długo i nie ma o czym mówić. Jeśli chcecie być w temacie, gdy będą o tym gadać Wasi znajomi to musicie pobrać którąkolwiek z poniższych wersji, niezależnie od tego czy macie Androida, iPhone’a czy jakąkolwiek inną platformę, na której Angry Birds Space w końcu wyjdzie. Link do wersji iOS (0.79 Euro), Link do wersji HD iOS (2.39 Euro) Link do aplikacji (Android, wersja darmowa). Mikołajkowa zabawa: „Blondynka na językach”: Hiszpański TT7Y7HPAXPY4 