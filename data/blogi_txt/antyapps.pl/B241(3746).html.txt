12.07.2012 Zadaniem serwisów pokroju antyapps.pl jest nie tylko wyszukiwanie i polecanie aplikacji, które są warte zainteresowania. Równie ważną misją, która nam przyświeca jest ostrzeganie Was przed bublami, od których aż roi się w Google Play, Windows Phone Marketplace czy AppStore. Dziś z prawdziwą przyjemnością chciałbym Was ostrzec przed Skydiver Drop Zone, grą dostępną na urządzenia z Androidem oraz iOS. Skydiver Drop Zone to symulator skoku ze spadochronem. Zasady rozgrywki są nieskomplikowane – poznajemy je dzięki krótkiemu samouczkowi w momencie oddawania pierwszego skoku. Przed graczem postawiono cztery zadania: wyskoczenie z samolotu (to właściwie odbywa się automatycznie), sterowanie spadającym bezwładnie skoczkiem, rozłożenie spadochronu w odpowiednim momencie oraz wylądowanie w oznaczonym miejscu na ziemi.  Krytycznym momentem jest rozłożenie spadochronu – gracz musi to zrobić w dokładnie oznaczonym miejscu – spadochron rozłożony za wcześnie skutkuje brakiem punktów, natomiast za późno – zderzeniem z ziemią. Rozgrywka jest… niesamowicie jednostajna i nudzi się dosłownie po kilku minutach – brak tutaj stopniowania poziomu trudności czy różnorodnych plansz, za każdym razem skok wygląda identycznie. Na domiar złego, wyczucie odpowiedniego momentu do rozłożenia czaszy spadochronu graniczy z cudem – mimo wielu prób mój skoczek w 90% przypadków zaliczał nieprzyjemne w skutkach spotkanie z ziemią. W Skydiver Drop Zone brak choćby jednego elementu, dla którego warto byłoby ściągnąć tą grę chociażby w wersji darmowej. Moim zdaniem szkoda prądu i transferu – jeżeli jednak się zdecydujecie, poniżej znajdziecie odpowiednie linki. Wersja darmowa na iOS Wersja płatna na iOS Wersja darmowa na urządzenia z systemem Android Wersja płatna na urządzenia z systemem Android 