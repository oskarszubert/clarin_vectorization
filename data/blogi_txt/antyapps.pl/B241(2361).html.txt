13.07.2012 Od momentu hucznego ogłoszenia współpracy Nokii z EA Games minął już prawie rok. Na jego mocy Nokia miała uzyskać czasową wyłączność na kilkanaście tytułów tego wydawcy. Niestety, pomimo kilku lakonicznych potwierdzeń odnośnie aktualności tego porozumienia, do tej pory brakło szczegółowych informacji odnośnie tego co, gdzie i kiedy. I tak oto, w nocy z czwartku na piątek, pierwsza gra od EA Games trafiła na telefony Nokii. Jest nią wspomniany w tytule Mirrors Edge. Więcej o nim napiszę zaraz, natomiast teraz garść informacji o tej wyjątkowej serii. Po pierwsze jest płatna. Pomimo zapewnień niektórych pracowników Nokii (oficjalnego stanowiska nie było nigdy), że gry od EA Games posiadacze Lumii będą mogli pobrać za darmo. Za Mirrors Edge zapłacimy 10,49 zł.  Po drugie, gra wchodzi w skład Xbox Live (czyli np. posiada wersję próbną). Po trzecie, gra jest po polsku. :) Jest to chyba trzeci tytuł, a pierwszy hit Xbox Live dostępny w całości w naszym języku. Przetłumaczono nawet opis gry. Czyżby Nokia dbała o tłumaczenie do każdego tytuły z tego porozumienia? Po czwarte, gry te mają być dostępne jedynie na wyłączność czasową, tak więc za jakiś czas dostęp do nich otrzymają także posiadacze innych telefonów Windows Phone. Trochę o samej grze. Mirrors Edge nawiązuje do hitu z komputerów PC o tym samym tytule. Ideą i celem gry jest bieg, nieustający bieg. O ile wersja na komputery była z wielu powodów czymś nowym i innowacyjnym, o tyle w wydaniu na smartfony mamy do czynienia z ciekawym, ale dobrze znanym runnerem. Pomimo tego, w Mirrors Edge gra się świetnie.  Ilość różnych kombinacji ruchów, przeciwnicy, pomysły na plansze sprawiają wiele frajdy. Jeżeli macie obawy, zawsze możecie pobrać darmową wersję próbną. Cena, choć jak na standardy Xbox Live nie jest wysoka, to w porównaniu do innych platform nie wygląda tak różowo. Za wersję na iOS przyjdzie nam zapłacić 0,79€, przy 10,49zł za edycję Windows Phone. Osobiście uważam że warto, chociażby ze względu na polską wersję językową. Przy Mirrors Edge na iPadzie spędziłem wiele godzi świetnie się bawiąc, pierwszy kontakt z wersją na Windows Phone pokazał, że gra jest tak samo miodna nawet na mniejszym ekranie. Mirrors Edge możecie pobrać tutaj (link ten będzie działał tylko jeżeli klikniecie na niego z poziomu telefonu). Ocena: 5- Logo: Mikołajkowa zabawa: Daed Space: EFW797LN7467 