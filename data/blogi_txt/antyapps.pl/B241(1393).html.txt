03.07.2012 Aplikacja FxCamera była już opisywana na łamach AntyApps przez Szymona. Stosunkowo dawno, dawno temu, ale ostatnio pojawiła się taka aktualizacja, o której aż grzech nie wspomnieć. Dlaczego? Ponieważ zmieniło się wszystko tak bardzo, że po starej FxCamera została tylko sława i nazwa. Czy zmieniło się na lepsze? Moim zdaniem tak. Przede wszystkim starą ikonę zastąpiono nową, która jest ładnie i dokładnie zrobiona. Wygląda ona równie dobrze co te, stworzone przez Google czy inne duże firmy. Jednak nowa ikona jest już od jakiegoś czasu. Parę chwil temu jednak zmianie uległo całe UI programu. Oznacza to, że wszystko wygląda ładnie, świeżo i bardzo 4.0-alike.  Szymon opisał główny ekran w taki sposób: Główny ekran wyświetlany po uruchomieniu narzędzia to pozycje odpowiadające konkretnym filtrom. Są one wyświetlone w formie pionowych wycinków zdjęć, co wygląda naprawdę dobrze, a dodatkowo ułatwia nawigację. Na chwilę obecną program ma wbudowane 5 filtrów: ToyCam, Polandroid, Fisheye, SymmetriCam oraz Warhol. Pisząc, że wszystko wygląda „dobrze” miał chyba na myśli czytelnie i intuicyjnie, bo naprawdę dobrze jest dopiero teraz. Styl programu naprawdę zachwyca i sprawia, że aż chce się go używać. Moim zdaniem cały redesign to jedna z tych naprawdę dobrych decyzji. Zdecydowanie warto spróbować, szczególnie dlatego, że cena się nie zmieniła –  z FxCamera można nadal korzystać zupełnie za darmo. 