02.05.2012 Kocham GameBoya i Pokemony. Może nie wyglądam na tak „starego”, ale dla mnie GameBoy to powiew młodości, bo jak byłem mały to grałem na tej konsoli. Jeszcze takiej pierwszej, monochromatycznej. Potem długo nie było nic, a parę lat temu wpadł mi znów w ręce na parę chwil GameBoy – tym razem Advance i od tego czasu choruję na gry z GB. Na szczęście nie muszę go kupować, bo są całkiem funkcjonalne emulatory na Androidzie.  Z emulatorami GBA/GBC był taki problem, że oprócz tego, iż były płatne, to często muliły albo brakowało im jakiejś dość poważnej opcji jak zapisywanie albo odczytywanie save’ów. Na szczęście wszystko się zmienia i teraz można znaleźć dobry emulator nawet za darmo. Może najpierw o Gameboy Color A.D. – jest za darmo, w Google Play i pozwala na granie w gry z GameBoya Color. Całkiem sprawnie. Do tego pozwala na odpalanie ROMów w postaci .zip i – co ciekawe – możemy podłączyć do niego Wii-remote i poczuć się jakbyśmy grali w oryginalne Pokemony na handheldzie! Drugim emulatorem, który chciałbym dziś przedstawić jest już płatny VBGA – GameBoy Advance Emulator, którego cena wynosi około 15zł w Google Play. Z racji tego, że jest płatny ma też troszeczkę więcej możliwości. Przede wszystkim – według developera -został specjalnie zoptymalizowany i działa przez to zdecydowanie szybciej niż jakikolwiek inny emulator. Jedna ciekawa rzecz, która zachwyca w VBGA jest wsparcie dla fizycznych klawiszy w Xperii Play – więc jeśli ktoś posiada Xperię Play to już wie jaki emulator kupić. Zdecydowanie warto. Jest jednak jeden poważny problem. VBGA nie odpala gier z klasycznego GameBoya i jeśli chcemy w nie zagrać, to musimy kupić drugi program – tym razem VGB – od tego samego developera. Niezłe koszenie pieniędzy od użytkowników. Czy warto? Jeśli ktoś kocha (tak samo jak ja) gry na tej dość starej już konsoli – to jasne, że warto. Szczególnie warto dlatego, że Pokemony RED można odpalić już na darmowym GameBoy Color A.D., natomiast dla osób bardziej wymagających i potrzebujących emulatora GBA – VGBA czeka w Google Play. Miłej zabawy życzę! :) 