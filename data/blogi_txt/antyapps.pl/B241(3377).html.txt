13.06.2012 Lubię nieskomplikowane i mało wymagające gry, które pozwalają odmóżdżyć się przy miłej dla oka grafice i przyjemnych dźwiękach. W ten schemat wpisuje się idealnie Puzzle Family – gra, w której znajdziemy 100% Japonii. Puzzle Family to aplikacja, w której naszym zadaniem jest rozwiązywać klockowe łamigłówki. Raz musimy łączyć bloczki w pary, a innym razem naciskać je tak, aby trzy główki miały takiego samego koloru twarz. Właściwie – samo Puzzle Family to parę minigierek, które łączą się w całość. Do tego pojawił się tam mały motyw RPG – rozwijamy naszą postać kupując ekwipunek, który zwiększa życie (więcej życia to więcej czasu w minigierce) albo nasz wynik punktowy.  Całość, jak już wspominałem, okraszona jest typowo japońską grafiką – multum kolorów, skaczące przyciski i inne rozpraszacze. Do tego stylu trzeba przywyknąć i albo się go pokocha, albo znienawidzi. Nie ukrywam, że nie byłem na to przygotowany i po pierwszym uruchomieniu wyłączyłem głos, bo nie mogłem do niego przywyknąć. Niemniej sama rozgrywka jest przyjemna. Dlatego zdecydowanie warto. Puzzle Family można ściągnąć z Google Play za darmo – czyli w mojej ulubionej cenie i moim zdaniem warto. Przynajmniej dać szansę i sprawdzić, czy się podoba. Bo minigry, które znajdziemy w środku są bardzo wciągające, a jedyną rzeczą, która może komuś przeszkadzać to właśnie te kolorowe, skaczące przyciski. 