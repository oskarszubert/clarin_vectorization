10.07.2012 Fani tego programu zapewne pamiętają jego burzliwe losy. Aplikacja znikała już ze sklepu parokrotnie, w międzyczasie przytrafiła się jej także zmiana nazwy. Powodów było parę, więcej o nich możecie przeczytać tutaj.  MetroTube znowu powraca i tym razem jak zapewniają jej autorzy na stałe.  Jak łatwo się domyślić program służy do przeglądania serwisu youtube. Filmy możemy oglądać w jakości LQ, HQ i HD. Dostęp do zmiany formatu mamy z poziomu oglądanego materiału. Co ważne, możemy „słuchać” filmu przy wyłączonym ekranie, jest to przydatne wtedy gdy Youtube służy nam jako narzędzie do słuchania ulubionej muzyki. Autorzy pozwolili na oglądnie filmu w pionowym położeniu telefonu, jako miniaturki na stronie. Dopiero po obróceniu do pozycji horyzontalnej film rozszerza się na cały ekran. Oznacza to, że możemy jednocześnie słuchać filmu jak i czytać komentarze, przeglądać opis.  Jeżeli chodzi o nasze konto, to MetroTube posiada wszystko co niezbędne: przeglądanie już dodanych filmów, list ulubionych i playlist, dostęp do subskrypcji. Oglądane filmy możemy dodać do ulubionych, playlisty, przypiąć jako kafelek, bądź też podzielić się linkiem ze znajomymi. Sam interfejs jest bardzo dobrze pomyślany i intuicyjny. Raczej nie ma problemu z odnalezieniem interesujących nas opcji. Czego brakuje? Po pierwsze opcji pobierania filmów do pamięci. Jeżeli ktoś przywykł do tego rozwiązania, MetroTube niestety nie jest programem dla niego. Nie mamy też możliwości wgrywania swoich filmów na serwis, przeglądania skrzynki czy też szukania filmów po lokalizacji. Program jest darmowy i świetnie wykonany. Autorzy nieraz pokazali że zależy im na dostarczeniu aplikacji o jak najlepszej jakości. I tak też jest w tym przypadku. Jeżeli potrzebujecie prostej, szybkiej i niezawodnej aplikacji to przeglądania Youtube, to MetroTube jest stworzony właśnie dla Was. Aplikację znajdziecie tutaj. Ocena: 5- Mikołajkowa zabawa: Daed Space: JFH97AN34YHT 