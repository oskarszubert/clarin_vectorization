03.04.2012 Obok pogody prezentowanej przez ICM (Centrum Modelowania Matematycznego i Komputerowego) ciężko przejść obojętnie. Jej prezentacja graficzna warunków atmosferycznych  (którą możecie obserwować powyżej jak i poniżej w rozwinięciu) potrafi odstraszyć  ludzi przyzwyczajonych do standardowych map, chmurek i cyferek. Sprawia też problem w dopasowaniu jej do urządzeń mobilnych. Na szczęście Meteo ICM poradził sobie z tym znakomicie. Warto jednak zacząć od tego co najważniejsze w takim wypadku, czyli wiarygodności danych meteorologicznych. Osobiście żadnej prognozy nie cenię sobie tak bardzo, jak właśnie krótkoterminowej ICM.  Często podróżując, czy też prowadząc szkolenia w terenie to właśnie na niej opieram plany odnośnie pogody. Oczywiście znikoma to rekomendacja. Natomiast faktem jest też to, że właśnie wydrukami z tej pogody posługuje się Zakopiański TOPR prezentując pogodę dla turystów w punkcie informacyjnym. Żadna pogoda nie jest idealna, stąd i słówko „prognoza”, ale ta zdecydowania warta jest zaufania i poświęcenia chwili by ją zrozumieć.  Problematyka ICM bierze się z modelu prezentowania danych. Wszelkie informacje musimy „wyczytać” sami na odpowiednich wykresach. Choć z początku nieprzyjazne z czasem stają intuicyjnie proste. Dodatkowo pozwalają na dokładność w przedstawianiu pogody, jakiej brak standardowym metodom prezentacji. Dane o tym czego dotyczy dany zakres znajdują się po lewej stronie.  Autor sprawnie dopasował UI do możliwości Windows Phone jak i specyfiki  przedstawianych danych. Pogoda prezentowana jest w formie grafiki, którą możemy przesuwać na boki (działa obracanie ekranu). Dodatkowo aby ułatwić jej przeglądanie możemy  chwilowo zablokować inne opcje (przykładowo zmianę modelu z 48h na 84h).  Pogodę na dany dzień możemy w formie linków wysłać mailem bądź umieścić na Facebooku. Brakuje opcji wysłania grafiki, jak i jej zapisania w telefonie (wita nas komunikat, że autor taką opcję może dodać, ale trzeba mu to zasugerować (!?))  Aplikacja dodatkowo posiada komentarz meteorologa (wyczerpujący) na danych dzień, zmieniając datę możemy przejrzeć komentarze archiwalne.  System dodawania miasta jest rozbudowany i zawiera chyba wszystkie możliwości. Od ręcznego wpisania koordynatów GPS, poprzez sczytanie naszej lokalizacji aż po wybieranie miasta z listy. Całość wspiera interfejs metro tak więc poszczególne miasta w formie kafelków możemy wyciągnąć na pulpit główny. Raz jeszcze polecam zwłaszcza Tym dla których dobre rozeznanie w pogodzie jest ważne w codziennym funkcjonowaniu. Aplikacja jest wartościowo zarówno z powodu wykonania jak i systemu na którym się  opiera. Pobrać ją można tutaj. Ocena: 5- 