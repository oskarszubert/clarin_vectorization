11.05.2012 Premiera Instagramu na Androida odbyła się już jakiś czas temu, ale fascynacja tego typu aplikacjami miała miejsce dużo wcześniej. Użytkownicy szukali alternatyw dla Instagramu, żeby w fajny i łatwy sposób zmodyfikować swoje zdjęcia i udostępnić je szerszemu gronu odbiorców. W tym przedinstagramowym szale pałeczkę pierwszeństwa trzymał program Streamzoo. Nie wiem co takiego sprawia, że Instagram jest tak popularny – filtry, społeczność czy może jakość wykonania aplikacji? Nie mam zielonego pojęcia, ale definitywnie ta aplikacja „ma to coś”. Niemniej Istagramu nie było długo, więc trzeba było sobie jakoś radzić. Aplikacja Streamzoo w Google Play jest dużo dłużej niż Instagram i zdążyła zebrać już grono wiernych użytkowników – chociaż nadal mniej (aż 10 razy mniej!) niż Instagram na Androidzie. Co oferuje Streamzoo? Możliwość obserwowania @użytkowników i #tagów, komentowanie i lubienie – zupełnie tak jak na Instagramie. 14 filtrów, 15 ramek i 6 opcji wykadrowania zdjęcia, wiele opcji tilt-shiftu, modyfikację nasycenia, jasności, odcieni i kontrastu. Badże za używanie programu i co raczej oczywiste – możliwość udostępnienia zdjęcia na Facebooku czy innym profilu społecznościowym. Jest tego sporo, a to wszystko nie kosztuje nic, bo aplikacja jest za darmo. Streamzoo dostępny jest na Androida i iPhone’a. Zdecydowanie warto wypróbować jeśli podoba wam się Instagram, bo być może ten program spodoba wam się bardziej, chociażby przez większą ilość funkcji. 