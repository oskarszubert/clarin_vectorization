11.07.2012 Test na idiotę to program, który co prawda nie sprawdzi naszego IQ, ale jednoznacznie uświadomi nam, czy jesteśmy idiotami czy nie. Pytania i zadania są proste – kliknięcie guzików danego koloru nie będzie raczej problematyczne, tak samo jak wybranie kwadrata spośród paru figur. Brzmi trywialnie, prawda?  Prawda, ale tylko tak brzmi. Zadania mimo tego, że wyglądają na dramatycznie proste- wcale takie nie są. W wielu wypadkach autor stawia na naszą nieuwagę (jak np. w wyżej wymienionym zadaniu z guzikami, które nagle po naciśnięciu zamieniają się miejscami). Niektóre – z założenia proste – zadania stają się niemożliwymi do wykonania bez paru prób. Znalezienie chociażby odpowiedniego prostokąta (niebieskiego), na planszy z samymi figurami podobnymi do prostokątów (niebieskich) jest raczej dość wymagające i absorbujące. Na szczęście – gra jest do przejścia. Dla niecierpliwych w opisie aplikacji na Google Play można znaleźć walkthrough.  Test na idiotę można w Google Play pobrać za darmo. Skoro instalacja nic nie kosztuje, a do 10 jeszcze parę minut, to… Może przed rozpoczęciem pracy warto przetestować samego siebie? 