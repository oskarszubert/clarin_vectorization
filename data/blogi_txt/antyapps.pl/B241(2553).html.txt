13.12.2013 Ponieważ mamy już piątek wieczór, a i święta zbliżają się wielkimi krokami, dziś w naszym cyklu przyjrzymy się grom. Tytułom które ostatnio miały premierą na komputery oraz tablety z Windows 8 i warte są instalacji na Waszych urządzeniach. Zapraszamy do zestawienia.  Frozen Free Fall  Bejeweld w baśniowym wydaniu od Disneya.  Grę bazuje na animacji Kraina Lodu. Pokonując kolejne plansze przemieszczamy się na mapie świata, odkrywamy kolejnych bohaterów. Sama rozgrywka nie odstaje zbytnio od standardu gatunku. Łącząc 3 lub więcej elementy tego samego rodzaju pozbywamy się ich z planszy. Gra jest darmowa, jednak przypłaca to rozwiniętą mikropłatnością. Choć na początku nie doskwiera, to po zaliczeniu kilku plansz mocno odczujecie jej obecność. Jako ciekawostkę warto dodać, że gra działa zarówno w trybie pionowym jak i poziomym. Block World Darmowa wersja znanego klona Minecrafta. Wprawdzie wersja na Windows 8 odstaje od tej na Windows Phone, ale już teraz otrzymujemy grywalny produkt. Czy wart zainwestowania pieniędzy? Możecie się o tym przekonać właśnie dzięki tej edycji. Autorzy postarali się dopasować sterowanie zarówno do ekranów dotykowych jak i komputerów. W Trybach Tajemnic: Panna Glass i Doktor Ink O grze pisałem więcej dziś rano. Kolejny tytuł od Artifex Mundii który w wersji mobilnej jak na razie trafił tylko na urządzenia Microsoftu. W wersji komputerowo-tabletowej rozczarowuje nieco zbyt mała rozdzielczość grafiki i filmów, ale pomimo tego gra się w nią bardzo przyjemnie. Dostępna jest za darmo, jednak gdzieś tak w 1/3 gry będziemy musieli dokonać zakupu aby kontynuować zabawę. Despicable Me: Minion Rush  Jeden z lepszych runnerów jaki ostatnimi czasy wyszedł na urządzenia mobilne, inspirowany przyjemną animacją nie tylko dla najmłodszych (polecam). Gra w tym wydaniu działa lepiej i płynniej niż jej odpowiednik na urządzenia mobilne (nawet po dzisiejszej aktualizacji dla wersji Windows Phone). Dwie ciekawostki: gra wspiera obsługę pada i działa to bardzo przyjemnie oraz zajmuje mniej niż edycja na smartfony. Szkoda, że to kolejny tytuł Gameloftu bez wsparcia dla Xbox Live. Major Mayhem  Tak zwany „celowniczek”. Nie mamy zbyt dużej kontroli nad naszym bohaterem (w dużej mierze porusza się sam), jednak oddano nam władzę nad jego bronią. Dotykiem, bądź też myszką wskazujemy kolejne cele, a staramy się unikać cywili. Gra sprawdza się świetnie zarówno na komputerze jak i urządzeniach moiblnych. Dostępna jest za darmo, niestety bez mikropłatności poziom trudności rośnie bardzo szybko. Kingdom Tales  Pod pozorem rozwoju osady i inspiracji Settlersami otrzymujemy grę zręcznościową. Na szczęście fani samej rozbudowy otrzymali tryb dla siebie, który pozwala skupić się jedynie na zadnich związanych z rozwojem wioski. Gra dostępna jest za darmo, natomiast odblokowanie wszystkich treści i plansz to wydatek 13,99zł. Czy warto? Najlepiej ocenić to samemu. Angry Gran Run  Kolejny runner, tym razem opowiada o losach wściekłej babci. Gra zdobyła sporą popularność na urządzeniach z Androidem i wcale mnie to nie dziwi. Choć jej grafika nie zachwyca to rozgrywka wraz ze sporą dawką dobrego humoru potrafią wywołać syndrom „jeszcze jednego razu”. Na tabletach spisuje się lepiej i płynniej od wspomnianych już Despicable Me. Miriel’s Enchanted Mystery 10tons bierze się za kolejny klasyczny gatunek. Pod naszą opiekę zostaje oddany sklep, za którego prowadzenie i rozwój będziemy odpowiadać. Tak naprawdę jest to tylko kontekst dla prostej gry zręcznościowej. Odpowiedni dobór produktów, szybkie palce, inwestowania w dobre meble to droga do sukcesu. Gra jest przeplatana wstawkami fabularnymi i minigrami. Bardzo przyjemny tytuł dla miłośników gatunku. Miriel dysponuje wersją testową, a pełna to wydatek wysokości 10,49zł. Przypominam też o promocjach na gry, które wymieniłem tutaj. Ze swej strony polecam: Rayman Jungle Run, Sparkle 2 oraz Game Dev Tycoon. Gwarantują wiele godzin dobrej zabawy zarówno na tablecie jak i komputerze. 