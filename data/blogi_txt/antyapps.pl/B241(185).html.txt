17.01.2014 Do Animal Park Tycoon podszedłem ze spory dystansem. Jako fan starych tycoonów, które swego czasu wręcz zalały komputery PC, wielokrotnie przekonałem się, że umieszczenie Tycoon w tytule nie gwarantuje klimatu tamtych produkcji. Na szczęście jej autorom udało się wyważyć rozgrywkę na tyle, by dać przyjemność z gry starszym graczom jak i nie zrazić nowych, przyzwyczajonych do trochę innej zabawy.  Animal Park Tycoon nawiązuje do starych, klasycznych Tycoonów, które lata świetności mają już za sobą. Choć smartfony i ekrany dotykowe wydają się być idealne dla takiej rozgrywki, to jednak obecnie ciężko o dobrego reprezentanta tego gatunku. Główne problemy są dwa, trywializacja rozgrywki (która nie zawsze jest zła) oraz przerośnięta mikropłatność. Na oba syndromy cierpi Animal Park Tycoon, na szczęście oba w stopniu dopuszczalnym, który nie niweluje przyjemności z gry nawet osobom nie chcącym płacić za zabawę. A ta przypomina to co znamy z innych gier tego typu. Nasz park zaczynamy budować od zera. W stawianiu pierwszych kroków pomoże nam długie wprowadzenie, szczegółowo przedstawiające najważniejsza założenia gry. Z początku ilość obiektów jakie możemy wybudować oraz zwierząt jakie możemy kupić są bardzo małe. Przybywa ich wraz z naszymi postępami. Dla zwierząt musimy budować odpowiednie „zagrody”, dla turystów atrakcje w których zostawią swoje pieniądze. Aby więcej osób odwiedzało nasze Zoo warto mądrze ustalić cenę biletów. Ekonomię sprowadzono na plan boczny. Oczywiście pieniądze są fundamentem gry, kończą się szybko, a bez mikropłatności ciężko jest dynamicznie rozwijać park, jednak nie o taką ekonomię chodzi. Wszelkie wykresy, raporty, wskaźniki sprowadzono do prostej, dostępnej co jakiś czas tablicy. Ciężko na ich podstawie wyciągnąć inne wnioski niż te że jest dobrze, albo źle. Tak więc miłośnicy ślęczenia nad danymi mogą sobie Animal Park Tycoon darować. Nie zabrakło mini-gier które co określoną ilość czasu pozwolą nam wygrać dodatkowe środki, bądź też zwierzęta.  Oprawa gry jest bardzo przyjemna. Animacje zwierząt, różnorodność obiektów, to wszystko sprawia że zabawa z Animal Park Tycoon jest miłą dla oka. Niestety wraz ze znaczną rozbudową naszego parku gra potrafi łapać lagi, zwłaszcza na słabszych urządzeniach. Nie uniemożliwiają one gry, są jednak odczuwalne. Wysoki poziom całość trzyma także oprawa audio. Animal Park Tycoon to produkcja dobra. Choć sporo w niej mikropłatności i uproszczeń, a jedyne trudności spotykają nas głównie  z powodu niechęci płacenia za dodatkowe fundusze niż niemądrego zarządzania parkiem, to jednak warto dać jej szansę. Wymaga chwili cierpliwości, ale sama rozbudowa naszego Zoo bawi jak w starych, dobrych tycoonach. Animal Park Tycoon dostępny jest za darmo. 