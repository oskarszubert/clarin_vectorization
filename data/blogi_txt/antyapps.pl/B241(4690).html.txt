24.05.2012 Dwa tygodnie – dokładnie tyle dzieli nas od rozpoczęcia tegorocznych mistrzostw Europy w piłce nożnej organizowanych przez Polskę i Ukrainę. Wśród polskich miast gospodarzy znalazł się także Wrocław. Jako iż mieszkam tu od urodzenia, postanowiłem sprawdzić czy i jak moje miasto jest gotowe na przyjęcie nowoczesnych kibiców ze smarfonami w rękach. Użytkownicy iOSa i Androida będą zadowoleni.  Dziś rano, za pośrednictwem Facebooka władze Wrocławia ogłosiły oficjalną premierę mobilnego przewodnika po mieście. Aplikacja dostępna na iOS oraz Androida to zbiór miejsc, wydarzeń, tras, komunikacji miejskiej oraz wrocławskich aktualności. Ładna, przejrzysta grafika, kompetentne informacje, brak problemów z działaniem – tak w kilku słowach można by opisać techniczną stronę aplikacji. Gdy jednak przyjrzymy się nieco bliżej, widoczne są pierwsze niedociągnięcia. Aplikacja, choć przygotowana zarówno w polskiej jak i angielskiej wersji językowej, dostosowuje swój język do oprogramowania telefonu. Niby rozwiązanie trafne, jednak kiedy chcielibyśmy pokazać swój telefon znajomemu zza granicy, mogą się pojawić pierwsze problemy, ponieważ w ustawieniach języka nie zmienimy.  Reklamacje należy także złożyć na zakładkę Komunikacja. Choć twórcy prawdopodobnie mierzyli w funkcjonalność na poziomie Jak dojadę?, niestety nie osiągnęli tego pułapu. Program ma problem z wyznaczeniem trasy z przesiadkami lub z wyszukaniem linii zastępczych. Nie będą narzekać Ci, którym zależy na godzinowym rozkładzie jazdy. Ten element działa bez zarzutu. Skoro wymieniłem już minusy, czas na trochę plusów, ponieważ nie do końca działająca Komunikacja nie czyni z tej aplikacji rzeczy bezużytecznej. Zacznijmy od kategorii Miejsca. Została ona podzielona na 33 grupy. Dzięki niej znajdziemy najciekawsze puby, miejsca noclegowe, muzea, kina, teatry… uporządkowane w kolejności od najmniejszej do największej odległości od naszego obecnego położenia. Wszystko na bieżąco jest także zaznaczane na mapie. Świetnie opracowane zostały także Wydarzenia, które również zostały podzielone na podgrupy. Jeżeli któreś z Miejsc bądź Wydarzeń szczególnie przypadnie nam do gustu, możemy dodać je do naszego Planera, to coś w rodzaju listy ulubionych pozycji. Brzmi nieźle? Spróbujcie koniecznie, aplikacja jest bezpłatna, pobierzecie ją z AppStore. 