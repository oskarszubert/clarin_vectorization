19.09.2012 Niedawno miałem przyjemność testować Quicam, od polskiego developera Appvetica, która okazała się być całkiem ciekawą aplikacją do robienia zdjęć, której celem jest szybkie wysyłanie zrobionych fotografii na serwisy społecznościowe. Ale Appvetica ma w swojej kolekcji nie tylko Quicam. Znajdziemy w niej również bardzo dobry edytor tekstu, o którym warto wspomnieć, zwłaszcza, że właśnie stał się darmowy. Mowa oczywiście o Tyype. Ten edytor tekstu jest dość dobrze znany i zyskał sporo fanów, dzięki swojej prostocie i wykorzystaniu gestów w nawigacji. Jak wygląda i działa Tyype? Po uruchomieniu aplikacji wyświetla nam się od razu edytor tekstu. Aby pisanie w nim było jak najwygodniejsze, twórcy Tyype wprowadzili kilka usprawnień, takich jak chociażby „pełen ekran”, czy, co najbardziej mi się spodobało, dodatkowe guziki do kopiowania, wklejania i wycinania zdań. Uważam to za bardzo dobry pomył, przyśpieszający pracę w edytorze. Oprócz tego aplikacja wykorzystuje gesty do obsługi. Przede wszystkim bardzo prosto można manewrować kursorem, który nie znika i jest bardzo dokładny. Działa też o wiele szybciej, niż ten sam mechanizm w iOSie. Poza tym przeciągając placem po zdaniach i jednocześnie klikając w odpowiedni guzik możemy zaznaczać łatwo wybrane partie tekstu. Możemy również zaznaczyć go w całości, poprzez dwukrotne kliknięcie dwoma palcami w ekran. Oprócz tego, za pomocą uszczypnięć, możemy regulować rozmiar czcionki.  W ustawieniach znajdziemy wybór rodzaju czcionki oraz kreator plików. Każdy dokument możemy wysłać do Dropboxa lub mailem (również w formie załącznika), ewentualnie jako SMSa lub tweeta. Tyype ma to, co uważam, że powinien mieć dobry edytor tekstu: jest minimalistyczny w designie i przez to czytelny. Wspiera chmurę, ma dobrze rozplanowane funkcje, działa szybko. Oczywiście nic nie jest doskonałe, więc mogę zarzucić tej aplikacji chociażby to, że nie zawsze radzi sobie z gestem uszczypnięcia, jak również fakt, ze tworzenie plików i zarządzanie nimi mogłoby być dużo lepiej rozwiązanie, niemniej jednak Tyype to dobry produkt. Teraz zaś jest za darmo (można mu zrobić upgrade za 0,79 euro), więc warto pobrać i wypróbować. Ocena: 4+ 