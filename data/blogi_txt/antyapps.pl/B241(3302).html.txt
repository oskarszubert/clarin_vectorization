22.12.2011 Strategie to już dojrzały gatunek, który znamy od wielu lat. Zawsze był to gatunek lubiany, jednak zazwyczaj przez konkretną grupę graczy. Android na smartfonie nie daje tyle możliwości, co komputer, dlatego twórcy Guns’n'Glory musieli uprościć swoją grę. Wymóg stał się zaletą, bo dzięki uproszczeniu tytuł staje się znacznie bardziej interesujący również dla innych graczy, a nie jedynie miłośników gatunku. Jak w to się gra? Guns’n'Glory WW2 to uproszczona strategia. W grze decydujemy się, po której stronie frontu chcemy stanąć, a następnie lądujemy na polu walki i musimy odpierać ataki wojsk przeciwnych. Gra polega na oczekiwaniu na kolejną falę i próbie jej odparcia. Między zakończoną falą, a mającą się pojawić kolejną, mamy kilkanaście do kilkudziesięciu sekund na przygotowanie się. W tym czasie za zdobyte monety możemy wyprodukować nowe czołgi lub żołnierzy. Oprócz tego możemy rozstawić ich na odpowiednich pozycjach, gdyż strzałki na ekranie wskazują nam, skąd przyjdzie następna fala. Zdarza się, że atak na naszą bazę następuje z kilku stron.  W grze wybrane jednostki możemy przesuwać jak w normalnej strategii, to jest kliknąć na obiekt, a potem na miejsce, gdzie ma się on przemieścić. Istnieje jednak druga możliwość, w której wcielamy się w daną jednostkę. Przytrzymanie palcem w wybranym kierunku powoduje poruszanie się jednostką. W trochę prymitywny sposób możemy zatem poprowadzić na przykład czołg. Czy warto? World War 2 to gra bazująca na silniku matki – Guns’n'Glory, gry osadzonej na Dzikim Zachodzie. Tak samo jak ten tytuł, druga część osadzona w realiach drugiej wojny światowej zyskuje wysokie noty w Android Markecie. Gra jest darmowa, jednak zawiera reklamy. Uważam, że zdecydowanie warto ją wypróbować. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 