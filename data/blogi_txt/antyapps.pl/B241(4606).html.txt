21.06.2013 Myszka Miki to postać której nie trzeba chyba nikomu przedstawiać. Choć nie jest już głównym bohaterem popularnych bajek i programów, to miejsce w świecie popkultury ma zapewnione. Jej popularność postanowił wykorzystać Disney, tworząc kolejy tytuł na zasadach popularnej serii gier zręcznościowo-logicznych. Where’s My Mickey? bo taki tytuł nosi owa produkcja trafił wczoraj do sklepów iOS, Android oraz Windows Phone.  Przyznam że moja pierwsza reakcja na informację o tym tytule nie była zbyt pozytywna. Pomysł na rozgrywkę zaprezentowany w Where’s My Water, niezbyt pasował do postaci Myszki Miki. Pośrednio potwierdziła to już poprzednia gra z serii, o przygodach Pepe Pana Dziobaka. Na szczęście tym razem autorzy postarali się zdecydowanie bardziej. Sporo prostych wstawek fabularnych, zmiany w rozgrywce, to wszystko sprawia że Where’s My Mickey? prezentuje się bardzo zachęcająco.  Gra oferuje 100 plansz podzielonych na 5 tematycznych epizodów. Każdy z nich rozpoczyna bardzo przyjemna animacja, wprowadzająca nas w kontekst zabawy. Czy to dużo? Nie. W cenie gry otrzymujemy jedynie 64 poziomy (3 pełne epizody i kilka plansz przedstawiających 2 kolejne). Dodatkowe poziomy z Goofym (40) to kolejny wydatek wysokości ceny gry. Edycję na tablety wzbogacono o 20 plansz, specjalnie dopasowanych do większych ekranów. Przy dobrej wprawie, całość można przejść bardzo szybko.  Oprawa graficzna to jeden z najlepszych elementów Where’s My Mickey?. Utrzymano ją w klimacie starych kreskówek. Mamy więc wyblakłe kolory i bardzo specyficzną kreskę. Docenią ją zwłaszcza starsi gracze, pamiętający przygody Myszki Miki z wieczorynek czy też kaset wideo. Miłym akcentem są też wspomniane wcześniej animacje przed epizodami. Od klimatu retro odbiega nieznacznie oprawa audio, brak w niej charakterystycznej dla muzyki z tamtych czasów nuty. Pomimo to bardzo dobrze pasuje do rozgrywki. Gra była testowana na Lumii 920. Niestety pomimo mocy tego urządzenia, w Where’s My Mickey? przytrafiały się drobne lagi. Dodatkowo oprawa graficzna nie jest dopasowana do wysokich rozdzielczości co w niektórych miejscach razi bardzo mocno. Po blisko godzinie zabawy z Where’s My Mickey? jestem w stanie polecić tę grę fanom serii i głównej postaci. Plansze są dobrze zaprojektowane, krótkie filmiki przypominają bajki z dzieciństwa, a cena 3,49zł nie jest zbyt wysoka. Niestety brak wydajności może mocno psuć przyjemność z zabawy, zwłaszcza na słabszych urządzeniach. Gra w wersji na Windows Phone nie oferuje wersji demo, a dostępna jest tylko na Windows Phone 8. Wersje na Androida: Where’s My Mickey 3,14zł edycja XL 6,42 zł Wersje na iOS: Where’s My Mickey? 0,89 € edycja XL 1,79 € Wersja Windows 8/RT: Where’s My Mickey? XL 17,49zł 