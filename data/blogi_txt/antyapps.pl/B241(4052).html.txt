26.12.2011 Książki uruchamiają wyobraźnię. Pozwalają przenieść się do innego świata, przeżywać sytuacje, które przeżywa bohater, czuć to samo, co on. Nie pozwalają nam jednak podejmować decyzji odnośnie kroków, jakie podejmuje. Interaktywne książki w formie gier powstały, gdy zaczęły popularyzować się komputery. Surviving High School jest grą tego typu, gdzie wcielamy się w rolę ucznia amerykańskiej szkoły średniej. Jak w to się gra? Surviving High School to gra oparta o dialogi. Tak na prawdę w dużej części gra ta polega po prostu na czytaniu dialogów czy opisów sytuacji, jak w interaktywnej książce. W tle zmieniają się obrazy, jako bohater rozmawiamy z coraz to nowszymi osobami, a nasze zadanie w tym wszystkim to wybór odpowiedzi na zadawane pytania czy podejmowanie decyzji. Oprócz tego do rozgrywki dołączone zostały także mini gry. Na przykład uczęszczając na zajęcia cheerleaderek musimy grać w mini gry. Wynik będzie odpowiadał wynikowi jakiejś akcji w opowiadanej historii, tutaj: wynikowi treningu cheerleaderek, od którego zależy przyjęcie do zespołu. Cała akcja dzieje się oczywiście w amerykańskiej szkole średniej, tak jak wskazuje tytuł. Gra spodoba się raczej osobom młodym, czy to młodzieży szkolnej, czy też studentom. Zdecydowanie będzie to również gra dla fanów Simsów, gdyż również tutaj można tworzyć swoje alternatywne życie :) Czy warto? Jeśli lubicie tego typu tytuły, zdecydowanie warto dać jej szansę. Muszę dodać w tym miejscu, że Surviving High School jest wciąż aktualizowany, co tydzień pojawia się jeden nowy darmowy epizod, a oprócz tego znacznie większa ich liczba dostępna jest w sklepie. Ceny sporo wahają się od kilku do kilkunastu złotych za epizod. Sama gra w wersji podstawowej jest natomiast dostępna za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 