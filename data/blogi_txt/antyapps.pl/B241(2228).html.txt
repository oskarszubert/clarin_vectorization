25.01.2012 Make me old to kolejna prosta aplikacja, którą możemy bawić się wraz ze znajomymi. Opiera się o filtr graficzny, który powoduje postarzenie o 20 lat. Zabawa jest prosta, wystarczy załadować zdjęcie z galerii lub wykonać je ad hoc i poczekać na efekt końcowy. Aplikacja jest banalna. Po jej uruchomieniu lądujemy w menu, z którego dostajemy dostęp nie tylko do głównej funkcji programu, ale także do galerii przerobionych za jego pomocą zdjęć. W tym miejscu możemy również zapoznać się z instrukcją. Nie jest ona szczególnie skomplikowana, istnieją jednak wymogi odnośnie ładowanych do aplikacji fotografii – muszą przedstawiać twarz tylko jednej osoby. Powinna być to fotografia profilowa, jaką to wrzuca się najczęściej do serwisów społecznościowych. Oprócz tego zdjęcie nie powino zawierać innych obiektów, a osoba znajdująca się na fotografii nie może mieć założonych okularów. Wymogi stawiane przez aplikacje są respektowane. Program skanuje zdjęcie w poszukiwaniu twarzy i jeśli nie znajdzie odpowiedniego konturu, odrzuca taką fotografię. Make me old jest dostępny za darmo. Nie cechuje się rewelacyjnym interfejsem czy designem, jest prostą aplikacją, której wynik działania może stać się obiektem żartów w towarzystwie. Zabawa na dziesięć minut, ale można spróbować :)  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 