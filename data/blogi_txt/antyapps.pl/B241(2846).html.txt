28.12.2011 National Aeronautics and Space Administraton to najbardziej znana organizacja na świecie zajmująca się astronomią. Do jej zadań należy między innymi tworzenie cent obserwacyjnych czy organizowanie misji badawczych. Podmiot ten zbiera naprawdę sporo danych – i każdy z nas może uzyskać do nich dostęp, na przykład za pomocą mobilnej aplikacji. Za pomocą tej aplikacji organizacji NASA mamy możliwość uzyskania dostępu do informacji o misjach, filmów nakręconych przez tę organizację, zdjęć, niusów czy tweetnięć z Twittera. Program ten to spora baza informacji na temat misji badawczych NASA wzbogacona o liczne treści zebrane podczas takich misji, na przykład zdjęcia galaktyk czy księżyców Jowisza. Program nie posiada najlepszego designu. O ile interfejs jest zrozumiały, o tyle sama aplikacja jest po prostu brzydka. Spełnia swoją funkcję w stu procentach, jednak uważam, że to nie wszystko, czego mamy prawo wymagać od programów. W tej aplikacji nie ma zdefiniowanych na głównym ekranie ikon przydzielonych konkretnym kategoriom treści, zamiast tego co kilkanaście sekund zmieniają się przy nich zdjęcia. Okropność. Bardzo wygodny jest ekran umożliwiający czytanie treści na przykład informacji na temat misji. Treści te wyświetlane są w prostej formie, wyglądają niczym ebook w EPUB. Na małym smartfonowym ekranie czyta się je naprawdę dobrze. Plus dla twórców aplikacji. Same filmy czy zdjęcia również przegląda się wygodnie. Pod tym względem z aplikacją nie ma problemu. Kłopoty tutaj może sprawiać polskiemu użytkownikowi język angielski aplikacji, jak i wszystkich zawartych w niej treści. Oprócz tego myślę, że dużym udogodnieniem byłoby podzielenie filmów wideo na te dla początkujących, jak i zaprawionych w boju astronomów, gdyż obecnie są poprzeplatane. Ogólnie rzecz biorąc aplikacja jest wartościowa, choć kuleje jej design. Widać, że twórca chciał zamieścić w niej sporo treści, tylko nie do końca wiedział, jak to zrobić. Mimo tego warto zapoznać się z tym programem, wszak jest darmowy.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 