28.05.2013 Potrzeba matką wynalazków, jasna sprawa. O tym że w AppStorze znajdziemy dziesiątki aplikacji o najróżniejszych zastosowaniach też nie jest żadną tajemnicą. Mimo że sam w życiu bym z takiego rozwiązania nie skorzystał, ba, nawet nie wpadłbym na taki pomysł. Splitr pozwala na odtwarzanie dwóch piosenek jednocześnie, z wykorzystaniem tylko jednego sprzętu. Jak? Nadając każdą z nich w osobnych kanałach. I tak oto wybieramy w aplikacji z naszej biblioteki muzyki piosenkę dla jednej strony, drugiej, klikamy play i gotowe — to cała filozofia! Każda ścieżka ma swój prosty mini-odtwarzacz, składający się tylko z dwóch podstawowych funkcji — play oraz stop. Bo i po co więcej? Zakładam, że nie jest to rozwiązanie, z którego ktokolwiek miałby ochotę korzystać na dłuższą metę. Nie ma tutaj nic skomplikowanego, jednak jak wspominałem wyżej — potrzeba matką wynalazku, zakładam zatem, że i takie rozwiązania mają swoich amatorów. Splitr dostępny jest za darmo w AppStorze. 