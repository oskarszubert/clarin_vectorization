28.11.2011 Edukoala to zwycięski projekt warszawskiego Startup Weekendu. Ideą twórców jest wykorzystanie faktu, iż każdy z użytkowników smartfona odlobkowuje ekran średnio około stu razy dziennie. Zamiast zwykłego ekranu odblokowania, Edukoala wprowadza quiz za pomocą którego będziemy mogli uczyć się na przykład słówek. Projekt jest na razie we wczesnej fazie. Słownik, który wykorzystywany jest w aplikacji do nauki nie jest jeszcze zbyt bogaty, ale twórcy wciąż go poszerzają. Działanie programu polega na tym, iż ekran odblokowywania zyskuje cztery suwaki, za pomocą których sterujemy programem. Trzy pierwsze to jedna z możliwych odpowiedzi, czyli tłumaczeń słówka, które znajduje się na samej górze. Jeśli odpowiemy prawidłowo, ekran odblokuje się. Twórcy przewidzieli również, iż może zdarzyć się sytuacja, w której musimy odblokować telefon natychmiastowo – do tego służy czwarty suwak, ochrzczony Give up :(.  Twórcy chcą rozwijać Edukoalę i bardzo może im w tym pomóc wygrana w Global Startup Battle 2011. Konkurs polega na zebraniu jak największej liczby głosów. Jeśli chcecie zagłosować na Edukoalę, możecie to zrobić tutaj. Myślę, że warto wspomóc w ten sposób polski projekt, bo jeśli wygra, zrobi się o nim naprawdę głośno. Wersja pre-alpha aplikacji ze słówkami angielskimi dostępna jest tutaj, natomiast z polskimi – tutaj. 