07.11.2011 Każdy kto kupuje nowego smartfona i chce w nim zainstalować ciekawe aplikacje zastanawia się skąd je wziąć. Oczywiście najlepszym źródłem jest serwis AntyApps.pl, ale bardzo dobrze sprawdza się też aplikacja AppFlow dostępna wyłącznie na Windows Phone 7. AppFlow to prosta aplikacja służąca do wynajdywania najciekawszych pozycji w Windows Phone Marketplace, czyli sklepie z aplikacjami. W pierwszej „zakładce” znajdziemy pozycje polecane, a w nich: nowe, które zyskały dobre recenzje, najlepsze na Mango i Halloween.   W każdej z nich znajdziemy kilkadziesiąt pozycji, których nie powinniśmy przeoczyć. Szczególnie ciekawa jest kolekcja „Mango”, w której znalazłem sporo tytułów do recenzji. W kolejnej „zakładce” panoramy znajdziemy listę wg. różnych kryteriów. Bardzo ciekawa jest pierwsza pozycja, w której są gry małych producentów. Większość z tych gier to darmowi zabójcy wolnego czasu.  Przeglądając listę po prawej stronie ekranu znajdziemy szybki skrót do dowolnego tytułu. W głównej części okna są zrzuty ekranu, ocena użytkowników, cena i podstawowe informacje i aplikacji. Między pozycjami przesuwamy się po prostu poruszając palcem z dołu do góry ekranu. W każdej chwili możemy szybko skoczyć do marketu wybierając ikonkę pobierania lub zobaczyć podobne pozycje funkcją „discover”.  Jeśli ktoś chce ze swojego telefonu zrobić prawdziwą konsolę to powinien zainteresować się kategorią xbox. Tutaj są właśnie polecane gry z obsługą osiągnięć. Na liście znajdziemy jeszcze sporo ciekawych kategorii i można by napisać niezłą książkę na ich temat. Zaraz za listami znajdują się kolejne kategorie, które kończą możliwości aplikacji. Ostatnimi zakładkami są „discover”, czyli polecanie nam aplikacji na bazie naszych wcześniejszych kliknięć w AppFlow. Jest tutaj też wyszukiwarka w całej kolekcji gier i aplikacji. Bardzo ciekawą funkcją dostępną dla każdej aplikacji na liście są statystyki. Dowiemy się z nich jak wybrany program oceniają użytkownicy np. w czasie.  Nie wyobrażam sobie używania telefonu HTC Radar, czy każdego innego z Windows Phone 7 bez tego programu. AppFlow to obowiązkowa pozycja dla wszystkich. Aplikacja AppFlow jest dostępna za darmo w Windows Phone Marketplace. 