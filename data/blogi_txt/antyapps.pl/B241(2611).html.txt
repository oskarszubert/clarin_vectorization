25.05.2012 Nawigacja samochodowa, przez wiele lat niedoścignionym systemem pod tym względem pozostawało Windows Mobile. Choć obecnie jest już systemem martwym, to w tym aspekcie dalej trzyma się bardzo mocno. Jego starszy brat Windows Phone, ma sporo do nadrobienia. I nadrabia. Mamy więc nawigację od Nokii dostępną za darmo, dla posiadaczy telefonów z serii Lumia, oraz Nawigację od HTC, (opartą na mapach TomTom). Oferuje ona 30 dni darmowego użytkowania, następnie płatne, ale bardzo korzystne pakiety (za około 200 zł możemy mieć dożywotnią licencję na całą Europę). Choć te dwie marki posiadają zdecydowaną większość rynku Windows Phone, to wciąż jeszcze są użytkownicy telefonów Samsunga, czy też LG. Zresztą nawet w ramach HTC i Nokii dobrze jest mieć konkurencję. I oto właśnie na rynek wkroczył nasz lokalny gracz Naviexpert. Program jest do pobrania za darmo, niezależnie od marki telefonu. Wchodzimy do naszego Marketplace i pobieramy około 3MB. Choć całość wita nas ładnym UI i wieloma opcjami, niestety nie znajdziemy tej najważniejszeJ, a mianowicie map offline. Ttaki jest urok i magia Naviexpert. Nie oznacza to, że wraz z brakiem połączenia tracimy nawigację. Program stara się pobrać dane dla trasy zawczasu. Autorzy przedstawiają to jako plus (trudno się im dziwić), w końcu nie musimy dbać o aktualizacje, zawsze mamy najnowsze mapy itp. Ale nie ma co się oszukiwać, nawigacja bez trybu offline jest po prostu kaleka. W tym wypadku nie tak bardzo jak inne online, ale nie dająca nawet namiastki nawigacji offline. Wadę tę stara się równoważyć inna cecha.  Naviexpert to potężna baza punktów POI, ciągle rozwijana i udoskonalana. To także bardzo dobra mapA naszego kraju oraz system monitorowania ruchu i powiadomień o korkach. Pod tym względem ciężko produktowi zarzucić cokolwiek. Owszem zawsze może być lepiej/aktualniej/dokładniej, ale aplikacja nie stoi w miejscu i ciągle się rozwija. Obecnie są to chyba najbardziej aktualne mapy jeżeli chodzi o nawigacje Windows Phone. To właśnie mapy jak i dane o natężeniu ruchu są prawdziwą siłą Naviexpert. Za plus należy uznać również spory wybór rodzajów płatności i długości subskrypcji. Od jednodniowych poprzez czterodniowe, na rocznych kończąc. Dodatkowo mamy możliwość płacenia sms za niektóre z nich. Niestety, co jest sporym błędem, nie możemy podpiąć pod program już posiadanej subskrypcji. Opcja ta powinna się pojawić jak najszybciej, inaczej może zrazić osoby, które raz za dostęp zapłaciły. Dodatkowo na start otrzymujemy 30 dni próbnych na mapę Polski. Po upłynie tego czasu dalej mamy możliwość wyszukiwania adresów, przeglądania POI. Inne opisane przez autorów funkcje są po prostu niedostępne w wersji na Windows Phone. Zapewne zostaną dodane z czasem.  Tak więc wreszcie mamy wybór. Niezależnie czy korzystamy z urządzeń HTC czy też Nokii, pojawił się konkurent. Specyficzny, ale solidny. Ponieważ program jest darmowy, a na start dostajemy 30 dni do testów, sami możecie pobrać i ocenić. Naviexpert znajdziecie pod tym linkiem: ten link. Ocena: 4 