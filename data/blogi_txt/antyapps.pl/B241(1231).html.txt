01.10.2012 Messenger to w pełni autonomiczna aplikacja, która pozwala (pod warunkiem posiadania konta na facebooku), na konwersację i wysyłanie wiadomości do innych osób posiadających konto na najpopularniejszym portalu społecznościowym na świecie. Dzięki niewielkiej aplikacji przeznaczonej na urządzenia z systemem iOS oraz Android wiadomości te możemy dowolnie przeglądać, odpisywać na nie, redagować zupełnie nowe, a dzięki usłudze lokalizacji, poinformować naszego znajomego o naszym dokładnym położeniu. Niedawna aktualizacja Messengera sprawiła, ze stał się on jeszcze bardziej praktycznym narzędziem. Messenger to dość szybko rozwijana aplikacja. Znaczące uaktualnienia poprawiające jej działanie i zwiększające funkcjonalność pojawiają się dosyć często i co ważne, jak dotychczas wszystkie zmiany idą moim zdaniem w dobrym kierunku. Najnowsza wersja niebieskiego komunikatora to również krok w dobrą stronę.  Messenger doczekał się aktualizacji na dwa najważniejsze systemy mobilne: Androida (aktualna wersja to 2.0.3) oraz iOS (w tym przypadku nowa wersja jest oznaczona numerem 2.0). Usprawnienia wprowadzone w obu wersji są bardzo zbliżone. Oto lista najważniejszych: Przesuwanie palcem w dowolne miejsce w lewo w aplikacji, aby szybko zobaczyć, kto jest dostępny i aby wysłać wiadomość Dodawanie znajomych, do których najczęściej wysyłasz wiadomości, na samą górę listy ulubionych Wysyłanie wiadomości w aplikacji Messenger (tylko system Android i tylko niektóre modele telefonów) Odświeżony wygląd aplikacji (ekran rozmowy) oraz ogólnie zwiększona stabilność i szybkość działania  Jak widać nowych funkcji na pewno nie możemy nazwać rewolucją. Cieszy jednak, że programiści cały czas pracują nad usprawnieniem jednego z ciekawszych komunikatorów na systemy mobilne. Niestety najnowsza aktualizacja nie wprowadziła pewnej funkcjonalności na której osobiście mi zależy, a mianowicie obsługi iPad’a. Cóż, wygląda na to że na luksus obsługi komunikatora w widoku pełnoekranowym w znośnej rozdzielczości będę musiał jeszcze poczekać. Wersja 2.0 na urządzenia z systemem iOS Wersja 2.0.3 na urządzenia z systemem Android 