11.05.2012 Z dnia na dzień w App Store możemy znaleźć coraz to więcej aplikacji i gier. Developerzy wręcz prześcigają się w pomysłach byśmy to właśnie ich produkt ostatecznie wybrali. Tylko czy tak naprawdę by gra wydawała się być interesująca i wciągająca musi charakteryzować się wyszukaną, trójwymiarową grafiką? Przykład Finger Battle pokazuje, że absolutnie NIE. Nie da się ukryć, że Finger Battle nie należy do wyjątkowo ambitnych gier. Jednak pod względem ilości zabawy jaką jest w stanie dostarczyć podczas rywalizacji ze znajomymi, prawdopodobnie wiedzie prym wśród wszystkich gier na iPhona. Otóż ta gra polega głównie na szybkim dotykaniu ekranu. Kto szybciej to zrobi – wygrywa. Wydaje się banalne i odrobinę beznadziejne? Wyciągnijcie telefon podczas spotkania z przyjaciółmi, a nagle okaże się, że to jedna z najlepszych rozrywek wieczoru. Z autopsji wiem, że to naprawdę działa. Koniecznie pobierzcie i spróbujcie sami. Gwarantuję, że będzie to jedna z tych gier, która długo nie zostanie usunięta z waszego telefonu. Od kilku dni, Finger Battle pobierzecie z App Store bezpłatnie, spieszcie się ponieważ w przeciwnym wypadku za grę zapłacicie 0,79€. 