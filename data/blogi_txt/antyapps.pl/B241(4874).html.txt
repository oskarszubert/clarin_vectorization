14.09.2013 Panele dotykowe dla dzisiejszych dzieci są równie naturalne, co dla nas było przed laty obcowanie z joystickami, padami, kartką i kredkami. Technologia stała się częścią naszego życia czy tego chcemy, czy nie. Dlatego zamiast ukrywać przed nimi smartfony i tablety, dajmy im warte uwagi, porządnej jakości gry i aplikacje. Oto zestaw naprawdę ciekawych pozycji, które mają szansę trafić w gusta tych najmłodszych! 123 Szukasz Ty! Gatunek hidden object ma spore grono miłośników, jednak „duże” gry mogą okazać się dla naszych pociech zbyt wymagające. Na przeciw oczekiwaniom wychodzą autorzy 123 Szukasz Ty — znakomitej, kolorowej i przyjaznej dzieciom produkcji, w której musimy odnaleźć zestaw przedmiotów czy zwierzaków. Przejdź do wpisu. Avokiddo Emotions  Głośna, nie znosząca nudy, obfitująca magią barw i różnymi typami interakcji z zapoznanymi bohaterami aplikacja. Głośna i zabawna, przyciągająca uwagę i działająca na kilkuletnich użytkowników iPadów jak magnes! Przejdź do wpisu. Dr. Panda’s Handyman  Dr. Panda ma wiele wcieleń, jednak jako złota rączka również sprawdza się znakomicie. Wbijanie gwoździ, piłowanie drewna, skręcanie łóżka — żadna z prac mu niestraszna! Wszystkie te zajęcia okraszone są przyjemną dla oka i ucha oprawą :) Przejdź do wpisu. DinoClub  Mini-gry i edukacyjne dodatki, które okraszone zostały wieloma dinozaurami? W to mi graj! Prawdopodobnie każdy maluch z chęcią pobawi się z tymi małymi przemiłymi stworkami. Aplikacja bawi i uczy, także po polsku! Przejdź do wpisu. Dragon   Shoemaker  Szewczyk Skuba i Smok Wawelski jako główni bohaterowie gry platformowej? Czemu nie! Autorzy udowodnili, że polskie legendy również można fantazyjnie zilustrować. I mimo kilku niedoróbek, jak niezwykle nieczytelne menu, gra naprawdę jest ciekawą, barwnie ilustrowaną produkcją dla najmłodszych. Przejdź do wpisu. LEGO  Zabawa z duńskimi klockami bawi od pokoleń. Jak się okazuje, można je z niezłym skutkiem przenieść również na grunt technologii cyfrowych — w różnej formie. Na łamach AntyApps proponowaliśmy już różne podejście do tych zabaw i właśnie do nich Was odsyłam. Znalazły się tam zarówno wirtualne klocki w wydaniu dla najmłodszych (LEGO 4+, LEGO Trains) jak i zupełnie inne podejście do tematu, czyli zestaw instrukcji jak złożyć najfajniejsze konstrukcje z klasycznych, plastikowych klocków (LEGO Instructions). Learn How to Draw  To znakomity przykład aplikacji, która łączy przyjemne z pożytecznym — tj. mazanie po tablecie w duecie z kartką i kredkami. Bo po co się ograniczać? Pokolorujmy gotowe grafiki na iPadzie, nauczmy się jak stworzyć je samodzielnie, a wtedy szaleństwo rozpęta się na nowo! Przejdź do wpisu. Montessori Numberland  Aplikacji do nauki liter na iOS znajdziemy od groma. W przypadku cyfr jest nieco skromniej, ale nie przeszkadza to powstawaniu takich produkcji jak Montessori Numberland, które pozwoli nie tylko zapoznać się z numerkami, ale także solidnie, w bardzo miły sposób, przećwiczyć ich znajomość. Przejdź do wpisu. Toontastic Jr. Pirates  Czas na trochę radosnej, dziecięcej twórczości. Toontastic Jr. Pirates pozwala samodzielnie, z dostępnego zestawu komponentów, tworzyć własne filmy animowane. Wystarczy dograć dialogi, zaplanować historię i już możemy pochwalić się naszą produkcją! Przejdź do wpisu. 