25.10.2011 Wydałem dzisiaj kilka euro na nowe gry na iOS. Niestety w większości przypadków poza pięknym obrazkami w App Store i w miarę dobrymi recenzjami okazywało się, że programy te to buble lub po prostu chłam produkowany tylko po to aby wyrwać kilkadziesiąt centów z naszej kieszeni. Natomiast ostatnia pozycja, którą dzisiaj kupiłem mile mnie zaskoczyła. Mowa tutaj o Rope Rescue HD ze stajni Chillingo.  Jak się w to gra? Cała zabawa polega na tym, że jako ptaszek musimy uratować naszego zamkniętego w klatce kolegę. Robimy to poprzez podanie mu liny, którą jednak wcześniej musimy owinąć w około kręcących się w rożne strony kół. Wystarczy, że zawiniemy linę nie z tej strony co potrzeba i zaczynamy poziom od nowa (a jest ich trochę bo aż 60). Po dwóch planszach gra jednak zaczęła wydawać mi się banalna, kiedy już wiemy w jakim kierunku owijać linę wszystko wydaje się proste.    Aż tu nagle do gry wchodzą nowe elementy takie jak ogniste kule, ptaki które chcą nam przeszkodzić, dodatkowe ruchome elementy z ostrzami, no i niektóre z obracających kół zaczynają się też poruszać. Wszystko to sprawia, że z poziomu na poziom musimy coraz bardziej kombinować. Na jednym z poziomów jest na przykład całkiem ciemno (przez chwilę myślałem, że telefon mi się wyłączył) po czym pojawia się kręcąca wolno latarka, która na chwilę oświetla poszczególne elementy planszy. Smaczku grze dodaj fakt, że jednym z mierzonych parametrów jest czas gry, są też oczywiście oznaczanie za przejście kolejnych poziomów itp.  Czy warto? Trzy razy tak. Pierwsze tak za pomysł. To jakby połączenie kilku do tej pory znanych koncepcji na gry w jednym produkcie. Drugie tak za fakt, że gra jest wciągająca i dodatkowo ma świetną oprawę graficzną – z miejsca przeszedłem 8 poziomów i przerwałem tylko dlatego, że grę przechwycił mój synek. Trzecie tak za cenę, gra kosztuje 0,79 EUR i jest naprawdę warta tych pieniędzy. Jednym słowem polecam. Rope Rescue HD jest do kupieni w App Store w wersji na iPhona lub iPada 