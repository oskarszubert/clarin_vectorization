07.12.2012 Jeżeli chodzi o aplikacje do obsługi Twittera, to Windows Phone nie ma się czego wstydzić. W przeciwieństwie do Facebooka, wybór jest spory, a każda z nich oferuje wiele ciekawych funkcji. Do tej pory, zawsze polecałem Mehdoha, ale po ostatniej aktualizacji to właśnie meTweets, zasługuje na szczególną uwagę. Tak jak wspomniałem, w Marketplace/Sklepie znajdziecie sporo dobrych aplikacji, jak do tej pory żadna z nich nie obsługiwała powiadomień w czasie rzeczywistym. Jeżeli ktoś ich potrzebował, musiał korzystać z aplikacji oficjalnej, która choć nie jest zła, posiada skromny zakres możliwości. meTweets wreszcie rozwiązuje ten problem. Podczas wczorajszych testów zdarzyło się jej wyświetlić powiadomienie szybciej niż oficjalny klient Twittera. Co więcej działają one nie tylko na Windows Phone 8, ale też Windows Phone 7. Zresztą powiadomienia na górnej belce nie są jedynymi. Mamy też informacje na kafelku (w przypadku największego pojawia się treść tweetów) oraz na nowym ekranie blokady w Windows Phone 8. Cieszy zwłaszcza cyferka na kafelku. Niestety w oficjalnej aplikacji, w przypadku najmniejszej ikony, nie dostawaliśmy takiej informacji.  Tutaj pojawia się wspomniany wcześniej problem, różnorodności funkcji w wielu aplikacjach. Zazwyczaj jak jedna posiada funkcję x to nie posiada y, ta co posiada y nie posiada z itp. Od strony użytkownika jest to niezwykle irytujące. Podobnie jest w przypadku meTweets. Nie posiada on znanego z Mehdoh wsparcia dla tweetmarker, ani też wprowadzonego niedawno w Gleek wsparcia dla długich tweetów, za to otrzymujemy możliwość ustawienia czasu ich publikacji. Jeżeli z jakichś powodów wpis ma się pojawić dopiero za 5, 10, 30 min, wystarczy to ustawić. Możemy spokojnie zamknąć aplikację, a treść zostanie dodana po wyznaczonym czasie.  Z pozostałych opcji mamy możliwość włączenia streamingu (czyli odświeżania treści na żywo gdy jesteśmy w aplikacji) oraz zapisywania informacji na potem za pomocą Instapaper lub Pocketa. Tyle jeżeli chodzi o możliwości niedostępne w standardowym kliencie. Oczywiście jest też sporo pomniejszych opcji dotyczących wygląd i działania gestów, ale niestety jeżeli chodzi o możliwości to meTweets nie może się równać z Mehdoh czy też Gleek. Nie mamy nawet wpływu na to, na jaki serwer będą wysyłane udostępniane przez nas zdjęcia. A skoro, już o nich mowa.  Autorzy wpadli na pomysł, aby dodane zdjęcie stało się tłem nowej wiadomości, co sprawia, że bardzo często wpisanie jakiejkolwiek treści jest niemożliwe (z powodu nachodzących na siebie kolorów).  meTweets posiada wersję darmową oraz płatną. Za tą drugą zapłacimy 5,49zł. Od dawna używam programu Mehdoh, niestety obecnie nie jest on dostępny na Windows Phone 8, wprawdzie udało mi się go pobrać jeszcze przed usunięciem z bazy, ale trudno polecać aplikację widmo. MeTweets może nie porywa ilością opcji i możliwości, ale oferuje to co najważniejsze. Powiadomienia, czytelne, w każdej możliwej formie. Brakuje tego mocno w przypadku innych aplikacji. Dlatego jeżeli korzystacie z Twittera polecam pobrać i przetestować. Aplikacja działa na Windows Phone 7,5 oraz 8 