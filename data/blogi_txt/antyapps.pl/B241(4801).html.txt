16.11.2012 Wśród moich recenzji na AntyApps znajdziecie już co najmniej kilka, które opisują produkcje przygotowane z myślą o promocji konkretnej marki. Pisałem już m.in.: o Knorrze, IKEA czy też Bosh. Kolejną firmą, która dziś dołącza do tego grona jest producent soków dla dzieci Kubuś, który przygotował mini gry dla najmłodszych.  Jeszcze do nie dawna Gry Kubusia były w praktyce grą, jedną grą. Otrzymaliśmy możliwość przygotowania własnego soku od podstaw – wybieraliśmy składniki, następnie projektowaliśmy etykietę, a by było zabawniej – później mogliśmy sok wypić. Oczywiście nie został on w żaden sposób dostarczony pod nasz adres, wystarczyło przechylić kilka razy telefon, by butelka po prostu się opróżniła.  Kilka dni temu, aplikacja doczekała się jednak aktualizacji i już teraz możemy spróbować swoich sił w dwóch z trzech przygotowywanych mini-gier. W dopiero co odblokowanej Kubusiowej przygodzie stawimy czoła wyjątkowo wydajnym drzewom, które już nie mogą już dłużej utrzymać ciężaru swoich owoców, w związku z czym zrzucają je z siebie. Nasza misja – nie dopuścić, by jakikolwiek owoc upadł na ziemię. Choć obie gry nie należą może do najbardziej wymagających, dla najmłodszych klientów (a to przecież właśnie do nich kierowany jest sok Kubuś) będą jak znalazł! Prawdopodobnie mówiłem to już wielokrotnie – dziś powtórzę po raz kolejny. Aplikacje mobilne to marketingowa przyszłość. Uważam, że są w stanie napędzić sprzedaż bardziej niż setka kosztownych billboardów na mieście – muszą mieć tylko w sobie „to coś”. Gry Kubusia z pewnością to mają, dlatego zachęcam do pobrania. 