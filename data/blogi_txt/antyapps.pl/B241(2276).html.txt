20.04.2012 Dzisiejszy zestaw będzie typowo maturalny, bo przedstawię dwie aplikacje, które mogą pomóc przygotować się maturzystom do matury z matematyki – jedna z nich to aplikacja testowa z zadaniami, a druga z tablicami maturalnymi.   Podobno matura z matematyki jest zmorą tegorocznych maturzystów – z tego powodu w Google Play pojawiają się aplikacje, które mają im pomóc. Dziś przedstawię dwie, które mają pomóc maturzystom w zagłębieniu się w matematyczne tajemnice od strony praktycznej (zadania testowe) i teoretycznej (wzory, wzory i jeszcze raz tablice). Pierwszą aplikacją jest Dziś Matura – jest to program, który raz dziennie daje użytkownikowi do rozwiązania zadanie maturalne. Dziś Matura sama w sobie jest bardzo prosta i pozwala na nie więcej jak na codzienne sprawdzenie swojej wiedzy na poziomie matury podstawowej. Pytania nie są najtrudniejsze, ale to z powodu, że zadania umieszczane w aplikacji należą tylko do zadań zamkniętych. Gdyby jednak ktoś miał problem z jakimś zadaniem albo nie wiedział skąd taka, a nie inna odpowiedź – to mamy dodatkowo aplikację z tablicami maturalnymi. Program tablice maturalne to zwykły czytnik, który wyświetla wszystkie wzory i informacje, które możemy odnaleźć także w zwykłych – papierowych – tablicach. Przy okazji są także tablice fizyczne i chemiczne – ale dziś najważniejszy jest pakiet związany z matematyką. Wszystkie wymienione wyżej aplikacje dostępne są za darmo w Google Play. Daliśmy wam znak o Dziś Matura oraz Tablicach Maturalnych z Matematyki, Fizyki i Chemii. 