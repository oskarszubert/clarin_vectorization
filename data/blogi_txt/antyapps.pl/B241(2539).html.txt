09.12.2011 Zbliża się koniec roku, a to zawsze czas podsumowań. Apple wypuściło dziś iTunes Rewind 2011 oraz App Store Rewind 2011, czyli coroczne listy podsumowujące najlepsze i najlepiej sprzedające się aplikacje, piosenki, filmy, seriale oraz podcasty. Nas oczywiście najbardziej zainteresuje część poświęcona programom, ale tutaj jakby trochę bez zaskoczeń – korona należy do Angry Birds. Troszkę bardziej interesująca wydaje się reszta listy oraz aplikacje wytypowane przez samo Apple.  Zespół postanowił nagrodzić Instagram, jako najlepszą aplikację na iPhonie oraz Snapseed na iPadzie. Obie służą do zabawy ze zdjęciami, nakładaniem filtrów, ogólną obróbką, a potem wysyłaniem ich w świat, choć trzeba zaznaczyć, że różnica między nimi to cena. Snapseed kosztuje 3.99 Euro (wersja uniwersalna), a Instagram jest darmowy. Inne nominowane aplikacje to:  VidRhythm – aplikacja od twórców najlepszych gier muzycznych na rynku firmy Harmonix. Za 1,59 Euro tworzymy własny zakręcony klip muzyczny z naszym nagraniem, jak śpiewamy czy też się wydurniamy. Band of the Day – ciekawy sposób na szukanie nowych utalentowanych zespołów muzycznych. Każdego dnia możemy przesłuchać kawałek danej kapeli, poznać na jej temat różne szczegóły oraz ciekawostki.  Na iPadzie odpowiednio:  djay - zostań DJem miksując kawałki z biblioteki muzycznej iPada za jedyne 7,99 Euro. Aplikacja ma bardzo dużo możliwości. Jamie’s Recipes – jak można było odgadnąć to po prostu świetna lista przepisów, aplikacja jest darmowa, ale to tylko coś w rodzaju dema, kolejne zestawy kosztują 1,59 Euro.  Grą roku uznano Tiny Tower na iPhonie (darmowe) oraz Dead Space na iPadzie (3,99 Euro). Obie świetne i warte sprawdzenia. Najlepsze płatne aplikacje (iPhone): 1. Angry Birds 2. Fruit Ninja 3. Angry Birds Seasons 4. Cut the Rope 5. Tiny Wings 6. Angry Birds Rio 7. Words With Friends 8. Camera+ 9. Doodle Jump 10. Plants vs. Zombies Najlepsze darmowe aplikacje (iPhone): 1. Facebook 2. Pandora Radio 3. Words with Friends Free 4. Angry Birds Free 5. Skype 6. Netflix 7. Angry Birds Rio Free 8. Groupon 9. Fruit Ninja Lite 10. Twitter Przede wszystkim widać, że najpopularniejsze aplikacje na iOSie to w dużym stopniu gry. Zresztą fenomenowi Angry Birds trudno się oprzeć, jest to trochę wręcz niesprawiedliwe, bo wściekłe ptaki zajmują jedną czwartą miejsc na obu listach. Poza tym jest tu sporo przydatnych narzędzi, jak Skype, Netflix czy też Facebook. Najlepsze płatne aplikacje (iPad): 1. Angry Birds HD 2. Pages 3. Angry Birds Seasons 4. GarageBand 5. Angry Birds Rio HD 6. Penultimate 7. Fruit Ninja HD 8. Cut the Rope HD 9. SCRABBLE for iPad 10. Keynote Najlepsze darmowe aplikacje (iPad): 1. Angry Birds HD Free 2. The Weather Channel for iPad 3. Netflix 4. CNN App for iPad 5. Angry Birds Rio HD Free 6. Kindle 7. Skype for iPad 8. Calculator for iPad Free 9. Pandora Radio 10. Calculator Pro for iPad Free Podobnie, jak z iPhonem na tabletach Apple również rządzą gry z Angry Birds na czele. W zasadzie można zauważyć duże podobieństwa pomiędzy listami, chociaż widać, że posiadacze iPadów doceniają wielkość ekranu i korzystają z niego również jako miejsca do czytania. 