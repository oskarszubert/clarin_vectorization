04.08.2013 Wielokrotnie w mailach czy też na kanałach społecznościowych pytacie nas o aplikacje i gry na Windows 8. Wprawdzie tablety z Windows RT nie podbiły rynku, ale desktopowe metro gości na coraz większej ilości urządzeń. Dlatego zapraszamy Was do nowego cyklu, gdzie przedstawimy Wam co ciekawego można odnaleźć w Windows Store. Co tydzień postaramy się polecić 8 aplikacji, które warto pobrać na urządzenia z Windows 8 bądź też RT. Planujemy też odsłony tematyczne, poświęcone jednemu typowi aplikacji oraz wzmianki o istotnych aktualizacjach. A co dalej? To wszystko zależy od Was i popularności tego cyklu. Linki do poszczególnych aplikacji ukryte są w ich nazwie. Aplikacje na Windows RT testujemy na Surface RT. Ponieważ Windows 8 nie ma u nas oddzielnego działu, będzie współdzielił tag systemowy z Windows Phone. Hyper for YouTube  Najlepsza mobilna aplikacja do YouTube jaka istnieje. Wprawdzie na czystym Windows 8 nie robi tak piorunującego wrażenia jak na Windows RT, ale i tak warta jest uwagi. Poza standardowym wsparciem dla obsługi konta i oglądania filmów, możemy w łatwy sposób pobierać je do pamięci urządzenia, a także słuchać materiałów gdy aplikacje jest w tle. Bez problemu wrócimy do pulpitu, przejdziemy do innej aplikacji, a dźwięk z filmu nadal będzie nam towarzyszył. Największe braki? To wciąż aplikacja nieoficjalne, tak więc przy niektórych filmach ujrzycie komunikat o potrzebie przejścia do przeglądarki. Potrzebuje też ciągłych aktualizacji bo Google lubi zmieniać api. Na szczęście autorzy stają na wysokości zadania, poprawki i nowe funkcje dodawane są bardzo często. Działa: Windows 8 i RT IM+  Najlepszy multikomunikator na Windows 8/RT w trybie metro. Niezależnie z jakiej sieci korzystacie, jej wsparcie prawdopodobnie odnajdziecie w IM+. Dużą zaletą programu jest szybka reakcja autorów na wszelkie zmiany. To chyba jeden z pierwszych programów których przygotował wsparcie dla synchronizacji pomiędzy urządzeniami z Windows 8.1. Interfejs straszy chaosem, a dobre poznanie aplikacji wymaga chwili czasu. Na szczęście działa bezproblemowo w trybie 1/4 ekranu. Działa: Windows 8 i RT RADYO  Część czytelników zapewne dobrze zna aplikację TuneIn, potężny zbiór stacji radiowych dostępnych w internecie. Niestety oficjalna aplikacja na Windows 8/RT nie zachwyca ani wykonaniem, ani stabilnością. Jeżeli szukacie dobrego zamiennika polecam właśnie RADYO. Choć baza stacji jest mniejsza to bez problemu dodamy do niej swoje ulubione. Aplikacja poprawnie rozpoznaje formaty, dzięki czemu nowe rozgłośnie możemy dodawać poprzez kopiowanie adresów, bądź też odpalanie plików pls. Z innych opcji godnych uwagi jest możliwość nagrywania słuchanych piosenek i audycji, wsparcie dla serwisów społecznościowych, czy też bardzo dobry mechanizm segregacji stacji dostępnych w bazie aplikacji. Szukanie odpowiedniej muzyki to czysta przyjemność. RADYO z powodzeniem zastąpi Wam wszystkie inne dedykowane konkretnym stacjom aplikacje radiowe. Działa: Windows 8 i RT Fotor  Jeżeli szukacie aplikacji do edycji zdjęć, nie ma lepszej od Fotor. Niezależnie czy chcecie coś wyciąć, dopisać czy też dodać filtry. Ogromna ilość narzędzi powinna zaspokoić wszelkie potrzeby. Przemyślany interfejs sprawia że korzystanie z programu jest intuicyjne. Fotor docenią zwłaszcza posiadacze tabletów z Windows RT. Aplikacja działa szybko i stabilnie. Wspiera też wszystkie udogodnienia udostępniania dostępne w systemie. Działa: Windows 8 i RT Metro Commander  Menadżer plików w stylu Total Commander. Oferuje widok 2 kolumn pomiędzy którymi dowolnie możemy przenosić pliki. W płatnej wersji potrafi integrować się z Dropboxem i SkyDrivem. Pozwala tworzyć listy ulubionych, przypinać poszczególne foldery do pulpitu czy też szybko przemieszczać się pomiędzy katalogami z multimediami. Docenia go zwłaszcza posiadacze tabletów. Na chwilę obecną jest on chyba najlepszym menadżerem plików dostępnym w trybie metro. Działa: Windows 8 i RT Pylon Moim zdaniem najlepsze RPG dostępne na Windows 8/RT. Rozgrywka przypomina Diablo, a jeszcze bardziej serię Torchlight (zwłaszcza oprawa graficzna). Autorzy bardzo dobrze dopasowali Pylon do urządzeń mobilnych, dzięki czemu sterowanie na tablecie jest przyjemne i wygodne. Jeżeli to nam nie wystarczy, gra wspiera obsługę padem oraz myszką i klawiaturą. Cena? 17,49zł. Zdecydowanie warto, bo to sporo godzin dobrej zabawy i rozwoju postaci. Dodatkowo autorzy aktywnie rozwijają swoją grę. Co najważniejsze, nie ma w niej mikropłatności.  Działa: Windows 8 i RT THD Renaissance Blood Spore zaskoczenie. Gra tylko dla Windows RT. Mechanizm zabawy to czysty celowniczek. Nasz bohater porusza się sam, my jedynie odpowiadamy za celowani, zmianę broni i strzelanie. THD wygląda naprawdę ładnie, a mimo to działa płynnie. Sterowanie sprawdza się bardzo dobrze na ekranach dotykowych, jest też wsparcie dla klawiatury i myszki. Jak na razie brak jej konkurencji, co tylko podnosi wartość gry. THD udowadnia że na Windows RT można tworzyć ładne  i widowiskowe gry. Uwaga, wersja testowa ograniczona jest czasowo. Zagrajcie zaraz po pobraniu. Działa: Windows RT Halo: Spartan Assault   Halo: Spartan Assaul w wersji na Windows 8/RT jest produkcją od wiele lepszą od edycji Windows Phone. Działa płynniej i stabilniej, a sterowanie dotykowe jest wygodne i dokładne. Dodatkowo w połączeniu z klawiaturą i myszką staje się grą o wiele prostszą. Jeżeli już planujecie jej zakup, zdecydowanie polecam tę edycję. Dobra strzelanka, szkoda tylko że bez możliwości przetestowania. Działa: Windows 8 i RT A już za tydzień 8 najlepszych darmowych gier. Zapraszamy. 