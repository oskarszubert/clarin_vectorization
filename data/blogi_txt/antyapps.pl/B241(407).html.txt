16.04.2013 Jedna z ciekawszych aplikacji pozwalającej na przeglądanie kanałów RSS – Press, doczekała się solidnej aktualziacji. Najciekawszą nowością jest wbudowana obsługa „wyciągania” pełnego artykułu przy wykorzystaniu usługi Readability oraz funkcję widżetów.  Czytnik RSS powinien posiadać dwie, najistotniejsze dla mnie, funkcje by mógł być brany pod uwagę w zestawieniu z konkurencją. Po pierwsze wymagana jest kompatybilność z co najmniej z jedną z usług „przeczytaj później” (Pocket, Readability, Instapaper) oraz pozwalająca na przeczytanie pełnego artykułu bez opuszczania aplikacji i przechodzenia do strony z artykułem. Press pod względem wizualnym jak i funkcjonalnościowym rośnie do roli pretendenta na numer 1, a oto dlaczego.   Najnowsza wersja Press pozwala teraz na bezpośrednie przemieszczanie się pomiędzy artykułami bez powracania do ich listy, a w ustawieniach możemy zdecydować o tym, czy będzie to odbywało się w orientacji pionowej czy poziomej. Dłuższe przytrzymanie na linkach pozwala nam na skopiowanie adresu, podgląd „przefiltrowanej” strony, otwarcie za pomocą dowolnej z zainstalowanych przeglądarek internetowych, a także wywołanie okienka udostępniania. Podobnie prawa wygląda z każdym artykułem w widoku listy nowości, ponadto znajdziemy tam opcję na szybkie oznaczenie jako przeczytane, oznaczenie gwiazdką oraz to co najbardziej przypadło mi do gustu: oznacz powyższe/poniższe jako przeczytane.     Nowością są także widżety, które mogą wyświetlać nam wiadomości z konkretnego folderu naszych subskrybcji lub jeden z kanałów. Na urządzeniach, gdzie dostępny jest Android 4.2 wspierane są także widżety na zablokowanym ekranie, co może przydać się wielu osobom. Po otwarciu jednego z artykułów na samym środku dolnego paska widoczny jest przycisk z logiem usługi Readability, po którego wciśnięciu możemy „przefiltrować” stronę i wyciągnąć główny tekst artykułu. To bardzo ważna zmiana, o ile nie fundamentalna. Po ogłoszeniu przez Google informacji o planach zamknięcia Czytnika Google każda z aplikacji i usług opartych o jego działanie będzie musiała jakoś sobie w tej sytuacji poradzić, a Press idzie w bardzo dobrym kierunku. 