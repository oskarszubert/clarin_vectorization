26.11.2011 Aby dobrze zrecenzować skomplikowane aplikacje do fotografii z App Store wypadałoby się znać choć trochę na samej fotografii – wiecie, obiektywach, parametrach i innych takich. Trudno byłoby mi się porwać na takie zadanie, więc przedstawię Wam coś innego – program, który maksymalnie upraszcza proces pewnego rodzaju edycji zdjęć.  PhotoPen to program do… zaznaczania. Przy czym nie chodzi o tagowanie, ale po prostu zakreślenie jakiegoś miejsca na zdjęciu. Można to zrobić jednym z kilku wybranych kształtów (dymek, okrąg, kwadrat), lub samemu ręcznie zakreślić interesujący nas obszar. Dodatkowo w lewym górnym rogu istnieje możliwość wstawienia znaku wodnego, na który składa się data oraz w razie potrzeby – wybrany przez nas tekst. Po zakończeniu prostej edycji fotografię można przesłać na maila, wrzucić na Twittera lub po prostu zapisać w swoim aparacie. Maksymalnie proste, ale czy przydatne? Wiele aplikacji robi to i jeszcze wiele więcej. Zaletą tej jest brak ceny, szybkość działania i prostota. To raczej kwestia jak często robicie zdjęcia, których dowcip musicie dodatkowo wyjaśniać. Ja chyba jednak nieszczególnie często. PhotoPen możecie pobrać stąd. 