14.06.2012 Praca i bezrobocie to tematy zawsze wzbudzające wiele emocji. W końcu dotykają jednej z najważniejszych czynności w naszym życiu. Wyszukiwanie ofert to codzienność wielu ludzi, nie tylko młodych. Pewnym ułatwieniem mogą okazać się mobilne aplikacje, pomagające w tym procesie. Jedna z nich, portalu pracuj.pl trafiła właśnie na Windows Phone. Program pozwala na przeszukiwanie bazy ofert zamieszczonych na portalu. Szukać możemy zarówno po miastach jak i kategoriach, słowach kluczowych czy też pracodawcy. Brakuje możliwości zaznaczeniu paru kategorii, czy też podpowiedź przy wpisywaniu nazw. Po wybraniu interesujących nas kryteriów otrzymujemy listę wyników. Ciekawe oferty możemy dodać do listy ulubionych. Jeżeli chodzi o same szczegóły ogłoszenia, to nie odbiegają one od tych, które znajdziemy na przeglądarkowej wersji serwisu.  Aplikacja pełni głównie rolę informacyjną. Ciężko będzie za jej pomocą zgłosić swoja kandydaturę chociażby z powodu ograniczeń systemu Windows Phone. Nawet w wypadku przejścia do przeglądowej wersji ogłoszenia, nie będziemy w stanie dołączyć do aplikacji swojego CV czy też listu motywacyjnego, a przynajmniej będzie to mocno utrudnione. Nie mamy też dostępu do naszego konta/profilu. Wykonanie jest bardzo schludne, a nawigacja nie sprawia żadnego problemu. Wprawdzie brakuje zaawansowanych opcji (dostęp do konta, powiadomień i możliwości tworzenia reguł), mimo to aplikacja jest przydatna i znacznie ułatwia przeglądanie ofert. W wersji na Windows Phone pracuj.pl znajdziecie tutaj. Pracuj.pl to jeden z największych (a może i największy) tego typu portalem w naszym kraju. Tym lepiej, że dostrzegli też rynek Windows Phone, od dłuższego czasu można pobrać pracuj.pl w wersji dla systemów Android i iOS. Ocena: 4 Logo 