26.05.2012 Promocje są super. Zwłaszcza, kiedy zniżka dotyczy naprawdę fajnych rzeczy. Tak jest właśnie w tym przypadku, kiedy o 30% zostaje przeceniona gra Mass Effect: Infiltrator, czyli jeden z mobilnych hitów Electronic Arts. Serii Mass Effect raczej nie trzeba nikomu przedstawiać. O samym Infiltratorze można powiedzieć natomiast tyle, że jest to ekskluzywna dla mobilnych urządzeń edycja gry. Nie ma jej zatem na żadne inne platformy. Jest to oryginalna fabuła z uniwersum Mass Effect!  Jest to bardzo dopracowany projekt jednego z największych producentów gier, dlatego można spodziewać się sporej dawki rozrywki. Gra waży aż pół gigabajta i zdecydowanie jest dedykowana urządzeniom z górnej półki. Trójwymiarowa grafika i bogata oprawa audiowizualna powoduje wyciśnięcie ze smartfona siódmych potów. Gra dostępna jest do kupienia w Google Play w promocyjnej cenie 20 złotych. Jeśli lubicie zagrać w tytuł z prawdziwego zdarzenia, a nie jedynie w mini-gierki, myślę że warto dać temu tytułowi szansę. Tymbardziej, że jest w promocji. 