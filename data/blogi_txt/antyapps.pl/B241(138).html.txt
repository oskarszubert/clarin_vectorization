03.07.2012 Choć aplikacja była jedną z pierwszych, wydanych na Windows Phone, widniała w wielu materiałach promocyjnych (w tym tych wykorzystywanych w naszym kraju), to jej zasięg bardzo długo był ograniczony. Niestety posiadacze konta Live zarejestrowanego na Polskę, nie mieli dostępu do Amazon Kindle. Wreszcie uległo to zmianie Oficjalna aplikacja umożliwia nam dostęp do książek zakupionych w sklepie Amazonu. W przeciwieństwie do wersji na Androida, nie dodamy plików z książkami ręczni. Wynika to zapewne w dużej mierze ze specyfiki systemu Windows Phone. Oczywiście zawsze można dodać wsparcie dla importu książek z chmury np. Dropbox albo SkyDrive, ale Amazonowi jest to ewidentnie nie na rękę.  Nawigacja jest bardzo wygodna. Program błyskawicznie się uruchamia i wczytuje książki. Pod względem optymalizacji i szybkości działania trudno mieć zastrzeżenia. Podczas wyświetlania książki możemy edytować tło, wielkość czcionki jak i moc podświetlenia. Choć opcje te są łatwo osiągalne, to wydaje mi się iż aplikacja, w wersji na Androida ma je umieszczone w bardziej przystępny sposób. Subiektywnie Kindle na Windows Phon jest najbrzydszą aplikacją z trio iOS, Android, WP. Chodzi głównie o detale, ale to one tworzą całość. Jak przystało na aplikację do ebooków, możemy oczywiście dodawać zakładki, przeskakiwać do konkretnych miejsc książki, czy też polecać je innymi. Brakuje znanej z innych systemów możliwości wyszukiwania konkretnego słowa w tekście. Na plus edycji Windows Phone należy zaliczyć opcję przypinania konkretnej książki jako kafelka.  W momencie gdy czytamy konkretny tytuł, wyciągnięcie go na pulpit, znacznie ułatwia dostęp. Dobrze że aplikacja Amazon Kindle dotarła wreszcie do naszego Marketplace. Nie da się jednak ukryć, iż wersja na Windows Phone została stworzona trochę od niechcenia. Tak żeby było i działało. I działa. Ma wszelkie niezbędne funkcje, aby wygodnie czytać książki z naszej kolekcji. Aplikację możecie pobrać tutaj. Wspomnianą wcześniej wersję na Androida znajdziecie w Google Play, a na iOS w App Store. Ocena: 4- 