12.05.2013 Aplikacje mobilne Nike+ cieszą się sporą popularnością, ponieważ bez potrzeby dokupowania dodatkowych akcesoriów użytkownicy mogą śledzić swoje postępy w bieganiu na świetnie zbudowanej platformie zupełnie za darmo. Ostatnia aktualizacja wnosi kilka nowości, których nie sposób pominąć.  Muszę się Wam przyznać, że ostatnimi czasy odrobinę się zaniedbałem i nie biegam tak często jak chciałbym – przyczyny zdrowotne. Nie przeszkadza to jednak w ciągłym śledzeniu nowości, które będą na mnie czekać jak tylko powrócę na szlak. Ale przejdźmy do rzeczy.   Aktualna wersja aplikacji wnosi trzy nowości – Run Levels, czyli kolorowe oznaczenia pozwalajace nam błyskawicznie zorientować się na jakim poziomie się „biegowym” się znajdujemy, poprawiony (czyt. powiększony) przycisk pauzy, którego dotychczasowy rozmiar mógł rzeczywiście być niemałą przeszkodą oraz nowy przycisk blokujący ekran.   Nowy sposób odblokowywania i blokowania ekranu jest wręcz świetny – nie musimy całkowicie wygaszać ekranu i na bieżąco śledzić nasze postępy, a jednak będziemy zabezpieczeni przed przypadkowym wciśnięciem któregokolwiek z przycisków. Wystarczy bowiem wykonać delikatny ruch kciukiem w górę, by zablokować/odblokować ekran i gotowe. Przycisk pauzowania również jest bardzo przydatny, zaś „Run Level” jest opcją dostępną jedynie dla osób które pokonały co najmniej 50 kilometrów, więc do dzieła! 