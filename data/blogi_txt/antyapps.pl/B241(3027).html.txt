14.01.2014 Nie jest to pierwsza aplikacja która korzystając z wbudowanego w nasze urządzenia z Androidem by pobrać kolory z otaczającego nas świata. Picklor jest najświeższym tego typu programem który zadebiutował w Google Play kilka dni temu i tak naprawdę nie wyróżnia się niczym specjalnym. Ale przecież wszyscy lubimy mieć wybór, prawda? Działanie oraz sama obsługa programu nie są niczym skomplikowanym. Tuż po jego uruchomieniu automatycznie włącza się tylna kamera. Po środku ekranu znalazł się wskaźnik który wskazuje miejsce, z jakiego będzie pobrana barwa. Przy dolnej krawędzi zaś znalazła się ikona programu, która odpowiada za „złapanie” barwy, wystarczy kliknąć. Uchwycone kolory tworzą listę tuż przy lewej górnej krawędzi ekranu. Po wyborze koloru otwiera się okno z nazwą koloru, jego próbką oraz RGB. Znalazła się tam również opcja ustawienia koloru jako tapety. Jeżeli chcielibyśmy korzystać z niej częściej, warto zapisać ją pod podaną przez siebie nazwą — wówczas będzie zawsze dostępna w naszej podręcznej bibliotece.  Zakładka z ustawieniami nie zaskakuje bogactwem wyboru. Poza możliwością wyłączenia towarzyszących programowi wibracji oraz dźwięków, możemy jeszcze ustawić intensywność poszukiwań barw. I właściwie to już koniec :). Picklor podobnie jak konkurencja na tym polu nie jest specjalnie rozbudowanym programem. Ma jednak wszystko co może nam być potrzebne przy próbie uchwycenia barw z otaczającego nas świata, dlatego jest wyborem równie dobrym jak konkurencja. Aplikację można pobrać za darmo na platformie Google Play. 