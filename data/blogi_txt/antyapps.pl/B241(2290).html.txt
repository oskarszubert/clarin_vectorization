12.10.2012 Zajmujesz się analizą szeroko pojętych „mediów”? Lubisz być na bieżąco z informacjami z branży? Twoje zainteresowania wykraczają poza twój profil na Facebooku i lubisz wiedzieć co dzieje się w Internecie od kuchni? Oto aplikacja, która została stworzona specjalnie dla Ciebie – poznajcie Mediarun.pl.  Na co dzień, Mediarun.pl to popularny portal internetowy, który dostarcza nam informacji ze wszystkich sektorów rynku wymienionych w tytule tego artykułu. Przeczytamy tam o wszystkim tym co ważne z otaczającego nas świata mediów. Dowiemy się m.in. o tym, kto został ostatnio w branży zwolniony, kto ma najwyższe słupki oglądalności oraz gdzie szukać pracy. W dobie szalonego wręcz rozwoju smartphoneów, ktoś w Mediarun poszedł po rozum do głowy i powiedział – Zróbmy aplikację, która dostarczy naszym czytelnikom najważniejsze informacje, gdziekolwiek są. – i tak też zrobili. Mediarun.pl to świetnie zaprojektowana aplikacja dla iOS i Androida, która w łatwy i przejrzysty sposób umożliwia nam przeglądanie newsów dostępnych na łamach portalu. Na samym szczycie karty Home znajdziemy trzy najważniejsze informacje dnia. Dalej możemy zagłębić się w artykuły przypisane do konkretnych kategorii tj. Media, Reklama, Marketing, Internet i Kariera. Poza zakładką Home w aplikacji znajdziemy jeszcze trzy inne: Kategorie – gdzie wszystkie newsy zostały zgrabnie posegregowane do swoich folderów, Galerie – gdzie jak sama nazwa wskazuje, możemy nacieszyć oko fotografiami, oraz Schowek – który posłuży nam za skrytkę tekstów, które chcemy przeczytać później, także w trybie off-line.  Po kilku dniach korzystania z Mediarun.pl mogę śmiało powiedzieć, że ta aplikacja na stałe zamieszka już w moim folderze z aplikacjami informacyjnymi. Redmobile Sp z.o.o., czyli studio odpowiedzialne za przygotowanie programu odwaliło kawał dobrej roboty. Aplikacja nie zacina się, działa szybko, a przy tym nie razi oczu fatalnym designem. Przeglądając artykuły możemy sprawnie przesłać je znajomym poprzez e-mail, Twittera bądź Facebooka. Miejmy nadzieję, że niebawem i pozostałe serwisy informacyjne stworzą coś podobnego. Pragniesz być na bieżąco? Temat mediów nie jest ci obcy? Interesujesz się telewizją? Nie zastanawiaj się dłużej! Program Mediarun.pl jest bezpłatny. 