06.07.2012 Windows Phone to zdecydowanie nie jest system dla miłośników wszelakiego rodzaju customizacji systemów mobilnych. Choć posiada drobne możliwości zmian, to jednak w kwestii modyfikacji graficznych, daleko odstaje od swoich konkurentów. Ma to i swoje plusy, a wielu osobom dostępne opcje wystarczają. Jedną z nich jest zmiana tapety ekranu blokady. W końcu to na ekran blokady spoglądamy za każdym razem gdy wyciągniemy ekran z kieszeni, chcemy sprawdzić godzinę, powiadomienia czy też wpis w kalendarzu.  [+]Lock Screen jest zbiorem tapet, bardzo ładnych tapet. Wprawdzie brakuje trochę podziału na kategorię, listę najpopularniejszych, nowych itp., ale dzięki temu aplikacja zyskuje pewną lekkość i intuicyjność. Poza zwykłym przeglądaniem tapet (możemy ustawić tryb slajdów) [+]Lock Screen pozwala na szybki podgląd jak dany obrazek sprawdzi się jak tapeta oraz dodanie do niego kalendarza. Dzięki temu w górnej części naszej tapety pojawi się kalendarz na obecny miesiąc, a w dolnej części ramka obejmująca najbliższe wydarzenie (możemy ją wyłączyć). Samych wzorów mamy sporo, między innymi takie, które upodobnią nasz ekran do tego z iPhoona czy też Androida. . Tak przygotowaną tapetę możemy podejrzeć, a w razie zadowalającego wyniku, zapisać w pamięci telefonu. Kalendarz możemy dodawać również do obrazków już zapisanych w pamięci telefonu. I to właściwie wszystko. Dzięki temu aplikacja jest prosta i przyjemna w obsłudze. Wprawdzie różnych programów do przeglądania i dodawania tapet jest sporo, to jednak ten posiada w sobie coś wyjątkowego. Polecam przetestować samemu, chyba że jako tapety preferujecie zdjęcia bliskich osób. Ale nawet wtedy możecie je udoskonalić podglądem kalendarza. Apliakcja dostępna jest w 2 wersjach: darmowej oraz płatnej (3,49zł). Ocena: 5- 