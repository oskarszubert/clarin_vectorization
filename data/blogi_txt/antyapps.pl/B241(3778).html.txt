23.11.2012 Obecnie chyba nikt nie wyobraża sobie z smartfonu bez szybkiego dostępu do słowników, Wikipedii, translatorów. Niezależnie czy z poziomu aplikacji, czy www, są to bardzo popularne usługi. Jak jednak radzić sobie gdy jesteśmy zmuszeni często pracować offline? Wgrać cały potrzebny materiał do pamięci telefonu. Aplikacje jak i same bazy do nich były bardzo popularne jeszcze kilka lat temu. Mobilny internet był wtedy drogi (10zł za 10 mb) , Wi-Fi mało dostępne, a smartfony nie tak zaawansowane jak dziś. Jeżeli nie pamiętacie tych czasów, to warto do nich wrócić chociażby dla wspomnianych słowników offline. Opisze tutaj aplikację dla systemu Android ColorDict Dictionary, ale bez problemu znajdziecie jej odpowiedniki na inne systemy mobilne. Sama aplikacja jest tylko czytnikiem, bardzo prostym czytnikiem specjalnie przygotowanych plików. Do działania potrzebujemy jeszcze specjalnie przygotowanych baz, czyli np. słowników. Jest ich sporo w internecie, a dodatkowo są narzędzia aby samemu takie bazy przygotować. Chcecie mieć całą Wikipedię offline, wystarczy mieć kilka GB wolnych w telefonie i trochę wolnego czasu.  Ważne jest natomiast, aby taki słownik zawierał trzy pliki: idx, dict (to właśnie jego wyszukiwanie polecam w Googlach) oraz info. Bez tego ostatniego dodanie będzie niemożliwe. Tak przygotowane pliki zgrywam do folderu / dictdata. Mamy też możliwość ich importowania za pomocą podanego linku, ale wtedy należy całość spakować np. formatem .zip. Szkoda że aplikacja nie wspiera popularnych chmur, tak aby pliki można było w łatwy sposób kopiować np. z DropBoxa albo SkyDriva. Gdy już dodamy potrzebne nam słowniki, w specjalnie przygotowanym menu możemy określić ich kolejność, kolor, a w razie potrzeby dezaktywować słownik. Od teraz wpisując w program odpowiednią frazę otrzymamy wyniki dla poszczególnych słowników w określonej kolejności. Wszystko bez połączenia z internetem. Ważne! Zamieszczona w aplikacji Wikipedia działa ONLINE. Tak więc, jeżeli chcecie oszczędzić danych przy każdym wyszukaniu, dezaktywujcie ją.  Z opisy wynika, że aplikację można przypisać pod systemową lupę, co brzmi bardzo ciekawie, niestety sprzęty którymi dysponuje nie dysponują takim klawiszem. ColorDict wspiera też tablety, ma bardzo przemyślaną i dobrze przygotowaną wersję. Aplikację polecam każdemu, kto choć trochę korzysta ze słowników, encyklopedii i innych baz danych. Offline to nie tylko komfort dostępność zawsze gdy potrzeba, ale często też szybszy czas dostępu. Niech Was nie przerazi opis. Pobierzecie aplikację, poszukajcie słowników, a cała reszta to kilka minut zabawy. To wszystko za darmo. 