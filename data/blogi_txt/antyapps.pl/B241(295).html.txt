18.09.2012 App of the Week to co tygodniowa, trwająca już od dłuższego czasu akcja po patronatem samego Apple. W jej ramach użytkownicy wszystkich urządzeń z zainstalowanym system iOS mają możliwość zaopatrzenia się za darmo w aplikacje, które na co dzień są płatne. W tym tygodniu w ramach „Aplikacji Tygodnia” otrzymujemy sympatyczną platformówkę, w którą zagramy zarówno na smartfonie, jak i tablecie. Swego czasu Run Roo Run opisywał na łamach Antyapps.pl Beniamin, który pisał o grze w ten sposób: Czy warto? Bez dwóch zdań – TAK! Run Roo Run pokazuje, że siłą gier na iPhonie jest właśnie ich prostota, a nie niepotrzebne skomplikowanie i pokazywanie wirtualnych przycisków na ekranie. Nikt już nie chce się tak bawić i 5th Cell świetnie to czuje. Przy okazji wiedząc, jak dobrym projektem wciągnąć gracza. Dla mnie to jeden z najlepszych zakupów na App Store ostatnimi czasy, szybki, natychmiastowo dostarczający satysfakcji, a wciąż wcale nie taki prosty. Polecam! Cóż mogę dodać od siebie? W 100% zgadzam się z Beniaminem odnośnie „siły prostoty”, która w przypadku gier mobilnych sprawdza się znakomicie. Inne zdanie mam natomiast na temat poziomu trudności Run Roo Run. Moim zdaniem tytuł nie stanowi żadnego wyzwania dla zaprawionego w bojach gracza – prócz kilku ciężkich do pokonania etapów specjalnych, całość przechodzimy niejako z marszu.  RRR to typowa platformówka przeznaczona na urządzenia wyposażone w ekran dotykowy. Etapy (których liczba zamyka się w imponujących 400) są bardzo krótkie, większość z nich ukończymy w ciągu 3-4 sekund. Takiemu rozwiązaniu zawdzięczamy sporą dynamikę i dużą szybkość rozgrywki. Oprawa audiowizualna stoi na dobrym poziomie, a główny bohater – kangur budzi sympatię. Polecamy! 