19.01.2012 Galaxy to prosta gra, która dzięki cukierkowatej oprawie graficznej znajdzie szczególne uznanie wśród młodszych graczy. Zasady są proste – za pomocą palca musimy połączyć wszystkie zebrane na planszy gwiazdki tak, aby utworzyć kompletną figurę galaktyki. 200 poziomów, trzy tryby gry i to wszystko za darmo. Warto spróbować, prawda? Jak w to się gra? Jest to kolejny opisywany przeze mnie tytuł, którego zasady można zrozumieć w przeciągu kilku sekund. Jak już powiedziałem w zajawce, zadaniem gracza jest odpowiednie połączenie gwiazdek galaktyki tak, by stworzyć kompletną figurę. To wszystko. Naprawdę :)  W grze dostępnych jest 200 poziomów. O ile z poziomu na poziom gra staje się coraz trudniejsza, to i tak jest raczej zbyt łatwa dla dorosłego gracza. Uważam natomiast, że dzieciaki odnajdą się w takim tytule. Czekają na nie aż trzy tryby gry: Challange, Arcade oraz Time Attack. Pierwszy to typowe brnięcie do przodu poziom po poziomie, gdzie figury stają się coraz trudniejsze. Arcade umożliwia rozgrywkę na wybranym poziomie trudności, podczas gdy Time Attack polega na ułożeniu jak największej liczby figur w określonym czasie. Czy warto? Dzięki swojej prostocie gra idealnie nadaje się dla dzieci. Warto sprawić im frajdę, tymbardziej, że jest to gra dostępna za darmo. Jeśli nie macie dzieciaka w rodzinie, sugeruję zrezygnować z tego tytułu – jest znacznie więcej ciekawszych, które to natomiast nie nadają się dla dzieci :)  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 