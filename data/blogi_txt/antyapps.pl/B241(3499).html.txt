10.10.2012 Firma Red Bull, znana na całym świecie dzięki produkowanemu przez nią napojowi energetycznemu z logo czerwonego byka od początku swojej działalności sponsoruje sporty ekstremalne począwszy od wyścigów formuły 1, poprzez skoki narciarskie, aż po przeróżne sporty motorowe i rowerowe. Red Bull posiada również własny kanał telewizyjny, na którym zainteresowani mogą obejrzeć najbardziej ekstremalne zmagania sportowców z całego świata. W AppStore i Google Play znaleźć możemy oficjalną, darmową aplikację, która umożliwia oglądanie na tablecie lub smartfonie wszystkich programów nadawanych przez stację. Red Bull TV to program uniwersalny co oznacza, że bez problemu zainstalujemy go zarówno na urządzeniach z mniejszą, jak i większą przekątną ekranu. Interfejs aplikacji jest czytelny i łatwy w obsłudze – pasek w dole ekranu daje nam dostęp do najważniejszych zakładek wśród których znajdziemy: Home, Live Program, Shows oraz Videos.  Ekran ‚Home’ to nic innego jak najważniejsze trwające i nadchodzące wydarzenia transmitowane za pośrednictwem Red Bull TV. Znajdziemy więc tutaj podgląd aktualnie trwającej transmisji, zapowiedzi nadchodzących zwodów oraz najciekawsze fragmenty programów. Zakładka ‚Live Program’ prowadzi użytkownika do wyświetlanej na całym ekranie transmisji ‚na żywo’. W tym miejscu możemy także podzielić się ciekawym programem z użytkownikami Facebook’a lub Twittera. Ostatnie dwie zakładki: ‚Shows’ oraz ‚Videos’ zaprowadzą nas do bogatego katalogu Red Bull TV, czyli miejsca gdzie możemy obejrzeć materiały archiwalne podzielone według kategorii. Podczas korzystania z Red Bull TV na iPadzie drugiej generacji nie napotkałem na żadne problemy związane ze stabilnością aplikacji. Video działa płynnie, a jedyne zastrzeżenia możne mieć do nieco kulejącej jakości nadawanego programu (na łączu 6Mb/s). Red Bull TV znajdziecie zarówno w iTunes, jak i w Google Play. 