21.08.2012 Wirusy na Androida to temat bardzo ciężki do dyskusji. Bardzo często przy jego okazji popada się w skrajność i neguje cały system jako zły „bo są wirusy”, lub całkowicie wybiela „trzeba być idiota by zainstalować sobie wirusa, a na inne systemy też są”. Nie zmienia to jednak faktu, że różnej maści robaków powstaje coraz więcej, a wciąż rosnąca dominacja Androida problem tylko powiększy. Dlatego czasem warto przyjrzeć się programom antywirusowym.  Jednym z nich jest doskonale znany posiadaczom PC Avast. Doczekał się on właśnie bardzo sporej aktualizacji. Zmian w nowej wersji jest sporo i nie ograniczają się one jedynie do kosmetyki. Pełna lista możliwości wraz z nowościami prezentuje się tak:  NOWY moduł Pomiar ruchu: Mierzy przesył danych przychodzących/wychodzących. NOWY układ interfejsu użytkownika: Dostosowany do tabletów. NOWY dodatek typu Widget: Pozwala kontrolować aplikację z poziomu pulpitu systemu Android. Nowy Interfejs WWW: Zdalne sterowanie z obsługą funkcji zabezpieczających w razie kradzieży (blokada telefonu, śledzenie GPS, czyszczenie pamięci, itd.). NOWY moduł SiteCorrect: Automatycznie poprawia błędnie wpisane adresy URL. Antywirus: Skanuje zainstalowane aplikacje i zawartość karty pamięci na żądanie oraz przy pierwszym uruchomieniu nowej aplikacji. Doradca ds. prywatności: Skanuje i wyświetla prawa dostępu i zamierzone działania zainstalowanych aplikacji. Filtr SMS i połączeń: Odfiltrowuje wybrane przez użytkownika kontakty. Anti-Theft: Ukryty moduł, który daje użytkownikowi zdalną kontrolę za pośrednictwem SMS lub WWW (blokada, lokalizowanie, syrena, czyszczenie pamięci, itd.). Zarządzanie aplikacjami: Podaje listę aplikacji, ich rozmiar (MB), obciążenie CPU, wykorzystanie pamięci, itd. Osłona WWW: Skanuje każdy odwiedzany adres URL i ostrzega w razie zarażenia złośliwym oprogramowaniem. Optymalizacja pracy akumulatora: Moduł Anti- Theft zużywa energię akumulatora jedynie podczas wykonywania konkretnych zadań. Zapora ogniowa (działa tylko na telefonach z instalacją w trybie root): Służy jako strażnik monitorujący ruch sieciowy.   Choć nigdy wcześniej nie przejmowałem się poziomem zabezpieczeń swojego urządzenia z Androidem, to jednak nowy avast wydaję się wyjątkowo okazały, nawet jako narzędzie do kontroli systemu. Prawdopodobnie poddamy go dłuższym testom i recenzji. Jeżeli chcecie przetestować jego możliwości, znajdziecie go w Google Play pod tym linkiem. Podobnie jak w przypadku wersji PC, program jest darmowy. 