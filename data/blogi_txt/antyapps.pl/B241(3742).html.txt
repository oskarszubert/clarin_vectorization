03.02.2012 Angry Birds to jedna z ikon gier mobilnych. Motywy z gry znalazły ujście w świecie rzeczywistym w postaci maskotek, gadżetów czy też specjalnej serii stacji dokujących do iPhone’a. Nic dziwnego, że sprawdzona idea gry jest powielana przy dodaniu kilku elementów wyróżniających dany tytuł od oryginału. Snappy Dragons to takie Angry Birds, tyle że ze smokami ziejącymi ogniem. Jak w to się gra? Tam, gdzie w Angry Birds znajduje się proca z ptakami, tak tutaj mamy smoka. Przeciągając palcem od smoka w kierunku planszy możemy wypuścić kulę ogniową. Tą musimy zniszczyć złych magów, którzy zamknęli w klatce małe smoczątka. Jak zatem można się domyślić, Snappy Dragons jest odpowiednim tytułem również dla dzieci.  Podobnie jak w Angry Birds, tak samo tutaj gra jest podzielona na rozdziały, a te dalej na poziomy. Gra uatrakcyjniana jest na przykład przez specjalne niezniszczalne elementy planszy oraz możliwość zbierania bonusów dzięki uwalnianiu małych smoków. Motyw strzelania ogniem budzi skojarzenia z takimi komercyjnymi tytułami jak Burn the City. Problemy mogą pojawić się w przypadku wyjątkowo małych wyświetlaczy, gdyż może dojść do sytuacji, gdy linię celowniczą będziemy nieumyślnie przysłaniać sobie palcem.  Czy warto? Gra jest przyjemna, a wygląd całkiem niezły. W Android Markecie tytuł zdobywa dobre noty i wcale się temu nie dziwię. Snappy Dragons to naprawdę dobra gra zarówno dla dorosłych, jak i dzieci. Jeśli tylko nie macie dość gier typu Angry Birds, spróbujcie. Muszę jednak uprzedzić, że tytuł nie jest tak dobry jak oryginał. Darmowa wersja nie ma żadnych ograniczeń, jednak w przeciwieństwie do płatnej zawiera reklamy.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 