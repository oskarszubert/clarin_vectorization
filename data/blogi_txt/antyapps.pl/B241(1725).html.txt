13.11.2013 Gdy śledzę ostatnimi czasy dyskusje o stanie aplikacji na konkretne systemy mobilne, bardzo częstym argumentem jest obecność, bądź też brak aplikacji bankowych. Coraz więcej ludzi przywykło do sprawdzaniu stanu konta, wykonywania przelewów i zarządzania swoimi finansami z poziomu smartfona czy też tabletu. Jak na tym polu rysuje się Windows Phone? Okazuje się że coraz lepiej, a oficjalna aplikacja ING tylko dopełnia ten obraz. INGMobile wydaje się być wierną kopią aplikacji z Androida i iOS. Nie jestem zwolennikiem jednego interfejsu dla wszystkich systemów, trzeba jednak przyznać, że w obu sklepach program zbiera wysokie oceny. Średnia to 4-4,5. Dzięki trybowi demo każdy może zapoznać się bezinwazyjnie z jej możliwościami i dostępnymi opcjami. Choć jest tego sporo to całość prezentuje się bardzo intuicyjnie i czytelnie. Prędkość działania to zapewne zasługa zdefiniowanego testowego konta offline, jeżeli na normalnym koncie całość działa podobnie, to jestem pełen podziwu dla jej autorów. Po uruchomieniu aplikacji mamy dostęp do Strefy klienta (wymaga logowania), Poznaj ING oraz Kontaktu. Poznaj ING poza wspomnianym już trybem demo pozwala zapoznać się z ofertą banku, a także sprawdzić kursy walut. Kontakt poza standardowymi formami takimi jak telefon czy też mail pozwala dołączyć do profilu społecznościowego czy też zastrzec kartę. Bardzo ciekawym dodatkiem jest pasek stanu konta. Za jego pomocą bez konieczności logowania się  możemy sprawdzić przybliżony stan naszych środków.  Na chwilę obecną aplikacja ING wydaje się być najlepszą z dostępnych na Windows Phone. Choć sam nie posiadam tam konta, zazdroszczę posiadaczom tak dobrego programu. Detalem ale dla mnie istotnym jest wsparcie dla wysokich rozdzielczości. Wśród rodzimych programów to naprawdę rzadkość. Korzystając z okazji, na koniec krótka lista aplikacji bankowych już dostępnych na Windows Phone.  BANK PEKAO - nasz opisz INGMobile Bank Millennium - nasz opis Mobilny Bank Alior Mobile Sync Mobile - nasz opis Bank Avocado - nasz opis BZWBK24 mobile - nasz opis ESBANK24 Mobile GBS Bank iBRE Mobile PekaoFirma24 IKO KB token TokenGSM (Euro Bank S.A) PekaoToken Rok 2013 Windows Phone rozpoczynał z jedną aplikacją bankową. Teraz zbliżamy się do 2014, a w sklepie jest ich już 14, dodatkowo kilka aplikacji pomocniczych. Trzeba przyznać że to dobry wynik, zwłaszcza że na liście znalazły się najpopularniejsze banki. Niestety wciąż brakuje jednego mocnego gracza, a jest nim mBank. Poniżej odnośniki do aplikacji ING, nawet jeżeli nie posiadacie tam konta polecam pobrać i zapoznać się z trybem demo. 