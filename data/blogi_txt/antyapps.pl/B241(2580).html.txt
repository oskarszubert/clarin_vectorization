20.09.2013 Sklep z aplikacjami na Windows Phone pełen jest programów do nagrywania dźwięku oraz sporządzania notatek. Od bardzo prostych, po zaawansowane, wielofunkcyjne kombajny. Testowałem wiele z nich, jednak zawsze i tak powracam do wbudowanego w system OneNote. Niezależnie czy potrzebuję rozbudowanego narzędzia czy też prostej aplikacjo do szybkiego zapisywania tekstu i głosu. Wraz z aktualizacją Amber/GDR2 przywrócono w nim bardzo przydatną opcję, która posiadaczom Windows Phone 7 znana jest od dawna.  To właśnie dzięki niej, OneNote jest świetnym narzędziem, nawet jeżeli potrzebujemy tylko prostego mechanizmu dla zarejestrowania głosu lub sporządzenia notatki. Mowa o możliwości przypięcia do ekranu nowej notatki w formie kafelka. Jej każdorazowe uruchomienie tworzy nową notatkę, zapisywaną domyślnie w Szybkich Notatkach. W wersji na Windows Phone 7 mogliśmy ustalić dla nich dowolny notes i miejsce, niestety w tej jesteśmy ograniczeni do domyślnej konfiguracji. Notes oczywiście synchronizuje się z chmurą tak więc po chwili notatki dostępne są także przez www czy też desktopową aplikację OneNote.  Gdy już przypniemy skrót do pulpitu, będzie to chyba najszybciej startujący notes/dyktafon dostępny na Windows Phone. Testował wiele różnych aplikacji, ale żadna nie miała tak szybkiego czasu reakcji. Aby zarejestrować dźwięk musimy wybrać mikrofon u dołu ekranu. Nagranie zostanie doczepione do notatki. W jednej może być ich kilka, a całość bez problemy urozmaicimy jeszcze o zdjęcia czy też tekst. O ile do notatek nie mam żadnych zastrzeżeń, o tyle przy dyktafonie warto pamiętać o dwóch rzeczach. Po pierwsze system od Microsoftu nie pozwala na nagrywanie dźwięku gdy aplikacja działa w tle. Po drugie, tylko nieliczne programy potrafią rejestrować go przy zablokowanym ekranie. OneNote do nich nie należy. Na szczęście podtrzymuje podświetlanie ekranu gdy trwa nagrywanie, jednak na dłuższą metę jest to męczące. To właściwie jedyna wada. Jak pobrać aplikację? Nie trzeba. Każde urządzenie z Windows Phone ma ją wbudowaną w system. W przypadku Windows Phone 7 jest częścią pakietu Office, w Windows Phone 8 występuje jako samodzielna aplikacja. Niezależnie z jakich notatników i dyktafonów korzystanie, polecam do przetestowania. 