19.06.2013 Sam nie wiem kiedy półki w moim iOS-owym kiosku zaczęły uginać się pod ciężarem polskojęzycznych czasopism. Rynek prasy cyfrowej w naszym kraju rośnie w naprawdę przyzwoitym tempie i choć wciąż brakuje wielu ważnych graczy, to sytuacja zaczyna wyglądać naprawdę interesująco. Co ciekawe, w AppStore i Google Play coraz częściej możemy znaleźć magazyny, których próżno wypatrywać za szybą kiosku. Jednym z przykładów jest oryginalny miesięcznik Rexona Men Możesz:Więcej. Nieobecność Magazynu Rexony na półkach salonów prasowych jest całkiem zrozumiałe, zważywszy na fakt, że niemal 90% zawartości czasopisma stanowią… filmy. Periodyk ma za zadanie promować filozofię firmy wyrażoną zwrotem: Możesz: Więcej? Rexona Men daje Ci pewność i pomaga podejmować wyzwania w codziennym życiu. Czym jest filozofia MOŻESZ: WIĘCEJ? To przekonanie, że należy żyć pełnią życia, podążać za swoimi marzeniami i całkowicie poświęcać się temu, co kochasz. To sposób na życie – życie na maxa!* Wspomniane wyżej materiały wideo, których znajdziemy w pierwszym numerze miesięcznika dokładnie siedem, mają za zadanie inspirować i motywować do działania. Filmy nie są długie, trwają od jednej do kilku minut i wszystkie dostępne są w języku Polskim (napisy). Jakości materiałów nie mogę nic zarzucić – oglądanie ich na ekranie tabletu to czysta przyjemność.  Obok wspomnianych materiałów wideo w Rexona Men Możesz:Więcej znajdziemy jeden krótki tekst i kilkanaście fotografii. Nawigacja w obrębie magazynu jest bezproblemowa, treść czytelna, a ilość reklam stosunkowo niewielka (jedna:)). Czasopismo jest ciekawym rozwinięciem nowej kampanii Rexony – lokowanie produktu nie jest nachalne, a zawartość aplikacji/czasopisma interesująca. Miesięcznik Rexona Men Możesz:Więcej możecie ściągnąć również z Google Play. *Cytat pochodzi z opisu aplikacji w AppStore. 