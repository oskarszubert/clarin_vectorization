31.03.2012 Kolejna gra logiczna w klimacie futurystycznym. I znowu piszczę z zachwytu jak małe dziecko na widok wymarzonej zabawki. W sumie zgadza się, bo taki typ gier to mój wymarzony, choć małym dzieckiem już nie jestem. Photon brzmi fajnie, cool, jazzy, ale co poza tym? Ano szybka rozgrywka, dużo myślenia i feria barw. Wymagania sprzętowe? Kilo refleksu. Jak w to się gra? W grze dostępne są dwa tryby: Classic oraz Arcade. Ten pierwszy jest klasyczny, tak jak wskazuje nazwa. Proste zasady – spadające z góry kółka łączymy w kombinacje po trzy lub więcej. Im więcej ich będzie, tym więcej punktów. I wcale nie wprost proporcjonalnie, bo każde kolejne oczko łańcucha włącza coraz wyższy mnożnik.  W tym trybie nie mamy na nic wpływu. Wszystkie zasady dotyczące na przykład spajania oczek, które wymagają konkretnej odległości, są stałe. Gra trwa do zapełnienia całej planszy, gdy zasypiemy się kółeczkami, niczym klockami w Tetrisie. Tryb fajny. Można zagrać sobie jadąc w tramwaju. Pazury gra pokazuje jednak dopiero przy trybie Arcade. Tutaj mamy z góry określoną liczbę oczek, za które możemy kupować bonusy. Są to na przykład wydłużenie czasu o 10 sekund, bo tu czas jest ograniczony, możliwość spajania oczek od zaledwie dwóch, szybsze spadanie oczek z góry i inne. Możemy więc próbować, odnajdując, w czym mamy największy talent, a następnie zbierając kolejne kółka. Bonusy są dość drogie, a świadczy o tym fakt, że bez wprawy będziemy z każdej rundy wychodzić na minus, to jest liczba posiadanych oczek będzie coraz mniejsza. Gdy te się skończą, można je zakupić za prawdziwą gotówkę. Czy warto? Tryb Arcade jest znacznie bardziej wciągający niż klasyczny. Potrafi przyciągnąć na naprawdę długo i dać sporo frajdy. Jest jednak mały szkopuł. O ile gra jest dostępna w Google Play za darmo, o tyle tryb Arcade udostępniony jest w wersji demonstracyjnej ograniczonej do 10 rund. Później należy wykupić do niego dostęp. Ten kosztuje jednak jedynie dolara i uważam, że gra jest tego warta. Zachęcam do spróbowania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 