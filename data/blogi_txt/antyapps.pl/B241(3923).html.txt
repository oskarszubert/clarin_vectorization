16.01.2013 Benchmarki nie są zbyt popularnym narzędziem wśród użytkowników Windows Phone. Bardzo zbliżona specyfikacja techniczna pierwszych telefonów oraz ich mała różnorodność, sprawiły że większość osiągała podobne rezultaty. Z czasem jednak przybyło generacji, urządzeń i  potrzeby sprawdzenia „kto ma szybszego”. Jedną z pomocnym aplikacji może okazać się PhoneMark.  PhoneMark pozwoli nam przeprowadzić testy naszego telefonu, sprawdzić podstawowe dane o nim oraz porównać z innymi, dostępnymi na rynku słuchawkami z Windows Phone. Zaraz po starcie aplikacji widzimy okno z informacjami o sprzęcie który posiadamy. Producent, model, firmware i hardware, dostępna pamięć oraz wersja systemu. Dla wielu użytkowników są to informacje zbyteczne, a znacznie ciekawiej zaprezentuje się druga część aplikacji czyli benchmarki.  Mamy możliwość przetestowania 4 elementów naszego telefonu: cpu, memory, graphics, storage. Każdy z nich opatrzony jest krótki opisem. Testy możemy przeprowadzić oddzielnie dla każdego z tych elementów, bądź też całościowo dla wszystkich. Trwa to niecałą minutę, dlatego warto za pierwszym razem zrobić je wszystkie. Jednak same cyferki zbyt dużo nam nie mówią.  Tak gotowe wyniki możemy porównać na tle innych smartfonów z Windows Phone, które były badane za pomocą tej aplikacji. Kategorii  jest kilka. Poza wymienionymi powyżej, dochodzi ocena ogólna (najlepszy telefon), najpopularniejsza wersja systemu oraz najpopularniejsze urządzenie.  To wszystko oprawiono w ładny i czytelny interfejs. Dużym plusem są wspomniane wcześniej opisy, wyjaśniają skrótowo, ale dokładnie poszczególne czynności i testy. W wersji darmowej górę ekranu szpeci baner, nie jest jednak wybitnie uciążliwy. Jeżeli lubisz testy, cyferki, tabelki, chcesz wiedzieć o swoim telefonie więcej, pobierz PhoneMark. W prosty sposób przetestuje Twój smartfon i pokaże jak prezentuje się na tle innych. Poniżej podczepiona jest wersja darmowa. W Marketplace znajdziecie też edycję płatną, za niecałe … 35 zł. Windows Phone 7.5: działa, Windows Phone 8: działa, Lumia 610: działa 