30.11.2011 Dotychczas wszelkie aplikacje fotograficzne, które wpadały mi w ręce dotyczyły przede wszystkim obróbki zdjęć. Czy to w momencie robienia ich, czy też już w procesie „postprodukcyjnym”, gdzie można było choćby dodawać rozmaite efekty. Photoloupe nie pozwala nam na dodanie wąsów do twarzy, ani nie nałoży filtra jak z lat siedemdziesiątych. Ale za to umożliwi obejrzenie zdjęć w (prawie) takiej formie, jakiej zostały pierwotnie zrobione. Chociaż najnowsze iPhone’y mają aparaty o sporych rozdzielczość, to przecież na niewielkim ekranie smartfona nie jesteśmy go w stanie odpowiednie obejrzeć. A przynajmniej nie bez mozolnego maziania palcami. Twórcy tej aplikacji zauważyli ten problem i umożliwili nam oglądanie w dużym powiększeniu zdjęć przy wykorzystaniu akcelerometra i żyroskopów. Czyli nie dotykamy ekranu, a ruszamy słuchawką – fotka sama się przesuwa. Możliwe jest dostosowanie prędkości przesuwania, zatrzymanie się w konkretnym miejscu czy zmiana stopnia powiększenia. Nie jesteśmy też skazani wyłącznie na zdjęciu z aparatu w smartfonie – Photoloupe może zaimportować nam je np. z Dropboxa. Bardziej zapalonym fotografom może się taka opcja przydać. Starałem się znaleźć zastosowanie Photoloupe dla mnie, ale mimo najszczerszych chęci i póki co darmowej oferty – nie udało się. Może Wam pójdzie lepiej. A może po prostu nie lubię przyglądać się szczegółom zdjęć. Photoloupe można pobrać tutaj. 