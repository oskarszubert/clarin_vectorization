06.03.2012 Tak jak dość szybko udało mi się przekonać do czytania książek w elektronicznej formie (choć nic mi nie zastąpi tych fizycznych), tak zawsze mam problem z komiksami. A to zła skala, a to za małe dymki, a to innym razem zbyt wolno się przewijały. W dużej mierze problem leżał po stronie aplikacji. Tak, więc czytanie komiksów pod Windows Phone odpuściłem sobie, aż do momentu trafienia na ComiX.  Program ten w oparciu o usługę Skydrive pozwala nam na pobieranie i czytanie naszych komiksów. Aplikacja bez problemu rozpoznaje popularne formaty, pozwala przeglądać je w intuicyjny i wygodny dla czytelnika sposób. Niestety w trybie pionowym litery są zbyt małe i nie obejdzie się bez powiększania. Komfort podnosi dopiero tryb poziomy. Możemy czytać spokojnie zarówno na ekranach 3,7 jak i 4,7. Wiąże się to jednak z przewijaniem strony w dół. Tak, więc najważniejszą funkcję mamy zapewnioną, a działa ona bardzo sprawnie. Dodatkowo program bezproblemowo zapamiętuje w którym momencie przerwaliśmy czytalnie danego komiksu.  Kuleje cała reszta. Po pierwsze samo pobieranie komiksów. Choć logowanie nie powinno sprawiać problemów, to jego ciągłe powtarzania za każdym razem gdy ponownie uruchomimy aplikację i chcemy pobrać komiks jest irytujące. Dodatkowo wskaźnik pobierania działa jak szalony. Potrafi zatrzymać się, na 99% gdy nasz komiks już dawno spoczywa w pamięci telefonu. Będzie tak tkwił w tych 99% nawet gdy rozpoczniemy pobieranie nowego. Plus za to, że możemy ustawić kolejkę pobierania, nie musimy ściągać wszystkiego pojedynczo. Brakuje możliwości przypięcia poszczególnych komiksów, jako kafelków, a sam kafelek główny potrafi odstraszyć swoim wyglądem (choć sama aplikacja posiada przyjemne logo jak i szatę graficzną).  ComiX posiada wersję darmową, która ogranicza nas ilością 6 komiksów. Pozwala to na zapoznanie się z aplikacją i zdecydowanie czy to właśnie ona zostanie naszym głównym czytnikiem. Pobrać go możecie tutaj. Jeżeli lubisz komiksy polecam, pomimo wielu braków i błędów, jest to obecnie najlepszy czytnik tego typu mediów w Marketpace. Ocena: 3- 