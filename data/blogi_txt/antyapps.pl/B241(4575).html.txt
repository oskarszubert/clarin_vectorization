27.09.2012 Bramki sms wydają się być mrocznym reliktem dawnych czasów. Te długie wiadomości dzielone na wiele części i przeplatane stosem reklam, zostały wyparte przez coraz tańsze, a w niektórych ofertach nawet darmowe, sms.  Jak się jednak okazuje, popularność aplikacji do obsługi bramek jest ciągle spora. Powodów może być kilka. Jednym z nich jest sytuacja gdy realnie nie mamy nic na koncie, a jesteśmy w zasięgu sieci WiFi, posiadamy pakiet internetowy. Drugą może być obecność za granicami naszego kraju. Trzecią specjalne bramki, takie jak Orange mbox. Ta ostatnia pozwala nam wysyłać do 100 sms w miesiącu, a u odbiorcy widnieją jak wysłane z naszego numeru. Biorąc pod uwagę fakt, że ceny za wiadomość tekstową w Orange wciąż są wysokie, dzięki temu możemy zaoszczędzić prawie 20 zł miesięcznie. Inne powody nie przychodzą mi do głowy  Aplikacja obsługuje: sieci dostępne w sms.priv.pl, Orange, Orange MULTIBOX oraz T-Mobile. W dwóch ostatnich konieczne jest posiadanie konta. Interfejs jest bardzo minimalistyczny, ale praktyczny. Telefon możemy wpisać ręcznie, albo w prosty sposób dodać z książki adresowej. Pozostałe dane uzupełniamy w zależności od potrzeb bramki. Już wysłane sms możemy śledzić w archiwum, z jego poziomu mamy też możliwość szybkiego wysłania wiadomości do wybranego kontakt. Bramka SMS choć darmowa pozbawiona jest reklam. W innych programach tego typu, bardzo często zewsząd atakują nas migające banery, w tym przypadku autor prosi jedynie o dobrowolne dotacje. Aplikację możecie pobrać tutaj. Ocena: 4- 