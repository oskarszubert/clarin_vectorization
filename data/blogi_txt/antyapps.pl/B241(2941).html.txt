26.04.2012 Często bywa tak, że jestem w jakimś fajnym miejscu w którym mogę się już więcej nie pojawić. Widoki zapierają dech w piersiach, a ja nie mam przy sobie aparatu. Jednak zawsze mam przy sobie telefon, więc nic nie stoi na przeszkodzie, żeby zrobić fajne zdjęcie. Jakie zdjęcia widoków są najfaniejsze? Panoramy. Pano – bo o nim dziś będę mówił – to aplikacja do panoram jedna z wielu. Zaprzyjaźniłem się z nią dzięki wersji na iOS, a potem przy promocjach w Google Play – kupiłem na Androida za $0,1. Od tego czasu używam ją zdecydowanie często. Częściej niż wbudowanej w Androidzie opcji panoram. Bo Pano jest wygodniejsze i fajniejsze.  Z panoramami jest taki problem, że musi być dobry algorytm, który je połączy. Inaczej wychodzi dramat. W Pano jest to rozwiązane całkiem ok – niestety nie do końca. Jak za płatną aplikację za parę euro/dolarów/złotych nie zawsze wychodzi to dobrze. W przypadku małych powierzchni jak np. zdjęcie wyżej – czyli moje biurko – czasami potrafi źle połączyć obrazki i wychodzi to co widać. Jeśli jednak zrobimy zdjęcie np. czegoś większego i bardziej otwartego – takich problemów już nie ma. Co takiego jeszcze oferuje nam Pano? Możemy skleić aż do szesnastu zdjęć, które potem zostaną sklejone w panoramę. Do tego posiada bardzo ładny interfejs, który sprawia, że użytkowanie Pano to czysta przyjemność. W poprzednich wersjach aplikacja jeszcze się sypała, ale teraz jest już bardzo stabilna. Czy warto? Moim zdaniem… To zależy. Jeśli macie już coś, co robi panoramy i robi je według was dobrze – to nie warto. Jeśli szukacie czegoś nowego albo szukacie dopiero jakiejś aplikacji do panoram – to będzie dobry wybór. Pano można zainstalować na telefonach z Androidem, iOS i WP7, gdzie wszędzie kosztuje około 10zł, tylko na iOS około 7zł. Pośpieszcie się, bo Pano jest teraz na promocji! 