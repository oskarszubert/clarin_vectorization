18.02.2013 Ze Sparkle spotkałem się po raz pierwszy na PC, szukając ciekawych klonów Zumy. Moją uwagę przykuła głównie podejściem do oprawy fabularnej, która nigdy nie jest istotnym elementem tytułów z tego gatunku. Była dodatkiem, ale za to bardzo dobrze wprowadzonym w rozgrywkę, znacznie umilającym zabawę i dopingującym do dalszej gry. Tym większa jest moja radość z faktu, że gra trafiła także na telefony z Windows Phone. Potęguje ją fakt, że oryginalna Zuma nie trafiła jeszcze na Windows Phone, a dostępne klony nie porywają jakością ani grywalnością. Jak już wspomniałem Sparkles poza znanym mechanizmem rozgrywki stawia na jej klimat. Zadanie mamy proste, uratować świat, ale dzięki kilku zabiegom fabularnym, gra się o wiele przyjemniej niż w przypadku tytułów gdzie jedyną motywacją jest coraz lepszy wynik.  Gra oferuje 3 tryby rozgrywki oraz kilkanaście plansz, rozmieszczonych na mapie naszej przygody. Czasem otrzymujemy możliwość wyboru jednej ze ścieżek, ale zazwyczaj trasa jest prosta a nasze zadanie polega jedynie na zaliczeniu kolejnego punktu. Wraz z postępami zdobywamy amulety, które w znaczny sposób potrafią ułatwić rozgrywkę. Sparkle pełen jest znajdziek, bonusów oraz różnej maści wzmocnień. Jest to widoczne zwłaszcza podczas samej rozgrywki. Na planszy co chwilę pojawia się jakieś ulepszenia, a amulety dodatkowo potęgują ich działanie. Choć pierwsze plansze mogą wydawać się łatwe, poziom trudności systematycznie wzrasta, stając się wyzwaniem nawet dla fanów gatunku.  Na pochwałę zasługują statystyki dostępne pod zakładką Achievements. Znajdziemy tam bardzo szczegółowe informacje odnośnie naszej gry. Czas, punkty, podejścia, najdłuższe kombinacje, zdobyte bonusy i wiele, wiele więcej. Drobny dodatek, ale jego obecność cieszy. Oprawa graficzna nie zachwyca. Ma swój klimat, zwłaszcza potęgowany muzyką, ale brakuje jej wyrazistość. Miejscami jest mocno nijaka. Pomimo tego autorzy zadbali o drobne detale. Polecam w menu głównym dotknąć motyli i przeciągnąć palcem po ekranie.  Gra nie jest tania. 10,49 zł to dla wielu spory wydatek, jednak jeżeli jesteście fanami gier pokroju Zumy zdecydowanie warto zakupić ten tytuł. Aby się o tym przekonać polecam bardzo rozbudowane demo. Gra jest dostępna także w wersji na Androida i iOS. Na oby tych systemach średnia ocen to około 4-4,5. Windows Phone 7.5: nie działa, Windows Phone 8: działa, Lumia 610: nie działa 