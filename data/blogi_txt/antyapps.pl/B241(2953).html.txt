08.06.2012 Czasami mam wrażenie, że już nic mnie nie zaskoczy w Google Play. Potem znajduję takie perełki jak „Paper Racing” i w sumie… Nie mam zielonego pojęcia jak sensownie i racjonalnie ugryź ten temat. Dlaczego? Bo pomysł, który mieli developerzy faktycznie da się sprzedać, ale jest do tego stopnia dziwny, że trudno mi się jednoznacznie wypowiedzieć na temat „Paper Racing”. Na czym polega ta gra? Nie będę obijał w bawełnę – musimy w jak najkrótszym czasie rozwinąć rolkę papieru toaletowego. Tyle. Nie wiem jak to się stało, że ta gra jest jedną z najpopularniejszych w Google Play. Do tego ma dość wysokie noty, bo ocena ciągle oscyluje w okolicy 4,4. Natomiast ilość pobrań wynosi prawie pięć milionów. Sporo, jak na taką grę, prawda? Dodatkowo komentarze zachęcają „super, najlepiej grać z przyjaciółmi” czy „wow, fajne i wciągające”. No nie rozumiem, a najgorsze w tym wszystkim jest to, że wśród moich znajomych mam osoby, które zachwycają się rozwijaniem rolki papieru toaletowego na czas. Ja niestety podziękuję. Paper Racing w Google Play można znaleźć zupełnie za darmo i spróbujcie czy wam przypadnie do gustu. Ja nie poczułem magii, ale wiele osób tak. Skoro nic nie kosztuje, to nic nie stracicie przez instalację, więc zapraszam serdecznie. 