27.12.2012 Sędzia Dredd był bardzo popularny w latach mojej młodości. Głównie za sprawą filmu z Sylvestrem Stallone. Jeżeli ktoś nie pamięta tych czasów, możliwe że słyszał o nim przy okazji niedawnej premiery Dredd 3D. Postać śledczego, sędziego i kata w jednym jest ciekawym motywem także dla gier. Od kilku dni mogą się o tym przekonać także posiadacze Windows Phone 8. Gra jest typową strzelanką z widokiem z lotu ptaka. Prawa strona ekranu odpowiada za sterowanie naszym bohaterem, lewa za strzelanie. Jak wskazuje nam tytuł, naszym zadaniem będzie eksterminacja hord zombies. Pole działania to 30 plansz podzielonych na 3 różne akty. To jednak nie wszystko, gra dysponuje dodatkowym trybem zabawy (arena) oraz czymś w rodzaju zadań, które możemy wykonywać  w odpowiednich przedziałach czasowych (działa sztuczka ze zmianą czasu w zegarze systemowym).  Tak więc zabawy starcza na długo, zwłaszcza jeżeli ktoś chce przejść wszystkie plansze z najwyższa możliwą oceną 3 gwiazdek + odznaka sędziego. Arsenał nie jest zbyt imponujący. Do wyboru mamy 4 bronie z czego na początku tylko 2.  Każdej z nich możemy ulepszy pięciokrotnie jeden z 4 współczynników. Niestety ulepszenia bywają drogie i tak oto dochodzimy do drugiego ważnego elementu gry- mikropłatności.  Dredd vs. Zombies jest grą darmową, pozbawioną reklam, a pomimo mikropłatności bardzo długo grywalną bez wydawania dodatkowych zł.  Na szczęście w grze dostępna jest tylko jedna waluta, co znacznie ułatwia jej gromadzenie. Pieniądze poza ulepszeniami możemy wydać na natychmiastowe odblokowanie wszystkich plansz jak i wybierane przed każdą misją wyposażenie. Za każdym razem możemy zabrać ze sobą 3 rzeczy. Wybór nie jest spory (8 przedmiotów), ale każdy gadget potrafi znacznie ułatwić rozgrywkę. Kończąc wątek mikropłatności, niestety nie wiem dlaczego, ale próby dokupienia dodatkowej waluty, za każdym razem kończyły się błędem.  Oprawa audiowizualna prezentuje dobry poziom. Na innych systemach nazwałbym bym ją standardową dla tego gatunku, na Windows Phone jest jedną z lepiej wyglądających gier. :) Wprawdzie nie jest zbyt różnorodna, ale w szale walki nie odczuwamy tego zbyt mocno.  W grze irytują mnie tylko 2 rzeczy. Pierwsza to brak rankingów. Mamy osiągnięcia do zdobycia, ale jednak rywalizacja na punkty z żywym przeciwnikiem to trochę co innego. Drugim elementem jest brak możliwości synchronizacji stanów gry na serwerze. Jeżeli zdecydujemy się na mikropłatność (i zadziała), to wraz z usunięciem gry tracimy też zakupione dobra, osiągnięcia, a cały czas poświęcony na zabawę idzie na marne. Dredd vs. Zombies to kolejny dobry tytuł który trafia na Windows Phone 8 z pominięciem Xbox Live. To dobry znak dla wszystkich graczy. Coraz więcej developerów decyduje się na wydawanie swoich gier, w tym opartych na najpopularniejszym obecnie mobilnym modelu f2p. Niestety, to też kolejna zła wiadomości dla posiadaczy poprzedniej edycji mobilnego systemu. Gra jest od dawna dostępna także na iOS oraz Androida. Windows Phone 7.5: nie, Windows Phone 8: działa, Lumia 610: nie 