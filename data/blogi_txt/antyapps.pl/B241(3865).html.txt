13.07.2012 „The truth is out tere”. Kosmos jest ogromny, a ludzkość dopiero zaczyna szperać na własnemu podwórku. Lecz tam, w dali, zachodzą zjawiska, które rzadko zaprzątają głowę statystycznego Kowalskiego, rzadko też lądują na pierwszych stronach gazet czy w głównym wydaniu Wiadomości. Jeżeli jesteście żądni wiedzy o kosmosie i z zapartym tchem czytacie wiadomości o czarnych dziurach, supernovach i odległych galaktykach, to mam coś dla Was. SpaceLink to prosta w działaniu aplikacja, naszpikowana wiedzą o kosmosie. Jest to nic innego, tylko czytnik newsów z kanałów tematycznie związanych z tym zagadnieniem. A więc za pomocą tej aplikacji możemy śledzić wieści napływające z NASA, New Scientist, Space Daily  czy zdjęcia z Hubble’a. Do dyspozycji mamy 14 wyspecjalizowanych źródeł pęczniejących od informacji dotyczących różnych kosmicznych zjawisk. Nic tylko, brać i czytać. Aplikacja, jak wspomniałem, jest czytnikiem RSS. Domyślnie mamy 4 kanały, ale poprzez zakładkę „więcej” możemy wybrać jeszcze inne. SpaceLink wyświetla nam listę artykułów z leadem i miniaturą zdjęcia. Po wejściu w wybrany albo wyświetla się cały artykuł, albo musimy przejść do strony, z której pochodzi. Każdy artykuł możemy komentować, lajkować i dzielić się nim przez social media.  Choć SpaceLink to skarbnica wiedzy, jako produkt jest niedopracowana. Wspomniane wyżej wyświetlanie treści to tylko wierzchołek góry lodowej, choć już samo to, że niektóre kanały przeglądamy w aplikacji, a po inne musimy przechodzić na wybraną stronę, jest irytujące. Ale nawet te treści, które możemy zobaczyć bezpośrednio w aplikacji są po prostu źle skonwertowane. Zdjęcia, tekst i filmy się rozjeżdżają i już w sumie lepiej jest przejść na właściwą stronę www. Oprócz tego aplikacja nie grzeszy stabilności, nie można również swobodnie personalizować streamu, a jej design woła o pomstę do nieba (choć to akurat kwestia gustu). Podsumowując. SpaceLink może być wartościowym źródłem wiedzy, szczególnie dla fanów tematyki. Jednak wykonanie tej aplikacji jest naprawdę średnie, a już na pewno nie warte 0,79 euro. Szczęśliwie obecnie jest na promocji i można ją pobrać za darmo. I jakoś przeżyć jej działanie skupiając się na zawartości. Ocena: 4- 