16.05.2012 Otwartość Androida to w wielu dyskusjach główna wada systemu, a z drugiej strony jego największa zaleta. Dlaczego? Mając możliwość ingerencji w system, zmiany każdego elementu i zainstalowania każdego programu możemy nieźle namieszać i sprawić, że będziemy mieć ładnie wyglądający przycisk do papieru. Z drugiej strony to oznacza, że możemy spersonalizować telefon dokładnie tak jak nam się zamarzy i zainstalować każdą aplikację. Między innymi z SlideME. Czym jest SlideME? To alternatywny do Google Play sklep z aplikacjami. Jest on mniej restrykcyjny przez co wielu developerów np. którzy zostali odrzuceniu z Google Play (o co stosunkowo trudno, ale taka sytuacja może zaistnieć), czy tacy, którzy nie mogą w swoim kraju sprzedawać aplikacji, dystrybuuje swoje programy przez ich platformę. Znajdziemy w nim ponad 15 tysięcy aplikacji – płatnych i darmowych, których możemy nie znaleźć w googlowym sklepie. Pozwala on na kupowanie aplikacji przy płatności PayPalem, Amazon Payment i zwykłym, bezpośrednim przelewem. Idea przyświecająca SlideME jest prosta – jeden market nie da rady z ogarnięciem całego świata i z zadowoleniem wszystkich, dlatego powstał ten market. Jeśli jesteście nim zainteresowani – to zdecydowanie polecam z zapoznaniem się ze stroną SlideME. Warto, bo aplikacji tam jest sporo i może znajdziecie coś, czego w Google Play nie ma, a wam pasuje. 