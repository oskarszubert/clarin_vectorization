17.10.2011 Instapaper to jedna z popularniejszych, a na pewno głośniejszych w sieci aplikacji na iOSa służących przede wszystkim do zapisywania tekstów ze stron internetowych, aby później w czytelnym środowisku je przeczytać już także bez dostępu do sieci. Program nie jest najtańszy, gdyż kosztuje prawie 4 euro, ale jednocześnie autorzy stale nad nim pracują i usprawniają swoje dziecko. Teraz ukazała się wersja 4.0 wnosząca cały szereg zmian.  Najnowsza aktualizacja niemal w każdym aspekcie coś zmieniła, począwszy od całkowicie przebudowanego layoutu wersji na iPada przypominającego teraz gazetę. W wersji na iPhone’a artykuły wciąż stanowią listę, ale poprawiono nawigację w menu. Z istotnych rzeczy warto wspomnieć też o połączeniu aplikacji z Wikipedią. Teraz już nie tylko możliwe będzie przeszukiwanie wbudowanego słownika, ale również sprawdzenie hasła w encyklopedii sieciowej – oczywiście po połączeniu z siecią. Nocne marki zauważą też tryb przeznaczony do czytania po ciemku, gdzie odpowiednio dostosujemy jasność, a także zamienimy litery czarne-na-białym na białe-na-czarnym. Pełna lista zmian (znaacznie dłuższa) dostępna jest na stronie dewelopera – zainteresowanym polecam zapoznać się z tym tekstem. Instapaper można zakupić tutaj. 