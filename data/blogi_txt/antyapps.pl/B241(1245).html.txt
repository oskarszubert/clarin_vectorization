03.12.2012 Na łamach AntyApps parokrotnie przybliżaliśmy tytuły, w których naszym zadaniem było łączenie liter w słowa. Im bardziej wyszukany wyraz tym więcej punktów. Niestety takie gry, ze słownikiem w języku polskim to rzadkość. FallingAngels nie tylko go posiada, ale też dodaje ciekawy mechanizm rozgrywki. Podobne tytuły zazwyczaj oparte są na zasadach wykreślanki. Mamy tablicę z losowymi literami, a przesuwając palcem po nich, tworzymy wyrazy. FallingAngels podszedł to tego tematu inaczej, o wiele bardziej dynamicznie. Nasze litery spadają z… nieba. Mówiąc bardziej technicznie, z góry ekranu na dół. Po lewej stronie dysponujemy polem na 12 liter. Jest to kluczowe miejsce. Na nim umieszczamy wyłapane litery i łączymy je w słowa. Ważne, przeniesione tam litery możemy usunąć tylko poprzez połączenie je w słowa.  Jedyne co możemy zrobić z literami na pasku, to zamieniać ich kolejność.  Mechanizm ten, wraz z upływem czasu (na partię docelowo mamy 1,5 minuty) czyni rozgrywkę bardzo dynamiczną.  Połączone litery nie znikają od razu, wyraz podkreśla się na żółto, a obok pojawia się ilość punktów jakie za niego otrzymamy. Aby usunąć litery, wystarczy na niego kliknąć. Możliwe jednak, że w międzyczasie spadnie dodatkowa litera, która znacznie go zmodyfikuje, dzięki czemu otrzymamy więcej punktów. Dzięki temu możemy dodać sobie kilka bądź kilkanaście sekund do upływającego czasu, co sprawia, że zabawa potrafi trwać i trwać. Jest też tryb dla dwóch graczy, gdzie pole na litery znajduje się po prawej i po lewej stronie ekranu. Spadające litery są wspólne, kto pierwszy ten… lepszy. Od strony audiowizualnej FallingAngels zachwyca swoją prostotą. Tła, szablony liter i kolory, połączone ze spokojną muzyką tworzą bardzo relaksującą oprawę.  W grze możemy wybrać jeden z 4 dostępnych języków, w tym język polski. Oczywiście jeżeli zechcemy poćwiczyć w innym, nic nie stoi na przeszkodzie by go zmienić. FallingAngels to pozycja godna polecenie każdemu fanowi słownych gier i potyczek. Prezentuje coś nowego, w lekko skostniałym gatunku, kusi oprawą, a do tego jest niedroga. Za wersję na Androida zapłacimy 3,15 zł, edycja na iOS to wydatek 0,89€. Poniżej umieszczamy dwa kody dla posiadaczy iPadów i iPhonów, wieczorem kolejne na naszych stronach społecznościowych (Facebook/Google+). Kody: H73PLK6M46MH WNWN4RYALY7T 