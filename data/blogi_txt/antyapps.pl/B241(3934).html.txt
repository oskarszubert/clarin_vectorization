22.05.2013 W zeszłym roku Miejskie Przedsiębiorstwo Komunikacyjne w Łodzi wprowadziło elektroniczne bilety, które nazywają po prostu Migawką. Paragony z terminem ważności raczej szybko gdzieś zdarzy nam się posiać, a jeśli ktoś mimo wszystko nie chce zakładać konta pozwalającego kontrolować terminy ważności i inne elementy związane z biletem, to… jest na to apka!  Urzekająca w swojej prostocie i właściwie skupiająca się tylko na jednym — dostarczeniu wieści, do kiedy ważna jest nasza migawka. By to sprawdzić, wystarczy wklepać jej numer (lub, jeśli nasze urządzenie posiada NFC, zbliżyć kartę), kliknąć na przycisk „sprawdź” i gotowe! W ramce wyświetlane są informacje związane z typem biletu oraz jego datą ważności (od / do). Ale to jeszcze nie wszystko, autor tej prostej aplikacji pomyślał o takich jak ja, i tuż po odczytaniu terminu w którym nasza karta staje się bezużyteczna, możemy sprawnie dodać do naszego kalendarza. Wystarczą, dosłownie, dwa kliknięcia!  Aplikacja w 100% lokalna — raczej nie zrobi wielkiego wrażenia na kimś, kto nie korzysta z usług MPK. Bo nawet dodatek w postaci aktualnych utrudnień w kursowaniu tramwajów czy autobusów raczej nie obędzie mieszkańców Trójmiasta… Ale jeżeli korzystacie z Migawki i, podobnie jak ja, nie notujecie wcześniej do kiedy jest ważna, warto skorzystać z tego programu. Dostępny jest w Google Play w dwóch wersjach — darmowej oraz płatnej (niespełna 3 pln). Nie różnią się one funkcjonalnością, jak sam autor pisze — wybierając drugą opcję doceniamy tylko jego poświęcony czas i dostarczamy drobnych na piwo ;-). 