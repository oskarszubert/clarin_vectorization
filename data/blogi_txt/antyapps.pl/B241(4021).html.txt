29.07.2012 Choć wielu twierdzi, że Twitter nie radzi sobie w naszym kraju zbyt dobrze, to z punku użytkownika widać, iż z dnia na dzień jest lepiej. Coraz więcej ludzi przekonuje się do tej prostej formy komunikacji. I nie jest to tylko trend lokalny. W połączeniu z otwartym api, skłania to deweloperów do tworzenia aplikacji budujących właśnie na tym serwisie. Jedną z nich jest Moped.  Czym jest Moped? Bardzo szczegółowo serwis opisał Grzesiek na łamach Antyweba. W skrócie można powiedzieć, że to taki Twitter z możliwością tworzenia grup. Aby się zalogować musimy podać dane naszego konta z Twittera, a następnie zebrać grupę znajomych. I to jest chyba najsłabsza część Mopeda. Zbyt mała ilość użytkowników i brak zastosowań w przypadku braku znajomych. W Twitterze możemy dodać osoby do śledzonych i po prostu korzystać z serwisu jako specyficznego klienta RSS. W przypadku Moped takie zastosowanie się nie sprawdzić, serwis wymaga obecności naszych znajomych, to do wymiany informacji z nimi został stworzony. Niestety Moped nie importuje naszych kontaktów, tak więc listę musimy tworzyć od nowa.  Aplikacja jest bardzo uboga. Nie zawsze jest to minus, ale w tym wypadku, od oficjalnego klienta oczekuje się więcej. Mobilny Moped pozwala jedynie na przeglądanie treści, zaproszenie znajomych oraz dodawanie prostych wiadmości. Prostych dlatego, że bez możliwość załączania plików jak ma to miejsce w wersji www. Sam program działa stabilnie i szybko. Szata graficzna jest bardzo minimalistyczna i skromna, tak samo jak w wersji www. Poszczególne ekrany zmieniamy przesuwając palcem na boki, po prawej u góry mamy możliwość tworzenia nowej wiadomości, po lewej skromne opcje. Niestety, sporym minusem jest brak głównej opcji Moped-a czyli tworzenia grup i wysyłania wiadomości do grup. Nie wiem dlaczego, ale aplikacja niezaimportowała moich ustawień z www i przy wpisywaniu adresata nie widzi wcześniej utworzonych grup. Szkoda. Oczywiście jeżeli pamiętamy jej nazwę, to całość możemy wpisać z pamięci, a wiadomość dojdzie do jej członków. Moped to przydatne narzędzie oparte na ciekawych pomysłach. Z miejsca jestem w stanie wymyślić sporo zastosowań dla tak pomyślanego serwisu. Tylko co z tego, skoro jest on kompletnie nieprzydatny bez zebrania grupy znajomych? Uboga aplikacja mobilna na pewno w tym nie pomoże. Moped możecie pobrać i przetestować stąd. Ocena: 3+ 