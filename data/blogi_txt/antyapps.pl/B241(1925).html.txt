04.07.2013 Markę Frugo pamiętam jeszcze z dzieciństwa. „Fancy” brand, słodkie napoje, zabawne reklamy — zakładam, że nie jestem jedynym, który tak kojarzy tę kultową markę. Nie da się również zapomnieć ich klikającego kapsla — nie wiem czy był pierwszym, ale to z pewnością ten napój, gdzie dzięki skutecznej reklamie pierwszy raz zwróciłem na ten bajer uwagę. W ramach promowania marki po powrocie, zaproponowano nam również możliwość klikania… na ekranie. Zupełnie nie rozumiem tylko po co? Cała aplikacja składa się z obrazka kapsla na 3/4 ekranu oraz zestawu butelek będącymi odnośnikami do oficjalnej strony poświęconej napojom. Dotykając zaś środkowej części kapsla „wciskamy” go, uzyskując w bonusie charakterystyczny dla tej czynności dźwięk. Serio, nie dało się wymyślić nic lepszego? Wątpię, choćby McDonald’s udowodnił swoją Kanapką Drwala, że promocyjne gry mogą naprawdę trzymać poziom. Nie mam zielonego pojęcia czy to oficjalne wydawnictwo pod patronatem Frugo (na oficjalnej stronie odnośników się nie doszukałem), ale jeśli tak, to naprawdę marnie. Mam jednak nadzieję, że jako marka nie mają z tą prostą i bezużyteczną produkcją nic wspólnego. Jeśli mielibyście ochotę poklikać wirtualnym kapslem, to możecie ją za darmo pobrać w Google Play. 