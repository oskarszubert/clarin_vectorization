23.04.2012 W ostatniej aktualizacji w samym Facebooku na Androida nie zmieniło się wiele – aplikacja działa niby to szybciej, niby to lepiej – nadal nie śmiga. Natomiast, pojawiły się dodatkowe dwie nowe ikony. Po co? Jakie? O tym już we wpisie.  Przy aktualizacji Facebooka do wersji 1.9.0 pojawiły się dwie nowe ikony. Pierwszą jest aparat, a drugą messenger. O ile w przypadku aparatu nie trzeba mówić wiele – bo jest to skrót do aparatu po to, aby wygodniej i szybciej umieszczać zdjęcia na Facebooku, o tyle z messengerem jest pewien problem. Facebook próbował zintegrować messengera z samą główną aplikacją po to, aby nie trzeba było mieć dwóch osobnych aplikacji. Efekt jest zgoła odmienny, bo teraz bez dwóch aplikacji się nie da. Po prostu messenger z głównej aplikacji to zwykłe wiadomości, a działający jak SMS, mail i wszystko inne – Facebook Messenger działa osobno. Wyszło więc na to, że mamy dwa messengery, z czego tylko jeden możemy usunąć – i to ten najbardziej funkcjonalny. Miejmy nadzieję, że już niedługo Facebook zaktualizuje znów aplikację tak, aby działała jak należy. Sam Facebook Messenger natomiast mógłby zostać wtedy wyrzucony z Google Play po to, aby było czytelniej i łatwiej. 