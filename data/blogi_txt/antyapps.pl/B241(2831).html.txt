19.09.2012 Z matematyką na bakier mieliśmy już od początku. Co prawda i tam znalazło się kilka zagadnień które mnie zainteresowały, ale w perspektywie kilkunastu lat nauki i konieczności rozwiązywania zadań które wówczas nie miały dla mnie najmniejszego sensu, nie było to za duże pocieszenie. Najgorsze było to, że używanie tych ogromnych, bajeranckich kalkulatorów z milionem funkcji w szkole było zakazane. W przypadku ogromnych konstrukcji zaś dość kłopotliwym było wklepanie tego na raz. Teraz jest łatwie, przynajmniej z MyScript Calculator! Na ekranie naszego urządzenia wystarczy zapisać działanie, a reszta należy już do aplikacji. Zamieni ona nasze mazy w starannie zapisane zadanie, a po znaku równości poda jego wynik. A kiedy się pomylimy — cóż, to nie szkolny zeszyt, korektor tam nie zadziała. Ale wystarczy zamazać lub skreślić błędną część, a zniknie. Takie proste! Aplikacja wspiera, oprócz cyfr ma się rozumieć, znaki takie jak: +, -, ×, /, ?, xy, (, ), ?, =. Dla większości z pewnością wystarczy. http://www.youtube.com/watch?v=w-KdyFWbw5c MyScirpt Calculator jest darmowym programem, który znajdziecie w Google Play. Twórcy nie wykluczają jednak, że w przyszłości możemy spodziewać się płatnej, bardziej rozbudowanej wersji pro, która z pewnością wniosłaby obsługę kolejnych symboli i działań. Żałuję, że nie trafiłem na tę perełkę wcześniej, z pewnością zamieściłbym ją w zestawieniu szkolnych aplikacji na Androida, pasuje jak ulał! 