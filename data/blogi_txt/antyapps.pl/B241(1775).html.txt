12.06.2012 W obliczu zbliżających się wielkimi krokami wakacji, postanowiłem przeglądnąć dostępne w AppStore aplikacje, które pozwoliły by mi się dzielić moimi wrażeniami z podróży ze znajomymi. Co prawda jest Facebook, ale jeżeli chodzi o zwiedzanie, to chętnie pokażę większej grupie osób to co warto na świecie zobaczyć niż tylko ograniczonej grupie przyjaciół. Poszukiwania zakończyłem sukcesem, przedstawiam wam Travelog. Travelog to świetnie zaprojektowana aplikacja, dzięki której podzielimy się z całym światem zdjęciami i wrażeniami z miejsc na całym świecie. Gdziekolwiek jesteście, wystarczy uruchomić aplikację, namierzyć swoje położenie, napisać kilka słów o miejscu, w którym się znajdujesz, a następnie wykonać bądź dodać z biblioteki trzy zdjęcia, które najlepiej oddają to, dlaczego warto to miejsce odwiedzić. Napisanym postem, możemy się podzielić z innymi użytkownikami Travelog, znajomymi z Facebooka oraz Twittera. Travelog to jednak nie tylko strumień publikowanych przez nas zdjęć, a także odkrywanie miast, w których byli inni użytkownicy. Dzięki karcie Discover możecie przeglądnąć listę dostępnych lokacji uporządkowaną od tej, w której opublikowano najwięcej zdjęć, do tych z najmniejszą ilością „check-in’ów”. Wśród tych, najchętniej tagowanych miast, jest już także pierwsza, polska miejscówka – Kraków. Póki co, nie jest wielką sztuką dostać się do tzw. „topki” jest to zatem spora szansa na promocję naszego kraju i jego pięknych miast. To co w Travelog bardzo mi się spodobało, to poza świetnym designem i intuicyjną obsługą, nasz profil, który można przeglądać nie tylko przy pomocy aplikacji, ale także z wykorzystaniem tradycyjnej przeglądarki internetowej. Każdy użytkownik Travelog otrzymuje swoje miejsce w internecie, gdzie wszyscy mogą przeglądać jego zdjęcia. Co ważne, także strony profilowe wyróżniają się nie nagannym wyglądem. By móc korzystać z aplikacji, będziecie potrzebować konta na Facebooku lub Twitterze. Aplikacja jest bezpłatna, a korzystanie z niej to prawdziwa przyjemność. Gorąco zachęcam do zabawy podczas nadchodzących miesięcy. Travelog pobierzecie z AppStore. 