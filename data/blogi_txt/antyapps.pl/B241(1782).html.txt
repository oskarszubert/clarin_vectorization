20.12.2012 Ipla jest z Windows Phone prawie od samego początku. To jedna z nielicznych aplikacji, która jest systematycznie rozwijana przez jej twórców, poprawiana i wzbogacana o nowe opcje. Wprawdzie wciąż jeszcze odbiega możliwościami od swoich odpowiedników na inne platformy, ale z każdą poprawką traci do nich coraz mniej. Pierwszą wspomnianą zmianą jest możliwość oglądania stacji TV. Niestety ich ilość została ograniczona do dwóch: Polsat News i TV Biznes. Szkoda, że  nie wprowadzono darmowego, czasowego okresu próbnego. Aby je oglądać potrzebujemy posiadać pakiet iplaEXRA (około 10zł za miesiąc). Sama transmisja przebiega bezproblemowo, nie mamy bezpośredniego wpływu na jakość sygnału, a jest on automatycznie dopasowywane pod kątem naszego połączenia sieciowego. Dlatego niech Was nie przestraszą początkowe piksele z początku transmisji, potem obraz jest znacznie lepszy.  Kolejną zmianą, choć nie wiem czy związaną z najnowszą aktualizacją, jest dostęp do oferty programowej TVP. Jeszcze niedawno brakowało jej w wersji na Windows Phone. Jest to o tyle ważne, że jak do tej pory posiadacze tego systemu nie doczekali się oficjalnej aplikacji od TVP. Teraz na waszych smartfonach możecie oglądać nie tylko Klan, ale też rodzinkę.pl czy też archiwalnego, ale zawsze świetnego Pitbulla.  Widać też różnice w wydajności aplikacji. Przyśpieszono zarówno jej start jak i wczytywanie materiałów. Niestety, podczas testów ipla dwukrotnie się zresetowała. Mam nadzieję, że nie aktualizacja nie popsuła zbytnio stabilności działania.  Cała reszta pozostaje bez zmian. Jeszcze przed tą aktualizacją ipla była świetną aplikacją, sumiennie rozwijaną. Teraz jest jeszcze lepsza. Ps: czasem pojawiają się pytania dlaczego w Marketplace/Sklepie są dwie aplikacje ipla, jedna z logiem Plusa. Jest ona przeznaczona dla klientów tej sieci, którzy dzięki niej mogą oglądać materiały nie martwiąc się o koszt transmisji danych. Windows Phone 7.5: działa, Windows Phone 8: działa, Lumia 610: działa 