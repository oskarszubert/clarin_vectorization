12.08.2013 Użytkownicy aplikacji dzielą się zazwyczaj na dwie grupy, takich którzy wolą mieć jak najwięcej narzędzie w jednej aplikacji, oraz takich dla których oddzielny program do każdego zadania to gwarancja lepszej jakości. Każde z tych podejść ma swoje mocne i słabe strony. Za drugim z nich przemawia na pewno jeden fakt. Aplikacje dedykowane konkretnym zadaniom potrafią być ładniejsze i bardziej praktyczne, gdyż od początku powstają w ściśle określonym celu. Tak też jest z Counters. Zadanie Counters jest bardzo proste. Ma nam pomóc w odliczaniu dni do konkretnego wydarzenia. Aplikacja na start wita nas nietypowo, bo krótki przewodnikiem po nawigacji. Warto się z nim zapoznać, gdyż to na gestach oparto prawie całe działanie programu. Przyciski sprowadzono do absolutnego minimum, czyli rozsuwanej od dołu listy menu. Gdy już przebrniemy przez poradnik, ujrzymy standardową kartę przypomnienia. Jedyne co musimy ustalić to ilość dni oraz nazwę zadania. Możemy też zmienić kolor tła (a później też kafelka). Wszystkie dodane wydarzania możemy śledzić w widoku listy. Gdy już przygotujemy całość, możemy przypiąć je do ekranu głównego jako kafelek. Wspierane są wszystkie 3 wielkości. I choć na każdej widnieje to samo (ilość dni i nazwa), ciężko odmówić im dobrego wykonania. Oczywiście najbardziej praktyczny będzie mały kafelek, ale nawet największy nie szpeci ekranu głównego.  Interfejs, jak już wspomniałem w dużej mierze oparto na gestach. Wymaga dosłownie chwili zapoznania. Wszystkie pozostałe elementy autor wpisał w wytyczne metro. Dzięki temu, aplikacja choć prosta, wygląda bardzo ładnie. Cieszy troska o takie detale jak możliwość przejścia z kafelka konkretnego wydarzanie do całej aplikacji. Wielu o tym zapomina. Aplikacja do prawidłowego działania wymaga zgody na działanie w tle. Podczas testów bez problemu odświeżał kafelki i odliczał dni. Counters dostępny jest za darmo, a autor zadbał aby ładnej szaty nie szpeciły reklamy. Niestety skorzystać z niej mogą jedynie posiadacze Windows Phone 8. Jeżeli Poza zwykłymi systemowymi powiadomieiami, chcesz mieć zwykły podgląd na ilość dni jaka pozostała do danego wydarzenia, prawdopodobnie nie znajdziesz lepszej i ładniej aplikacji od Counters. Polecam. 