11.05.2012 Dzisiaj każdy może być reżyserem/dokumentalistą. Taka reklama powinna widnieć na wszystkich smartphonach. Zrobienie filmu w nienajgorszej jakości to obecnie kwestia dwóch kliknięć dotykowego ekranu. A użytkownicy, tak, jak robić zdjęcia, lubią również kręcić krótkie filmiki i nie mówię tu tylko o filmowych miniaturach z imprezy. Kamery w telefonach wykorzystywane są chociażby w dziennikarstwie obywatelskim. Skoro jest popyt to musi być podaż i w AppStore znajdziemy wiele aplikacji, które podrasują naszą kamerę oraz pozwolą się podzielić naszymi dziełami z innymi. Tę recenzję postanowiłem poświęcić jednej z takich aplikacji i co ważne: polskiej produkcji. Video+ to z pozoru prosta aplikacja do kręcenia filmów za pomocą telefonu. Nic szczególnego.  Ale tylko z pozoru, bo przy odrobinie wyobraźni można nakręcić z pomocą tej aplikacji naprawdę świetne rzeczy. Sama aplikacja pozwala nam nieco podrasować natywne funkcje kamery. Możemy zarządzać poziomem kolorów, określać jasność, nasycenie, kontrast. Możemy również włączyć lampę. Nie są to szczególnie zaawansowane narzędzia, ale aplikacja ta nie ma aspiracji do bycia potężnym narzędziem. Jej celem jest pozwolenia nam na kręcenie ciekawych/zabawnych filmów. Dlatego też nie mogło zabraknąć w tej aplikacji specjalnych filtrów. Co ważne, filtry nakładane są w czasie rzeczywistym, więc kręcimy od razu w danym efekcie. Tutaj twórcy  aplikacji naprawdę się postarali. Oprócz klasyków, typu sepia, czarno-białe, lata dwudzieste, i tym podobne, znajdziemy całą gamę naprawdę rewelacyjnych filtrów. Jest  filtr imitujący popart, komiks, bilboard, są filtry zniekształcające obraz, jak chociażby rybie oko, kalejdoskop, etc. Oprócz tego znajdziemy filtry, które służą do kręcenia w kolorze selektywnym. Generalnie dostajemy ponad 25 różnego typu filtrów, które są naprawdę interesujące i odbiegające od sztampy. Dodatkowo niemal każdy filtr da się w pewien sposób personalizować, czy to grając poziomem kolorów czy kontrastem.   I zasadniczo to wszystko: jest to nieskomplikowana aplikacja, która pozwala na nakręcenie filmów z naprawdę ciekawymi efektami. W prostocie siła. Same nagrania od razu zapisują się nam w naszej galerii na telefonie lub w wewnętrznej galerii aplikacji. Jeżeli lubicie minimalizm, to Video+ może Wam przypaść do gustu. Niestety same filtry to nieco za mało, aby aplikacja mogła konkurować z najlepszymi w pierwszej lidze. Nie zrozumcie mnie źle, wcale nie wymagam, aby każda aplikacja od razu była społecznościówką. Niemniej jednak uważam za duży brak nieobecność opcji dzielenia się filmami poprzez social media. Z mojego punktu widzenia nie ma to większego znaczenia, ale wydaje się, że obecnie cała idea polega na tym, aby umożliwiać użytkownikom szybkie upowszechnianie ich prac i to jeszcze z poziomu aplikacji. Brak jakiekolwiek integracji z social media oraz zero opcji do zarządzania zbiorami to spore braki. Polskich aplikacji w AppStore jest co nie miara. Wiele z nich jest naprawdę świetnych, wiele jest takich, że nie powinny się tam nigdy znaleźć. Video+ należy do dobrych polskich produktów. Niestety, choć bezwzględnie należy docenić ilość efektów samej aplikacji, to ciężko będzie jej się odróżnić od całej masy aplikacji tego typu. Mam nadzieję, że Video+ będzie się dalej rozwijać. Mi osobiście aplikacja się podoba i zostanie na moim telefonie. Ocena: 4 Ale najlepiej, jeżeli przekonacie się sami, bo mamy dla Was 2 kody dostępu. Jak zwykle, kto pierwszy, ten lepszy: EHTM6XEF3NA7 MRM93L9H9HFF 