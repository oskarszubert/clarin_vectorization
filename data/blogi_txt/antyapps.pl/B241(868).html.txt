01.12.2011 Nie wiem czy przywiązujecie do tego tak wielką wagę, jak ja, ale zawsze w czwartek oglądam sobie najnowsze wychodzące produkcje i z reguły wybieram jedną-dwie z nich, ta najbardziej obiecujące. W tym tygodniu tak się nie da, ten czwartek jest jednym z lepszych w tym roku, bo na iOSa zawitały w jednym dniu przynajmniej 3 świetnie zapowiadające się tytuły, a to nie wspominając jeszcze o kilku innych grach. Jest z czego wybierać i jestem przekonany, że każdy znajdzie coś dla siebie.  The Bard’s Tale Link do aplikacji Cena: 4,99 Euro  Jakub już Wam reklamował produkt inXile, więc nie ma sensu się powtarzać. Oddam mu zatem w tej kwestii głos: Pisząc o wielkim hicie z 2004 roku możecie myśleć o którejś z głośnych marek, która w tym roku zaszczyciła rynek swoją obecnością… Ale wyszedł jeszcze tytuł znacznie mniej nagłośniony, ale niezwykle udany – mowa o Bard’s Tale z PC, PS2 i pierwszego Xboxa. Lubicie RPGi? Albo lepiej – nie lubicie RPGów? Być może dlatego, że męczą Was klisze w nich zawarte. Tytuł InXile je wszystkie doskonale wyśmiewa. Bard’s Tale to przygodowy RPG w konwencji komediowej, podchodzący z ogromną dozą dystansu do własnego gatunku. Call of Duty: Black Ops Zombies Link do aplikacji Cena: 5,49 Euro  Call of Duty: Black Ops Zombies to kontynuacja wydanego swego czasu specyficznego trybu znanego z Call of Duty, w którym naszymi wrogami stali się naziści zombie. Teraz mamy nawiązanie do Black Ops, czyli hitu konsolowego ubiegłej jesieni. Kombinacja trybu kooperacji dla 4 graczy, ulepszone sterowanie oraz po prostu dobra zabawa z wybijania Zombie to wystarczający powód, żeby się skusić. To jeden z najlepszych gier typu survival na iOSie. Infinity Blade II Link do aplikacji Cena: 5,49 Euro  Tutaj chyba nie ma co się rozpisywać – kontynuacja najlepszej dużej gry na iOSie. Podobno wszystkiego jest więcej, wszystko jest lepsze, a historia bardziej rozbudowana i ciekawsza. Nasza recenzja w najbliższym czasie, ale to chyba jasne, że gra jest warta każdej wydanej złotówki. Nie ma porównywalnego doświadczenia, jeśli chodzi o wielkość. Bycie rycerzem i walka z kolejnymi przeciwnikami tutaj naprawdę emocjonuje, a przepiękna oprawa audiowizualna dopełnia całości. Zen Pinball Link do aplikacji Cena: Darmowa (kolejne stoły płatne)  Zen Pinball to jeden z najlepszych pinballi, jakie ostatnio się ukazały na rynku. Deweloper naprawdę czuję, o co w tego typu grach chodzi i ciągle uzupełnia swoją produkcję o nowe stoły. Rywalizacja jest zacięta, a zabawa przednia. Sam grałem na konsoli stacjonarnej, ale jak dla mnie nie powinno być problemów z przeniesieniem gry na mniejsze sprzęty. Jedna taka partyjka od czasu do czasu to świetna sprawa. Fani klasycznego odbijania piłeczki powinni chociaż sprawdzić darmową wersję. Road Trippin’ Link do aplikacji Cena: Darmowa  Electronic Arts to jeden z największych producentów gier na świecie, więc nic dziwnego, że ciągle próbuje odkryć złotą metodę na zdobywanie pieniędzy w tym podobno przyszłościowym modelu freemium. The Sims FreePlay oraz Theme Park pojawią się w wersji darmowej w przyszłym miesiącu, ale dzisiaj dostajemy przedsmak tego, co nasz czeka pod postacią wycieczki objazdowej w Road Trippin’. W tym tytule podróżujemy po Stanach Zjednoczonych, gramy w minigry oraz ulepszamy nasz pojazd. Oczywiście miejsc, w których możemy wydać nasze pieniądze na pewno nie brakuje. To oczywiście nie wszystkie gry, a wybrane przeze mnie najciekawsze produkcje. Mimo wszystko, jest w czym wybierać. 