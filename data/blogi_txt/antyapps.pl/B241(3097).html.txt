28.02.2012 Platformówki to jeden z najłatwiejszych gatunków gier. Wystarczy iść przed siebie, sprzedać czasem cios jakiemuś przeciwnikowi czy zebrać kilka monet lub innych akcesoriów. Właśnie z powodu prostoty platformówki zdobyły popularność. My za dzieciaka graliśmy w Mario, teraz jest znacznie większy wybór. Jedna z możliwości to Asterix   Obelix, w której obecni są tytułowi bohaterzy. A które dziecko ich nie lubi? Jak w to się gra? Jest to typowa platformówka. Musimy pokonać określony level w danym okresie czasu. Po drodze napotykamy Rzymian, którym trzeba siłowo wytłumaczyć, żeby dali nam spokój :) Grać możemy zarówno Asteriksem jak i Obeliksem. Po drodze wskakujemy na liczne pagórki, próbując zdobyć wiszące w powietrzu monety. Grafika nie powala, jest zachowana w stylu gier oldschoolowych, co nadaje jej odrobinę własnego stylu, chociaż i tak wolałbym nowocześniejszą grafikę wysokiej rozdzielczości :) Oprawa dźwiękowa również jest prosta, ale myślę, że dla dzieciaków nie ma to aż takiego znaczenia. Tak w rzeczywistości gra ma być po prostu przeniesieniem oldschoolowej platformówki na Androida – dlatego wygląda jak wygląda, a w grze znajduje się nawet mechanizm hasła do oblokowywania poziomów. Na osobny akapit zasługuje natomiast system sterowania. Nie mamy tutaj sterowania położeniem telefonu czy strzałkami na ekranie. W lewym dolnym rogu znajduje się przycisk, który przesuwany w odpowiednią stronę powoduje ruch, niczym gałka analogowa z PlayStation. Nie spotkałem się w żadnej platformówce na Androida z czymś takim i przyznam, że wymaga to przyzwyczajenia. Czy warto? Gra jest prosta, co dla dzieci jest zaletą. Dodatkowo pojawiają się w niej ich ulubieni bohaterowie. Myślę, że warto dać dzieciakom pograć w taki tytuł, doceniając przy okazji fakt, że gra powstała na zajęciach na amerykańskiej uczelni. Z tego powodu jest darmowa i bez reklam.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 