24.12.2012 (RED) czyli ogólnoświatowa kampania promująca walkę o pokolenie wolne od HIV to niezwykle popularna inicjatywa którą swoim logo wspierają między innymi Apple, Dr. Dre ze swoimi słuchawkami beats czy też Coca-Cola. Zaledwie 10 dni temu w AppStore pojawiła się specjalna, darmowa gra przygotowana przez Coca-Colę dla fundacji. Jeżeli ktokolwiek spodziewał się byle jakiej układanki z mnóstwem reklam – jest w błędzie. (THRED) to naprawdę dobrze przygotowana produkcja wzbogacona o  świetną ścieżkę dźwiękową.  Czy gra może zmienić życie? Coca-Cola wierzy, że tak. Wydając (THRED) światowy koncern nie tylko chce wesprzeć kampanię, ale także zwrócić uwagę na kluczowe fakty dotyczące HIV, bo z roku na rok jest co raz lepiej.  Najbardziej optymistyczne prognozy mówią, że już za trzy lata jest szansa na pokolenie zupełnie wolne od AIDS. (THRED) to nie najprostsza gra zręcznościowa. Wcielając się w rolę kulki płynącej w nie kończącym się tunelu, musimy zbierać białe elementy, jednocześnie wystrzegając się niczym ognia tych o czerwonym zabarwieniu. Choć w opisie gry możemy przeczytać, że wspomniany tunel to nic innego jak abstrakcyjny wytwór wyobraźni twórców, mi wręcz do złudzenia przypomina nasze żyły, a elementy dryfujące wewnątrz to po prostu białe i czerwone krwinki. Szalony pościg umili nam fantastyczny soundtrack przygotowany przez Dj’a POET oraz TOKiMONSTA, a także samego Dj’a Tiesto we współpracy ze Swanky Tunes – gra w słuchawkach rekomendowana. Grając w (THRED) możemy się także pokusić o wsparcie czerwonej kampanii. 100% dochodu uzyskanego z zakupu dodatkowych elementów we wbudowanym w grę sklepie zostanie przekazane na fundację (RED). Gorąco zachęcamy do gry i zakupów :). 