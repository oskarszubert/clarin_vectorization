05.12.2012 Twórcy urządzeń mobilnych przy każdym modelu przechwalają się ile to tym razem udało się wrzucić rdzeni do przedstawianego modelu, jakiej rozdzielczości jest ekran, że już o jego układzie graficznym nawet nie będę wspominał. Chwilę później recenzenci do znudzenia powtarzają wyuczone frazesy o akumulatorach i pytają, czy przy tym wszystko smartfon wytrzyma chociaż jeden dzień pracy. Mnie natomiast zawsze bardziej interesowało jak mogę używać sprzętu świadomie, by nie zeżarło mi całego zapasu prądu w godzinę, szczególnie, że zawsze jestem podłączony do sieci (WiFi, 3G — zależy gdzie i kiedy :) i po prostu z niego korzystam, a przy okazji by wszystko śmigało sprawnie. Android Booster to jedno z narzędzi, które z pewnością nam w tym pomoże. Po pierwsze optymalizacja — to główna z zakładek. Program automatycznie wybiera działające w tle aplikacje które nie są nam niezbędne i za pomocą jednego zielonego przycisku możemy je szybko zabić. Jeżeli automatyczne rozwiązanie Was nie satysfakcjonuje bo nie do końca mu ufacie, w tej samej zakładce znaleźć możecie przycisk „running apps”, po kliknięciu w który wyświetla się lista odpalonych aplikacji wraz z pamięcią jaką używają. Tam ręcznie możemy je zaznaczyć i zamknąć. Po drugie uważajmy na baterię, świadomie. „Plany energetyczne” dla smartfona to żadna nowość, wiele opisywanych przez nas wcześniej aplikacji oferowała tę funkcję. Możemy samodzielnie tworzyć profile w których określamy parametry takie jak jasność ekranu, automatyczne blokowanie ekranu czy różne funkcje transferu danych które będą wówczas aktywowane. Kiedy już zdefiniujemy najczęściej przez nas używane opcje, wystarczy jedno kliknięcie i gotowe! Po trzecie cała reszta. W zakładce „more tools” czekają na nas narzędzia do zarządzania plikami zgromadzonymi na karcie, zainstalowanymi aplikacjami oraz dostępem do sieci. Dodatkowo zachęcani jesteśmy jeszcze do pobierania jeszcze inne aplikacji dewelopera NQ Mobile — skanera antywirusowego oraz pozwalającej na odrobinę prywatności w naszym urządzeniu. Mało? Zajrzymy zatem do opcji, gdzie czeka na nas możliwość szerszego dostosowania Android Boostera do naszych potrzeb. Możemy tam zdefiniować ignorowane programy, które nie będą automatycznie zamykane. Oprócz tego automatyczną optymalizację przy blokowaniu ekranu, miesięczny limit transferu oraz powiadomienia — ikony na pasku statusu czy dźwięk po naładowaniu telefonu. Podobnych aplikacji jest sporo, różnią się od siebie głównie designem, ewentualnie jakimiś drobiazgami pokroju powiadomień. Tym razem dostaliśmy dopracowany, przyjemny dla oka i czytelny program, który powinien pomóc Waszemu smartfonowi dotrwać w ładzie do wieczora… albo przynajmniej najbliższego źródła prądu. 