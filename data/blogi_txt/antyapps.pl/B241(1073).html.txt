21.12.2013 Lista klasyków przeniesionych na ekrany mobilne z pecetów i konsol regularnie się wydłuża i choć nie zawsze są to porty w pełni udane, gdzie najczęściej narzekamy na utrudnione sterowanie, to jednak z przyjemnością do nich powracamy. A co powiecie na to, by gra w tytuł sprzed kilku lat dawała tyle samo (jak nie więcej) frajdy? To dopiero byłby powrót do przeszłości. Seria gier Driver zaliczyła kilka wzlotów jak i wiele upadków. Pierwotna idea, przynajmniej w moim odczuciu, zginęła gdzieś na drodze rywalizacji z konkurencyjnymi tytułami. Nie chcę czynić wywodu na temat tego, dlaczego tak się stało, gdyż zdecydowanie ciekawszym zajęciem będzie powrót do korzeni i zanużenie się w historii z pierwszej części. Pudełko z grą w wersji na PC nadal znajduje się na mojej półce, choć od jej zakupu minęło już kilka lat. Na całe szczęście Driver zawitał także do App Store. Doszło tego co prawda już jakiś czas temu – nie zmienia to jednak faktu, że ten mobilny Driver nie ustępuje pierwotnej wersji prawie w niczym.  Osobom, którym tytuł Driver niewiele mówi należy się krótkie wyjaśnienie. W grze wcielamy się w działającego pod przykrywką policjanta inflirtującego siatkę kryminalną. Ze względu na “nasze” spore umiejętności w prowadzeniu pojazdem, stajemy się osobą odpowiedzialną za dostarczanie “koleżków” po fachu do konkretnych miejsc, pościgi za autami i ciągła ucieczka przed… policją. Co ważne, nigdy nie opuszczamy auta, więc można w pełni skupić się na doskonaleniu się za kierownicą.   Do wyboru mamy nie tylko ścieżkę fabularną, ale również tryb wolnej jazdy oraz treningi. Jeździć będziemy po ulicach Miami, San Francisco, Nowego Jorku oraz Los Angeles. Dwa ostatnie miasta musimy jednak odblokować realizująć kolejne misje. Zakręty pokonywać możemy za dnia lub w nocy. Jak sympatyk Drivera miałem spore obawy co do tego jak rozwiązane zostanie sterowanie, które nie jest zbyt skomplikowane, to jednak na komputerze czy konsoli wymagało obsługi kilku klawiszy więcej niż tylko strzałek. Mowa tu o przyciskach odpowiedzialnych za hamulec ręczny oraz ruszanie z piskem opon. Pokonywanie zakrętów wychodzi najlepiej właśnie “na ręcznym”, dlatego autorzy portu do serca wzięli sobie potrzeby graczy i zaprezentowali świetne rozwiązanie. Oprócz standardowych przycisków kierunkowych oraz gazu i hamulca, na ekranie znalazło się jeszcze kilka, dość nietypowych. Odpowiadają on za jednoczesny skręt i przyspieszenie lub hamowanie. W akcji sprawdza się to doskonale – przy pełnej prędkości możemy wpaść w zakręt i tylko jednym przyciskiem skręcići zarzucić tyłem. W grze, w której takie sytuacje zdarzają sie co kilka chwil, obecność takie sposobu sterowania jest nieoceniona. Oprócz tzw. d-pada możemy sterować za pomocą akcelerometru lub analoga. Rekomendowałbym jednak pierwszy z opisanuch sposobów.   W chwili premiery gra ta była w mojej ocenie jedną z najlepszych w jaką grałem na telefonie. Dziś, ze względu na brak zainteresowania dewelopera swoim produktem, a co za tym idzie jakichkolwiek aktualizacji, mobilny Driver cierpi na dwie poważne wady. Po pierwsze, gra nie jest dostosowana do ekranów Retina, większego ekranu w iPhonie 5/5S i nowym iPodzie touch oraz iPada. Po drugie, gra ma często problemy z uruchomieniem na urządzeniach z iOS7, który już dziś znajduje się na ponad 70% z nich. Nie biorąc pod uwagę problemów technicznych, gra otrzymałaby ode mnie w pełni zasłużoną 6. Jednak w takich okolicznościach (szczególnie patrząc na cenę i zrzuty ekranu) werdykt musi być bardziej surowy. 