30.04.2012 Długo szukałem aplikacji, która pozwoli ładnie i szybko zlepiać zdjęcia, które będą wyglądały jak te wrzucane przez Instagram na ich koncie. Znalazłem. Nazywa się PicFrame i zostanie ze mną na długi, długi czas bo oferuje dokładnie to, czego potrzebuję i do tego ma jedną z najprostszych, a zarazem najładniejszych ikon jakie widziałem w Google Play.  Często i gęsto robię zdjęcia. Jeśli ktokolwiek z was – czytających – obserwuje mnie na Twitterze czy Instagramie to pewno już mógł się o tym przekonać. Nie mam aparatu – jedynie telefony komórkowe. Jednak nie przeszkadza mi to mieć miliardów zdjęć zrobionych przeze mnie i bardzo często zamiast wrzucać jednego zdjęcia wolałem wrzucać jedną grafikę z np. czterema zdjęciami. Diptic, którego używałem na iOS jest na Androidzie, ale ma bardzo złe noty więc zdecydowałem się poszukać czegoś innego. Odnalazłem PicFrame. PicFrame działa praktycznie tak samo jak Diptic. Oferuje wiele ramek – jak widać na zdjęciu po lewej – w których możemy umieścić grafiki. Potem oczywiście można je dopasować zwiększając je lub zmniejszając czy odpowiednio przesuwając. Następnie wybieramy sobie kolor ramki jeśli nie chcemy, aby była biała i – co fajne – dostajemy opcję zaokrąglenia rogów. Ostatnia rzecz jaką możemy zrobić to zapisanie lub udostępnienie zdjęcia. I tyle. Niby tak niewiele, ale w fajnej oprawie i bardzo sprawnie.  Jeśli ktoś szukał podobnego programu na Androida i go nie znalazł, to polecam. Szczególnie dlatego, że aplikacja jest bardzo tania - PicFrame w Google Play kosztuje 3,16zł! 