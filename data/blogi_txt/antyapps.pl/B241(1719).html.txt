03.04.2012 Czy jest jakiś lepszy powód, żeby wejść do App Store niż promocja na jeden z największych hitów, jakie ukazały się na platformy z iOSem. Infinity Blade to jedno z najlepszych dem technologicznych pokazujących, co mogą nasze telefony i tablety, a przy okazji jest naprawdę świetną grą z bardzo dobrym sterowaniem. Do sklepu marsz, bo promocja nie będzie trwać wiecznie.  Infinity Blade rozpoczęło swoją karierę jako pokaz mocy technologicznych silnika Unreal. Najpierw mieliśmy proste zwiedzanie osady w darmowej wersji, gdzie mogliśmy zobaczyć, jak to wszystko wygląda. Epic Games jednak na tym nie poprzestało i zleciło Chair Entertainment stworzenie gry, która nie tylko udowadniała, że na telefonach gry również mogą być ładne, ale również integrowała specyficzne sterowanie dostosowane do platformy. No i efektem właśnie tych prac jest Infinity Blade. Jeśli przez ostatnie kilka miesięcy żyliście pod kamieniem to nie, to nie są żarty i Infinity Blade tak właśnie wygląda, zresztą doczekało się kontynuacji, którą miałem już okazję recenzować tutaj. Sama gra polega na pomyśle, że po każdej śmierci przeciwnicy odradzają się, aż nie przekroczymy odpowiedniego miejsca w fabule, ale każdy pokonany przeciwnik to więcej złota i doświadczenia dla naszego bohatera. W skrócie musimy wielokrotnie przechodzić wyznaczoną ścieżkę, abyśmy zyskali na sile i byli w stanie stawić czoło naszemu arcyprzeciwnikowi. Walka natomiast polega na cięciach palcem po ekranie oraz wykonywaniu zasłon i uników również za pomocą odpowiednich ruchów. Całość działa naprawdę świetnie szczególnie na początku, ponieważ z czasem zaczyna być odrobinę monotonne, ale to nie ma znaczenia, bo każdy kto ma chociaż iPhone’a 4 powinien pokazać grę swoim znajomym. Na pewno zrobi to na nich wielkie wrażenie. Nie żartowałem z tym ograniczeniem czasowym, bo w opisie aplikacji widnieje, że to promocja Prima Aprilisowa, a jak wiadomo to święto już za nami. Na szczęście grę nadal możecie zakupić za 0.79 Euro, więc trzeba z tego skorzystać. Link do aplikacji (wersja uniwersalna). 