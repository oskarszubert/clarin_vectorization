07.10.2011 Miasta takie jak Warszawa, Kraków czy Poznań są tak ogromne, że zadaniem niewykonalnym jest zapamiętanie położenia wszystkich ulic i połączeń komunikacji miejskiej, która nas do tych ulic doprowadzi. Pytanie się o drogę jest staroświeckie, a i tak nie zawsze trafimy na osobę kompetentną, bo w dużych miastach jest wielu przyjaznych. Przeglądanie mapy połączeń na smartfonie też nie przyprawia o zachwyt. Jest jednak znacznie wygodniejsze rozwiązanie – Jakdojade.pl. Aplikacja dostępna w Android Markecie za darmo to po prostu smartfonowa wersja serwisu Jakdojade.pl. Maksymalnie uproszczona, by nawigowanie w niej z poziomu małego ekranu dotykowego nie sprawiało żadnego kłopotu – i nie sprawia. Oprócz faktu, iż w bazie serwisu znajdują się aktualne rozkłady jazdy całej komunikacji miejskiej 9 największych miast w Polsce, aplikacja imponuje również swoją funkcjonalnością. Jednym z killer feature tego narzędzia jest fakt, iż do odnalezienia połączenia nie potrzebujemy w ogóle znać przystanków w danym mieście. Możemy podać dowolną ulicę z numerem budynku, a aplikacja powie nam nawet, w którą stronę się udać, by dotrzeć do samego przystanku. Jakdojade.pl samo odnajduje połączenia z przesiadkami oraz oferuje trzy tryby odnajdywania połączenia:  wygodny – przede wszystkim nie chcę chodzić, nie śpieszy mi się optymalny – domyślny pośpieszny – przede wszystkim chcę znaleźć się na miejscu jak najszybciej Bardzo podoba mi się funkcja aplikacji pozwalająca dodać wybrany przystanek w połączeniu z daną linią do ulubionych. Dzięki temu wystarczy szybkie uruchomienie narzędzia, by wiedzieć, o której odjeżdża najbliższy autobus z przystanku spod uczelni czy o której mamy autobus po 20 spod naszego miejsca pracy, bo musieliśmy zostać po godzinach. Polecam tę aplikację każdemu, nawet tym, którzy nie mieszkają w jednym z tych dziewięciu miast. Zawsze może trafić się sytuacja, że przypadkowo się w nim znajdą i aplikacja ta z pewnością się wtedy przyda :) 