11.01.2012 Atari to już jeden z symboli gier komputerowych. Firma, która zrobiła w ten dziedzinie tak wiele, dzięki której powstały pierwsze automaty czy konsole typu Atari 2600. Wszyscy, którzy tęsknią za tymi czasami mają teraz Atari’s Greatest Hits, dzięki któremu dostają dostęp do setki klasycznych gier od Atari.  Jak w to się gra? W zasadzie trudno jednoznacznie stwierdzić, bo w różnych grach różnie to wygląda. Samych gier jest setka i każda różni się w jakiś sposób sposobem sterowania, bo różniła się te dwadzieścia czy trzydzieści lat temu. Wszelkie przyciski czy gałki do kierowania rysowane są na ekranie i uzyskujemy do nich dostęp z pomocą dotyku.  Na ekranie głównym wybieramy automat, z którego będziemy grali. Każdy ma zdefiniowaną inną grę. To w zasadzie tyle – nie można powiedzieć o Atari’s Greatest Hits niewiele więcej oprócz tego, że oprawa wizualna jest pierwsza klasa, a wśród samych gier znajdziemy takie tytuły jak Asteroids, Pong czy Super Breakout. Czy warto? Jeśli lubicie klimat gier retro, to oczywiście. Muszę tutaj nadmienić jednak jedną ważną rzecz, za którą gra dostaje niskie oceny w Android Markecie. Pomimo tego, że Atari’s Greatest Hits jest dostępne za darmo do pobrania, to poszczególne gry należy zakupić wewnątrz niej. Jedna gra kosztuje około 4 złotych, podczas gdy wszystkie 100 są dostępne w cenie około 35 złotych. Na starcie dostajemy za darmo jedynie Missile Command. Dla prawdziwego fana oldschoolu nie będzie problemem wydanie takich pieniędzy, zwłaszcza, że zyskuje w ten sposób sporo klasyków w rewelacyjnej oprawie. Zapraszam do pobierania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 