22.11.2012 Jedną z funkcji jakiej nie posiada Windows Phone w naszym kraju, jest wyświetlanie dokładnych informacji o artystach, których muzyki słuchamy. Przy pełnym wsparciu Zune czy też Xbox Muzyka, możemy przeczytać ich biografię, na tapecie ujrzeć związane z nimi zdjęcia, poznać podobne utwory. Część z tych funkcji pozwoli nam zastosować Artist info. Aplikacja pozwala na szybkie sprawdzenie informacji o wokalistach, kompozytorach i innych twórcach muzyki. Możemy to robić w dwojaki sposób. Ręcznie wpisując go w wyszukiwarkę, bądź też sprawdzić opis dla właśnie granego utworu. Baza z której korzysta program jest ogromna i bez problemu znajdziecie tam opis także wielu rodzimych artystów. Podobnie jest z informacjami. Możemy przeczytać biografie danych wykonawców, przejrzeć zdjęcia, zapoznać się z najbliższą trasą koncertową, podobnymi wykonawcami, sprawdzić najlepsze albumy, piosenki komentarze, dodać do ulubionych i odkryć sporo innych drobnych smaczków.  Kolejną mocną stroną Artist info jest jej interfejs i samo wykonanie. Świetnie wpisane w styl metro. Tło tworzą grafiki z wyszukiwanym artystą, wszystko jest w dobrej jakości, logicznie zaprojektowane. To kolejna aplikacja, która sprawia przyjemność gdy tylko na nią patrzymy, pokazuje jak świetne są interfejsy metro, gdy trzymają się wytycznych. Jako plus warto też wymienić jej nazwę. Dzięki temu, że rozpoczyna się na A zazwyczaj będzie widniała na pierwszym miejscu w HUB-ie muzyka. Zapewnia to bardzo prosty i intuicyjny dostęp do niej. Niestety, Artist info wspiera tylko odtwarzacz systemowy, jeżeli lubimy Nokia Muzyka, musimy zapomnieć o automatycznym odkrywaniu artysty.  Polecam zdecydowanie każdemu kto słucha muzyki na swoim telefonie. Aplikacja jest świetnie wykonana, nie szpecą jej żadne reklamy, a dostępna jest za darmo. Po cichu liczę, że autorzy dodadzą wsparcie dla nowych funkcji ekranu blokady, dzięki temu podczas słuchania muzyki będziemy mogli oglądać, związane z danym wykonawcą grafiki. 