23.01.2012 Wyszukiwarka nieruchomości Morizon rozwija się coraz bardziej. Jestem pod wrażeniem działań firmy, która nie tylko stworzyła świetną wyszukiwarkę mobilną, ale również dedykowaną biurom nieruchomości aplikację na tablety. Morizon Pro, bo o nim mowa, to chyba jedyne takie rozwiązanie na polskim rynku. Aplikacja wspiera proces dodawania nieruchomości do bazy, proces wyceny czy kontaktu z zainteresowanymi ofertą. Co najważniejsze – wszystko to w terenie. Morizon Pro daje możliwość opublikowania oferty nieruchomości jeszcze przed jej opuszczeniem! Jestem pozytywnie zaskoczony kreatywnością firmy Morizon. Aby przyciągnąć do siebie więcej oferentów nieruchomości stworzyła ona narzędzie dla pośredników handlu nieruchomościami. Tak dobre narzędzie jakim jest Morizon Pro ułatwia pracę pośrednikom, przez co są oni bardziej skłonni do zamieszczania ofert w serwisie. Tak powoli budowany jest sukces Morizona.   Program jest bardzo bogaty pod względem posiadanych funkcji. Nie tylko oferuje możliwość zdalnego dodania oferty, ale również skorzystania z narzędzia wyceny w przypadku gdy właściciel nieruchomości przesadzi z własną propozycją ceny. Oprócz tego pośrednik z wykorzystaniem Morizona Pro może przedstawić oferty biura osobom zainteresowanym kupnem lub wynajmem nieruchomości. Na samej aplikacji innowacja się nie kończy. Interesujący jest również model dystrybucji tego narzędzia. Morizon Pro jest dostępny do pobrania za darmo w Android Markecie, ale również sama firma sprzedaje tablety, na których program może być uruchomiony. Modeli sprzedaży jest kilka, a po więcej szczegółów zapraszam na oficjalną stronę.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 