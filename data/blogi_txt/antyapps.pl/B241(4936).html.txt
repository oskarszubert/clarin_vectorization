06.07.2012 O Zombies, Run! pisaliśmy na łamach antyapps.pl parokrotnie, głównie za sprawą wersji na systemy iOS. Ta dość specyficzna aplikacja do „wspomagania” biegania zdążyła wywołać wokół siebie sporo pozytywnego buzzu. Dlaczego? O tym od niedawna mogą się przekonać zarówno użytkownicy Androidów jak i systemu Windows Phone.  Zombies, Run!  To z jednej strony aplikacja, z drugiej gra o przygodach dzielnego śmiałka (nas) w świecie opanowanym przez zombie. Swoją historię rozpoczęła jako projekt na kickstarter.com gdzie bez problemu zebrała niezbędne fundusze i wzbudziła spore zainteresowanie. Oto co o Zombies, Run! pisał w jej zapowiedzi Grzesiek Wyobraźmy sobie więc, że żyjemy w świecie z serialu The Walking Dead. Martwi są wszędzie a my jako biegacz wykonujemy misje w których musimy przedostać się z jednego sektora do drugiego, zbierać zapasy oraz rzeczy niezbędne do utrzymywania naszych baz. Gramy biegając, ustalone trasy wykonując zdefiniowane misje. I mniej więcej tak to wygląda. Oczywiście, świat po którym biegamy jest światem gry, nie naszym, gra nie nanosi tras na prawdziwy teren. Dzięki temu jednak, nie musimy śledzić map czy też martwić się o trasę naszego biegu. Aplikacja zadba, aby na czas zabawy z Zombies, Run! nasz świat przeniósł się w klimatem zupełnie gdzie indziej. Wygląda to mniej więcej tak: na początku musimy wybrać playlistę z muzyką która będzie towarzyszyła naszym biegom. Jest to bardzo ważny aspekt, budujący klimat historii, tak więc zaleca się pobranie dobrej muzyki z horrorów. Zombies, Run! w bardzo inteligentny sposób zmiksuje te utwory i dopasuje do dynamiki zabawy.  Następnie rozpoczynamy misję i przystępujemy do biegu. Narrator wprowadzi nas w świat gry oraz bieżące wydarzenia. Jego tekst zostaną wymieszane z naszą ścieżką dźwiękową, a w odpowiednim momencie wzmocnione klimatycznym dźwiękiem oraz wibracją, będzie to oznaczało tylko jedno Zombies, Run!. Im wolniej będziemy biegli (a zombie będą bliżej nas) tym bardziej nasili się dynamika dźwięków oraz powiadomień. Po udanej ucieczce, wykonaniu zadań i wysłuchaniu historii, kończymy misję i zostajemy przeniesieni do naszej bazy. Dzięki zebranym podczas biegowi surowcom możemy ją rozwijać. I tak od misji do misji, a tych jest 30 (program ciągle jest rozwijany). Zombies, Run! w wersji na Androida Oczywiście, jak przystało na aplikację do biegania mamy dostep do podstawowych danych, charakterystycznych dla tego typu programów jak np. ilość przebiegniętych kilometrów czy też czas biegu. Naszymi osiągnięciami możemy się podzielić z naszymi znajomymi. … oraz Windows Phone Gra w wersji na Windows Phone kosztuje 27,49 zł i posiada darmową wersję próbną, za wersję na Androida przyjdzie nam zapłacić prawie 3 złote więcej, równe 30zł. Niestety  Zombies, Run! na ten system nie posiada wersji testowej. Czy warto kupić? Trudno ocenić. Na pewno mamy tu do czynienia ze świetnym i nowatorskim pomysłem, który potrafi umilić i zmotywować nas do biegu. Z drugiej strony 30zł to sporo pieniędzy. Decyzję pozostawiam Wam, dodam tylko że nie znam osoby, która by zainwestowała w Zombies, Run!, a potem żałowała tak wydanych pieniędzy. Ps: Aplikacja, jak i wszelkie teksty są oczywiście w języku angielskim. Wprawdzie da się z niej korzystać bez dobrej jego znajomości, ale traci się wiele z klimatu opowiadanej historii. 