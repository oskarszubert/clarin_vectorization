28.05.2013 Jak zaznaczają autorzy aplikacji Style Update „Aplikację tworzą dla Was autorki blogów: Maffashion, Cajmel, Charlize mystery, Jestem Kasia.”. Brzmi dobrze i obiecująco. Niestety, w rzeczywistości, owe „tworzą” jest bardzo ładnym skrótem do prostej aplikacji RSS.  Sam pomysł wydaje się ciekawy. Aplikacja, o modzie, nad którą pieczę przejmują popularne bloggerki modowe. Jak już wspomniałem, wykonanie mocno od niego odbiega, pozostawiając wiele do życzenia. Po pierwsze Style Update jest prostym czytnikiem blogów wyżej wymienionych autorek. Nie oferuje żadnej unikalnej treści, a jedynie przekierowuje do tekstów zawartych na poszczególnych stronach. Jeszcze gorzej prezentuje się wykonanie techniczne aplikacji. Style Update na tło pobiera zdjęcia, które bardzo często kolorami gryzą się z prezentowanym tekstem. Czarne barwy zlewają się z czarną czcionką, co utrudnia czytanie i wygląda nieestetycznie.  Treści możemy śledzić globalnie, bądź przechodząc do działów poszczególnych blogów. W tym drugim przypadku otrzymamy też krótki opis autorki bloga. Przechodząc do poszczególnych tekstów, mamy możliwość otwarcia ich w przeglądarce bądź też udostępnienia naszym znajomym. Interfejs jest nudny, nie odbiega od standardów. Jest to tym bardziej odczuwalne, że Windows Phone posiada kilka solidnych aplikacji z pogranicza mody, które prezentują świetnie przemyślane i przygotowane interfejsy. Szkoda że autorzy aplikacji poszli po najmniejszej lini oporu. Widać to w prawie każdym aspekcie Style Update. Nie oznacza, to że program jest zły. Oceny w Markecie są w większości pozytywne, osobiście jednak spodziewałem się znacznie lepszego produktu. Style Update jest darmowe, więc jeżeli interesuje Was tematyka z pogranicza mody sami możecie przekonać się o jej jakości. 