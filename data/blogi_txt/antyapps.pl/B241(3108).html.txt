28.10.2013 Ilekroć przeglądam aplikacje związane z serwisami plotkarskimi, przypomina mi się jedno ze zdań reklamujących pudelka Nikt nie czyta – wszyscy wiedzą wszystko. Z jednej strony można spotkać krytykę takich serwisów, z drugiej ich statystyki pokazują spore rzesze fanów, a wiele bardziej renomowanych portali równa do nich swój poziom. Plotek nie jest może tak popularny jak Pudelek, ale zapewne mieści się w ścisłej czołówce. Główny meny aplikacji podzielono na dwie części. Domyślnie rozpoczynamy od zakładki najnowsze, ale jednym gestem możemy ją zmienić na wideo. Plotek nie posiada żadnych opcji ani możliwości konfiguracji, jak w wielu innych programach tego typu. Nie pobierzemy treści online, nie zmienimy wielkości czcionki. Na dolnej belce umieszczono przyciski odświeżania oraz przypięcia do ekranu głównego obu z wymienionych wcześniej kategorii. Treść artykułu bardzo dobrze sformatowano pod kątem urządzeń mobilnych. Wybierając zdjęcie początkowe przechodzimy do widoku galerii, a co najważniejsze u dołu strony mam popularne komentarze, wraz z możliwością wczytania pozostałych. To chyba najczęstszy wada wielu aplikacji dedykowanych serwisom i portalom, brak dostępu do komentarzy oraz możliwości komentowania. Tu mamy obie te opcje, niestety, w przypadku tej drugiej zostaniemy przekierowani do mobilnej wersji strony. Artykuły możemy udostępnić za pomocą maila, sms bądź też portali społecznościowych. Do pełni szczęści brakuje możliwości zapisywania grafik i zdjęć w pamięci telefonu.  Do interfejsu nie mam większych zastrzeże. Animacje przewijania streści są ładne, a co najważniejsze płynne. Plotek działa stabilnie, nie ma też problemów z wyświetlanie treści wideo. Standardowo przy okazji rodzimej aplikacji oberwie się kafelkom. Nie są dostosowane do wysokich rozdzielczości, w najmniejszej wersji nic nie odróżnia kafelka nowości od tego wideo, największego rozmiaru nie ma w ogole, a te co są nie posiadają animacji. Tak więc najgorszy możliwy zestaw. :) Plotek dostępny jest oczywiście za darmo. Fanom tego typu treści nie trzeba go polecać. Pudelek doczekał się dobrego konkurenta, a pomijając ocenę treści otrzymujemy dobrze przygotowany czytnik treści, któremu do ideału jeszcze trochę brakuje, ale ma też opcję niedostępne u innych. 