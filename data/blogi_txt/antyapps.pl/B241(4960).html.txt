19.11.2012 Google Play i Android słyną z dużej ilości aplikacji darmowych oraz tanich. Nie oznacza to jednak, że nie warto w jego wypadku zawracać sobie głowy promocjami. Dobre gry i programy kosztują często sporo ponad 20 zł, a w promocji możemy je dostać nawet o 90% taniej. Jeżeli chcesz być z nimi na bieżąco najlepiej czytaj AntyApps, a do kompletu polecamy rodzimą aplikację Saver.  Jej działanie jest bardzo proste. Po skonfigurowaniu paru podstawowych filtrów aplikacja wyświetla listę przecenionych właśnie tytułów. Możemy ją sortować według popularności, wielkości zniżki jak i jej daty. Filtry dotyczą wielkości rabatu oraz typu szukanych aplikacji. Jeżeli czekamy wyjątkowo na promocję konkretnej aplikacji, wystarczy dodać ją do obserwowanych.  Jaką przewagę ma Saver na opisywany wcześniej AppSales? Jest ich kilka. Po pierwsze ceny są w złotych, po drugie pozwala szybciej dotrzeć do interesującej nas aplikacji, po trzecie choć ma mniej filtrów to posiada jeden bardzo istotny: pokaż wszystkie promocje. W przypadku AppSales było to minimum 25% zniżki. Oczywiście są to zalety czysto subiektywne, a obie aplikacje spełniają swoje zadanie znakomicie. Interfejs jest bardzo minimalistyczny oraz czytelny. Wszystkie napisy mamy w języku polskim co nie jest takie oczywiste w przypadku aplikacji od rodzimych programistów. Bardzo lubię taki prosty styl na Androidzie. Saver jest dostępny w dwóch wersjach: darmowej, która ma limit 2 aplikacji obserwowanych i reklamy oraz płatnej. Niestety tej drugiej nie udało mi się znaleźć w Google Play, a przekierowanie z aplikacji wyświetla brak elementu. :) Jeżeli często kupujecie aplikacje, lub potraficie cierpliwie czekać z zakupem polecam mieć ją w pamięci swojego telefonu. 