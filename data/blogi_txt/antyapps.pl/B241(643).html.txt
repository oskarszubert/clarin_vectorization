24.07.2013 Z aplikacji Nike+ Running korzystam niemal codziennie, dlatego każda aktualizacja jest mile widziana. Tym bardziej, jeżeli wnosi ona ciekawe usprawnienia i nowości, a takimi są bez wątpienia „challenges”, czyli wyzwania, które możemy rzucić naszym znajomym. Dzięki wyzwaniom możemy także wysyłać wiadomości do naszych znajomych, by móc dopingować się nawzajem. Do tej pory „rzucanie wyzwań” oznaczało przede wszystkim stawianie sobie celów, które chcieliśmy osiągnać, jak na przykład przebiegnięcie danego dystansu w przeciągu tygodnia czy miesiąca lub po prostu częstsza aktywność. Od dziś użytkownicy aplikacji dla systemu iOS mogą rywalizować ze sobą niejako bezpośrednio. Rzucenie wyzwania jest banalnie proste – wystarczy wybrać opcję „new challenge” i wypełnić szczegóły.  Wśród nich znajduje się dystans jaki będziemy mieli do pokonania, czas trwania oraz oczywiście możemy nadać mu nazwę i wybrać znajomych. Na liście „konkurentów” mogą pojawić się tylko osoby posiadające najnowszą wersją aplikacji, zaś użytkownicy smartfonów z Androidem na razie będą musieli obejść się smakiem. W rywalizacji liczyć się będą wszystkie biegi, czyli również te zarejestrowane za pomocą aplikacji fitness w iPodach czy opasek Nike+. Zaproszenie do wyzwania możę być zaakceptowane jedynie wewnątrz aplikacji, więc jak na razie może być to drobną przeszkodą dla wszystkich użytkowników Nike+, lecz z czasem powinna ta funkcja trafić także na pozostałe systemy (Android, web). Aplikację Nike+ znajdziecie oczywiście w App Store zupełnie za darmo. 