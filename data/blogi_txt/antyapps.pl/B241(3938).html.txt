02.11.2011 Pamiętacie Sprinkle, czyli zabawy w małego strażaka w oparciu o fizykę wody? Kamil swego czasu bardzo polecał tę grę na Wasze tablety. Dzisiaj pojawiła się radosna wiadomość, że przez jeden dzień ten tytuł będzie dostępny za darmo na iOSie w ramach programu free App a Day. Nic tylko ściągać i zasiadać do zabawy. Jak czytamy w recenzji Kamila, gra jest prosta w założeniach: W grze sterujemy wieżą, na której zamontowany jest wąż strażacki. Przesuwając palcem na wysokości wozu strażackiego ustawiamy wysokość, na której będzie wąż. Dotykając ekranu w każdym innym miejscu możemy łatwo ustawić kąt, pod którym będzie leciała woda. Aby uruchomić strumień H2O musimy nacisnąć czerwony przycisk znajdujący się w prawym dolnym rogu. Nie byłoby jednakże zabawy, gdyby nie szybko rosnący poziom trudności i mnóstwo przeszkód na drodze do przejścia planszy. Podobnie, jak w Angry Birds może się zdarzyć, że jedną planszę przejdziemy z marszu, a z inną będziemy walczyć mnóstwo razy. Nasze potyczki złagodzi przyjemna oprawa audiowizualna, więc nie ma mowy o frustracji.  Najważniejsze, że gra bawi, a przy okazji dostarcza sporo satysfakcji, jak już dojdziemy sami do rozwiązania. Zatem młodzi strażacy oraz wszyscy Ci, którzy lubicie dobre gry pobierajcie Sprinkle i gaście pożary! 