04.10.2012 Przygotowywanie projektów, dla wielu osób kojarzy się z lekcjami techniki, żmudnym rysowaniem ołówkiem i pilnowaniem, aby każdy kąt był prosty. Na szczęście w dobie smartfonów, tabletów i tanich urządzeń z dotykowym ekranem, cały proces można znacznie uprościć, wystarczy tylko pobrać odpowiednią aplikację, która zamieni nasz ekran w roboczy plan projektu. Do czego służy Floor Plan Creator? Do tworzenia i udostępniania planów mieszkań. Cała proces przypomina trochę zabawę z klockami. Łączymy ze sobą odpowiednie elementy, obracamy, powiększamy, dodajemy wyposażenie i inne elementy składowe takie jak drzwi czy okna. Możemy też zamiast korzystać z gotowych brył, narysować coś samemu. Choć Floor Plan Creator wydaje się być stworzony z myślą o profesjonalnym zastosowaniu, aplikacja jest również dobrym narzędziem do zabawy w projektowanie.  Aby poznać jej możliwości, polecam poświęcić chwilę na poniższy film. Pokazuje jak w łatwy sposób za pomocą Floor Plan Creator można stworzyć swój własny projekt. Zwłaszcza gdy do dyspozycji mamy odpowiedni rysik.  Prawda że proste i przyjemne? Niestety, zabawa samym palcem nie jest już tak banalna. Wymaga o wiele większej precyzji i cierpliwości. Miałem okazję testować Floor Plan Creator na tablecie 7 cala i nawet tam palec był narzędziem lekko topornym. Tyczy się to zwłaszcza dostępu do dodatkowego menu elementów i ich późniejszej edycji. Może pod sterowanie palcem, zmienić trochę układ UI? Stworzony przez nas projekt możemy udostępnić lub zapisać jako plik .png. Mamy też możliwość zapisania pomieszczenia za pomocą naszego aparatu i rzeczywistości rozszerzonej (AR). Funkcja ta wymaga jednak posiadania żyroskopu. Tylko on jest w stanie zapewniać odpowiednią dokładność pomiarów. Całość wygląda tak:  Aplikacja jest darmowa, ale w takiej wersji pozwala jedynie na stworzenie jednego projektu. My mamy dla was kody, każdy z nich pozwala na stworzenie 3 dodatkowych planów.  Nie będą w nich wyświetlane reklamy podczas edycji, a po eksporcie nie zostaną oznaczone znakiem wodnym. Pierwsze 3 kody rozdamy osobom, które jako pierwsze zgłoszą się do nas poprzez formularz kontaktowy. Pozostałe jeszcze dziś wieczorem rozdamy na Facebooku. Aplikację możecie pobrać z Google Play. Kod promocyjny, kto pierwszy ten lepszy: 35091 