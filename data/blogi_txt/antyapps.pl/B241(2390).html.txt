15.03.2013 Deweloperzy po raz kolejny znaleźli sposób na oszczędzanie papieru. Mobilna Ulotka to aplikacja agregująca w jednym miejscu aktualne gazetki reklamowe z najpopularniejszych sieci handlowych i nie tylko. Szkoda tylko, że supermarkety i tak nie pozostawią nam wyboru i pod naszymi drzwiami i tak będą się one pojawiać w swojej klasycznej odsłonie… Rozpoczynając korzystanie z Mobilnej Ulotki musimy pobrać interesujące nas gazetki z listy, którą wybrali dla nas twórcy aplikacji. Do wyboru są duże sieciowe hipermarkety takie jak: Real, Lidl, Carrefour, Intermarche, Tesco, Auchan, czy Castorama, jak również kilka innych pozycji, które dodatkowo urozmaicają nam wybór. Do drugiej grupy można zaliczyć katalogi kosmetyczne Avon i Oriflame, a także ofertę aptek SUPER-PHARM czy sklepów budowlanych Castorama. Ulotki nie pobierają się może z prędkością światła, ale czas jaki trwa ściągnięcie kilkunastostronicowej książeczki jest do zaakceptowania. Na wszystkie pozycje jakie wybrałem z dostępnej listy, każda pojawiała się w moim telefonie i wbrew temu co wyczytałem w komentarzach na Google Play, nie było z tym większych problemów. Być może twórcy appki naprawili błąd, który pojawiał się w przeszłości.  Dodatkowym atutem Mobilnej Ulotki jest funkcja „listy zakupów”. Nie jest to może rozbudowany program w stylu milk czy shop, ale w zupełności wystarcza, żeby nie przeskakując między programami zapisać sobie wybrane z gazetki rzeczy, które zamierzamy kupić. Tak sporządzony spis możemy udostępnić innym przez dowolny komunikator lub zapisać w innej aplikacji. Twórcy aplikacji mogliby popracować nieco nad wyglądem swojego dzieła. W tej dziedzinie wybrano najprostrzy schemat, nie starając się w żaden sposób urozmaicić oprawy graficznej. Należy się za to pochwała za regularne aktualizowanie dostępnych gazetek i katalogów. Mobilna Ulotka to ciekawy pomysł przeznaczony głównie dla tych, którzy cenią sobie wszelkie promocje, ale mają już dość magazynowania niepotrzebnego papieru. Skorzystają również ci, którzy przepędzili już na stałe ulotkarzy na swoim osiedlu, a mimo to, w wolnej chwili, lubią sprawdzić co nowego pojawiło się w sklepach. Aplikacja dostępna również na iOS. 