18.05.2012 Recenzowałem jakiś czas temu taką fajną platformówkę Ninja Chicken. Gra doczekała się kontynuacji pod tytułem Ooga Booga. Przez graczy oceniana bardzo wysoko – i nie bez powodu. Zachęcam do zapoznania się z tym tytułem. Jak w to się gra? Zasady są dość proste i niczym nie różnią się od poprzedniej części. Mamy zatem dwa klawisze – skoku i ślizgu. Przeskakujemy między przeszkodami, tudzież ślizgamy się na brzuchu pod platformami. Dłuższe przytrzymanie przycisku skoku wydłuża go, podczas gdy naciśnięcie przycisku ślizgu w powietrzu szybciej sprowadza naszego kurczaka na ziemię.  Pojawiło się tutaj jednak parę nowości. Mamy chociażby walkę z psem pod koniec planszy, która opiera się o czynnik losowy. Wybieramy, czy ślizgamy się pod psem, czy też nad nim przeskakujemy. Jeśli przeskoczymy nad nim, a on zaatakuje nas od dołu, wtedy wygrywamy – i tak dalej. Inną nowością jest możliwość zaczepiania się hakiem o elementy wiszące nad górną granicą planszy. Czy warto? Zdecydowanie. W Google Play średnia ocen tej gry to 4,7/5. Naprawdę wciąga, a jej zasady i fabuła sprawiają, że jest unikalna na rynku. Zachęcam do pobierania – za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 