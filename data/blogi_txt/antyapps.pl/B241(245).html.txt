03.06.2013 Maj za nami, wakacje za pasem, ostatnie poprawki przed końcowymi ocenami i — wśród starszych — szlify, nim zacznie się tzw. sezon ogórkowy. W pełni rozumiem, że przez to zawrotne tempo mogło Wam coś umknąć, ale spokojnie — jesteśmy tu dla Was. I z tej okazji zestawienie najlepszych, moim zdaniem, gier i aplikacji na iOS, o których pisaliśmy w zeszłym miesiącu. Naturalnie zachęcam także, do samodzielnego przejrzenia wszystkich kilkudziesięciu recenzji, które pojawiły się na stronie!  Ace Attorney: Phoenix Wright Trilogy HD — przygody Phoenixa Wrighta to znakomita, trzymająca do końca w napięciu, historia o perypetiach młodego prawnika, który już na początku swojej kariery musi stawić czoła wybitnym prokuratorom i dziwnym sprawom. Okraszona humorem i fantastyczną oprawą, po brzegi wypełniona fascynującymi bohaterami. Co tu dużo mówić, prawdziwy „must have” dla wszystkich miłośników gatunku! Link do wpisu.  Avocado Scanner — amatorski skan, a może potrzebujecie raz na „ruski rok” wysłać faks? Ta aplikacja będzie lekarstwem na wszystkie Wasze bolączki. Intuicyjna i praktyczna. Link do wpisu.  City of Secrets 2 — Miasto SeKretów wciąż bawi, zdumiewa, dziwi i zmusza do myślenia. Tym razem bez Reksia, ale to nie szkodzi — wciąż można wsiąknąć. Rodzima przygodówka naprawdę wypada znakomicie, szkoda tylko, że deweloperzy nie pokusili się o polską wersję językową… Link do wpisu.  Circulets — kolejna produkcja z gatunku „gier dla dwojga”. Prosta i wciągająca, z regułami, które nawet dziecko pojmie w kilka sekund! Link do wpisu.  Comic Zeal — jeżeli chodzi o czytanie komiksów na iOS, jest to, moim zdaniem, produkt kompletny. Niczego mu nie brakuje, mimo upływu lat które minęły od jego debiutu, jest ciągle rozwijany i — co tu dużo mówić — wart swej ceny. Link do wpisu.  Dots — najnowszy fenomen AppStore’a. Prosta gra, która wciągnęła masy na dłużej. Kilka dni temu doczekała się również odsłony na tabletach, szkoda tylko, że wówczas twórcy nie stanęli na wysokości zadania… Link do wpisu.  Earth As Art — próbowaliście kiedyś spojrzeć na naszą piękną planetę jako dzieło sztuki? Ta aplikacja Wam w tym pomoże i to w najlepszym możliwym stylu. Fenomenalna galeria fotografii widzianych „oczami” kilku satelitów! Link do wpisu.  FlashCards++ — kompleksowe narzędzie do nauki. Cyfrowe fiszki zawsze pod ręką! Link do wpisu.  INFO od WP.PL — informacyjna, dedykowana serwisowi Wirtualna Polska, aplikacja doczekała się sporej aktualizacji. No i, co tu ukrywać, w pełni zasłużona piątka za całokształt. Jeżeli czytacie portal na bieżąco, pozycja obowiązkowa! Link do wpisu. Mind Watering — iPady i szeroko pojęta elektronika już dawno zawładnęły naszymi kuchniami. Nikogo zatem nie powinno dziwić to, iż co rusz dostajemy coraz solidniej przygotowane aplikacje które mogą się tam sprawdzić. Z tą publikacją przy odrobinie szczęścia nawet nie upaćkamy ekranu naszego tabletu ;-) Link do wpisu.  Nike+ — co prawda nie ma tu mowy o żadnej nowej aplikacji, jednak aktualizacja sportowego programu treningowego od Nike wprowadza sporo nowości, na które warto rzucić okiem. Link do wpisu.  Shoutt — może w naszym kraju nie jest to jeszcze prawdziwa aplikacja miesiąca, bo nawet z pobraniem jej w naszym regionie będą problemy. Mimo wszystko sam pomysł prezentuje się fenomenalnie i mam cichą nadzieję, że ten niebawem zacznie funkcjonować jak należy także nad Wisłą. Link do wpisu. 