27.06.2012 Aplikacja, o której dziś wspomnę to niezbędnik dla osób pracujących z dokumentami. Zwykle aplikacje tego typu kosztują krocie, a grupa docelowa tychże nie ma problemu z wydaniem 50zł na mobilny pakiet Office. Na szczęście nie tym razem – najlepszy moim zdaniem program tego typu – OfficeSuite Pro 6 można kupić już za… 3 zł. Kiedyś, dawno, dawno temu Grzegorz wspominał na łamach AntyApps o promocji na poprzednią wersję OfficeSuite – wtedy aplikacja była dostępna w Amazon AppStore za darmo. Dobrze, ale czym właściwie jest i co oferuje OfficeSuite? To mobilny pakiet biurowy, który pozwala na tworzenie, edytowanie, udostępnianie, drukowanie dokumentów za pomocą tabletu czy telefonu z Androidem. Instalując OfficeSuite Pro możemy pozbyć się Adobe Readera ponieważ aplikacja potrafi także otwierać pliki PDF. Dodatkowo, poza zwykłym edytowaniem dokumentów, mamy możliwość edytowania nagłówków, stopek, numerowania stron, a także dodawania, usuwania czy modyfikacji slajdów w PowerPointcie. Jak już wspominałem wyżej – OfficeSuite Pro 6 jest teraz w promocji i kosztuje tylko 3zł. Opłaca się, jeśli musicie pracować z dokumentami – będzie można je modyfikować prosto z tabletu czy telefonu. 