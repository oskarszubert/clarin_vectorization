31.10.2011 Dziś już było o aplikacji związanej z zdjęciami. Piictu jest jednak na tyle ciekawą koncepcją, że nie można o niej nie wspomnieć. Znowu mamy więc do czynienia ze zdjęciami, tym razem jednak w nieco innym wymiarze. Nie chodzi bowiem o nasze albumy ale o interakcję i wręcz rozmowę za pomocą zdjęć. W Piictu rzucamy w eter hasło „pokaż swoje biurko” i w odpowiedzi ludzie z całego świata dołączają do danego tematu swoje zdjęcia. Przykład z biurkiem nie jest może najlepszy, posłużę się więc czymś co w chwili obecnej na Piictu jest popularne czyli konkursem na najlepsze przebranie na helloween. W innym (nazwijmy to) wątku ludzie chwalą się swoimi motorami, czy też pytają o five facts about you i w odpowiedzi dostają zdjęcia z notatników z wymienionymi cechami ludzi odpowiadających. Teoretycznie zastosowań Piictu może być bardzo wiele, wyobraźmy sobie że jesteśmy na imprezie czy koncercie i otwieramy związany z nim temat. Ludzie dodają swoje zdjęcia tworząc w ten sposób album z fotkami z imprezy. Można to wykorzystać podczas różnego rodzaju spotkań czy konferencji. Jeśli chodzi o samą aplikację to jest ona wykonana bardzo zgrabnie i funkcjonalnie. Główny ekran to podgląd na popularne tematy, najnowsze oraz na zdjęcia naszych znajomych.  Mamy też oczywiście wyszukiwarkę oraz najważniejszą funkcję w aplikacji czyli możliwość tworzenia nowych wątków, dzielenia się nimi w serwisach społecznościowych oraz co ważne, informowanie o nich naszych znajomych. Całość wsparta jest jeszcze przez stronę www na której możemy obserwować najpopularniejsze i najnowsze tematy z Piictu. Aplikacja jest oczywiście darmowa i można ją pobrać z App Store. 