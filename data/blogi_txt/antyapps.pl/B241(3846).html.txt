09.07.2012 Długo przyszło czekać posiadaczom sprzętów od Apple na swoją wersję gry SoulCraft. A właściwie betę gry.  Jednak oczekiwanie dobiegło końca i teraz także oni mogą wziąć udział w odwiecznym konflikcie pomiędzy siłami piekła i niebios. Konflikcie który przeniósł się na ziemię.  Gra jest typowym cRPG, klimatem i wykonaniem mocno zbliżonym do tego co znamy z Diablo. Opowiada historię konfliktu aniołów i demonów, pośrodku którego znaleźli się ludzie. Wszystkie z tych 3 grup będą grywalnymi rasami. Będą, bo jak na razie grać możemy jedynie przedstawicielem anielskiej frakcji. Świat gry ma odzwierciedlać świat realny, dlatego przyjdzie nam przemierzać takie miasta jak Wenecja, Nowy Jork czy Rzym. Klimatem przypominają trochę lokacje z Hellgate: London  Grę oparto na modelu free2play, tak więc to, że jest darmowa nie wynika tylko z faktu bycia betą. Model ten ma towarzyszyć także pełnej wersji gry. Zapewne wzbogacony o bardzo duży asortyment przedmiotów dostępnych do zakupienia dzięki mikropłatności. Graficznie prezentuje się solidnie. Z jedne strony nie widać w niej porażających efektów wizualnych, czy też skomplikowanej fizyki, z drugiej bez problemu dostrzeżmy troskę autorów o detale i modele.  Gra niestety nie działa na iPadach I generacji. Wersję na iOS znajdziecie TU, Androidowa tutaj, a w przygotowaniu są jeszcze na Windows Phone i komputery PC. Jak już wspomniałem gra jest (i będzie) darmowa. 