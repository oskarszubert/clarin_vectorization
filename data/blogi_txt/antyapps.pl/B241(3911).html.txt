02.10.2012 Gry miejskie to coraz powszechniejsza metoda organizacji czasu dla mieszkańców. Organizowane są dla rożnych grup wiekowych, przy okazji rocznic, inicjatyw czy akcji promocyjnych. Tym razem otrzymaliśmy informację, która szczególnie zwróciła naszą uwagę na tę formę spędzania wolnego czasu. Od paru dni, Poznaniacy mogą bawić się w grę miejską za pomocą swoich smartfonów. Podobnie jak w przypadku aplikacji iKozminski nie będzie to opis samej aplikacji, niestety nie mieszkam w Poznaniu, ani nawet okolicach, by móc przekonać się jak to wszystko działa w praniu. Przyjrzyjmy się jednak samej idei. Rusza pierwsza w Polsce i jedna z pierwszych na świecie mobilna gra miejska – INEA SpotHunter. Zabawa łączy elementy wirtualne z działaniem uczestników w świecie rzeczywistym. W październiku mieszkańcy stolicy Wielkopolski wyruszą na poszukiwania przedmiotów ukrytych w labiryncie poznańskich ulic. Uczestnikom zabawy w lokalizacji strategicznych punktów oraz potencjalnych rywali pomogą smartfony i hotspoty. Pierwszą główną nagrodę, tablet, będzie można wygrać już w środę 3 października. SpotHunter to pierwsza gra mobilna typu real-time w Polsce i jedna z pierwszych na świecie. Za projektem stoi INEA, alternatywnym operatorem telekomunikacyjnym w Wielkopolsce. To właśnie logując się do jego hot-spotów zaczynamy zabawę. Na czym ona polega?  Po pobraniu odpowiednich aplikacji (linki będą na dole) otrzymujemy mapę miasta wraz z ukrytymi na niej przedmiotami oraz pozostałymi graczami. Naszym celem jest odnalezienie nagrody oraz przetransportowanie jej na Plac Wolność. Tam naszą zdobycz wymieniamy na realny upominek (pełna lista tutaj) Trochę inaczej sprawa wygląda w przypadku nagród głównych. Jeżeli dobrze rozumiem, nie musimy przenosić ich do strefy zrzutu, a utrzymać je przy sobie do końca trwania zabawy. Jest to o tyle trudne, że inni gracze znajdujący się w granicy około 50 m od nas, mogą nam taki sprzęt odbić. Z opisu brzmi świetnie, oczami wyobraźni widzę takiego posiadacza iPada, który ucieka przez miasto, śledząc na smartfonie mapę z hordą innych, goniących go graczy. Ciekawe :) Warto dodać, że teren gry jest ograniczony, tak więc trzeba uciekać jak i polować z głową.  Przyznam, że nabrałem ochoty na taką zabawę. Dzięki niej można lepiej poznać swoje miasto, zażyć świeżego powietrza (zwłaszcza uciekając, albo polując na innych graczy), a przy okazji zdobyć nagrody i dobrze się bawić. Czy w praktyce jest tak pięknie? Nie wiem, ale mam nadzieję że tak. Jeżeli wśród naszych czytelników są mieszkańcy Poznania, albo znacie kogoś kto już się w to bawi, dajcie znać jakie są opinie i wrażenia. Mam nadzieję, że tego typu inicjatywy zawitają też do innych miast. Niezbędną do zabawy aplikację na Androida możecie pobrać tutaj, na iPhona tu 