14.03.2012 Jeżeli ktoś kiedyś myślał, że robienie animowanych zdjęć rodem z Harryego Pottera jest nie możliwe, będzie musiał pogodzić się z faktem, że się mylił. Od niedawna każdy posiadacz iPhona może tworzyć własne animowane zdjęcia, a wszystko dzięki wyjątkowej aplikacji Cinemagr.am. Zanim zdecydowałem się na zakup Cinemagr.amu przeczytałem o nim wiele opinii. Większość była pozytywna, a ich autorzy nazywali aplikację zabójcą popularnego Instagramu. W końcu zdecydowałem się spróbować. Mieli rację – Cinemagr.am to fantastyczne narzędzie, które może nie zabije Instagramu, ale byłoby miłym urozmaiceniem dla obecnego lidera. O co chodzi? Cinemagr.am umożliwia w szybki i łatwy sposób tworzenie zdjęć, które się ruszają. Z pewnością, każdy z was natknął się kiedyś na grafiki takie jak ta:  Właśnie… z pomocą Cinemagr.amu może je zrobić każdy posiadacz iPhona – i to bez posiadania wyjątkowych umiejętności z dziedziny grafiki komputerowej. Opracowujemy pomysł, ustawiamy telefon i akcja. Kilka sekund później wyłączamy nagrywanie, wybieramy najbardziej interesujący fragment nagrania, następnie zaznaczamy region, który chcemy by „ożył”, wybieramy filtr i… gotowe! Nasze dzieło możemy już opublikować w serwisie.  Cinemagr.am zdobył moje serce swoją prostotą oraz samą ideą. Zawsze lubiłem oglądać animowane zdjęcia, które wydają mi się być niezwykle hipnotyzujące. Zawsze zastanawiałem się jak autorzy grafik to robią, teraz mogę zrobić je sam i to bez większego wysiłku. Do perfekcji brakuje tylko możliwości ustawienia grubości pędzla w celu bardziej precyzyjnego zaznaczenia animowanego fragmentu. Obecnie program jest dostępny bezpłatnie w AppStore. Polecam! 