03.11.2011 Niedawno na łamach AntyApps pojawił się opis aplikacji Carl’s Pool. Chciałbym Wam przedstawić jednak również produkcję całkiem inaczej podchodzącą do tematu bilardu na smartfona. Jest to Pool Master Pro, który z cukierkowatością konkurenta ma niewiele wspólnego. Ta produkcja nacechowana jest profesjonalizmem i elegancją. Sami zdecydujcie, którą wersję bilarda na Androida wolicie. Jak w to się gra? Zacznijmy od tego, że interfejs i ogólny design Pool Master Pro różni się diametralnie od tego zastosowanego w Carl’s Pool. Ten tytuł nie jest już aż tak przyjemny dla dzieci czy do nauki bilarda. To rasowy tytuł dla tych, którzy wiedzą, czego chcą. W komentarzach można znaleźć takie informacje od graczy, że uzależnili się od tej gry, czy też że Pool Master Pro kicks ass. To o czymś świadczy :) Dostępne w grze tryby to zarówno 8-ball jak i 9-ball. Mamy tutaj także możliwość gry ze znajomym, ale nie przez internet, a na jednym telefonie. Animacja bil jest znacznie bardziej realistyczna niż u konkurenta, wydaje się, że sama fizyka jest tutaj lepiej zaimplementowana. Kijem możemy obracać zarówno za pomocą palca, jak i specjalnych przycisków umieszczonych na dole. Przyciski te nie służą tylko do precyzowania ustawienia kija, z powodzeniem możemy obracać kijem z ich pomocą, bo dłuższe przytrzymanie tych przycisków powoduje szybsze obracanie kijem w wybraną stronę. Czy warto? Moim zdaniem Pool Master Pro jest lepszy od konkurenta, ba, jest najlepszym bilardem na Androida. Warto jednak spróbować obu, by wyrobić sobie zdanie i podjąć świadomą decyzję. Uważam, że tymbardziej warto, gdyż gra jest w pełni darmowa. 