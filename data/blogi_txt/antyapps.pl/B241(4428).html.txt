11.02.2012 Takim ofertom się nie odmawia, zwłaszcza, że Ticket to Ride to gra fenomenalna i była w zupełności warta zaproponowanej ceny 1.59 Euro. Jeśli jednak możemy ją mieć za darmo to chyba nie muszę Was przekonywać, prawda?  Wiem, że nie wszyscy lubią gry planszowe, ale tak, jak pisałem w recenzji, tutaj przypomnę, że naprawdę nie ma się czego obawiać, a Ticket to Ride to właśnie świetny tytuł na rozpoczęcie zabawy z tego typu gatunkiem. Może się nawet skończyć tym, że niedługo w Waszym domu powstaną wysokie stosy kartonów pełnych kostek, kart i żetonów. Tak było ze mną.  Sama mechanika gry jest banalnie prosta. Na początku ciągniemy 3 karty misji wskazujące dłuższe trasy łączące odległe miasta na planszy. Jeśli spełnimy takie zadanie to pod koniec gry doliczamy sobie za nie punkty, jeśli nie to tracimy punkty, które decydują o zwycięzcy. W grze pojawia się plansza Stanów Zjednoczonych z miastami oddzielonymi trakcjami kolejowymi złożonymi z prostych bloków danego koloru. Musimy zebrać odpowiednią liczbę kart tegoż koloru i wtedy budujemy w tym miejscu własną trasę i otrzymujemy za tę trasę punkty. No i to już w zasadzie wszystko, po prostu w swojej turze albo ciągniemy karty albo budujemy trasę. W szczegóły rozgrywki nie będę wchodził, ale obiecuję, że jest całkiem przyjemne i szybko załapiecie, o co chodzi. http://www.youtube.com/watch?v=1RbWrz_40b8 W kwestii uzupełnienia nadmienię, że ostatnio gra miała dość dużą aktualizację, w której udostępniono możliwość grania nie tylko po WiFi, ale również asynchronicznie. Co prawda potyczek możemy toczyć raptem kilka, ale ze względu na specyfikę tytułu (nie są to długie partie) jest to w zupełności wystarczające. Czy warto? Przy cenie wynoszącej dokładnie 0,0 Euro/złotych/dolarów to pytanie po prostu nie ma sensu. Nie musicie analizować czy lubicie planszówki, czy macie ochotę na tę grę czy w ogóle lubicie grać na telefonach. Ticket to Ride: Pocket to pewniak i po prostu go ściągajcie z linka poniżej i cieszcie się jedną z najprzyjemniejszych Link do aplikacji (iPhone). 