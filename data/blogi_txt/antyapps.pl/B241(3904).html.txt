21.06.2013 Czerwiec w tym roku był (i dalej jest) wyjątkowo płody w aplikacje sportowe. Po Sport WP oraz Onet. Sport na Windows Phone trafia Sport.pl LIVE. W odróżnieniu od 2 poprzednich stawia on na relacje ze spotkań, dla których informacje ze świata sportu są tylko dopełnieniem. Jak sprawuje się na mobilnych kafelkach? Ponad pół roku posiadacze urządzeń z Windows Phone musieli czekać na swoją wersję tej aplikacji. Opłaciło się. Sport.pl Live zadziwiająco dobrze dopasowano do standardów metro. Zaraz po starcie aplikacji zostaniemy poproszeni o zgodę na wysyłanie wiadomości push. Dzięki nim będziemy mogli na bieżąco otrzymywać powiadomienia o najnowszych informacjach i wydarzeniach ze spotkań. Główne okno podzielono na trzy części: live (wiadomości ze świata sportu), wyniki (archiwalne relacje) oraz zaplanuj, czyli okno informacji o nadchodzących spotkaniach i rozgrywkach. Z jego poziomu w łatwy sposób możemy ustawić przypomnienia dla konkretnych wydarzeń. Na dolnej belce znajdują się dwa przyciski. Pierwszy pozwala na przypięcie aplikacji jako kafelka. Niestety dostępny jest tylko kafelek globalny. Drugi pozwala na szybkie przejście do okna kategorii/dyscyplin sportowych. Domyślnie ustawione są wiadomości dla wszystkich, ale w razie potrzeby możemy skupić się na jednej. A jest spośród czego wybierać. Jak podają autorzy:  piłka nożna (T-mobile Ekstraklasa, Liga Mistrzów UEFA, Premier League, Primera Division, Bundesliga, Borussia Dortmund, Barcelona, Real, Madryt, Robert Lewandowski, reprezentacja Polski) F1 i rajdy samochodowe (Alonso, Vettel, Kubica, Małysz, Rajd Dakar, Rajd Polski) tenis (Radwańska, Janowicz, Kubot, Australian Open) koszykówka (Gortat, NBA, Lakers) siatkówka (Wlazły, Kurek, Skra Bełchatów, ZAKSA) żużel (Ekstraliga, Gollob) skoki narciarskie (Stoch, Żyła, Turniej Czterech Skoczni, Zakopane, Wisła) biegi narciarskie (Kowalczyk, Bjoergen, Johaug, Mistrzostwa Świata) boks (Adamek, Wach, Kliczko)  O nowych transmisjach zostajemy powiadomieni zarówno poprzez system, jak i wewnątrz aplikacji. Tutaj czasem zawodzi odświeżanie. Widzimy informację o jednej nowej relacji/wyniku, ale jej wybranie prowadzi donikąd. Samym relacjom ciężko cokolwiek zarzucić. Podawane są wszystkie niezbędne dane A co ze wspomnianymi wcześniej informacjami? Niestety są bardzo ubogie w opcje dodatkowe. Tekstu nie możemy zaznaczać, udostępniać innym, dodawać do ulubionych czy też pobierać offline. Grafiki i zdjęcia nie powiększają się, nie zapiszemy ich też w pamięci telefonu. Zwykły czytnik treści i nic więcej. Sport.pl LIVE to aplikacja ładna, dobrze spełniająca swoje główne cele, ale uboga. Mam nadzieje że będzie podstawą, którą rozwiną kolejne aktualizacje. Już teraz jednak każdy fan sportu powinien pobrać ją na swój telefon. Możliwość śledzenie relacji na żywo z tak wielu dziedzin i dyscyplin to jej największy atut. A to wszystko za darmo. 