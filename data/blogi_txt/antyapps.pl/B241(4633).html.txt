03.10.2012 W sporze o sens powstawania oddzielnych, dedykowanych aplikacji dla różnych stron i serwisów, staram się zachować złoty środek. Nie lubię gdy Marketplace zalewają setki aplikacji, które są jedynie prostymi zbiorami RSS, ale też wiele serwisów aż się prosi, o ich przeglądanie z poziomu dodatkowych programów. Tak też jest w przypadku Wikipedii. Wikipedia którą dziś opiszemy (w tym wypadku sporo aplikacji nosi ten sam tytuł,) charakteryzuje się bardzo ciekawym i ładnym wykonaniem, dopasowanym do stylu metro. Choć w takich aplikacjach nie wygląd jest najważniejszy, to w tym wypadku w niczym on nie przeszkadza, a wręcz umila chwile spędzone z aplikacja. Na stronie głównej mamy dostęp do wyszukiwarki, artykułu dnia, artykułów powiązanych z naszą lokalizacją oraz losowo wyszukiwanych. Choć cały interfejs jest w języku angielskim, to aplikacja domyślnie przeszukuje bazę naszej krajowej Wikipedii (oczywiście można to zmienić). Po prawej stronie mamy dostęp do historii przejrzanych wpisów oraz edytowalnej listy ulubionych.  Artykuły prezentowane są w formie jaką znamy z mobilnej Wikipedii. Z poziomu aplikacji możemy je udostępniać ( lista jest spora, poza standardowymi sms/mail/facebook są też kody qr, pocket oraz Instapaper), dodać do ulubionych, skorzystać z szybkiego dostępu do spisu treści, czy też w łatwy sposób zmienić język, w którym wyszukane zostało hasło. Po rozwinięciu dolnego menu pojawią się też tak przydatne opcje jak możliwość przejrzenia poprzednich wersji artykułu oraz edycja wielkości czcionki i koloru tła. Otrzymujemy podgląd z wersji mobilnej, ale wzbogacony o wiele, dodatkowych i przydatnych rozwiązań.  Choć w Marketplace jest co najmniej kilka świetnych aplikacji do obsługi Wikipedia, to właśnie ta najbardziej przypadła mi do gustu. Doskonale łączy aspekty wizualne z praktycznym zastosowaniem. Jeżeli co jakiś czas korzystacie na swoich smartfonach z Wikipedii, pobierzcie tę aplikację. Dostępna jest za darmo, a pięknego ui nie szpecą żadne reklamy. Jest to jedna z najładniejszych, mobilnych wersji Wikipedii jakie dane było mi testować. Znajdziecie ją tu. Ocena: 5/5 