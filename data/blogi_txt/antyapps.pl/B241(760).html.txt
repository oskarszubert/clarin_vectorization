15.01.2012 Compass to wiodąca aplikacja tego typu w Android Markecie produkcji Catch.com. Oprócz oczywistej funkcji kompasu może służyć także do zapisywania notatek geolokalizacyjnych czy zapisywania ulubionych miejsc. To jednak nie wszystko – program w rewelacyjny sposób wykorzystuje akcelerometr, dzięki czemu może służyć także jako poziomnica. Czy naprawdę muszę mówić dalej? :) Compass to przede wszystkim funkcja kompasu bezpośrednio w smartfonie. Działa naprawdę nieźle, niczym prawdziwy kompas. To niesamowite jak bardzo technologia idzie do przodu i umożliwia nam tworzenie i korzystanie z takich rzeczy. Oprócz rewelacyjnie działającego kompasu otrzymujemy także w jednym z motywów funkcję poziomnicy. Super! Motywów jest w sumie sześć. Różnią się głównie grafiką, wśród nich są jednak dwa szczególnie istotne. Pierwszy z nich to GPS, który to właśnie zawiera funkcję poziomnicy. Drugi to Night, czyli jak można się domyślić – kompas w trybie nocnym. Czarne tło i czerwone kontury kompasu oraz ikon – to jest właśnie to, czego potrzeba w ciemności. Program zawiera sporo opcji – od zmiany tła aplikacji, po blokadę zmiany orientacji ekranu aż do wyświetlania pełnego adresu zlokalizowanego za pomocą GPS. Z poziomu ekranu głównego mamy możliwość zapisywania miejsc oraz przeglądania dotychczasowo zapisanych. Po zainstalowaniu dodatkowej aplikacji Catch Notes zyskujemy także możliwość zapisywania notek geolokalizacyjnych, to jest związanych z konkretnym miejscem, którego współrzędne są odczytane przez GPS. Program jest naprawdę niezły, o czym świadczą oceny w Android Markecie. Zachęcam do jego instalacji.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 