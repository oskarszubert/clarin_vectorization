26.04.2012 Dawno nie trafiłem na tak ciekawą i intelektualnie wymagającą grę dla dzieci. Niestety często produkcje dla najmłodszych to jedynie cukierkowa, kolorowa grafika i banalna fabuła. Nic rozwijającego. Tu na szczęście jest inaczej! Jak w to się gra? Jest to typowa platformówka, czyli idź przed siebie i zbieraj monety. No, w sumie nie do końca. W grze sterujemy robotem, który ma jedną podstawową wadę – nie umie podskakiwać. W grze natomiast roi się od przeróżnych platform. I naszym zadaniem jest poradzenie sobie z tym problemem.  Do dyspozycji gracza znajdują się trzy przyciski. Dwa kierunkowe plus magnes. Za pomocą kierunkowych przesuwamy robota to w lewo, to w prawo. Magnes umożliwia nam natomiast podniesienie obiektu wyglądającego jak kawałek drewna. To dzięki niemu przemieszczanie się po platformach jest w ogóle możliwe. Obiekty te raz stanowią kładkę, innym razem przytrzymują wciśnięty klawisz odblokowujący jakieś przejście. Możliwości jest sporo, czasami trzeba się naprawdę nagłowić. Zdziwiło mnie to tym bardziej, iż nie spodziewałem się takich wymagań po grze przeznaczonej dla dzieci. Ale to dobrze, że taka jest. Bo gry powinny pełnić nie tylko funkcję rozrywkową, ale i edukacyjną. Takie jest moje zdanie. Czy warto? Gra tak na prawdę jest płatna, choć nie kosztuje wiele – trzy złote z groszami. Twórcy udostępniają jednak wersję demonstracyjną. Sprawdźcie, jeśli macie dzieciaki w rodzinie. Warto. Oceniam ten tytuł na czwórkę. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 