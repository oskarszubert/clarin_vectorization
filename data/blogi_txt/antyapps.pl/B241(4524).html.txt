20.11.2012 Choć w naszym kraju za sport narodowy przyjęło się uznawać piłkę nożną, to jednak jest inna dyscyplina, gdzie nasi reprezentanci odnoszą wiele sukcesów i są zaliczani do światowej elity. No dobrze, takich dziedzin jest wiele, ale w tym przypadku chodzi o siatkówkę. Jeżeli jesteś fanem tego sporu, może zainteresuje Cię Volleyball Messenger.  Za aplikację odpowiada ten sam zespół co w przypadku recenzowanego już Football Messenger. Jeżeli z niej korzystaliście to poczujecie się jak ryba w wodzie. Volleyball Messenger to podobny (dopasowany do specyfiki dyscypliny) prosty i czytelny interfejs. Aplikacja posiada wszystkie niezbędne w tego typu programach informacje i funkcje:  wybór ulubionych drużyn przypomnienia o meczach ulubionych drużyn powiadomienia na żywo o przebiegu meczów ulubionych drużyn podgląd tabeli ligowej, tabele ligowe podgląd kalendarzy turniejowych podgląd wyników spotkań turniejowych podgląd na żywo przebiegu spotkań turniejowych wyniki na żywo szczegółowe informacje o meczach podgląd wyników offline   Niestety ze względu na brak rozgrywek nie byłem w stanie sprawdzić opcji związanych z powiadomieniami i podglądem na żywo przebiegu spotkania. Jednak użytkownicy w komentarzach wypowiadają się o nich bardzo pochlebnie. Bezproblemowo działa dodawanie zaplanowanych meczy do kalendarza systemowego. Przygodę z aplikacją rozpoczynamy od dodania turniejów które chcemy śledzić oraz wchodzących w ich skład drużyn. Do wyboru mamy PlusLiga, Orlen Liga, Legavolley Serie A, SuperLiga, czyli Polską ligę męską i kobiecą oraz najlepsze ligi Rosji i Włoch. Od strony człowieka, który lubi zgłębiać różne dodatkowe informacje brakuje mi krótkiego opisu każdej z nich, czy też biografii (historii klubów) przy poszczególnych graczach.  Jak już wspomniałem interfejs jest prosty i czytelny, czasem są jednak drobne zgrzyty jeżeli chodzi o komunikację z użytkownika, kilkukrotnie szukałem klawisza „potwierdź” bezskutecznie, okazywało się że wystarczy się cofnąć, zmiany zostaną zapisane. Nie zachwyca też wygląd, rozumiem że nie musi, aplikacja nie jest brzydka, ale na pewno ładniejszy interfejs by jej nie zaszkodził. :) Warto zaznaczyć, iż posiada polską wersję językową. Volleyball Messenger dostępny jest w dwóch wersjach, darmowej podlinkowanej poniżej i płatnej. Różnie się obecnością reklam. Jeżeli jesteście fanami siatkówki, warto poświęcić jej chwilę. 