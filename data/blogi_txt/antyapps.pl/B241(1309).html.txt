09.10.2013 Przemiana Flickra jest coraz bardziej zauważalna – z usługi dedykowanej fotografom profesjonalistom staje się produktem skierowanym do każdego użytkownika aparatu ale i smartfona. To, że oferuje zupełnie za darmo 1 terabajt przestrzeni na nasze zdjęcia nie było tak ważną cechą tej usługi, ponieważ zdjęcia musieliśmy umieszczać tam sami, bez możliwości skorzystania z aplikacji na komputerze. Jaka jest na to rada?  Odpowiedzią jest naturalnie funkcja autowysyłania zdjęć na serwery Flickra z naszego iPhone’a, iPoda touch, bądź iPada. Wystarczy założyć konto w usłudze (jeżeli jeszcze nie posiadamy takowego), pobrać najnowszą wersję aplikacji z App Store i zalogować się. Następnym krokiem jest włączenie automatycznej synchronizacji fotografii i gotowe.  Co istotne, nasze zdjęcia mogą być przesyłane w pełnej rozdzielczości, a więc w oknie przeglądarki i na innych urządzeniach będziemy dysponować oryginałem fotek. Zdjęcia mogą być przesyłane poprzez sieć Wi-Fi, bądź przy użyciu sieci komórkowej – opcja dostępna jest w ustawwieniach funkcji. Muszę przyznać, że taka propozycja jest naprawdę atrakcyjna i warto zastanowić się nad skorzystaniem z jej możliwości. Zdjęcia wysłane na serwery są prywatne do momentu udostępnienia ich znajomym lub publicznie. Dzięki tej nowości, aplikacja jak i cała usługa Flickr stała się o wiele lepszy produktem – ciekaw jestem co jako następne szykuje dla nas Yahoo? Na daną chwilę funkcja ta nie jest dostępna na smartfonach z systemem Android. Źródło zdjęcia: The Verge. 