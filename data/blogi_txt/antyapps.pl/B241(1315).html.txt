14.12.2011 W Android Markecie pojawia się coraz więcej płatnych, nastawionych na zysk gier. Dzięki temu, że nie założeniem twórców jest zarobienie nie z reklam, a ze sprzedaży, gry takie posiadają znacznie większy budżet niż przeciętne, a co za tym idzie – wyglądają lepiej i dają więcej frajdy. Do takich gier należy Flick Soccer, w której to produkcji naszym zadaniem jest strzelanie do bramki. Banalne? Nic bardziej mylnego. Jak w to się gra? Granie we Flick Soccer jest naprawdę proste i zasady opanuje nawet dziecko. Jednocześnie tytuł ten niesamowicie wciąga, zwłaszcza podczas grania ze znajomymi i piłowania wyników. Na czym polega zatem zadanie gracza? Musi wykonywać rzuty wolne za pomocą palca tak, aby trafić w tarczę osadzoną w wybranej części bramki. Gra posiada 6 trybów. Pierwszy nazwany Quickshot polega na strzelaniu do bramki na czas, przy czym im bliżej środka tarczy, tym więcej punktów otrzymujemy. Gra wcale nie jest taka łatwa, gdyż oprócz bramkarza na polu zaczynają się pojawiać w pewnym momencie obrońcy, a sama tarcza nie jest cały czas osadzona statycznie – na kolejnych poziomach zaczyna się poruszać. Każde trafienie w tarczę wydłuża czas do końca gry, przy czym im bliżej środka, tym więcej dodatkowych sekund zyskujemy. Drugi tryb to Endurance. Tutaj również musimy trafiać w tarczę. Główna idea tego trybu opiera się na tym, iż mamy ograniczoną liczbę piłek, która jest pomniejszana przy nietrafieniu w tarczę. Niejednokrotnie pojawiają się jednak bonusy, dzięki czemu odrabiamy sobie straty w liczbie piłek. Trzeci tryb to Challange, gdzie zdobywamy medale za określony pułap punktowy. Nie jesteśmy tutaj ograniczeni czasowo czy piłkowo, wykonujemy po prostu z góry okresloną liczbę strzałów z nadzieją, iż uda nam się osiągnąć wymagany próg, co przenosi nas do następnych etapów. Tryb Crossbar polega na strzelaniu w górną poprzeczkę bramki. Każdy taki strzał zostaje zliczany. Gra jest ograniczona do 60 sekund, który to czas można wydłużać zbieranymi przez piłkę bonusami – odpowiednie ikony poruszają się po poprzeczce. Ostatni tryb to Smash It. W tym przypadku bramka wyłożona jest szklanymi panelami, które musimy zbijać piłką. Im szybciej uda nam się zbić wszystkie panele, tym więcej punktów zdobywamy. Jak zatem widać, twórcy przygotowali naprawdę ciekawy i dający wiele godzin rozrywki tytuł. Gdyby tego było mało, w grze czekają na nas takie atrakcje jak możliwość podkręcania piłki. Czy warto? Gra jest rewelacyjna. Nie tylko wciąga, daje mnóstwo frajdy, ale również posiada bogatą oprawę audiowizualną. Jedynym jej mankamentem jest długie ładowanie poziomów. Uważam, że zdecydowanie warto zainwestować w ten tytuł, zwłaszcza biorąc pod uwagę fakt, iż kosztuje jedynie niecałe 4 złote. 