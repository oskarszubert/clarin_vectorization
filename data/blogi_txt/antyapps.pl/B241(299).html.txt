13.08.2013 Z każdym dniem sklepu systemów mobilnych zalewane są setkami nowych aplikacji. Już dawno głównym problemem przestała być ich ilość, a jej miejsce zajęły próby odfiltrowania tego co wartościowe od całej reszty. Szukając aplikacji godnych uwagi możecie skorzystać z takich portali jak antyapps.pl ale też wspomóc się społecznością użytkowników. Pomoże w tym App Social od Nokii. Sam pomysł na tego typu usługę nie jest nowy, jednak rozwijanie go przez Nokię, sprawia że może dotrzeć do o wiele większej ilości odbiorców, a to przecież o nich tu chodzi. Przygodę z aplikacją rozpoczynamy od zalogowania się na swoje konto Nokia, utworzenia nowego konta, bądź też logowania za pomocą Facebooka. Dlaczego warto je założyć? Będzie przydatne w każdej aplikacji od Nokii pozwalając nam między innymi na synchronizację danych czy też personalizację ustawień. Z App Social możemy korzystać również bez konta, ogranicza to jednak jego możliwości. Cała reszta jest zbliżona do klasycznych portali społecznościowych. Po pierwsze mamy swoje konto na którym możemy tworzyć listy aplikacji. Domyślnie mamy utworzone trzy puste foldery. Możemy je usunąć bądź też rozbudować. Są one dostępne nie tylko z poziomu programu, ale także poprzez przeglądarkę, dla osób którym udostępnimy nasz link. Znajomi pytają Was często jakie aplikacje warto zainstalować? Stwórzcie odpowiednią listę i wyślijcie im link.  Gdy mamy już swoje konto, warto rozejrzeć się za innymi, godnymi śledzenia. Na chwilę obecną w rodzimej wersji aplikacji polecane są jedynie kanały i listy Nokii. Dysponują one sporymi zasobami różnych tematycznych list. Polecam też kanał antyapps.pl, możecie go znaleźć poprzez wyszukiwarkę. Na start czekają na Was 4 listy, a to dopiero początek. Linki do nich podam na dole wpisu. Gdy któryś zbiór przypadnie nam do gustu możemy dodać go do ulubionych bądź też przypiąć do ekranu głównego. Nie zabrakło także zakładki z polecanymi zestawami oraz aplikacjami najczęściej dodawanymi do list. Choć to dopiero beta, już teraz zdarza się że częściej zaglądam do App Social niż do oficjalnego sklepu z aplikacjami. Interfejs bardzo dobrze wpisuje się w idee metro, wygląda ładnie i działa płynnie. Najważniejsza funkcja czyli wyszukiwanie jest z nami obecna prawie cały czas na dolnej belce programu.  App Social to świetna propozycja dla każdego miłośnika aplikacji mobilnych. Nie tylko pozwala w łatwiejszy sposób poznać wiele ciekawych aplikacji, ale też dzielić się naszymi ulubionymi z innymi osobami. Aplikacja dostępna jest w j. polskim tak więc nikt nie powinien mieć problemu z jej obsługą. Niestety, z App Social mogą skorzystać jedynie posiadacze Windows Phone 8. Jeszcze raz zachęcamy Was do śledzenia naszego kanału, będziemy go odświeżali dwa razy w tygodniu. Na start mamy dla Was 4 listy w tym coś dla fanów muzyki oraz bazujące na jednym z ostatnich tekstów zestawienie najlepszych RPG. 