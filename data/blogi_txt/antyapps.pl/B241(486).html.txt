11.12.2012 Na AntyApps już nie raz poruszaliśmy temat aplikacji przygotowanych przez muzyków. Bardziej lub mniej przydatne, ale stale zyskujące na popularności programy są miłym urozmaiceniem portfolio naszych ulubionych artystów. Prawdziwie zafascynowana tym pomysłem wydaje się być islandzka piosenkarka i kompozytorka Björk, która jakiś czas temu w formie aplikacji wydała całą swoją najnowszą płytę, a także specjalny program na święta inspirowany jej twórczością.  Choć nie jestem fanem twórczości Björk, z nie małym zainteresowaniem sięgnąłem po aplikację jej autorstwa – Björk: Solstice. Dotychczas programy wydawane przez artystów pełniły raczej rolę kompendium wiedzy na ich temat, a ten program już od początku wydawał się być czymś zupełnie innym i te złudzenia okazały się być prawdziwe. Björk: Solstice to specjalna, świąteczna edycja programu, dzięki któremu stworzymy kolędę brzmiącą niczym muzyka tworzona przez znaną kompozytorkę. Zdecydowanie dźwięki które wydobywają się z naszego telefonu nie jest skocznym, wpadającym w ucho utworem, a raczej czymś znacznie bardziej „wymagającym” od słuchacza specyficznego gustu.  Choć sama muzyka, tworzona z pomocą aplikacji nie specjalnie przypadła mi do gustu, bardzo interesującym okazał się być sam silnik programu, który jest nadzwyczaj oryginalny. Na środku naszego ekranu znajduje się „słońce” z którego wyciągamy kolejne dźwięki. Tworząc orbity wokół ognistej kuli do naszych uszu zaczynają wpadać zaprogramowane wcześniej dzwoneczki. Niezwykle oryginalne i kreatywne. Normalnie pewnie odradziłbym bym wam zakup programu (pod warunkiem, że nie jesteście fanami twórczości Björk) ale dziś, ze względu na to, że dostępny jest bezpłatnie gorąco was do tego zachęcam. Naprawdę warto spróbować. 