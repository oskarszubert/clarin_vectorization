08.10.2013 Twitter na Windows Phone to bardzo specyficzna aplikacja. Wraz z premierą Windows Phone 8 zaczął być regularnie aktualizowany i rozwijany, są to jednak zupełnie inne aktualizacje niż w przypadku wersji na iOS i Androida. Aplikacja idzie swoją, oddzielą drogą. Większość zmian otrzymujemy później, jednak sam program wydaje się dzięki temu bardziej stabilnym. Pomysły które nie sprawdzą się na innych systemach, po prostu do niego nie trafiają. Tak też jest w tym przypadku. Posiadaczy Windows Phone ominęły zmiany związane z widokiem wątków i postów w strumieniu głównym. Otrzymali pakiet już sprawdzonych rozwiązań, dopasowanych do specyfiki systemu. Oto lista głównych zmian: Wybierz swoje ulubione konta i otrzymuj powiadomienia gdy napiszą one tweeta - teraz powiadomienia możemy otrzymywać z kilku kont, w zależności od tego, dla których go ustawimy, a nie tylko dla konta głównego. Dostosuj tło Twittera za pomocą ciemnego lub jasnego motywu – czary motyw prezentuje się świetnie, albo to tylko wrażenie po ciągłym używaniu białego. Niestety tło trzeba zmieniać ręcznie. Przypnij wyszukiwania do swojego ekranu startowego, aby mieć szybki dostęp do twetów na wybrany temat – tak jak w nazwie, możemy dowolne wyszukanie czy to słowa, czy osoby, czy też tagu zapisać jako kafelek. Łatwo odnajduj świetne treści dzięki udoskonalonym funkcjom Wyszukaj i Odkryj – zupełnie przebudowano tę część menu, o wiele łatwiej teraz śledzić ciekawe tweety i dyskusje oraz aktywności naszych znajomych. Całość wygląda ładnie, ale lekko chaotycznie. Upodobniono ją do wyglądu z wersji Android/iOS Wybierz swój preferowany język w ustawieniach i ciesz się przetłumaczonymi tweetami na swojej osi czasu. Teraz z obsługą 13 dodatkowych języków! Tłumaczenie Tweetów było już wcześniej, teraz otrzymaliśmy wsparcie dla dodatkowych języków. Nowy sposób wyświetlania Twittera na zablokowanym ekranie, pokazujący interesujące tweety na Twoim ekranie początkowym – aplikacja wybiera losowy wpis z grafiką, który uznaje za Ciekawy i ustawia go na ekranie blokady. Niestety otrzymujemy przy tym sporo pustego pola, a tweety odświeżane są zbyt sporadycznie. W takiej formie, ekran blokady oddany Twitterowi jest bezużyteczny.   Z innych zauważalnych zmian poprawie uległa prędkość działania aplikacji. Dodatkowo całość wydaje się lepiej wyglądać na wysokich rozdzielczościach. Teraz nie mam już  jak tego sprawdzić, ale w poprzedniej wersji części interfejsu wydawały mi się lekko rozmazane. Tutaj wyglądają o wiele lepiej. Nie obyło się też bez kilku błędów. Przykładowo zapisane przez nas wyniki wyszukiwań nie trafiają na naszą listę dostępną z poziomu profilu. Wciąż też brakuje wsparcia dla trybu horyzontalnego. Jeżeli nie dostaliście informacji o aktualizacji, wyszukajcie aplikacji w zasobach sklepu. Powinniście być zadowoleni. Podoba mi się droga jaką kroczy Twitter na Windows Phone, z każdą wersją stając się coraz lepszą aplikacją. Czasem nie do końca ma pomysł na wykorzystanie możliwości systemu, ale próbuje, eksperymentuje. Dodatkowo, w przeciwieństwie do Facebooka, powiadomienia działają w nim błyskawicznie. Przy okazji na jednym ze zdjęć dołączonym do opisu aplikacji, widnieje kafelek z aplikacją Vine. Nieoficjalna zapowiedź wersji na Windows Phone:)? 