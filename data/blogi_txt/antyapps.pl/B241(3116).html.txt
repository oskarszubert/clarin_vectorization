09.01.2013 Windows Phone zasłynął jako system zamknięty na wszelkiej maści pobieranie plików w sposób inny niż za pomocą Zune. Z czasem jednak programiści nauczyli się tworzyć aplikacje, które zapisywały wszystko w swojej pamięci i pozwalały odtwarzać w momencie gdy nie mamy dostępu do internetu.  GetThemAll łączy większość tych rozwiązać w sobie, co czyni go prawdziwym kombajnem do pobierania plików. Aplikacja pozwala na pobieranie prawie każdej treści jaką znajdziemy na wybranej stronie. Grafiki, dokumenty, filmy, muzyka. Na strony wchodzimy poprzez prostą, wbudowaną w aplikację przeglądarkę. Wystarczy kliknąć dowolny element na stronie, a w większości przypadków pojawi się okno zapisu pliku. Jest też możliwość globalnego pobrania wszystkich elementów ze wskazanego adresu. Przeglądarka nie rozpieszcza nas opcjami, dodatkowo wyjątkowo kiepsko działa przycisk cofania, a właściwie to nie działa wcale. Na szczęście autorzy pomyśleli o dodaniu zakładek, ulubionych i historii, które to pomagają w nawigacji i powrocie do ulubionych stron. Pobrane elementy trafiają do ustalonego wcześniej folderu. GetThemAll posiada coś na kształt przeglądarki plików, niestety bardzo słabo rozwiniętej. Jedyną metodą na dodanie nowego folderu jest… ustawienie go jako miejsce pobierania plików. Nie możemy zmieniać nazwy starszych, przenosić pomiędzy nimi plików. Szkoda też, że aplikacja nie potrafi pobierać plików działając w tle. Jeżeli chcemy pobrać dłuższy film, albo kolekcję mp3, musimy znajdować się w GetThemAll. Na szczęście wznawianie pobierania działa bardzo dobrze, więc nawet jeżeli parokrotnie wyjdziemy z aplikacji, to plik pobierze się bez problemu. Pobrane pliki możemy też wysłać na SkyDrive. Interfejs jest bardzo prosty i czytelny. Standardowy do bólu. Ciężko się czegoś przyczepić, a zarazem nazwać go ładny Aplikacja jest darmowa tak więc możecie przetestować ją bez żadnym problemów. Doświadczenie uczy, że wraz ze wzrostem popularności stanie się płatna. ;) Jeżeli lubicie pobierać multimedia i inne pliki z różnych dziwnych portali, GetThemAll ułatwi Wam życie na Windows Phone. Windows Phone 7.5: działa, Windows Phone 8: działa, Lumia 610: działa 