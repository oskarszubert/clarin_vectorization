25.04.2012 Etap szpanowania dzwonkami minął raczej bezpowrotnie wiele lat temu, ale ja i tak lubię mieć jakąś fajną melodyjkę jako sygnał telefonu. Obecny w Google Play Zedge mnie nie satysfakcjonuje, bo jakość umieszczonych w nim piosenek jest raczej bardzo słaba. W sumie – to nawet nie ma w czym wybierać. Na szczęście jest Audiko. Audiko używałem tylko na Androidzie, bo nie miałem potrzeby instalować go na iOS w żaden sposób. Niemniej oferuje to samo, więc problemu nie ma.  No dobra, ale co jest w Audiko? Znajdziemy tam multum dobrej jakości dzwonków powycinanych z piosenek, ale nie tylko. Są też dzwonki z innych telefonów (np. iPhone czy Galaxy Nexusa), ale także odgłosy, które także nadają się jako dzwonki. Baza jest wielka i każdy znajdzie coś dla siebie. Aplikacja ma bardzo, ale to bardzo minimalistyczny design, który mi się podoba i nie sprawia problemów w użytkowaniu. Jest intuicyjny, więc na pierwszy rzut oka wiadomo co i gdzie trzeba kliknąć, żeby ustawić sobie nowy dzwonek. Prosto i przyjemnie. Niestety jest jedno ale – Audiko nie ma ani w Google Play, ani w App Store. W przypadku Androida dostępne jest APK, a do iOS instrukcja jak wgrać program na zjailbreakowanym iPhone. Za darmo oczywiście. 