23.09.2013 Za nami premiera najgorętszej gry tego roku, czyli oznaczonej „piątką” odsłony serii Grand Theft Auto. Z tej okazji autorzy gry przygotowali nam także aplikacje mobilne, mające jeszcze bardziej nas wciągnąć w ten świat. Do czego możemy je wykorzystać? Pomysłowość studia Rockstart nie zna chyba granic. Przygotowane dwie aplikacje znajdziemy w App Store zupełnie za darmo. Pierwsza z nich nosi nazwę GTA V Manual i jest dostępna także po polsku co jest sporym, lecz niezwykle pozytywnym zaskoczeniem. W aplikacji znajdziemy wysuwany po prawej stronie panel nawigacyjny, za pomocą którego możemy przełączać się pomiędzy sekcjami omawiającymi rozgrywkę, sposób sterowania czy fabułę gry. Jeżeli nie możecie się doczekać premiery gry na „blaszaki” lub momentu zakupu gry, to ta aplikacja pozwoli Wam odkryć kilka fajnych informacji o grze i to, powtórzę się, w języku polskim. Instrukcje dotyczą obydwu platform – PS3 oraz Xbox 360. Warto sprawdzić.  Druga z aplikacji nosi wdzięczną nazwę iFruit nawiązującą do pewnej firmy produkującej sprzęt i nie tylko. Co ma do zaoferowania ten program? Jest on skierowany do posiadacz gry GTA V, którzy już prowadzą rozgrywkę. Aplikacja pozwala bowiem na połączenie naszego konta na smartfonie z tym z konsoli, a wtedy możliwa staje się możliwa naprawdę spora personalizacja naszego auta. Tuningować możemy silnik, hamulce, felgi, a także tablicę rejestracyjną oraz przeróżne elementy wizualne auta. Ponadto w aplikacji możemy zajmować się… wirtaualnym zwierzęciem. Wszystko z dala od konsoli i ze smartfonem, bądź tabletem w ręce.   Aplikacja iFruit jak narazie dostępna jest tylko dla urządzeń z iOS – iPhone’a, iPada i iPoda touch. Wersja dla Androida jest już w drodze. Poradnik do gry GTA V jest dostępny na platformy iOS, PC i OS X, zaś wkróce dostępny będzie także dla Androida i Windows Phone. GTA V Manual iFruit 