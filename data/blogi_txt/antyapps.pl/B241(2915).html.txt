28.11.2012 Użytkownicy usług od Microsoftu nie mają łatwego życia na Androidzie. Wprawdzie i tak jest ono bardziej komfortowe niż użytkowników usług Googla na Windows Phone, ale mimo wszystko ciągle trzeba polegać na różnych aplikacjach, a i tak nie dają nam one dostępu do wszystkich danych. Ostatnią z dodanych przez Microsoft jest program Outlook. Aplikacja prawie niczym nie różni się od dostępnego od dawna programu Hotmail. Właściwie jedyną zmianą która rzuca się w oczy, jest zastąpienie ikony Hotmaila tymi od Outlooka. Co więcej poprzednia aplikacja dalej jest dostępna w Google Play. Konto od Microsoftu nigdy nie było wyjątkowo dobrze wspierana na Androidzie (oczywiście wszystko zależy od samego sprzętu). Dodanie go poprzez konfiguracje Live pozwalało na prostą obsługę poczty. Aby mieć trochę więcej możliwości, należało konfigurować konto jak Exchange. W tym drugim przypadku otrzymujemy możliwość synchronizacji kalendarza, kontaktów oraz natychmiastowego pobierania poczty. I właśnie w taki sposób konto konfiguruje nam aplikacja Outlook. Interfejs dostępny jest w języku angielskim co dla niektórych osób może być problemem.  Różnica jest taka, że dodatkowo dodaje swoje UI, które średnio pasuje do obecnego interfejsu Androida. Właściwie wyglądem nie odbiega od tego co znamy z wspomnianego już Outlooka. Moim zdaniem jest po prostu brzydka, ale opinie wielu internautów nazywają ją bardziej dosadnie. To dziwi, zwłaszcza że aplikacje Microsoftu do SkyDriva i nowy Skype dla tabletów, potrafi cieszyć oko. Tym razem, postanowiono jedynie zmienić logo, wprowadzić kila mniejszych zmian i wypchnąć to jako nową aplikacje. Ocena mówi sama za siebie.  Ja dam mocne 3- Dlaczego? Bo pomimo całego rozczarowania jakie ze sobą niesie aplikacja, po prostu działa i dobrze robi to co ma robić. Jeżeli więc korzystasz z możliwości konta hotmail/live/outlook, przechowujesz na nim nie tylko pocztę, ale i kontakty oraz kalendarze, aplikacja może okazać się przydatna. 