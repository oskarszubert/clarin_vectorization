20.10.2011 Taksówkami poruszam się przeważnie na wyjazdach i w obcych miastach, wtedy też mam dylemat jaką taksówkę zamówić i czy nie wybiorę najdroższej. Problemy tego typu pozwalają nam rozwiązać aplikacje takie jak Wezwij Taxi i ZłapTaxi. Funkcjonalnie są do siebie dość podobne jednak Wezwij Taxi nie była już dawno aktualizowana (ostatni update lipiec 2010). W przypadku Złap Taxi mówimy cały czas o żywej aplikacji – ostatnia aktualizacja miała miejsce 12 października.  Co znajdziemy w środku? Przyjemny i prosty interfejs, który pozwala nam w łatwy sposób sortować listę korporacji po cenie lub po nazwie i też w zależności od akceptowanych form płatności (wersja na Androida ma nawet więcej możliwości filtrowania listy). Możemy też stworzyć listę ulubionych firm taksówkarskich dla danego miasta. Jeśli chodzi o bazę danych to jest ona dość imponująca bo zawiera 72 miasta i łącznie blisko 400 korporacji taxi.  W marcu tego roku, ZłaTaxi wprowadziło też możliwość zamawiania taksówek bez potrzeby dzwonienia. Wystarczy wypełnić prosty formularz z podstawowymi informacjami i czekać na potwierdzenie ze strony korporacji. Niestety jak widać po liście firm, które dopuszczają taką opcję jest jeszcze nad czym pracować. W warszawie znalazłem tylko jedną korporację z której mogę zamówić taksówkę bez dzwonienia. Problemem (niezbyt uciążliwym) tej aplikacji są natomiast minimalne lagi przy przewijaniu nawet nie długich list. Psuje to nieco efekt dość zgrabnego i funkcjonalnego interfejsu. Mimo to oczywiście polecam, przede wszystkim dlatego że aplikacja jest ciągle aktualizowana. ZłapTaxi dostępne jest zarówno na iOS jak i na Androida 