25.06.2012 Internet Explorer od dawna nie kojarzy się z niczym dobrym. Jakby na przekór temu, wersja domyślnie osadzona w systemie Windows Phone, jest bardzo dobrą i szybką przeglądarką. Niestety brakuje jej paru opcji, które znamy z konkurencyjnych produktów. Jedną z nich jest możliwość zapisania strony w pamięci telefonu. Na szczęście, w takich sytuacjach z pomocą przychodzą jak zawsze aplikacje firm trzecich, w tym wypadku Offline Browser. Program ten, pozwoli nam na zapis niezbędnych stron w pamięci telefonu. Jest to jego podstawowa funkcja, ale nie jedyna. Aplikacja równie dobrze może nam służyć jako uboga (możliwościami) przeglądarka internetowa.  Tryb offline posiada też wsparcie dla subskrypcji RSS i Atom. Wystarczy wkleić linka, a treść zostanie pobrana na nasz telefon. Sam proces możemy zautomatyzować, wtedy Offline Browser zamienia się w prosty czytnik RSS.  W opcjach mamy możliwość ustawienia tego, w  jaki sposób będzie się przedstawiała nasza przeglądarka. Do wyboru mamy między innymi: desktopowego Firefoxa, Internet Explorera czy też mobilnego iPhone 4S. Samemu zapisowi daleko do ideału. Tekst bardzo często traci swój układ, wiele elementów dodatkowych nie zostaje skopiowanych. Na szczęście to co najważniejsze trafia do pamięci. Łączenie ze zdjęciami i CSS, JScript. Tak więc o ile estetyce takiej strony można wiele zarzucić, to już jej przydatności nie. Szata graficzna jest bardzo prosta i niestety mało czytelna. Wprawdzie opcje są opisane, ale to wszystko w pierwszym kontakcie odstrasza. Warto docenić fakt szczegółowych informacji o pobranych stronach.  Irytujące jest wymóg poprzedzania adresów http://, tak więc nie wystarczy wpisać antyapps.pl, trzeba wpisać pełen adres http://antyapps.pl. Program jest chwilowo objęty promocją i dostępny za darmo. Jeżeli często znajdujesz się poza zasięgiem sieci, a zarazem lubi czytać informacje ze stron www, polecam go do kolekcji. Offline Browser możecie pobrać tutaj. Ocena: 4- 