25.04.2012 Gra która nie ma ładnej grafiki 3D, wysokiej jakości tekstur, solidnej ścieżki dźwiękowej i fabuły? Gra która opiera się na koszmarze sporej części młodzieży szkolnej? Oto Summarize. Jedna z najlepszych gier w jakie grałem. Zasady gry są bardzo proste. Na planszy o powierzchni 5×5 rozmieszczono losowo cyfry. Naszym zadaniem jest takie ich połączenie,  aby suma wyniosła przedstawioną u góry liczbę. Proste, prawda? Potrzebną liczbę możemy uzyskać na wiele sposób. Jednak im więcej liczb użyjemy aby to osiągnąć, tym więcej punków zostanie nam przyznane. Przykładowo na liczba 12 może się składać 9+3, ale też 3+1+4+2+2.  Dodatkowo raz użyte cyfry znikają z planszy i z każdą kolejną liczbą mamy mniejszy zakres możliwości. Całość dynamizuje upływ czasu. To dzięki niemu awansujemy w rankingu zarówno offline jak i online.  Ponieważ gra operuje na najprostszym zadaniu matematycznym (dodawaniu) nie zraża nawet osób, które nie pałają specjalną miłością do tego przedmiotu. Tu naprawdę ciężko jest przegrać. Już prędzej zdobędziemy małą ilość punktów w pośpiechu łącząc po 2-3 liczby zamiast 4-6. Gra posiada pauzę, która blokuje podgląd tablicy. Oprawa graficzna jest maksymalnie uproszczona, zarazem wszystko jest czytelne i intuicyjne.  Wielkie brawa dla autorów, że potrafili stworzyć coś tak miodnego w oparciu o tak podstawową czynność jak dodawanie liczb. Grę można pobrać w tym miejscu do czego bardzo zachęcam. Sami się zdziwicie jak przyjemne może być sumowanie. Summarize zajmuje niewiele, bo lekko ponad 1MB. Teraz czas na DLC z odejmowaniem, część drugą z mnożeniem i reedycje z trybem dzielenia. 