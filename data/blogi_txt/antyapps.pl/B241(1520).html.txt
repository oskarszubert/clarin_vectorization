06.12.2012 Zgodnie z zapowiedziami, niezależnie od tego czy byliście grzeczni, czy też nie, Rockstar wydał dziś jubileuszową edycję Grand Theft Auto: Vice City. Przez wielu uważaną za jedną z najlepszych części całej serii. Grę już można pobrać z App Store, miejmy nadzieję że niedługo trafi też do Google Play. Teoretycznie premiera powinna być tego samego dnia, ale z poprzednimi tytułami różnie to bywało, czasem posiadacze Androida musieli czekać nawet kilka miesięcy. Przejdźmy jednak do samej gry. Grand Theft Auto: Vice City doczekał się odświeżonej grafiki, poprawiono modele postaci jak i światła. W końcu dzisiejsze smartfony i tablety mają o wiele większą moc obliczeniową niż komputery 10 lat temu. :) W przypadku iOS mamy też wsparcie dla zapisywania stanów gry na iCloud oraz urządzeń z Retiną.  Zmianie musiało ulec także sterowanie. Choć nie przepadam za większością gier przeniesionych z komputerów i konsol na mobile, to trzeba przyznać Rockstarowi, że zna się na rzeczy i potrafi zadbać by było maksymalnie komfortowe. Zapewne nie odbiega zbytnio od tego, które znamy z mobilnego GTA III, ale na pewno przyjrzymy się mu bliżej.  Fani serii zapewne pamiętają ten klimat, za których wielu pokochało Vice City…  Dla tych wszystkich którzy nie mieli okazji się z nim zapoznać, a nie chcą wydawać pieniędzy w ciemno, przygotujemy recenzję. Za grę przyjdzie nam zapłacić 4,49€ jeżeli chodzi o iOS. Gdy tylko pojawi się w Google Play, zaktualizujemy wpis. Po sporym zamieszaniu dziś ponownie wróciła do Google Play.Cena 19,48 zł. Poniżej przypominamy listę urządzeń na, na których uruchomimy grę: Urządzenia z iOS: iPad, iPhone 4, 4S   5, iPod touch 4th   5th Generation Telefony z Androidem: Motorola Razr, Razr Maxx, Razr Maxx HD, Motorola Atrix, Motorola Photon, Motorola Droid Bionic, HTC Rezound, HTC One X, HTC One S, HTC Evo 3D, HTC Sensation, HTC Droid Incredible 2, Samsung Galaxy Nexus, Samsung Nexus S, Samsung Galaxy Note 1   2, Samsung S2, Samsung Galaxy R, Sony Xperia Play, Sony Xperia S, P, T   TL, Sony Walkman Z Series Media Player, Samsung Galaxy S2, Samsung Galaxy S3, Google Nexus 4 Tablety z Androidem: Acer Iconia, Asus Eee Pad Transformer, Asus Eee Pad Transformer Prime, LG Optimus Pad, Medion Lifetab, Motorola Xoom, Samsung Galaxy Tab 8.9 / 10.1, Samsung Galaxy Tab 2, Samsung Galaxy Note 10.1, Sony Tablet S, Sony Tablet P, Toshiba Thrive, HTC Flyer, Google Nexus 7, Google Nexus 10. 