10.07.2012 Smutne jest to, że w Polsce, w XXI wieku nadal nie mamy sensownych internetowych pakietów. Zachód już od jakiegoś czasu ma oferty z nielimitowanym internetem albo z kosmicznymi limitami, których nie sposób wykorzystać. Niestety – skoro u nas jest jak jest, trzeba sobie jakoś radzić. Jedni w ogóle wyłączają internet, inni korzystają raz na jakiś czas, a jeszcze inni korzystają z programów, które kontrolują przepływ danych. Program nazywa się Onavo Count i przyciągnął moją uwagę bardzo minimalistycznym interfejsem. Okazało się, że nie tylko interfejs jest przyjazny i fajny, ale i cała aplikacja. Jej obsługa jest bardzo prosta i idealnie sprawdza się jako kontroler danych. Dzięki Onavo Count możemy sprawdzić ile dany program zużywa naszego limitu, a także mamy możliwość zablokowania transferu dla danej aplikacji czy umieszczenia widżetu z informacją nt. danych pobieranych przez poszczególne programy. Całość zamknięta jest w – jak już wspominałem – minimalistycznym interfejsie, który bardzo pasuje do systemu Android 4.0. Onavo Count można znaleźć w Google Play zupełnie za darmo i razem z nim możemy już od dziś oszczędzać transfer (i pieniądze!). Mimo tego, że w Androidzie 4.0 dostępny jest kontrola danych, to moim zdaniem nie jest ona tak fajnie zrobiona jak w Onavo, a na pewno nie oferuje tyle możliwości. 