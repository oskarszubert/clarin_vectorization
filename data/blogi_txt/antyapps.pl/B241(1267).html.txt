24.07.2012 Wraz z modą na coraz to większe ekrany telefonów, coraz popularniejsze stało się oglądanie filmów właśnie na nich. Oczywiście, nawet 4,7 cala nie zastąpi najmniejszego netbooka, ale w dla wielu filmów i osób to w zupełności wystarczy. Stad też ciągle rosnąca popularność aplikacji do oglądania wideo, w tym online.  Film OnLine daje nam dostęp do sporej bazy filmów podzielonych na 5 kategorii: Akcja, Animacja, Komedia, Dramat, Fantasy, Horror. Wśród nich takie tytuły jak: Bad Boys2, 2012, Tekken, Pearl Harbor, Rain Man, Pasja, Kruk, Terminator, Rambo IV i wiele, wiele innych. Każdy powinien znaleźć coś dla siebie. Filmy dostępne są tylko online, tak więc aby je oglądać musimy być w zasięgu wi-fi albo posiadać spory pakiet MB.  Za pomocą Film OnLine, możemy przeczytać o danym filmie na Wikipedii, IMdb, wyszukać jego trailer, czy też podzielić się linkiem. Filmy to w większość materiały zamieszczone na serwisie YouTube. Ich jakość jest różna, ale w dużej mierze wystarczająco dobra jak na ekrany telefonów. Poza podstawowymi opcjami przewijania, głośności i rozciągania ekranu, warto zwrócić uwagę na zapamiętywanie miejsca, w którym przerwaliśmy oglądanie. Wiele aplikacji tego typu na Windows Phone, po zwinięciu ich i powrocie, zaczyna projekcję od początku. Tutaj bez problemu cofniemy się np. w celu napisania sms, a po powrocie będziemy kontynuowali od miejsca, w którym przerwaliśmy projekcję. Zastrzeżenie może budzi legalność takich filmów. Natomiast, po to Microsoft cenzuruje Marketplace i czasem opóźnia premiery aplikacji o parę dni, by to co nielegalne nie trafiało do sklepu. Jeżeli tak jawna w działaniu i celu aplikacja się przedostała, to oznacza, że prawa nie łamie. Program jest darmowy i pozbawiony reklam. Możecie go pobrać stąd. Ocena: 3+ 