14.06.2012 Dziś kolejna aplikacja dla fanów Euro – tym razem jednak bardzo minimalistyczna. Do takiego stopnia, że tak właściwie po użyciu, możemy ą odinstalować. Niesamowicie brzmi, prawda? Dlatego już śpieszę z wyjaśnieniem co to za program, który nie wymaga włączenia więcej niż jeden raz. Euro 2012 Kalendarz to aplikacja, która opiera swoje działanie na kalendarzu, który każdy z nas ma w telefonie i ma za zadanie dodać do niego informacje, o interesujących nas, meczach.  Po włączeniu ukazuje się bardzo minimalistyczny interfejs, w którym do wyboru mamy konkretne mecze drużynowe, grupowe albo danej reprezentacji. Zaznaczamy te, których nie chcemy przegapić, a następnie przechodzimy dalej – do ustawień przypomnienia przed meczem, a na końcu wybieramy systemowy kalendarz, do którego zostanie dodane wydarzenie. To wszystko. Nic więcej w aplikacji nie zobaczymy, więc po dodaniu wydarzeń możemy usunąć aplikację i zwolnić tych parę mebagajtów. Zdecydowanie warto dla fanów piłki nożnej, którzy nie chcą zawalać telefonu bezsensownymi lub zasobożernymi aplikacjami. Prosto, szybko i w fajnej oprawie – a do tego w studenckiej cenie. Dlatego pobierajcie Euro 2012 Kalendarz za darmo z Google Play! 