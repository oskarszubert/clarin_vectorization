10.09.2012 Streszczenia lektur, przez wielu uważane za szkodliwy element, odciągający młodzież od dzieł literatury, przez innych postrzegane jako jedyna strawna forma ich przyswajania. Osobiście uważam je za narzędzie, które potrafią być pomocne w przypominaniu ważnych aspektów. Ale jak to bywa z narzędziami, ich zastosowania mogą być różne. Przyjrzyjmy się  aplikacji właśnie pod takim kontem. Lektury oferują nam omówienie 36 pozycji. W zależności od tytułu mamy dostęp do takich kategorii jak: informacje o książce (czas i miejsce akcji itp.), streszczenie, plan wraz z omówieniem oraz opis postaci. Jak to ładnie ujął autor: „Aplikacja zawiera opracowania najbardziej znanych polskich lektur szkolnych. Jeżeli chcesz się dowiedzieć, kim był Hamlet lub szukasz streszczenia Krzyżaków, to ta aplikacja jest właśnie dla Ciebie. Jest to bardzo ciekawa baza materiałów wspomagających naukę języka polskiego.”  Poziom opisów i streszczeń jest różny. Od długich, szczegółowych analiz, po jednozdaniowe podsumowania. Nie jestem w stanie ocenić ich poziomu, natomiast jeżeli dla kogoś aplikacja jest tylko pomocą w przypomnieniu przeczytaj książki, na pewno wyłapie nieścisłości.:) Interfejs aplikacji jest bardzo wygodny, przemyślany i czytelny. Nawigacja nie sprawia większego problemu. Autor pomyślał nawet o takich detalach jak ostatnio przeglądane lektury. Całość działa offline. Warto Lektury pochwalić także za szybkość działania. Start aplikacji, jak i wczytywanie poszczególnych tytułów jest błyskawiczne.  Minusy? Brak możliwości przypięcia poszczególnych lektur jako kafelków oraz zaznaczania fragmentów tekstu i kopiowania ich. Choć czasy szkolne mam już dawno za sobą, dzięki Lektury nabrałem ochoty na powrót do paru tytułów. Aplikacja jest bardzo solidnie wykonanym narzędziem, dostępnym za darmo, a autor nie umieścił w nim reklam. Ocena: 5- 