01.08.2012 Wczoraj rano Marcin wspomniał o nowym wydaniu klasyki jaką niewątpliwie jest Spy vs Spy. Tym razem mamy coś dla posiadaczy Androida. Jedną z najdziwniejszych strategii epoki Command   Conquer, przepełnioną humorem i wartką akcją grę Z. W Z stajemy na czele armii robotów. Zawiedzie się jednak ten, kto będzie liczył na ciężki, wojenny klimat. Z przepełniony jest humorem, a robotom bliżej do nierozgarniętych mundurowych z serialu MASH, niż zabójczych i bezdusznym maszyn Skynetu.  Gra w dość nowatorski sposób podchodziła do rozgrywki. Nie budowaliśmy bazy jak w innych tytułach RTS, a przejmowaliśmy już dostępne budowle porozmieszczane na planszy. Plac gry podzielono na sektory, im więcej było pod naszą kontrolą, tym łatwiejsza droga prowadziła do zwycięstwa. Oczywiście komputer nie czekał biernie na nasze ruchy, od pierwszych sekund zawzięci walczy o teren.  Z lat młodości pamiętam, że gra była irytująco trudno. Jako dziesięciolatek nie byłem wybitnym mistrzem taktyki, ale w porównaniu do innych strategii z tamtego okresu (Command   Conquer, Warcraft II), to właśnie Z napsuło mi najwięcej krwi i nerwów. Z dostępny jest w cenie 14,99zł. Drogo, zwłaszcza biorąc pod uwagę fakt, że nie posiada darmowej wersji testowej, a sterowanie w tej grze był kluczem do sukcesu. Jak na razie Z zbiera dobre opinie. W najbliższym czasie przyjrzymy się tej grze i sprawdzimy czy zachowała swój urok. 