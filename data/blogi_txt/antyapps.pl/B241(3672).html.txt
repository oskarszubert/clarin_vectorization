07.10.2013 Choć pierwsza część SevenStar nie odniosła na Windows Phone większego sukcesu, była jednamy z lepszych tytułów do zabawy naszym akcelerometrem i g-sensorem. Obracając odpowiednio nasz telefon, sterowaliśmy kulą, pomagając jej w dotarciu do końca planszy. Kolejny gatunek, który sprawuje się świetnie głównie na urządzeniach mobilnych. W części drugiej autorzy postarali się poprawić prawie każdy element rozgrywki, niestety lekko przedobrzyli. SevenStars2 to dalej gra dla cierpliwych fanów zręcznościówek. Tutaj pośpiech nie popłaca, zarazem od dobrej zręczność bardzo często zależy to czy nie wypadniemy z trasy. Nasza kula porusza się szybciej niż w części pierwszej, przez co zabawa jest trudniejsza.  Same poziomy są bardziej różnorodne. W grze przyjdzie nam przemierzyć 49 plansz podzielonych na  7 światów. Do kolejnych przechodzimy dzięki uzbieraniu odpowiedniej ilość gwiazd z poprzedniego. Gra dostępna jest za darmo, za co ceną jest mikropłatność i męczące reklamy. Opłaty nie są na szczęście wymogiem koniecznym by świetnie się bawić. O wiele bardziej doskwierały mi wspomniane już reklamy, pojawiające się przy każdej możliwej okazji na ekranie i wymagające zamknięcia poprzez dotknięcie x.  Niestety, jest to też jeden z tych tytułów, w których bardzo ważne jest to jak siedzimy i jak trzymamy telefon. Nie będziemy w stanie w niego grać jedną ręką, leżąc w łóżku czy też jadąc autobusem. Autorzy wiedząc o tym, umieścili w grze małą pomoc. Rozpoczynając zabawę, możemy wybrać czy trzymamy telefon poziomo czy też pod kątek. To drugie ustawienie, choć nie jest zgodne z zasadami grawitacji w grze, jest o wiele bardziej naturalne dla tego jak gramy w większość tytułów, dlatego polecam wybrać właśnie je. Szkoda że SevenStars2 miewa z nim problemy. Podczas jednego z testów, pomimo wybrania takiego właśnie sterowania, gra po kilku planszach przestała je wspierać. Pomogło dopiero przeinstalowanie tytułu.  Grafika stara się być ładna. Kolorowe obiekty, ich różnorodność, pomieszanie elementów kosmosu z azjatyckimi budynkami i roślinnością, mogłyby tworzyć ciekawy świat, gdyby nie jedna, spora wada. Kiepska rozdzielczość gry. Na telefonach z 480×800 wygląda po prostu dobrze i to jedynie gdy ekran nie jest zbyt duży, niestety już w przypadku Lumii 920 rozmycia i piksele rażą bardzo mocno. Na szczęście niezależnie od modelu telefonu muzyka brzmi świetnie i jest najmocniejszą stroną produkcji. Oprawa pierwszej części spodobała mi się jednak znacznie bardziej. W grze znajdziemy także kilka pomniejszych bugów. Czasem tytuł przestaje reagować na nasz dotyk, a opcje z darmowymi kredytami za polecenie gry znajomym nie działają w ogóle. Jak już wypomniałem SevenStars2 dostępny jest za darmo. I jako taki tytuł warto go wypróbować. Osobiście, lekko się nim zawiodłem. Wygląda jakby autorzy koniecznie chcieli zrobić kontynuację, nie za bardzo mając na nią pomysł. Co nie oznacza, że gra nie potrafi bawić. To wciąż blisko 50 poziomów dla fanów precyzyjnego sterowania. SevenStars2 dostępny jest także na iOS i Androida. 