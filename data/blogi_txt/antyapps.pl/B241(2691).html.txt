14.04.2012 Serwis nk.pl (dawniej Nasza-Klasa) wielu już dawno spisało na straty. W internecie roi się od tekstów które prześcigają się w pesymistycznych analizach i wróżeniu szybkiego końca oraz agonii. Nk.pl nie zamierza jednak zwalniać, czego najlepszym przykładem jest kolejna aplikacja mobilna. Tym razem na system Windows Phone. O obecnej sytuacji portalu możecie przeczytać więcej we wpisie Michała Szabłowskiego na antywebie, tutaj skupię się na samej aplikacji. Na początek wita nas ograniczenie, którego bardzo nie lubię. nk.pl w wersji mobilnej nie pozwala na założenie nowego konta. Szkoda. Aplikacja daje nam dostęp do podstawowych funkcji portalu. Możemy więc przeglądać profile znajomych, czytać ich wpisy, komentować zdjęcia, odczytywać i wysyłać wiadomości. Bez problemu umieścimy też wpis jak i prześlemy zdjęcie. Wszystko działa bardzo płynnie i bezproblemowo. Duża w tych zasługa przyjaznego i czytelnego UI. Całość postarano się oprzeć na zasadach metro co bardzo pomogło tej aplikacji. Niestety wykorzystano tylko warstwę graficzną. Aplikacja nie wspiera innych rozwiązań takich jak: powiadomienia górnobelkowe (działają tylko w kafelku) czy też przypinanie poszczególnych części menu do ekranu głównego. Nie uświadczymy jej również w HUB-ie ze zdjęciami, tak więc nowe elementy graficzne będziemy musieli dodawać z poziomu aplikacji. Całość uwag krytycznych zamyka brak możliwości edycji swoich danych profilowych oraz dodawania nowych znajomych. Niestety aplikacja mobilna nie zastąpi nam w pełni web-owej wersji, po prostu ułatwi nam konsumpcję treści oraz bardziej podstawowe interakcje. Oto kolejny polski serwis wkracza w dobrym stylu na Windows Phone. Wprawdzie nie do końca wykorzystuje możliwości oferowane przez sam system, ale przynajmniej zaczyna na dobrym poziomie. Mam nadzieję, że w kolejnych wersjach doczekamy się rozszerzenia funkcjonalności. A tym czasem zapraszam do pobierania i dzielenia się opinią. Aplikację można pobrać tutaj. Ocena: 4 