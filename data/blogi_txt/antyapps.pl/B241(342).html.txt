23.10.2013 Kiedyś sprawa ustawień dźwięków była o wiele łatwiejsza, teraz oprócz ustawienia głośności dzwonka oraz rozmów, musimy jeszcze dostosować powiadomienia, multimedia, alarmy oraz systemowe brzdąknięcia — każdy doczekał się własnego suwaczka. Jak ujarzmić je raz a dobrze? Audio Manager pomoże nam się z nimi rozprawić! Aplikacja podzielona została na trzy zakładki: Głośność — czyli zestaw suwaków, w których definiujemy natężenie dźwięków dla poszczególnych funkcji telefonu. Zarządzamy tam również wibracjami, a gotową konfigurację zapisujemy jako profil. Profile — znajdziemy tutaj zestaw ustawień, zdefiniowanych w poprzedniej zakładce, klikając na poszczególne tytuły uruchamiamy profil. Harmonogram — zautomatyzowanie profilowania to naprawdę dobra i użyteczna sprawa. Tutaj możemy ustawić od której mają działać jakie profile — to dość pracochłonne zadanie, bo wszystkie zmiany wprowadzamy dla poszczególnych dni tygodnia, jednak to proces warty zachodu. Prosty i efektywny, a co najważniejsze — bardzo przydatny na co dzień, program. Audio Manager dostępny jest za darmo na platformie Google Play. 