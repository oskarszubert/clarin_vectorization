09.05.2012 Kocham minimalizm. Próbuję wdrażać minimalistyczne idee do w każdym aspekcie mojego życia, a szczególnie w pracy. Czyste, białe pomieszczenie, białe biurko, wyrzucone wszystkie niepotrzebne rzeczy. Less is more. Skoro minimalizm w pracy, to pewnie też na telefonie, prawda? Oczywiście! Dziś pokażę fajny widżet z zegarem – minimalistyczny oczywiście.  Widżet o który mam opowiem to Clockr. To strasznie minimalistyczna wersja zegara i do tego – dość niestandardowa. W większości wypadków zegary to raczej tablice z cyframi i wskazówkami albo same cyfry. Clockr to zegar tekstowy. Nie wiecie o czym mowa? Zaraz wszystko będzie jasne – zobaczcie na obrazek po prawej. Clockr wyświetla tekstowo aktualną godzinę (i datę w wersji płatnej) i to w sumie tyle. Nie robi nic więcej. Możemy go dostosować do naszego ekranu przez zmianę koloru czy rozmiaru czcionki. Do tego podpowiem, że jeśli ktoś aktualnie używa Androida 4.0 (najlepiej czystego) to widżet idealnie wpasuje się w stylistykę systemu. Niestety – ma jedną wadę. Można go umieścić tylko w jednym rozmiarze – 4×1 i nie ma żadnej innej opcji, a szkoda. Clockr dostępny jest w Google Play w dwóch wersjach – darmowej i płatnej (prawie 5zł). Wydając pieniądze wspieramy niezależnego developera i odblokowujemy opcję umieszczania daty w widżecie. 