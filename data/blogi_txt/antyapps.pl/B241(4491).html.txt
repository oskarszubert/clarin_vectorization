07.02.2014 Tower Defense to gatunek dobrze znany wszystkim fanom mobilnej rozgrywki. Pomimo wielu tytułów opartych na tym mechanizmie, wciąż jeszcze można trafić na coś co wnosi pewien powiew świeżości w jego ramy. Tak też jest z opisywanym właśnie Vampire Rush. Szkoda tylko że autorm nie starczyło czasu/zapału/pieniędzy na pełniejsze wyrażenie swojej wizji. Vampire Rush choć należy do gatunku Tower Defense, modelem rozgrywki znacznie odbiega od tego co znamy z innych tytułów. Mamy tu wieże, mamy fale przeciwników, mamy też element nowy, znacznie wpływający na rozgrywkę. Jest nim nasz bohater. Może on dowolnie poruszać się po planszy niczym w standardowym cRPG atakując ze swej broni oraz umiejętności specjalnych przeciwników. Niestety nie jesteśmy na tyle silni by dać sobie z nimi wszystkimi radę, dlatego nasz bohater posiadł umiejętność stawiania i ulepszania wież. Z czasem to one staną się główną linią obrony i ataku, a naszą rolą będzie jak najdłuższe odciąganie uwagi przeciwnika by te mogły go razić jak najdłużej. Poza wieżami i ich rozwijaniem (3 poziomu) inwestować możemy w zdolności naszego bohatera.Pomagają one w walce i przetrwaniu, czasem jednak lepiej wydać fundusze na nową wieżę niż naszego bohatera. Pozyskujemy je z ciał wrogów oraz skrzyń losowo pojawiających się na planszy. Jedne leczą, inne wybuchają, a jeszcze inne znacznie zwiększają stan naszej gotówki. Po co to wszystko? By wrogowie nie sforsowali bramy którą przyjdzie nam bronić. Niestety te wszystkie nowości stworzyły potencjał, który autorzy wykorzystali zbyt słabo. To właśnie to poczucie zmarnowanej szansy jest największym minusem Vampire Rush. Dlaczego fal za każdym razem jest tylko 10? Dlaczego nasz bohater nie zdobywa doświadczenia, które pozwoliłby mu stawać się coraz silniejszym? Dlaczego nie możemy rozwijać umiejętności, albo zdobywać dla niego nowych broni? No i na koniec, rozczarowuje mała ilość poziomów i braku alternatywnych trybów gry.  Graficznie Vampire Rush prezentuje się przeciętnie. W głównej mierze winna jest temu nieciekawa i źle dobrana paleta kolorów. Słabej jakości tekstury też nie pomagają. Gra nie wygląda źle, jednak dłuższe obcowanie z nią potrafi lekko zmęczyć. O wiele lepiej przedstawia się oprawa audio. Vampire Rush To gra którą na pewno warto pobrać w wersji demo i zapoznać się z jej pomysłem na rozgrywkę. Zakup pełnej w cenie 10,49zł odradzam. Lepiej poczekać na jakąś promocję i gdy cena spadnie do 3,49zł. Dodatkowym autetem gry jest polska wersja językowa oraz fakt że działa także na Windows Phone 7. 