23.08.2013 Zombies to jeden z najczęściej używany motywów w grach mobilnych. Prawie każda odmiana gier (a także sporo aplikacji) doczekała się swojej wersji z nieumarłymi w tle. Zombie Swipe nie należy do szczególnych reprezentantów gatunków. To wzorowy przeciętniak, przy którym spędzicie miłe chwile, by później nawet nie pamiętać, że taka gra istniała. Zasady rozgrywki są bardzo proste. Z góry ekranu nacierają na nas kolejne hordy Zombies, my za pomocą prostego gestu, eliminujemy je. Wystarczy przesunąć palcem po ekranie niczym w Fruit Ninja. Im więcej przeciwników przetniemy jednym ruchem, tym więcej punktów otrzymamy. Co pewien czas wśród nieumarłym pojawiają się uciekający obywatele. Ich śmierć to za każdym razem -1 punkt do naszego życia. A tych mamy 3. Odbierają je także Zombies które dobiegną do dołu ekranu. Tak jest,  nieumarli w tej grze to bardzo szybkie i sprytne stworzenia. Całą zabawa przypomina to co znamy z Monster Burner. W walce pomagają nam 3 dodatki: granat, spowolnienie czasu oraz przywołanie żołnierza. Kupujemy je za zdobyte w grze monety. Nie jest to proste, wypadają one z przeciwników losowo (z wyjątkiem pierwszego Zombie, ten zawsze ją zostawia) i znikają po krótkiej chwili. Jeżeli w tym czasie jej nie podniesiemy, przepada. Z urozmaiceń warto wymienić 3 różne tła, nie mają one jednak zbytniego wpływu na rozgrywkę. I to wszystko.  Oprawa graficzna, a raczej pomysł na nią prezentują się przyzwoicie. Zwłaszcza jeżeli kupimy pełną wersję gry i z ekranu znikną szpecące reklamy. Równie dobry poziom trzymają animacje. Muzyki brak, jedyna na co możemy liczyć to pojękiwania Zombies i przestraszonych mieszkańców. Choć gra nie wspiera wysokich rozdzielczości, to na Lumii 920 prezentuje się dobrze. Najgorzej wypada kafelek główny, jest nieostry i rozmazany. Zombie Swipe nie jest grą wybitą, to prosta zręcznościówka powielająca popularne schematy. Czy to źle? Nie. Gra nawet w darmowej wersji powinna zapewnić fanom gatunku sporo dobrej zabawy. Idealnie sprawdza się na krótki kilkuminutowe partie, jak i do dłuższego zabicia czasu (śróbowanie wyników w rankingu globalnym). Jeżeli lubicie taki model rozgrywki, Monster Burner przypadł Wam do gustu, polubicie też Zombie Swipe. Pełna wersja to wydatek 3,49zł, odblokowuje dwie dodatkowe scenerie, rankingi oraz usuwa reklamy. 