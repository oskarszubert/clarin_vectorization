25.07.2013 ICOON przyciągną moją uwagę swoją promocją. Była w prawie każdym oficjalnym, rodzimym medium poświęconym Windows Phone. Ostatnio zainteresowały się nią nawet zachodnie portale. Co takiego wyjątkowego skrywa w sobie aplikacja znad Wisły, że poświęcono jej aż tyle uwagi? Czy poza wsparciem Nokii zasługuje na tak sporą promocję? Okazuje się że nie za wiele. Ale zacznijmy od początku. ICOON to aplikacja mając nam pomóc w komunikacji. W tym celu posługuje się najbardziej uniwersalnym językiem świata – obrazkami. Słowa są różne, dźwięki też, ale obrazek namiotu, wszędzie będzie odczytany jako namiot. Aplikacja jest zbiorem takich grafik, posiada ich aż tysiąc podzielonych na 12 kategorii. Większość z nich to proste kontury, trafimy jednak także na kilkanaście kolorowych.  Kategorie podzielono według najpotrzebniejszych zastosowań. Mamy więc: ubrania, zdrowie czy też emocje. Po wybraniu konkretnej z nich otrzymujemy podgląd na całą listę zawartych w niej ikon. Szkoda że w tym miejscu zabrakło, umieszczone w menu głównym klawisza wyszukiwarki. Do poszczególnych grafik możemy dodawać swoje komentarze, a je przypisać do listy ulubionych. Dzięki temu najpotrzebniejsze będą zawsze pod ręką, zaraz po starcie aplikacji. Interfejs jest prosty, a zarazem przygotowany z dużą starannością. Animacje przejść są płynne, a grafiki w wysokiej rozdzielczości prezentują się bardzo okazale. Rodzie się jednak podstawowe pytanie. Czy taka aplikacja jest potrzebna? Czy za granicą nie znając podstawowych słów, będziemy ryzykowali zabawę w komunikację obrazkową? Nie wiem. Takie rozwiązanie wydaje mi się niepraktyczne, co nie oznacza że inni nie znajdą dla niego zastosowania. Sama aplikacja dostępna jest za darmo, tak więc nic nie tracimy pobierając ją na swoje telefony. 