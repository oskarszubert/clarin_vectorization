30.04.2012 Już 18 maja na ekrany polskich kin trafi Dyktator. Komedia twórców „Borata” opowiadająca o losach tytułowego dyktatora, który naraża własne życie „by demokracja nigdy nie zawitała do kraju, który z taką miłością terroryzował”. Jeżeli byliście w kinie w przeciągu ostatnich kilku tygodni, z pewnością widzieliście już zwiastun produkcji, a w telewizji dostrzegliście pierwsze spoty reklamowe. W dobie smartfonów to jednak nie wystarczające metody skutecznej promocji. Dziś twórcy filmów decydują się także na przygotowanie specjalnej aplikacji, zachęcającej do kupienia biletu na seans. Producenci Dyktatora postanowili przygotować zabawną grę o tym samym tytule.  W The Dictator wcielamy się w tytułową rolę władcy. Przed nami dwa darmowe, sportowe wydarzenia, w których możemy wziąć udział – bieganie i boks – oraz dwa dodatkowo płatne ($1 za każdy) – pływanie i szermierka. W każdym z nich naszym zadaniem nie będzie uczciwa walka a… zabicie przeciwników używając do tego celu przygotowanych broni. Im dalej dojdziemy, tym cięższe działo wyciągamy na pole walki. Aplikacja pozawala nie tylko na spróbowanie swoich sił w dyktatorskiej olimpiadzie, ale także na upamiętnienie świetnej zabawy na wspólnym zdjęciu z głównym bohaterem filmu. Przygotowanych zostało 6 darmowych ramek, a dodatkowe 5 możemy dokupić przy pomocy wbudowanego sklepu za dolara. Ten element aplikacji ma jednak jedno niedociągnięcie. Wykonując zdjęcie, na ekranie nie zobaczymy nałożonej, wybranej przez nas ramki. Zdjęcie wykonujemy „na sucho”, a dopiero potem dopasowujemy twarz do wycięcia w przygotowanym obrazku. Wracając do tytułowego „ale”… same konkurencje, w których możemy się zmierzyć z naszymi przeciwnikami, zostały naprawdę fajnie przygotowane. Fakt igrzysk w krzywym zwierciadle wywołuje już uśmiech na twarzy. Dodatkowo zabijając kolejnych przeciwników w tle możemy usłyszeć zabawne cytaty z filmu. Boli mnie jednak fakt, że domyślnie zostały nam udostępnione tylko dwie konkurencje, a za resztę twórcy chcieliby od nas otrzymać dodatkowe pieniądze. Biorąc pod uwagę to, że aplikacja ma być skuteczną formą promocji filmu, uważam, że twórcy powinni udostępnić wszystkie poziomy bezpłatnie, ba! Powinno być ich nawet więcej ponieważ obecnie zabawa z The Dictator zajmie nam ok. 10 minut. Czy o to chodziło? Chyba nie do końca. Tak czy inaczej, jest to całkiem przyjemna gra, której możecie poświęcić chwilę podczas trwającego długiego weekendu, zwłaszcza, że jej podstawowa wersja jest bezpłatna. The Dictator pobierzecie z AppStore. 