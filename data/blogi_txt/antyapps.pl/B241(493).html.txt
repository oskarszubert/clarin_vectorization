08.05.2012 Widżety są niesamowite. Aktualizacja Cupcake, czyli Android 1.5, która je wprowadziła to jedna z ważniejszych aktualizacji jakie się pojawiły. Swoją drogą to też pierwsza aktualizacja, która wprowadziła wiele nowych rzeczy. Widżety u większości osób z Androidem pełnią pewno ważną funkcję i na ich pulpitach znajdziemy pewno takich widżetów sporo. Dziś do zaprezentowania mam BlingBoard.  BlingBoard pozwala szybko sprawdzić i przejść do nieprzeczytanych SMS, maili, nieodebranych połączeń czy statusów na Twitterze lub Facebooku. Widżet ma bardzo fajny, stylowy wygląd, który wpasuje się dobrze w wygląd czystego Ice Cream Sandwicha. Prosto z samego widżetu możemy oddzwonić na numer, który do nas dzwonił, odpisać na zaległe SMS, sprawdzić mail, Facebooka i Twittera, albo po prostu włączyć dane aplikacje z poziomu BlingBoard. Z czym jest największy problem? Widżet dostępny jest tylko w formacie 4×2 i nie ma opcji powiększenia go. Nie można go też ustawić pionowo, ani na cały ekran. Co więcej – nawet opcja powiększania każdego widżetu dostępna w Cyanogenie nie pomaga. Szkoda, bo ma potencjał i zastąpił u mnie dwa widżety – od Facebooka i Twittera. Dodatkowo użytkownicy ICS mogą mieć problem z instalacją BlingBoard na pulpicie, bo ten nie pojawia się w widżetach. Na szczęście w tym wypadku sprawa jest prosta – wystarczy restart launchera albo telefonu, aby BlingBoard pojawił się tam gdzie być powinien. BlinbBoard: Social Widget dostępny jest za darmo w Google Play i ściągajcie, bo warto. Było już o mojej ulubionej klawiaturze, było o paru innych rzeczach – a to jest mój ulubiony widżet, który pozwala mi być na bieżąco w tym całym socialmediowym zamieszaniu. Ocena może być tylko jedna – 5! 