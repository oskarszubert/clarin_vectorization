26.08.2013 YouTube na dobre zawładnął życiem internautów. Wielu zastąpił nieodłączne dotychczas płyty CD i MP3 — na komputerach stacjonarnych można wygodnie otworzyć przeglądarkę i mimo przełączenia się do innej aplikacji, muzyka wciąż gra z tą samą mocą. Na urządzeniach mobilnych problem jest nieco większy, ale właśnie z myślą o miłośnikach takich rozwiązań powstają programy takie jak MixerBox 2, w którym rzeczony problem odchodzi do lamusa. Aplikacja podzielona została na pięć zakładek: Playlists — tłumaczyć raczej nie trzeba, gotowe już listy odtwarzania, które możemy stworzyć samodzielnie lub zasubskrybować. Tutaj też znalazł się skrót do ciekawej opcji, polegającej na utworzeniu automatycznie listy z utworami które opublikowaliśmy lub polubiliśmy na naszym Facebooku — jeśli oczywiście tylko wydamy zgodę na dostęp MixerBox 2 do naszego konta w portalu. Discover — gotowe playlisty poświęcone wybranym wykonawcom, gatunkom, soundtrackom czy hitom z list przebojów. Naprawdę masa solidnych zestawów. Search — tłumaczyć raczej nie trzeba, wyszukiwarka, która pozwoli odnaleźć interesujące nas frazy — czy to w formie piosenek, czy playlist. DJs — funkcja społecznościowa, która pozwoli nam inspirować się listami odtwarzania z naszymi przyjaciółmi na Facebooku. Settings — miejsce, w którym możemy przeczytać samouczek i wskazówki dotyczące korzystania z programu, połączyć z Facebookiem albo wysłać swoje sugestie autorom aplikacji.   Tworzenie playlist jest naprawdę łatwe i nie wymaga specjalnych tłumaczeń. Wystarczy po odnalezieniu interesującego nas kawałka kliknąć na symbol plusa i wybrać istniejącą już, lub stworzyć nową playlistę — i gotowe! Dużym plusem jest też wspomniana funkcja ciągłego odtwarzania nawet wówczas, kiedy przełączymy się na inną aplikację. Sam player może nie należy do najbardziej zaawansowanych urządzeń, ale poza standardowymi przyciskami do przełączania między utworami i pauzą, znalazło się też miejsce dla funkcji związanych z powtarzaniem oraz losowym wyborem materiałów (tzw. shuffle). MixerBox 2 to znakomity klient YouTube, jeśli używacie portalu jako odtwarzacza muzyki. Przejrzysty, prosty w obsłudze, z zestawem popularnych proponowanych playlist, no i przede wszystkim — działający w tle. Aplikacja dostępna jest jedynie w wersji dostosowanej do małych ekranów i przyjdzie nam za nią zapłacić 4,99$! Cena to dość wysoka, dlatego warto się pospieszyć i pobrać go, póki dostępny jest w promocji za darmo — zarówno na iOS jak i Androidzie! 