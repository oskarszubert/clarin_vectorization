16.07.2013 Kultowy tytuł między innymi znany z konsoli Atari powraca w odświeżonej odsłonie na urządzenia mobilne. W pierwszej fazie gra trafi na urządzenia z iOS, w następnej kolejności dostępna będzie także na Androidzie oraz dla pecetów i komputerów Mac. Czy jest na co czekać? Odpowiem w ten sposób – gra z całą pewnością zainteresuje także tych, którzy gry jeszcze nie znają. Bardzo często zastanawiam się, czy gdyby nie „boom” na urządzenia mobilne to czy choć połowa z tych gier które doczekały się reedycji w wersji dla smartfonów i tabletów powróciłaby do nas w odświeżonej formie. Nie ma co jednak narzekać – nieco nowsze hity jak Max Payne i GTA możemy już uruchamiać na przeróżnych urządzeniach, dlatego wielu deweloperów poszukuje już inspiracji w nieco starszych produkacjach.   Efektem takiego działania francuskie studio Joystick Replay pod skrzydłami Anuman Interactive sięgnęło po grę z 1991 roku – w niej główną postacią jest jaskiniowiec, którym to przemierzamy ciekawe lokalizacje takie jak wulkan, lasy, wyspac i lodowiec. Naszym zadaniem jest zebrać niezbędną do przetrwania ilość pożywienia oraz pokonać spotykanych po drodze przeciwników.  Francuscy programości postanowili jednak także urozmaicić nieco rozgrywkę, między innymi poprzez wprowadzenie elementów rozgrywki platformowej oraz tej znanej z gry Jet Pack Joyride. Brzmi całkiem interesująco. Gra pojawi się w App Store już 25 lipca, a Wy możecie spodziewać się naszej recenzji. 