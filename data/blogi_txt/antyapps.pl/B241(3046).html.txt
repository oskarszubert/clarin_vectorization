23.02.2012 Smartfony służą nam do odbierania maili, przeglądania internetu, czytania niusów czy oglądania teledysków. Jedną z ich funkcji jest jednak również zabawianie młodszego rodzeństwa, kuzynostwa czy własnych dzieci. W Android Markecie można znaleźć sporo gier tego typu, ale nie wszystkie spełniają walory edukacyjne, a to na nim nam zależy, bo zależy nam na edukacji dzieciaków. Piggy Words to wisielec, ale z dziecięcym motywem świnki, który wspiera naukę angielskiego. Jak w to się gra? Gra jest bardzo prosta, a zarazem ma jeden ważny atut – dzięki niej dzieciaki mają kontakt z językiem angielskim. Całe dostępne w grze słownictwo występuje właśnie w tym języku. W grze dostępnych jest kilka kategorii słów, w których możemy przebierać w konfiguracji gry. Jej opcje kończą się właśnie na wyborze kategorii. Słownictwo jest bardzo proste i dzieci na podstawowym poziomie zaawansowania języka nie powinny mieć z nią problemu. Podczas gry zamiast wisielca mamy świnkę, która przesuwa się po polu, a następnie w razie dalszych niepowodzeń w zgadywaniu literek ze słówka – przylatuje statek kosmiczny, który świnkę porywa. Czy warto? Gra jest darmowa, a mimo tego autorzy przyłożyli się do oprawy wizualnej. Grafika jest cukierkowa, miła, cieszy oko. Oprócz tego, jak już wspomniałem, gra ma walory edukacyjne. Czego chcieć więcej? Jeśli macie w rodzinie dzieciaki, to zaserwujcie im ten tytuł.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 