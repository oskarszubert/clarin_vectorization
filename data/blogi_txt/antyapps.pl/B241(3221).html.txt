13.07.2012 Android jest mobilnym królem jeżeli chodzi o przeglądarki internetowe. Właściwie każdy większy gracz chce mieć na nim swój produkt. A są też przecież mniejsi, niezależni. Ci pierwsi konkurują w takich aspektach jak synchronizacja, czy te szybkość silnika, ci drudzy skupiają na ciekawych pomysłach. Jedną z takich przeglądarek opartych na pomyśle jest Popup Browser. Czym się wyraża jej wyjątkowość? Możliwością pracy w oknie. Pamiętacie jak podczas premiery SGS III, chwalono się, że telefon pozwala na oglądanie filmu w oknie oraz prace na telefonie? To samo mamy tutaj, tylko że w odniesieniu do przeglądarki. Jej okno możemy prawie dowolnie pomniejszać i powiększać (w ramach naszego ekranu;)). Proces jest bardzo płynny.  Dzięki możliwości zwinięcia przeglądarki do paska powiadomień, możemy ją wywołać w dowolnej innej aplikacji, a nie tylko z poziomu pulpitu głównego. Przyznam, że na razie ciężko mi wymyślić jakieś praktyczne zastosowanie dla tej funkcji, ale sama z siebie prezentuje się ciekawie. Zwłaszcza na tabletach. Poza możliwością pracy w oknie Popup Browser jest przeglądarką bardzo ubogą. Właściwie nie posiada opcji. Nic w niej nie możemy zmienić (poza wielkością okna), zapomnijcie nawet o tak podstawowych funkcjach jak otworzenie 2 stron w kartach, czy też liście ulubionych.  Dodatkowo uruchamianie aplikacji w oknie wpływa na niektóre serwisy, jak np. Youtube gdzie wprawdzie słyszymy dźwięk z filmu, ale zamiast obrazu mamy czarny ekran Jako główna przeglądarka Popup Browser nie sprawdzi się w ogole. Jako ciekawostka, która z czasem może rozwinąć skrzydła warta jest polecenie. Znajdziecie ją pod tym linkiem, oczywiście za darmo. 