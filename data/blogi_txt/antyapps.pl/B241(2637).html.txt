04.01.2013 Facebook nie ustaje w dążeniach aby uczynić komunikator Messenger globalną platformą komunikacyjną. Tak właściwie to idzie mu to całkiem nieźle. Pomocne okazują się nowe opcje i rozwiązania systematycznie wprowadzane do tego komunikatora. Najnowsze z nich, choć bardzo proste otwiera szerokie pole nowych możliwości. A mowa o krótkich wiadomościach dźwiękowych. Jak działa cały mechanizm? W menu dodatków do wiadomości w którym znajdują się opcje dotyczące zdjęć, dołączyła jeszcze jedna ikona, mikrofonu z dopiskiem „nagraj dźwięk”. Po jej wybraniu pojawi się znany z dyktafonów przycisk z czerwonym kółkiem w środku. Aby nagrać wiadomość musimy go nacisnąć i… trzymać aż skończymy mówić. Długość jest ograniczona do 60 sekund. To wbrew pozorom bardzo duża ilość czasu, zwłaszcza patrząc na zastosowania. Zaraz po zakończeniu nagrywania wiadomość ląduje w skrzynce rozmów odbiorcy w takiej formie: Niestety, nie mamy możliwości zapisania takiej wiadomości na dysku naszego komputera. Jak na razie możliwość ich nagrywania ograniczona jest tylko do telefonów. Jest też problem w momencie w którym się rozmyślimy, albo zechcemy skorygować nagrywaną wiadomość. Niestety próby wycofania się z nagrywania i tak kończyły się wysłaniem wiadomości do odbiorcy. Radzę uważać na to co mówicie do mikrofonu. :)  Trzeba przyznać, że Facebook rozwiązał kwestią wiadomości głosowych bardzo zgrabnie. Wprawdzie to dopiero jej początki, ale już teraz bez problemu możemy coś szybko nagrać, a nasz rozmówca otrzyma to w formie pliku dźwiękowego. Niektórzy porównują to do poczty głosowej inni do wiadomości głosowych z MMS, jeszcze inni do walkie- talkie. To tylko pokazuje jak wiele ciekawych zastosowań drzemie w tym rozwiązaniu. Pozostaje też czekać na rozmowy głosowe, które pojawiły się wraz z tą wersją, jednak ich zasiąg ograniczono na chwilę obecną do Kanady. Opcja powinna pojawić się wraz z najnowszą aktualizacją Facebook Messenger na Androida i iOS, jeżeli jej nie macie, sprawdźcie aktualizacje w waszym sklepie. 