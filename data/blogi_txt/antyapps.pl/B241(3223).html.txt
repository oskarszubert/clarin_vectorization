17.02.2014 Modelowy, stereotypowy mężczyzna nie ma prawa pamiętać najważniejszych dat związanych z jego związkiem i bliskimi mu osobami, znać tylko kilka podstawowych kolorów oraz nie odróżniać sukienki od spódnicy. Wprawdzie w rzeczywistości jest znacznie lepiej, ale jednak skądś takie przekonania się wzięły. Z pomocą i rozwiązaniem przychodzi Poradnik Faceta. Aplikacja ma na celu ułatwić mężczyznom funkcjonowanie w świecie kobiet. Jej główny ekran dzieli się na trzy części. Pierwsza zawiera najważniejsze informacje związane z datami i naszą drugą połową. Daty domyślne to walentynki, dzień kobiet oraz imieniny i urodziny. Możemy edytować tylko te już dostępne. Zabrakło opcji dodawania własnych, np. rocznicy. Poniżej mamy zbiór przydatnych informacji, tę listę możemy samemu poszerzać. Poradnik Faceta sugeruje nam aby umieścić tam takie dane jak kolor oczu, czy też ulubiony film. Druga zakładka to kolory. Znajdziemy tam ogromną listę różnych odcieni i barw, w tak dziwnych odmianach jak róż wenecki czy błękit pruski. Każdy z nich posiada graficznie przedstawiony kolor. Dodatkowo możemy wyszukać go za pomocą zdjęć dostępnych w naszym telefonie. Wystarczy wybrać odpowiedni fragment o otrzymamy informacje o jego kolorze. Sam mechanizm podczas testów działał dobrze. Jako facet nie jestem w stanie zweryfikować wszystkich kolorów, komentarze pod aplikacją wskazują że w większość są one dobrze dopasowane. :)  Ostatni dział to słowniczek. Przybliża nam wiele rzeczy, zwrotów i pojęć związanych ze światem kobiet. Opisy często są obszerne, jednak nie do końca pozwalają zrozumieć o co tak naprawdę chodzi. Brakuje chociażby zdjęć. Wszystkie hasła podzielono na kilka kategorii. Aby się do nich dostać, należy wybrać pierwszą z nich czyli  inne. Jest też dostępna standardowa wyszukiwarka. Wykonanie aplikacji nie porywa, tak jak i sam interfejs. Są przeciętne z lekkim wskazaniem na dobre. Jednak nie to jest w tym programie najważniejsze. Rażą błędy językowe, choćby w opisie programu, nie jest to jednak bezpośrednio wada aplikacji. Poradnik Faceta dostępny jest za darmo i na chwilę obecną nie posiada reklam. Czy jest aplikacją przydatną? Z przymrużeniem oka, ale tak. Zwłaszcza lista kolorów i słownik mogą nam nie raz ułatwić zwykłe zakupy. ;) Na pewno warto dać jej szansę i spróbować. Poradnik Faceta działa zarówno na Windows Phone 7 jak i 8. 