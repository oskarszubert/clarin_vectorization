30.11.2012 W dzisiejszych czasach znajomość języków obcych to podstawa. Na szczęście źródeł i pomocy jest znacznie więcej niż jeszcze parę lat tamu. Dziś nawet smartfon może nam pomóc w szlifowaniu języka. Wprawdzie aplikacja i telefon raczej nie zastąpią prawdziwych lekcji, ale mogą być świetnym narzędziem wsparcia, dzięki któremu będziemy mogli utrwalić znajomość języka w każdej wolnej chwili.  Angielski (bo taką nazwę nosi aplikacja) służy do nauki słówek, jednak samo podejście i wykonanie wyróżniają ją spośród wielu innych, podobnych aplikacji. Wyrazy podzielono na poziomy trudności i grupy tematyczne. Zazwyczaj im wyższa trudność tym bardziej techniczne i mniej codziennie dziedziny mamy do wyboru. Poziomów jest 6, od A1 do C2. Wiele z kategorii ma też swoje podkategorie, ale ten wybór to jeszcze nie koniec. Zanim przejdziemy na samej nauki, musimy jeszcze wybrać metodę spośród: nauka, pisanie (angielski-polski), pisanie (polski- angielski), wybieranie (angielski-polski), wybieranie (polski- angielski) oraz odwracanie.  Dzięki takiemu wyborowi, nauko może się odbywać na kilku płaszczyznach. Zarówno poznając słowa, ich znaczenie oraz pisownię. Trudniej też o monotonię, kiedy ten sam zakres wyrazów przerabiamy w nieco inny sposób. Nasze wyniki i błędy są analizowane i na ich podstawie aplikacja sugeruje nam powtórki. Im więcej wpadek tym większa częstotliwość zlecanych podejść. Aplikacja to także słownik Angielsko-Polski.  Angielski otrzymał niedawno nowy wygląd. Osobiście uważam go za gorszy, mniej czytelny (spróbujcie odczytać podpisy pod dolnymi przyciskami na ekranie głównym). Nie oznacza to że jest brzydka. Interfejs zaprojektowano bardzo ciekawie i praktycznie, jednak poprzednia, minimalistyczna w elementy graficzne wersja bardziej do mnie przemówiła. Aplikacja jest darmowa, tym bardziej polecam ją wszystkim osobom które języka się uczą, bądź też umieją, ale chcą go wzbogacić o słowa z konkretnego zakresu. Dzięki niej, zawsze możecie mieć przy sobie ciekawe narzędzie i słownik, które pozwolą Wam wolne chwile poświęcić na powtórki i naukę. Program działa na Windows Phone 7,5 oraz Windows Phone 8 