19.06.2012 A przynajmniej tak aplikację reklamują jej autorzy. Mają w tym sporo racji, zapewne nie jeden czytelni AntyApps wychował się na takich tytułach jak: Miś Uszatek, Bolek i Lolek, Colargol, Pomysłowy Dobromir, Reksio, Rumcajs czy Zaczarowany Ołówek. Dzięki tej aplikacji klimat tamtych lat może powrócić. Czym są Bajki Polskie? Tak naprawdę mamy do czynienia z prostą nakładką graficzną/zbiorem linków do Youtube. Po wybraniu interesującej nas bajki oraz odcinku, zostajemy przeniesieni na odpowiednia stronę z filmem. Czy to źle? Nie, dopóki wszystko działa. Zbędne? Też nie. Nie musimy przeszukiwać kanałów w celu znalezienia konkretnych bajek. Wystarczy uruchomić aplikację, a wszystko dostaniemy w bardzo przejrzystej i przyjaznej formie. Interfejs jest na tyle prosty, że poradzi sobie z nim nawet dziecko, tak więc bez problemu samo może sobie wybrać odpowiednią bajkę. A tych jest sporo.  Minusy? Trochę ich jest, ale głównie zależą od zastosowań. Ponieważ bajki oglądamy w internecie, w wielu wypadkach odpada zastosowanie aplikacji jako czasoumilacza podczas podróży. Dodatkowo, sam materiał wideo nie porywa jakością, zwłaszcza na tabletach. Trzeba jednak pamiętać o tym kiedy te klasyki powstały. Interfejs jest nie tylko prosty, ale i brzydki. Nie chodzi o jakieś specjalne wprowadzanie udziwnień, ale zwykłą estetykę. Zresztą sami popatrzcie na materiały graficzne. Prawda, że bardziej zniechęcają niż zachęcają? Mimo to, aplikacja ma dzięki temu pewien klimat rodem z PRL-u. Nie zamierzam tego pochwalać, bo autorzy mogli się bardziej postarać, ale lekko nieświadomie, ma to swoje plusy.  Polskie Bajki są darmowe, zarazem prezentowane reklamy są niegroźne i nie przeszkadzają w korzystaniu. Aplikację możecie pobrać tutaj. Ocena: 3+ 