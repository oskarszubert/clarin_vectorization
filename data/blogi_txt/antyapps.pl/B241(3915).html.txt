22.08.2012 Szukać w pełni naturalnych produktów spożywczych obecnie można ze świecą. Są co prawda wyspecjalizowane sklepy, w których kupimy zdrową żywność bez konserwantów, jednak nie oszukujmy się — mało kto kupuje tam produkty na co dzień. Zamiast tego wybieramy z sieciówek reklamowane artykuły spożywcze, w których składzie nie brakuje różnego rodzaju cyferek poprzedzonych literką E. Ciekawi do czego one się odnoszą? Ta aplikacja odpowie na wszystkie nurtujące Was pytania. Po włączeniu E-kodów wystarczy podać trzy cyfry pod któymi skrywa się nazwa chemicznej o której chcemy dowiedzieć się więcej, a wyświetlone zostaną szczegółowe informacje. Nazwa związku chemicznego, kilka informacji (np. o wpływie na zdrowie czy zakazie używania na terenie Unii Europejskiej). Niżej zaś czekają na nas informacje o zastosowaniu w przemyśle i właściwościach. Aplikacja jest czytelna i ważne informacje, jak np. szkodliwość, sygnalizowane są czerwonym kolorem. Działa sprawnie, a nawigacja jest w pełni intuicyjna. Możemy też przejrzeć listę ostatnio wyszukiwanych składników, by szybko dotrzeć do ostatnich poszukiwań. E-kody to prosta aplikacja, której nie nazwałbym przydatną. Bo nie ma co się oszukiwać — zwariowalibyśmy kontrolując codzienne zakupy. Jest to jednak miła ciekawostka, sam przyznam, że testując aplikację z dużym zainteresowaniem sprawdziłem co jem na co dzień. Wam polecam to samo — aplikacja dostępna jest w dwóch wersjach: darmowej (z reklamami) oraz płatnej w serwisie Google Play. 