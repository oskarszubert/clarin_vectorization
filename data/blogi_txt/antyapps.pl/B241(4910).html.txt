22.08.2012 Gry dla dzieci to temat rzeka. Trudno określić jednoznacznie które gry są produkcje jakiej grupy wiekowej, bo dzieci rozwijają się w różnym tempie. Z całą pewnością mogę powiedzieć, że Kid’s Socks to zabawa w sam raz dla najmłodszych użytkowników smartfonów, warto sprawdzić, może zaproponujecie ją także swoim pociechom? Zasady gry są, jak przystało na target, niezwykle proste: wystarczy dopasować dwie pary wzorzystych, kolorowych skarpet. Na sznurze do bielizny zawsze wisieć będzie jedna z nich, naszym zadaniem zaś jest wybrać z dołu ekranu drugą do pary i podsunąć ją wyżej. W opcjach można również ustawić, że wystarczy jedynie kliknąć na odpowiednią skarpetę, bez konieczności przesuwania do góry; na wypadek gdyby dziecko miało z tym problem.  Jeżeli Maluch zacznie się nudzić, w opcjach można zarządzić, by na wieszaku oprócz skarpet pojawiały się również bokserki. Za dodanie kolejnych części garderoby przyjdzie nam niestety zapłacić. Poziom trudności rośnie czyniąc dla dzieciaków grę jednocześnie większym wyzwaniem.  Gra utrzymana jest w rysunkowej stylizacji. Nie brakuje tam kolorów i wyzwań, od których dzieci wręcz nie będą mogły się oderwać. W tle zaś przygrywa muzyka, umilająca zabawę. Kids Socks to znakomita pozycja dla najmłodszych użytkowników sprzętów z Androidem na pokładzie, która zajmie ich dłuższą chwilę. Dostępna jest całkowicie za darmo w serwisie Google Play. Ocena: 5 