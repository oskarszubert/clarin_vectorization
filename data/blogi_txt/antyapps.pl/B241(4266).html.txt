25.10.2011 Nie wiem czy ja przysnąłem na momencik i obudziłem się w innej rzeczywistości czy po prostu gry na telefonach tak bardzo ewoluowały w ostatnim czasie, ale jak zobaczyłem The Adventures of TinTin na Appstorze to nie mogłem wyjść ze zdziwienia, jak ta produkcja wygląda.  Jasne, jest to dziełu Gameloftu, więc można spodziewać się oprawy audiowizualnej na wysokim poziomie, ale mimo wszystko trzeba wspomnieć o tym, że przygody TinTina to gra o skradaniu się i rozwiązywaniu zagadek. Jako tytułowy reporter musimy użyć sprytu, by omijać rywali, otwierać przejścia dalej, ścigać się na wielbłądach, ale również biegać jako pies bohatera. Historia odzwierciedla wydarzenia z filmu. Zatem taka oprawa wizualna nie jest chyba w tym tytule akurat konieczna. Na drugim biegunie natomiast jest cena – 5,49 Euro to bardzo dużo, przynajmniej dla mnie, czyli użytkownika przyzwyczajonego do grania za przysłowiowego jednego dolara. Tutaj pojawia się zagadnienie wskaźnika jakości do ceny. Bo przecież wszyscy chcemy coraz to lepszych gier na telefonach, ale z drugiej strony podświadomie czuję, że mogę poczekać i spokojnie grę zakupić na jednych z licznych promocji Gameloftu. Na razie TinTina nie zakupiłem, ale taką oprawą zdecydowanie mnie kuszą. Teraz pytanie do Was – czy w ogóle patrzycie na oprawę szukając ciekawych gier na iOSie? 