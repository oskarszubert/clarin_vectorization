26.10.2012 Windows Phone nie jest dobrym wyborem dla miłośników customizacji i dopasowywania różnych elementów interfejsu pod własny gust. Przynajmniej nie dla tych, którzy przywykli do klasycznych rozwiązań. Jedną ze standardowych opcji, jakie pozostały, jest zmiana tapety blokady ekranu. W jej wyborze pomoże AI Wallpaper HD. Wprawdzie przygotowanie takiej tapety to żadna filozofia, telefon sam przytnie wybrany obrazek, ale czasem po prostu brakuje inspiracji bądź też czasu by przygotować coś samemu. A ekran blokady to panel, na który spoglądamy bardzo często, przy każdym wybudzeniu telefonu.  Do wybory mamy tapety aż z 19 kategorii, są to: Beauty, Creative, Lockscreen, Broken, Apple, Star, Love, Scenery, Anime, Cartoon, Handmade, Non-mainstream, Animal, Calendar, Film, Plant, Car, Game, Sports. Każda z nich to około 200-400 stron, a każda strona to 15 tapet. Tak więc wybór jest przeogromny. Dodatkowo w ich obrębie mamy też podkategorie, niestety ktoś zapomniał je tłumaczyć.  Choć aplikacja jest prosta jeżeli chodzi o zasób możliwości, opcji i menu, autorzy położyli duży nacisk na przygotowanie interfejsu. Jest po prostu ładny, a dzięki sporej ilości kategorii, łatwiej znaleźć tapety z interesujących nas dziedzin. Minus należy się za brak możliwości przechodzenia pomiędzy tapetami za pomocą gestów. Możemy je zmieniać tylko za pomocą strzałek u dołu ekranu. Jeżeli przywiązujecie dużą wagę do tapety, która widnieje na Waszym ekranie, sprawdźcie AI Wallpaper HD. Aplikacja jest darmowa, nie posiada reklam, a do tego zbiór jest naprawdę bardzo ciekawy i różnorodny. Zachęcam do pobierania. Ocena: 4-/5 