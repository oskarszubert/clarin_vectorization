01.06.2012 Windows Phone nie jest najlepszym systemem dla fanów gatunku RPG. Tytułów jest mało, tak samo jak znanych marek. Ten stan rzeczy pozwolił jednak na wybicie się niezależnym twórcom, dzięki czemu mają motywacje by tworzyć wspaniałe tytuły. Jednym z nich jest bez wątpienia Dragon’s Blade. Gra na pierwszy, drugi i trzeci rzut oka, przypomina stare tytuły z serii Final Fantasy. I tak rzeczywiście jest. Rozgrywka, mechanika walki, są bardzo podobne do tych jakie znamy z tej kultowej serii jRPG. Przygodę rozpoczynamy od stworzenia swojej drużyny. Jej człon będzie stanowiło 4 śmiałków spośród 7 zróżnicowanych klas (Wojownik, Templariusz, Złodziej, Juggernaut, Łucznik, Czarodziej, Kleryk). Oczywiście, jak przystało na ten gatunek, podczas gry będziemy mogli zmieniać skład naszej drużyny, tak aby jeszcze lepiej radzić sobie z wyzwaniami jakie przed nami staną.  A będzie ich sporo. Świat Dragon’s Blade jest potężny, autor pisze o blisko 50h gry i nie jest to zbyt duża przesada. Dodatkowo, poza typowymi zadaniami i fabułą, możemy oddać się innym zajęciom takim jak walki na specjalnych arenach czy też blackjack. Gra posiada wsparcie dla rozgrywki online, dzięki czemu możemy komunikować się z innymi graczami. Co więcej, jest to jeden z pierwszych tytułów na Windows Phone, który wprowadził synchronizację zapisów gry poprzez chmurę. Już nie musimy się martwić, że wraz z odinstalowaniem tytułu, przepadnie cały trud włożony w grę.  To co jest prawdziwą siłą Dragon’s Blade, to wsparcie ze strony jej autora. Jest to jedna z najbardziej dynamicznie rozwijanych gier jakie znam. W przeciągu pół roku gra otrzymała niezliczoną ilość poprawek, które rozwijały wiele aspektów gry, dodawały nowe mechanizmy jak i zmieniały stare. A wszystko to po dokładnym wysłuchaniu opinii fanów gry. To jest siła gier niezależnych, w przeciwieństwie do wielkich deweloperów, autorzy potrafią słuchać graczy, wchodzić z nim w dialog.  W sferze audiowizualnej czuć, że gra jest robiona przy ograniczonym budżecie. Choć grafika jest spójna i ładna, to jednak brak jej pewnego polotu. Czy to przeszkadza w grze? W żadnym wypadku nie. Parę stopni wyżej stoi oprawa audio. Doskonale buduje klimat, ilustruje rozgrywkę i nie nuży przy dłuższej zabawie.  Kolejny plusem Dragon’s Balde jest jego darmowa wersja. Właściwie w niczym nie ustępuje tej płatnej, poza publikowaniem reklam. Całkowicie za darmo możemy pobrać piękne, niesamowicie rozbudowane i ciągle rozwijane RPG. Jest też dostępna wersja płatna, normalnie kosztuje 17.49zł, obecnie w promocji 3.49zł. Jeżeli lubicie ten gatunek grzech nie kupić. Dlatego podlinkuję wersję płatną. Dragon’s Balde zbiera świetne oceny właściwie w każdym lokalnym Marketplace, trudno się z nimi nie zgodzić. Ocena: 5+ Mapa świata pochodzi z oficjalnej wiki gry. 