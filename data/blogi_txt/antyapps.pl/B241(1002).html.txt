15.10.2013 O aplikacji Dobry plan wspominałem już przy okazji tekstu Najlepsze aplikacje na Windows 8/RT #4. Program jest dostępny zarówno w wersji na Windows 8 jak i Windows Phone, niestety synchronizacja pomiędzy urządzeniami ma się pojawić dopiero wkrótce. Dziś przyjrzymy się jego smartfonowej wersji, bo zdecydowanie warto. Jest to dobra propozycja nie tylko dla uczniów szkół, ale i studentów. Początek podobnie jak w przypadku wersji na Windows 8 nie jest zbyt zachęcający. Aplikacja nie posiada bazy nawet podstawowych przedmiotów, wszystko musimy wprowadzić ręcznie sami. Zajmie to dłuższą chwilę, ale w tym przypadku warto ją poświęcić. Mam nadzieję, że autor szybko wzbogaci program o synchronizację z chmurą, dzięki czemu czynność ta będzie jednorazowa. Dodając poszczególne przedmioty określamy ich godzinę, długość (możliwość dowolnej edycji), rodzaj, typ (tu ukłon w stronę studentów, możemy wybierać pomiędzy: wykład, ćwiczenia, laboratorium, seminarium, projekt i neutralny), sala, nauczyciel, kolor, oraz tydzień (jest dostępy podział na tygodnie dydaktyczne). Sporą część z tych danych ujrzymy w widoku planu, po dodaniu zajęć.  Drugim ważnym narzędziem jest edytor czynności, za pomocą którego dodajemy do aplikacji prace domowe, sprawdziany i inne zadania jakie musimy wykonać. Poza standardowym określeniem terminu, nie zabrakło opcji ustawienia przypomnienia. Nasze zadania się sygnalizowane na planie poprzez wykrzyknik. W opcjach możemy edytować domyślną długość lekcji, kolor oraz aktualny tydzień. I to właściwie tyle Wszystko co niezbędne by sprawnie ogarnąć szkolne obowiązki.  Interfejs choć prezentuje się ładnie wymaga wprawy i krótkiego przeklikania. Bardzo dobrze że wspiera zarówno tryb pionowy jak i poziomy, w każdym wyglądając dobrze, a zarazem inaczej. Wielka szkoda że Dobry plan nie posiada animowanych kafelków, które stały się standardem w tego typu aplikacjach prezentując informacje o najbliższych zajęciach. Ponieważ aplikacja jest darmowa polecam ją do testów. Sam szkołę skończyłem dawno temu, ale sądząc po opiniach w sklepie przypadał użytkownikom do gustu. Mi podobają się szczegółowe opcje konfiguracji przedmiotów jak i wygląd gotowego planu. Z Dobry plan mogą skorzystać posiadacze Windows Phone 7 oraz 8. 