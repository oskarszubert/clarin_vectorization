11.12.2012 Cięte riposty, kąśliwe komentarze, szczere do bólu opinie – w Internecie czytamy je na co dzień. Wszechobecna anonimowość rozplątuje języki prawie każdemu, nawet tym, którzy na co dzień raczej nie wygłaszają na głos swojego zdania. Aplikacja Id Cap That 2+ powie nam natomiast coś na nasz temat. Uwaga – tylko dla osób z dużym dystansem do siebie.  Choć sam wcześniej o tej aplikacji nie słyszałem, twórcy sequela Id Cap That śmiało twierdzą, że ich program to prawdziwy hit. Aplikacja pozwala nam na wczytanie bądź wykonanie zdjęcia, które następnie zostaje opatrzone w losowy komentarz – Made in China., Jesteś gejem. – to tylko niektóre z propozycji, które mogą pojawić się na naszej fotografii – stąd już na początku twórcy ostrzegają przed obraźliwą treścią. W drugiej odsłonie programu, dodano także możliwość przygotowywania animowanych GIFów – ta technologia jest już wam zapewne znana. Wykonujemy kilka zdjęć, a następnie algorytm programu łączy je w animowaną całość. Developerzy ze studio Iddiction, którzy odpowiadają za przygotowanie Id Cap That 2+ zapewniają, że program dostarczy nam świetnej zabawy na długie godziny. Gdyby ktoś chciał się popisać własną kreatywnością w tworzeniu podpisów – nie ma takiego problemu, wystarczy edytować nałożony automatycznie tekst.  Niby fajnie, niby śmiesznie ale w zasadzie… trochę słabo. Program ma całkiem fajną oprawę graficzną i w zasadzie nic poza tym. Niestety nie mamy możliwość większej edycji nakładanego tekstu od strony technicznej (mam tu na myśli krój czy wielkość czcionki) więc efekt końcowy jest jaki jest… raczej mierny. Poziom niektórych komentarzy też raczej nie nadaje się na dalsze udostępnianie grafiki, zatem zadaję sobie jedno zasadnicze pytanie – po co mi ten program? Odpowiedzi niestety nie znalazłem, choć propozycja zabicia nudy wpisana w jednym z komentarzy pod programem w AppStore ma cień szansy. Będąc jednak szczerym, chyba wśród aplikacji na iOS bez problemu znajdziecie zdecydowanie lepsze metody na gorsze chwile w ciągu dnia. 