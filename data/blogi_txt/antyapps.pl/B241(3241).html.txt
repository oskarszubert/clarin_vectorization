26.10.2012 Już w przyszłym tygodniu wielkie, coraz bardziej popularne na świecie amerykańskie święto duchów – Halloween. Celebrowany w nocy 31 listopada zwyczaj, doczekał się nawet osobnej kategorii aplikacji w AppStore. Postanowiłem przyjrzeć się wyselekcjonowanym przez Apple pozycjom nieco bliżej… Które programy warto pobrać?  Czające się na sklepowych wystawach potwory, tekturowe zombie, mroczne wampiry i powycinane dynie zaczynają wręcz zalewać polskie centra handlowe. Choć Halloween w Polsce trudno się przebić do grupy świąt hucznie i chętnie obchodzonych, jego popularność stale rośnie i z roku na rok jest coraz bardziej zauważalne. Z okazji ogólnego przyzwolenia na tańce, przebieranki i siejące grozę swawole, Apple przygotowało listę aplikacji, które pomogą nam wczuć się w Halloweenowy klimat. Jakie programy to cukierki, a które zasługują na psikusa? Deja Vu – Nowoczesne super memo daje radę!  Pierwsza gra, która moim zdaniem jest warta waszej uwagi, to pozycja o intrygującej nazwie Deja Vu. To typowa, klasyczna planszówka typu super memo, tyle że w nowym, mobilnym wydaniu. Halloweenowe symbole czekają na odkrycie. Ile ty jesteś w stanie zapamiętać? Sprawdź się! Gra dostępna jest na wszystkie nowoczesne platformy z systemem iOS wliczając w tą grupę iPada. Pobierzecie ją bezpłatnie z AppStore. Jigsaw Puzzle with Monsters – “Potworne” układanki dla dzieci.  Kolejna pozycja – również pobudzi wasze głowy do myślenia, choć ta gra swoim poziomem trudności jest raczej skierowana do najmłodszych. Przed nami 12 układanek, wynikiem każdej z nich będzie inny stwór. Co ważne gra została przygotowana także w języku polskim! Prosty i czytelny interfejs nie powinien sprawiać problemu żadnemu użytkownikowi. Podobnie jak poprzednik, także Jigsaw Puzzle with Monsters to gra dostępna na wszystkie nowoczesne platform z systemem iOS. Cena programu jest jednak niezłym psikusem – 2.69€ za 12 banalnych układanek. Ktoś tu mocno zaszalał… Gra dostępna jest w AppStore. My Singing Monsters – Urocze, śpiewające potworki.   Jeżeli Farm Ville pożarło długie, cenne godziny waszego życia, bądźcie gotowi na powrót do nałogu. My Singing Monsters to gra, która swoją ideą do złudzenia przypomina popularną swego czasu mini grę strategiczną. Tu jednak nie siejemy marchwi i buraków, a opiekujemy się grupką śpiewających stworzeń. Każdy z nich wydaje inny dźwięk, a wraz z rosnącą ich liczbą, śpiewany utwór nabiera zupełnie innego wymiaru. Potwory także zaśpiewają wam wszędzie, gdzie króluje pełna wersja iOS. Gra do pobrania bezpłatnie z AppStore. Moim zdaniem – warto spróbować. Hotel Transylvania Dash – Promocja filmu i „groza” na Halloween w jednym.   9 listopada na ekrany polskich kin zawita nowa animacja twórców filmu Smerfy – Hotel Transylwania. Poza wieloma trailerami, bannerami i billboardami, film promuje także dostępna w AppStore aplikacja. Naszym zadaniem będzie obsługa gości przybywających do tytułowego hotelu. Zameldowanie, spełnianie żądań, sprzątanie, zbieranie napiwków, to tylko niektóre z obowiązków, którym będziemy musieli stawić czoła. W pilnowaniu porządku Drakuli pomożemy na iPodach Touch, iPhone oraz iPadach. Gra do pobrania bezpłatnie z AppStore. Plants vs. Zombies – Klasyk, którego chyba nikomu nie trzeba przedstawiać.   O tej grze słyszeli chyba już wszyscy, pisaliśmy o niej także na AntyApps. To pozycja wręcz kultowa, która świetnie wpasowuje się w Halloweenowy klimat. Odwieczna walka wychodzących spod ziemi zombie z dzielnymi roślinami trwa w najlepsze, a my nie możemy dopuścić by potwory dostały się na nasz teren. Rewelacyjna gra, w rewelacyjnej cenie, którą powinien mieć każdy! Nie zmiennie wspierane platformy to wszystkie te, które obsługują iOS. Gra do pobrania w AppStore za jedyne 0.89€. Mocne wrażenia czyli: Dead Trigger, The Walking Dead oraz rewelacyjne Dead Space. Spokojnie… jeżeli nie w smak wam rysunkowe pseudo-straszne produkcje, deweloperzy wystawiający swoje produkcje w AppStore przygotowali także coś specjalnie dla was! Na uwagę zdecydowanie zasługują trzy tytuły – o tym, który należy wybrać niech zadecyduje wasz portfel! Wszystkie trzy propozycje to tradycyjne „strzelanki”, w których przyjdzie nam się zmierzyć z kulejącymi zombie oraz przerażającymi potworami. Każda z nich to jednak zupełnie inna półka cenowa. Dead Trigger – to projekt pozornie bezpłatny, dodatkowe koszty mogą jedynie wynikać z zakupów we wbudowanym sklepie. Dead Space od Electronic Arts to kwestia 0.89€. Najwięcej przyjdzie nam wyłożyć jeżeli zdecydujemy się na wygrywający w wielu plebiscytach gamingowych – The Walking Dead: The Game - ta gra wiąże się z kosztem 4.49€. Co wybrać? Tutaj powinien zadecydować wasz portfel i zdrowy rozsądek, bowiem każda z wymienionych trzech gier zbiera naprawdę dobre noty od graczy. Zapraszam do grania! 