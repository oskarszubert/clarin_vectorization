03.07.2013 Wirtualna Polska coraz mocniej zaznacza swoją obecność na mobilnej platformie Microsoftu. Po aplikacji do wiadomości, sportu i programie TV, przyszła pora na kolejną. Tym razem otrzymamy dostęp do materiałów wideo telewizji internetowej WP.tv.  Przyznam szczerze, że wcześniej nie zdawałem sobie sprawy o jej istnieniu. Widząc jednak ilość komentarzy przy każdym materiale wideo, usługa musi mieć swoich wiernych widzów. Autorzy aplikacji mówią o tysiącach materiałów zawartych na 10 kanałach. Jednak w rzeczywistości całość nie wygląda tak obwicie, a nazywanie tego Telewizją wydaje się trochę na wyrost. Wspomniane kanały, to tak naprawdę kategorie tematyczne. Mamy więc: najnowsze, wiadomości, showbiznes, teledyski, sport, biznes, film, moto, gry. Każdy powinien znaleźć coś dla siebie. Materiały możemy wyszukiwać poprzez wbudowaną i łatwo dostępną wyszukiwarkę, kategorie, polecane, ulubione czy też serie. Pod tym względem aplikacja sprawuje się wzorowo. Dodatkowo jak przystało na WP, poszczególne elementy możemy przypiąć jako kafelki do ekranu głównego. Jeżeli jakaś tematyka kompletnie nas nie interesuje, w opcjach możemy wybrać jakie materiały mają pojawiać się w aplikacji. Całość psuje brak wsparcia dla wysokiej rozdzielczość co jest już standardem rodzimych aplikacji.  Podczas testów odwarzania materiałów nie natrafiłem na żadne problemy. Zarówno podczas transmisji GPRS jak i wifi (w opcjach możemy odznaczyć tę pierwszą). Całość przypomina rozwiązania znane z YouTube. Mamy więc miniaturkę materiału wraz z opisem i ilością wyświetleń, możliwość komentowania i oceniania, a także materiały pokrewne. Nikt kto korzysta z z YouTube nie powinien mieć z tym mechanizmem problemów. Szkoda że zabrakło możliwości pobierania treści wideo do pamięci telefonu. Na dolnej belce pojawiła się bardzo przydatna opcja pozyskania linku do materiału, czy też udostępniania go w usługach społecznościowych. WP.tv to kolejna dobra aplikacja od Wirtualnej Polski na Windows Phone. Pomimo kilku drobnych niedogodności (w tym irytującym braku wsparcia dla większych rozdzielczości) otrzymujemy bardzo dobry program do śledzenia materiałów wideo. Co więcej, WP.pl wie jak korzystać z możliwości metro i stara się z tej wiedzy korzystać. Polecam, możliwe że materiały z któregoś „kanału” przypadną Wam do gustu. 