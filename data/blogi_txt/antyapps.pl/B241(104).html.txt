28.12.2011 Lubię proste, a zarazem wciągające gry. AirPenguin jest jedną z nich. Skakanie z kry lodowej na inną krę lodową wydaje się nie mieć sensu, a jednak poziom trudności i wyzwania związane z omijaniem przeciwników czy zbieraniem bonusów, a także sam sposób sterowania sprawiają, że gra potrafi zabrać naprawdę sporo wolnego czasu! Jak w to się gra? Gra opowiada historię pingwinów, które zostały rozdzielone przez kry, które powstały z powodu efektu cieplarnianego. Naszym zadaniem jest skakanie pingwinem z kry na krę, a w międzyczasie zbieranie ryb i omijanie przeciwników. Jeśli nie trafimy w krę, musimy zacząć dany poziom od nowa. Podobnie jest w momencie, kiedy wpadniemy na przykład w paszczę rekina.  Sterowanie odbywa się za pomocą grawitacji. Odpowiednie przechylanie smartfonem powoduje manipulowanie lotem pingwina, ale również na przykład tym, jak pływa żółw, na którego grzbiecie przyjdzie nam czasami podróżować. W grze czekają nas również takie atrakcje jak zjeżdżanie z góry i omijanie przerębli. Idea gry wydaje się banalna. Manipulowanie skaczącym pingwinem nie wydaje się specjalnie wymagające, ale wraz z kolejnymi poziomami jest coraz trudniej. Powód jest prosty. Pingwin jest naprawdę świetnie animowany, skacząc zatacza salto i jednocześnie zbliża się do poziomu widoku gracza. Wyraźnie widać, że podskakuje, bo powiększa się na ekranie, co powoduje, że trudniej jest nim trafić w coraz to mniejsze kry. Poza tym niektóre kry pękają pod jego ciężarem. Czy warto? Zdecydowanie. Jest to jedna z lepszych gier zręcznościowych, w jakie grałem. Dzięki temu, że nie zawiera scen przemocy (nawet rekin jest bezkrwawy), z powodzeniem może posłużyć również jako gra dla dzieci. Na to wszystko Air Penguin jest darmowy. Czego więcej chcieć? :) Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 