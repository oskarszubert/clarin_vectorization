12.12.2011 Aplikacja do zarządzania procesami jest dla wielu użytkowników niezbędnym środkiem do wygodnej pracy z systemem Android. Pozwala ona wyłączyć niepotrzebne aplikacje działające w tle, które pogarszają wydajność telefonu, zmniejszają dostępną pamięć operacyjną oraz wykorzystują niepotrzebnie, jakże cenną w dzisiejszych smartfonach, baterię. Ostatnio natrafiłem na Mobo Task Killer v2, którego chcę Wam dziś przybliżyć.  Działanie tego oprogramowania w swoim założeniu nie różni się niczym od innych aplikacji tego typu. Da się zauważyć jednak pewne różnice – na korzyść. Ekran startowy wita nas okrągłym, procentowym wskaźnikiem aktualnego zużycia pamięcią. Pod spodem możemy zaobserwować aktualny stan baterii oraz szacowany czas pozostały do jej rozładowania (zależnie od wykorzystania). Na dole znajduje się również podręczny pasek ustawień podstawowych funkcji telefonu takich jak wi-fi czy bluetooth. Na liście aktywnych procesów możemy wybrać które aplikacje działające w tle chcielibyśmy wyłączać, a które zignorować. Prawdziwą nowością, która mnie urzekła jest jednak funkcja „zabijania” procesów poprzez trzykrotne potrząśnięcie telefonem. Podczas użytkowania telefonu, Mobo Task Killer cały czas pracuje w tle i wystarczy poruszyć trzy razy telefonem na boki, aby niechciane przez nas oprogramowanie zostało wyłączone z pracy w tle. Jest to niesamowicie wygodna opcja i znakomicie sprawdza się podczas codziennego użytkowania telefonu z Androidem. Mój zachwyt potwierdzają również liczne opinie użytkowników Android Market. Aplikacja jest zdecydowanie jedną z najlepszych w swojej klasie, o ile nie najlepszą. Zdecydowanie polecam i zachęcam do pobierania! Autorem tego wpisu jest Piotr Snopek 