02.04.2012 Choć Windows Phone pozwala w szybki sposób skopiować potrzebne informacje i wysłać je innej osobie,  to dzięki Przekaż kontakt, cały proces staje się jeszcze przyjemniejszy i bardziej intuicyjny.  Przekaż kontakt oferuje jedną prosta czynność, a mianowicie przesyłanie kontaktów w wiadomości sms. Żadnych zbędnych dodatków, metod wyboru. Wszystko sprowadzone do minimum, w tym minimum kliknięć. W tego typu aplikacjach, czasem mniej oznacza lepiej.  Po wybraniu widocznego na obrazku notesu, zostajemy przeniesieni do naszej książki z której to wybieramy odpowiedni kontakt. Po zatwierdzeniu możemy jeszcze zmienić podpisy (aby np. nasz szef nie dostał numeru do naszego kolegi z podpisem „Ziomek”) i zostajemy przeniesieniu do gotowego sms z wpisanymi danymi, oczekującego na dodanie odbiorcy. Proste i szybkie.  Nawet przy tak prostej aplikacji, autor zadbał o to by całość wyglądała estetycznie i przyjaźnie. Niektórym może brakować bardziej rozbudowanych form dzielenia się, wysyłania mailem, lub też paru kontaktów na raz. Osobiście uważam jednak, że prostota możliwości jest jedną z największych zalet tego programu.  Aplikację możecie pobrać tutaj. 