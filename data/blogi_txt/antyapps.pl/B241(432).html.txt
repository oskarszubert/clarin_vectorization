07.11.2012 Pojedynki kartów i innych pokrewnych pojazdów, to jedne z bardziej miodnych gier wyścigowych. W ich przypadku górę nad fizyką jazdy i odzwierciadleniem realiów kierowania prawdziwym samochodem, bierze czynnik zabawy i widowiskowości zmagań na torze. Podobnie jest w przypadku Beach Buggy Blitz.  Beach Buggy Blitz nie posiada różnych trybów rozgrywki, plansz do wyboru, pojazdów czy innych rozwiązań znanych z typowych gier wyścigowych. Cała zabawa polega na jechaniu przed siebie, na tyle dokładniej i szybko by zmieścić się w wyznaczonym limicie czasowym. Jego odliczanie widzimy po lewej stronie u góry. Czasu jest bardzo mało, a przy pierwszych pojazdach zapewne będzie nam starczał na styk. W momencie gdy wypracujemy kilka sekund zapasu, przechodzą one na kolejny odcinek, dlatego zawsze warto się śpieszyć.  Sterowanie uproszczono do skręcania i hamowania. Gra oferuje wiele różnych wariantów jego konfiguracji, w tym wsparcie dla padów. Wszystkich fanów przyśpieszania z miejsca sprowadzi do poziomu podstawowa przyczepność pojazdu. Pomimo tego fizyka jazy jak i kolizji wydaje się być bardzo dobrze przygotowana. Trasa z każdym razem generowana jest losowo. Chroni to przed monotonią, zwłaszcza jeżeli będziemy grali bez wykorzystania mikropłatności.  Niestety, mikropłatność jest w grze bardzo mocno osadzona. Wprawdzie da się grać i nawet dobrze bawić bez niej, a całą walutę możemy zdobyć z poziomu Beach Buggy Blitz, to jednak bez sypnięcia paru zł, czasem ciężko uzbierać na konkretne elementy. Ciągłe powtarzanie kliku pierwszych odcinków trasy (jak już wspomniałem, generowane są losowe) może mocno zmotywować do wydania realnej gotówki. Ilość dodatków jakie możemy dokupić (wliczając w to pojazdy i ulepszenia) nie jest może  porażająca, ale i tak jest w czym wybierać, na co tracić gotówkę.  Bez wątpienia mocną stroną Beach Buggy Blitz jest jego oprawa graficzna. W opcjach możemy ją minimalnie modyfikować, a sama gra otrzymała wsparcie dla Tegry 3. Wygląda ładnie nawet na tabletach. Muzyka i odgłosy są solidne, nie wzbudzają może zachwytu ale pasują na rozrywkowego, plażowego klimatu.  Jak już wspomniałem gra jest dostępna za darmo. Wiążę się to z systemem mikrołatności, bez którego dłuższa zabawa jest mocno utrudniona. Jednak jeżeli jesteś fanem gatunku i masz sporo czasu (nawet podzielonego na bardzo krótkie odcinki), warto grze poświęcić chwilę. Ładna grafika, sporo elementów do odblokowania, wiele różnych możliwości customizacji, generowane losowo odcinki plansz, to wszystko potrafi zapewnić sporo dobrej zabawy.        Beach Buggy Blitz 