18.01.2012 Lubię eksperymenty graficzne, ale wymaganiem dla mnie jest to, żeby zabawa z oprawą audiowizualną nie przysłaniała samej radości płynącej z gry. Z Bumpy Road nie jest to takie proste, bo twórcy wzięli się również za sterowanie, a z tym na ekranach dotykowych, jak wiemy, bywa bardzo różnie. Mimo wszystko trudno było nie zaryzykować zakupu. Po prostu spójrzcie na obrazek z boku – przecież to wygląda bardzo nietypowo i przyjaźnie.  Bumpy Road to gra o podróżowaniu, gdzie naszym celem, jak to zwykle, jest dojechanie najdalej i zebranie, jak największej liczby przedmiotów. Niby proste, ale największa zmiana to sterowanie – twórcy postanowili spróbować czegoś innowacyjnego i wymyślili, że poruszać będziemy ziemią pod autem naszych bohaterów. W ten sposób możemy tworzyć wzgórza i doliny, czyli odpowiednio przyspieszać i opóźniać pojazd albo po prostu podrzucać go do góry wciskając w odpowiednim momencie planszę. Zresztą zobaczcie sami, jak to wygląda:  Pomysł był świetny, ale niestety mam wrażenie, że egzekucja po prostu zawodzi. Próbowałem już wielokrotnie, ale czasem po prostu wpadam do rowu z wodą i nie mogę nic na to zupełnie poradzić, pomimo dłuższego obycia z tytułem. Gdyby to była zwykła gra to pewnie rzuciłbym ją w tym momencie już w kąt i zajął się kolejną produkcją, ale to co mnie do niej przyciąga to oprawa audiowizualna. Niesamowicie buduje klimat i fantastycznie wygląda. Wszystko ma swoje miejsce, jest ładne, rysowane i daj nam obraz, jakby złożony z kolejnych warstw materiałów. Na iOSie mało widziałem, tak wyróżniających się gier.  Czy warto? Bumpy Road powinienem Wam polecić przede wszystkim przez fascynującą stylistykę, ale niestety według mnie zawodzi tutaj sterowanie. Jeśli dorzucicie do tego dość wysoką cenę – 2,39 Euro to na dzień dzisiejszy trudno mi przekonywać Was do zakupu. Zaczekajcie może na jakąś promocję, bo na iPhonie wciąż mało jest gier, które próbują czegoś więcej niż bycia podobnym do rysowanych animacji dla dzieci. Bumpy Road ma swój specyficzny charakter, ale naprawdę trudno się przekonać do jego sterowania. Mi się niestety nie udało, ale kto wie, może Wy będziecie mieć więcej cierpliwości. Link do aplikacji (wersja uniwersalna). 