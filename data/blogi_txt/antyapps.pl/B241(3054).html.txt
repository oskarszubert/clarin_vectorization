21.02.2012 FarSight Studios to studio deweloperskie odpowiedzialne za pinballe na takie konsole jak PS3, Xbox360 czy Nintendo Wii. Następnie po konsolach mobilnych kolejnym etapem ekspansji stały się smartfony. Studio wypuściło swój tytuł na Androida, dzięki czemu użytkownicy tej platformy w końcu mogą pograć sobie we flipera z prawdziwego znaczenia. Jak w to się gra? Jak gra się we flipery, każdy wie. Prosta zasada odbijania piłeczki plus odpowiednie dla stołu wątki fabularne i tryby combo. Powiem zatem, jak to wygląda od strony organizacyjnej. Na chwilę obecną w grze dostępne są cztery stoły, jednak twórcy zapowiadają, że wraz z aktualizacjami pojawiać się będą kolejne. Grać możemy jako gość lub logując się przy pomocy Facebooka, co daje nam funkcje społecznościowe.  Pinball jest trójwymiarowy. Sterowanie odbywa się poprzez naciskanie niewidocznych na ekranie przycisków. Jest to maksymalnie intuicyjne – w momencie wystrzeliwania kuli po prostu pociągamy za dźwignię, chcąc odbijać kulę flipperami, naciskamy odpowiednią częsć dolnego rogu ekranu. Najciekawszą funkcją jest przeskalowywanie obrazu gry. Możemy tutaj grać w pinballa zarówno w pionowym, jak i poziomym ustawieniu ekranu – jak komu wygodniej. Najlepsze jest jednak to, że przeskalowanie odbywa się w locie i możemy je zastosować nawet podczas rozgrywki! Mi osobiście bardziej odpowiada szeroki kąt widzenia stołu. Czy warto? Trójwymiarowa grafika, animacje, stoły bogate w wątki fabularne, możliwość grania w cztery osoby i dużo więcej. To wszystko dla amatorów dostępne jest za darmo, gdyż Pinball Arcade jest dostępny w Android Markecie bez opłat. Nie oznacza to jednak, że gra jest darmowa. Dla każdego stołu przypisane są wartości w tablicy High Scores i gdy pobijemy nawet ostatni z nich, stół się blokuje. Zakup jednego stołu na stałe to 3,99 dolara, a wszystkich stołów – 9,99 dolara. Warto spróbować by nie kupować w ciemno. Dopiero potem można zdecydować się na zakup stołu – kiedy gra rzeczywiście przypadnie do gustu. Ceny nie są niskie, ale to kwestia tego, że na chwilę obecną Pinball Arcade nie ma realnej konkurencji, bo Pinball Deluxe to przy tym tytule mini-gierka :) Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 