24.01.2014 Dawno nie opisywaliśmy tytułów z gatunku Tower Defens na naszych łamach. Premiera Empire Defense II na Windows Phone jest ku temu dobrą okazją. Tytuł ten doskonale znają posiadacze Androidów (średnia ocen 4,5) oraz iOS (średnia również 4,5). Zdecydowanie warto było czekać, bo pomimo swojego wieku, gra wciąż pozostaje jednym z ciekawszych reprezentantó gatunku. Empire Defense II czerpie z tego co najlepsze w tower defense, a przy okazji dodaje kilka ciekawych pomysłów, które czynią rozgrywkę mniej sztampową. Jedną z głównych zmian jest nasz bohater. Super jednostka z którą zaczynamy każdą planszę. W przeciwieństwie do pozostałych nie stoi obok toru marszu przeciwnika, a na jego środku. Co więcej to ona ten tor buduje. Nie mamy więc z góry ustalonej trasy, czy też pustego pola, które ograniczamy naszymi „wieżami”. Przeszkodą w dowolnym modelowaniu toru są różne elementy tła, drzewa, kamienie itp. Każdy bohater ma określone punkty ruchu, które oznaczają o ile pól będzie mógł się przemieścić.Z rozpoczęciem nowej fali ataku otrzymuje jeden dodatkowy punkt. I to właśnie nasz bohater jest celem marszu przeciwników. Posiada możliwość obrony i punkty życia, gdy je straci, przegrywamy.  Jest kilka rodzai bohaterów, aby ich odblokować musimy posiadać odpowiednią ilość kryształów, a to otwiera szerokie pole działania przed mikropłatnością. :) To za kryształy kupimy nowe typy wieżyczek/jednostek i bronie dla bohaterów. Nie jest tanio, ale też elementy dostępne od początku pozwalają na sporo dobrej zabawy. Co ważne gra oferuje możliwość tworzenia kopii w chmurze, tak więc po odinstalowaniu gry nie stracimy naszych zakupów. Rozgrywka oferuje nam dwa tryby zabawy. Pierwszy to tradycyjna kampania ze sporą ilością misji i rozbudowanych jak na Tower Defense wątkiem fabularnym. Druga to tryb areny.  Grafika budzie we mnie mieszane uczucia. Szkice, tła, elementy interfejsu są ładne i dobrze przygotowane. O wiele gorzej prezentują się jednostki w połączeniu z polem walki. Cały czas mam wrażenie że tam nie pasują. Na szczęście Empire Defense II działa płynnie nawet pomimo sporej ilość wojsk na planszy. Muzyka zagrzewa do walki i nie nuży. Interfejs dla nikogo nie powinien być problemem. W rozgrywkę wprowadza nas krótki poradnik, a pozostałe opcje są czytelne i dobrze oznakowane. Empire defenseⅡ polecam wszystkim miłośnikom Tower Defense. Nawet jeżeli nie zamierzanie wydać ani złotówki na mikropłatności (Sama gra jest darmowa) to i tak zapewni Wam wiele godzin dobrej zabawy. Do tego posiada sporo ciekawych rozwiązań, co wyróżnia ją na tle konkurencji. Polecam, niestety pobrać ją mogą jedynie posiadacze Windows Phone 8. 