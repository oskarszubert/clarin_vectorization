13.07.2012 Wczoraj Kamil wspominał o sporych aktualizacjach mobilnej aplikacji Twittera. Chyba najbardziej znanego mikrobloga na świecie. Jednak w naszym kraju mamy też mniejszych, lokalnych gracz, wciąż cieszących się sporą popularnością. Jednymi z największych jest Blip i Pinger.  BLIP (bardzo lubię informować przyjaciół) obecnie należy do GG, natomiast Pinger jest dziełem programistów o2. Oba mikroblogi różni bardzo wiele (od maksymalnej długości wpisu po główną grupę ocelową), dlaczego więc piszę o nich razem? Autorem aplikacji do obu serwisów jest ta sama osoba, a programy są bliźniaczo podobne. Zacznę może od pozytywów. Aplikacje są i działają. :) Obie sprawują się bardzo dobrze jeżeli chodzi o tworzenie i dodawanie wpisów. Bez problemu przygotujemy nową notkę, dodamy do niej obrazek (bądź też zrobimy zdjęcie) i umieścimy na naszym mikroblogu. Tutaj już pojawia się pierwszy mały minus, aplikacja do Blipa nie prezentuje obrazków w dodanych wpisach. Oczywiście grafika tam jest (możecie sprawdzić z poziomu www) ale nie widnieje w programie. I to właściwie koniec plusów. :)  Wprawdzie aplikacje pozwalają również na konsumpcję treść, ale ilość błędów sprawia, że czynimy to tylko w ostateczności. Najbardziej odczuwalny jest brak wsparcia dla linków. Niestety są one ważną częścią mikroblogów. W tym wypadku może sobie na link co najwyżej popatrzeć. Nie mamy nawet możliwości zaznaczenia go jako tekst i skopiowania do przeglądarki. Aplikacje pozwalają na rużnego rodzaju przeszukiwanie wpisów po nazwie użytkownika bądź tagu (w zależności jak w danym serwisie nazwano tę możliwość), tutaj mechanizm zdaje się działać dobrze, a wyniki nie odbiegają od tego, co wyświetli nam strona www.  Jest też możliwość przeglądania profili danych osób. Niestety, podobnie jak w przypadku linków, możemy je tylko „oglądać”. Przykładowo, przeglądając listę znajomych, nie ma możliwości kliknięcia na któregoś i przejścia do jego profilu. Sam interfejs nie ma nic wspólnego z Metro, ale trudno nazwać go brzydkim. Ma parę ciekawych pomysłów. Najbardziej odpowiednie słowo to: ubogi, co nie zawsze musi być minusem, niestety w tym wypadku jest. Dobrze, że autor tych aplikacji dostrzegł niszę na rynku. Aplikacje są, pozwalają na publikację wpisów na naszych mikroblogach, ograniczone śledzenie treść. Może z czasem udoskonali swoje projekty. Zarówno Blip jak i Pinger są darmowe oraz pozbawione reklam. Jeżeli na codzień aktywnie korzystacie z tych serwisów, warto je przetestować. 