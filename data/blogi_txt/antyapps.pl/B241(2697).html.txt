17.01.2014 Nokia Beamer to kolejna ważna aplikacja jaka zawitała na urządzenia z Windows Phone przy okazji najnowszej aktualizacji. Jej obecność w sklepie jest o tyle istotne, iż żaden inny program ze sklepu nie oferuje podobnego działania. Tak wiec po raz kolejny Nokia poszerza zakres możliwości Windows Phone. Aplikacja już wcześniej była dostępna w sklepie, jednak działała tylko na konkretnych modelach telefonów. Obecnie powinno dać się ją uruchomić już na większości urządzeń, które otrzymały aktualizację do Black w tym Lumii 920 i 820. Głównym zadaniem Nokia Beamer jest udostępnianie widoku z naszego telefonu na inne urządzenie podpięte do internetu. Dla większości zapewne będzie to komputer, ale nic nie stoi by wykorzystać do tego inny telefon, tablet czy też telewizor. Ważne by posiadał przeglądarkę internetową.  Obraz możemy udostępniać na dwa sposoby: blisko, za pomocą zeskanowania kodu QR który pojawi się na stronie beam.nokia.com, bądź też dalej udostępniając odpowiedni link. Co ważne, łącze takie możemy udostępnić dla wielu osób. Nokia Beamer domyślnie posiada 3 tryby, dowolny (o którym za chwilę) przesyłanie swojej lokalizacji, czyli podgląd na mapy HERE oraz Pokaż, co widzisz dzięki któremu udostępniamy widok z kamery. W pierwszym z nich możemy pokazać dowolną inną aplikację jak i część systemu. Niezależnie gdzie się udamy i co odpalimy, ujrzymy to w przeglądarce. Domyślnie uruchomiony jest tryb odświeżenia po potrząśnięciu telefonem. Zapewnia to większą prywatność, gdyż nadawany jest tylko ten obraz, który chcemy. W razie potrzeby możemy też uruchomić podgląd na żywo, gdzie obraz będzie aktualizowany wraz z naszym przemieszczaniem się po systemie.  Niestety w tym drugim wariancie możemy zapomnieć o płynności wyświetlania. Bardziej przypomina ono pokaz slajdów niż transmisję na żywo. Nie wiem czy takie zagranie jest celowe, czy też wynika ze słabej optymalizacji/potrzeby bardzo szybkiego łącza. Interfejs jest przyjazdy i dobrze opisuje krok po kroku całą procedurę. Do tego dostępny jest w j. polskim. Pamiętajcie by przed wyjściem z aplikacji zakończyć nadawanie obrazu. :) Nokia Beamer dostępna jest za darmo dla posiadaczy telefonów z serii Lumia. Nokia po raz kolejny nadrabia braki Windows Phone i robi to dobrze. Zastosowań dla takiej aplikacji jest wiele, polecam ją pobrać i przekonać się o tym samemu. 