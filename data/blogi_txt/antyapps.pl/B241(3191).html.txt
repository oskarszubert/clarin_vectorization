30.12.2013 Coroczna, 12-sto dniowa akcja Apple, podczas której firma rodem ze słonecznej Kalifornii rozdaje użytkownikom iUrządzeń prezenty w postaci gier mobilnych oraz wszelkiej maści multimediów trwa w najlepsze. Uczestnictwo w wydarzeniu, które rozpoczęło się 26 grudnia, a zakończy się 6 stycznia jest możliwe za pośrednictwem specjalnie przygotowanej aplikacji dostępnej wyłącznie dla iPhone’ów, iPadów i iPodów Touch wyposażonych w system iOS 7. Prezenty się sypią, są zróżnicowane oraz darmowe i wszystko wygląda pięknie, póki nie zaglądniemy do komentarzy, które rodzimi użytkownicy zamieszczają pod aplikacją umożliwiającą pobieranie przygotowanych przez Apple prezentów. Pierwsze co zwraca uwagę, to naprawdę spora całkowicie skrajnych ocen. Aplikacja, a co za tym idzie cała akcja odbierana jest albo skrajnie pozytywnie, albo skrajnie negatywnie (królują oceny pięciogwiazdkowe i jednogwiazdkowe). Inaczej sytuacja przedstawia się w komentarzach, tutaj przewaga jednoznacznie negatywnych jest przytłaczająca. Użytkownicy mieszają aplikację, jak i samo Apple z błotem, nie przebierając w słowach. Tegoroczne prezenty są zróżnicowane. Dotychczas otrzymaliśmy singiel z muzyką, książkę, grę, aplikację dla dzieci oraz film (Kevin sam w domu:D!). Niestety komentatorzy zdają się nie pojmować, jak szeroka jest grupa odbiorców prezentów (a z tego właśnie wynika zróżnicowanie tychże). Widać, że Apple przygotowało aplikacje i multimedia z myślą o tych najmłodszych, starszych, miłośnikach muzyki, fanach filmu oraz dobrej książki. Smutne jest to, że miłośnik gier miesza aplikację z błotem tylko dlatego, że za jej pośrednictwem obok darmowej gry (na marginesie – świetnej) dostaje muzykę, czy film. Naprawdę, warto niekiedy spojrzeć poza czubek własnego nosa i zanim napisze się głupi komentarz, zastanowić się kilka sekund nad tym, co jest powodem takiego, a nie innego stanu rzeczy. A, i warto również pamiętać, że pobranie aplikacji nie jest obowiązkowe, a wszystkie cyfrowe podarki udostępnione za jej pośrednictwem dostajecie w ramach całej akcji za darmo (ich standardowe ceny do najniższych wcale nie należą). 12 Days of Gift możecie pobrać stąd. 