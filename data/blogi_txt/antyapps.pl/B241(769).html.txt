20.07.2012 Trwa mała ofensywa studia GLU na telefony Windows Phone. Po zeszłotygodniowym Gun Bros  tym razem jako kolejną grę Xbox Live otrzymujemy Contract Killer. Tak jak poprzednio, za darmo, ale z bogatą możliwością mikropłatności. Jak już wspomniałem w tytule, gra pozwala nam się wcielić w płatnego zbójcę. Owszem, w niektórych misjach będziemy mieli możliwość pojmania kogoś żywcem, ale naszym głównym celem jest eliminacje na zlecenie. Misje generowane są losowo na mapie miasta. Dzięki temu gry nie da się „przejść’. Wprawdzie gra posiada wątek fabularny, skupiony wokół 17 misji stałych, ale jest to tylko drobna część gry. Niestety wszystkie misje ograniczono do paru lokacji, przez co po paru godzinach znamy wszystkie na pamięć.  Owszem długie ładowanie jest też bolączką Gun Bros, ale w  Contract Killer jest o wiele bardziej odczuwalne i irytujące. Główna różnica bierze się z czasu rozgrywki. W Gun Bross przy dobrej wprawie graliśmy na planszy od paru minut do nawet godziny. Tutaj część misji kończymy w niecałą minutę i znowu jesteśmy skazani na ciągłe wczytywanie każdej, nawet najmniejszej opcji.  Jest to strasznie irytujące i zniechęcające. Logowanie jest dłuższe jeżeli uda nam się połączyć z naszym kontem i grać „online”. Oczywiście nie oznacza to jakiegoś wyszukanego trybu multi, a jedynie możliwość „pomocy” w misjach naszych znajomych. Niestety pomimo paru prób nie udało mi się potwierdzić, że nasza postać, jej osiągnięcia oraz sprzęt są zapisywane na serwerze. Po przeinstalowaniu gry zawsze zaczynałem od nowa. Jeżeli ktoś ma inne informacje niech da znać. Jest to istotne zwłaszcza z punktu widzenia mikropłatności. Gra, pomimo uproszczenia grafiki względem innych systemów, bardzo lubi lagować, nawet na urządzeniach II generacji. Dzieje się tak głownie w menu, sama rozgrywka, gdy już do niej dojdzie jest zazwyczaj płynna i przyjemna. Niestety tak jak wspomniałem wyżej, jest to zazwyczaj niecała minuta zabawy (zwłaszcza w wypadku pierwszych misji). Dodatkowo irytuje mnie interfejs, gdzie wszystko wpisane jest w kontekst gry. Opcje, osiągnięcia, multi, są poukrywane na mapie. Ciężko krytykować darmowe gry, ale Contract Killer ewidentnie czegoś brakuje. Może to tylko kwestia optymalizacji, może nie do końca trafiła w mój gust. Każdy z Was może przekonać się sam, czy warto poświęcić jej więcej czasu. Ocena: 3 