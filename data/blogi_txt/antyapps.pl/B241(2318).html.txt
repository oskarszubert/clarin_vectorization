09.08.2013 Od lat jestem wiernym użytkownikiem pogody ICM* (meteo.pl). Towarzyszyła mi podczas wielu podróży, obozów czy nawet zwykłego, miastowego sprawdzania „w co się ubrać”. Nie znam bardziej dokładnej prognozy i choć ostatnio trochę częściej się na niej zawodzę, to wciąż jej sprawdzalność jest bardzo wysoko. Niestety ze względu na bardzo specyficzny sposób przedstawiania pogody, aplikacje na smartfony bazujące na jej prognozach nie grzeszą urodą, a korzystanie z nich jest męczące. Okazuje się że całość można przygotować inaczej, co udowadnia METEO. Wyjątkowość pogody ICM w dużej mierze polega na formie jej prezentacji. Nie znajdziemy tam mapy z typowymi dla pogodynek chmurkami, cyframi i słoneczkami. Pogoda ta to przede wszystkim wykresy, pełne drobnych danych, linii, cyfr. Na pierwszy rzut oka może odrzucić wiele osób, ale po chwili i krótkim zapoznaniu się z legendą, przestaje straszyć, a zaczyna odkrywać przed nami głęboki sens takiej prezentacji. Fragment przykładowej prognozy Taka forma prezentacji nie służyła urządzeniom mobilnym. Aplikacje oparte na tej prognozie ograniczały się zazwyczaj do pobierania odpowiedniej grafiki, którą następnie musieliśmy przewijać na ekranach telefonów. METEO kończy z takimi rozwiązaniami, ale zacznijmy od początku. Standardowo dla prognozy pogody, swoją przygodę z programem rozpoczynamy od dodania miasta. Wybierać możemy spośród kilkunastu sugerowanych bądź też, wyszukać ręcznie. Baza miast jest spora i bez problemu powinniście odnaleźć też mniejsze miejscowości. Mam nadzieję że autor doda z czasem także wyszukiwanie po koordynatach i naszej pozycji gps. ICM wspiera takie rozwiązania. Do listy możemy dodać wiele miast. Przy każdym z nich ujrzymy temperaturę oraz informacje o zachmurzeniu, ciśnieniu i opadach.  Podgląd prognozy dla każdego z miast rozpoczyna się od karty głównej. Mamy na niej wyciągnięte wszystkie najważniejsze informacje, do wspomnianych wcześniej dochodzi jeszcze czas wschodu i zachodu słońca. Kolejne karty to generowane przez aplikację wykresy na podstawie danych ICM. Nie pobierane na sucho grafiki, ale pełnoprawna i spójna część aplikacji. Każdemu wykresowi poświęcono jedną zakładkę. Ponieważ w takiej sytuacji ciężko było umieścić legendę, autor zawarł całość w bardzo szczegółowym opisie. Wywołujemy go poprzez znak zapytania w dolnej belce. Dzięki niemu dowiemy się co dokładnie oznaczają konkretne odcienie, linie i kolory. Niestety wykresom tym brakuje jeszcze trochę do ideału. Dokładniej chodzi o brak niektórych informacji dodatkowych taki jak np. maksymalne porywy wiatru.  Każde miasto możemy przypiąć jako oddzielny kafelek. Mam do nich dwa zastrzeżenia. Po pierwsze brak największego rozmiaru. Po drugie, gdy wejdziemy do aplikacji poprzez taki skrót, nie mamy możliwości przejścia do innych opcji niż wybrane miasto. Jeżeli chcesz sprawdzić np. komentarz meterologa, musisz wyjść i wrócić do programu poprzez skrót globalny. Szata graficzna jest najmocniejszą stroną programu. To najładniejsza aplikaja ICM z jaką miałem do czynienia. Do tego idealnie wpisuje się w zasady metro. Kolory wykresów, kafelków jak i aplikacji dopasowują się do ustawień systemowych. Całość działa bardzo stabilnie i szybko. W obecnej wersji mamy dostęp do najpopularniejszego modelu czyli UM, autor ma w planach dodanie też model COAMPS. METEO polecam każdemu kto używa smartfonu do sprawdzania prognozy pogody. To nie tylko ładna aplikacja, ale też bardzo dobre (jeżeli nie najlepsze) prognozy. Zaprzyjaźnienie się ze sposobem jej prezentacji to tylko kilka chwil. Na chwilę obecną całość dostępna jest za darmo, a autor nie umieścił w niej reklam. Niestety z METEO skorzystają jedynie posiadacze Windows Phone 8.  Aplikacja działa zarówno na Windows Phone 7 jak i 8. *ICM to skrót od Interdyscyplinarne Centrum Modelowania Matematycznego i Komputerowego, które to odpowiada za serwis meteo.pl 