30.04.2012 Jestem pewien, że wśród czytelników AntyApps nie ma osoby, która nie rozpoznałaby logo Samsunga, Apple bądź Microsoftu, gdyby wyciąć z nich kluczowy element – nazwę. Jesteście ciekawi ile innych marek zajmuje miejsce w waszej głowie swoimi znakami rozpoznawczymi? Przekonajcie się już teraz! Spróbujcie swoich sił w Logos Quiz. Światowe koncerny towarzyszą nam wszędzie. Używamy ich sprzętów, spożywamy ich produkty, mijamy ich billboardy. Nie będzie wielkim odkryciem stwierdzenie, że dobry projekt logo firmy to połowa sukcesu. To właśnie ten z pozoru niewielki element odgrywa kluczową rolę w późniejszej identyfikacji marki. By zapadł w pamięć musi być oryginalny. Które projekty były wystarczająco dobre, by zostały nam w głowie na długi czas? Logos Quiz to bardzo prosta aplikacja, która sprawdzi naszą wiedzę z dziedziny Znajomość Logo Światowych Marek.  Każdy poziom to zbiór obrazków, na których brakuje kilku elementów. Całej nazwy firmy, bądź pojedynczych literek. Dotykając obrazka, naszym oczom ukaże się jego powiększenie, a zaraz pod nim miejsce, na udzielenie odpowiedzi na pytanie – jak nazywa się firma, której logo widzisz powyżej? Za każde trzy poprawne odpowiedzi otrzymujemy podpowiedź, którą możemy wykorzystać przy trudniejszych grafikach. Do każdej z nich zostały przygotowane trzy wskazówki, które powinny nam pomóc w rozwiązaniu zagadki. Będą to np.: dane założycieli lub liczba liter w nazwie. Jeżeli wskazówki nie okażą się pomocne, a my nadal nie będziemy mieli zielonego pojęcia jaką firmę reprezentuje przedstawione logo, możemy poprosić o pomoc znajomych na Facebooku lub Twitterze.  Poza wskazówkami, poprawne odpowiedzi są także premiowane punktami, które przydadzą nam się do rankingu Games Center. Im szybciej odpowiadasz, tym więcej punktów zdobywasz. Mówiąc szczerze, nie spodziewałem się, że tak z pozoru banalna gra, jest w stanie aż tak bardzo mnie wciągnąć. Odgadywanie kolejnych logo firm jest jak silne uzależnienie, cały czas masz ochotę na jeszcze więcej. Na szczęście z tym, póki co nie powinno być problemów. Na chwilę obecną, baza Logos Quiz składa się z 566 grafik. Obsługa gry jest bardzo prosta i nie sprawia większych problemów. Nie napotkałem się także na żadne błędy podczas łączenia gry z moim kontem na Twitterze bądź Facebooku. Logos Quiz to przede wszystkim niezła zabawa, a ponadto mocny dowód na to, że prosty pomysł wciąga najbardziej. A ile Ty marek rozpoznasz? Grę Logos Quiz pobierzecie bezpłatnie z AppStore. 