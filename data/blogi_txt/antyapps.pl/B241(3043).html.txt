05.10.2011 Strzelanin na App Storze nam nie brakuje. Podobnie zresztą jak tytułów obracających się w tematyce zombie. Action Mobile Games już wkrótce wypuści tytuł, którego celem będzie połączenie obu nurtów. I nikt nie mówi o rewolucji w gatunku – mowa o porządnej, rzemieślniczej robocie.   Na pierwszym wideo widać krwawą jatkę i niebrzydką oprawę. W grze wcielimy się w jednego z ostatnich, którzy przeżyli infekcję zombie-wirusa, a naszym zadaniem jest oczywiście pomoc innym poprzez wynajdywanie odpowiednich środków pomocy. W wyżynaniu nieumarłych posłużymy się bronią, a także… znajomymi. Gra zawierać będzie bowiem tryb kooperacji dla kilku graczy. Premiera jesienią. 