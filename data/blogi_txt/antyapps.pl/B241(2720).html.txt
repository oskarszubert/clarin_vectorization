18.05.2012 Znalazłem bardzo fajną grę w Google Play. Wcielamy się w rolę wiewiórki, która rozbija na głowie różnego rodzaju orzechy, które następnie zjada. Brzmi infantylne? Możliwe. Nie ma to jednak znaczenia, bo gra jest świetna bez względu na wiek i niesamowicie wciąga. Jak w to się gra? Jednozdaniowy opis z zajawki zdradza w zasadzie całą fabułę. Rozbijane orzechy nabijają nam licznik punktów. Każdy z orzechów musi być uderzony kilka razy, żeby się rozbił. Każde kolejne pęknięcie skorupki punktowane jest kilkukrotnie lepiej niż poprzednie.  W grze dostępne są dwa tryby. W pierwszym rozbijamy orzechy na czas, drugi to natomiast tryb przetrwania. Tutaj spadają nam na głowę kamienie. Mamy trzy życia, a gra kończy się gdy je stracimy. Noogra Nuts nie ma zbyt wielu opcji konfiguracyjnych. Możemy tutaj ustawić w zasadzie jedynie tryb sterowania. Do poruszania wiewiórką na boki mamy możliwość wykorzystywać akcelerometr, joystick rysowany na ekranie lub klawisze ekranowe. Skok wiewiórki zawsze ma miejsce po naciśnięciu ekranu w dowolnym miejscu. Czy warto? Gra jest dostępna do pobrania za darmo. Za pomocą zakupu wewnątrz aplikacji możemy natomiast odblokować trzeci tryb gry – Jungle, zlikwidować reklamy oraz dokupić zdobienia głowy dla naszej wiewiórki. Zachęcam do spróbowania. Gra jest naprawdę fajna. Gdy już Wam się znudzą te dwa tryby, spróbujcie jeszcze dodatku Seasons.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 