20.04.2012 Jeżeli jesteście fanami gier z serii Total War, to ta wiadomość bez wątpienia Was ucieszy. Po dość długim oczekiwaniu, kiedy to o zapowiedzi tej gry pisał w marcu Jakub, w końcu się dokonało. Na iSprzęt trafia ta kultowa gra w odnowionej, dopasowanej do dotykowych ekranów wersji. Jestem wielkim fanem serii Total War. Spędziłem swojego czasu nad tymi grami niezliczone godziny przed swoim PCetem. Nie ma to jak zdobywać średniowieczną Japonię, prowincja po prowincji, bitwa po bitwie, aż do wspaniałego zwycięstwa.    Od wczoraj Total War Battles: Shogun dostępna jest w AppStore, zarówno w wersji na iPada jak i iPhone’a. Shogun zapowiada się naprawdę emocjonująco. Mamy więc kampanię, której oczywistym celem jest podbój Japonii, musimy rozwijać naszą ekonomię, tworzyć jednostki (w tym ulubionych przez wszystkich ninja) i staczać bitwy, które dobywają się w real- time. Rozgrywka w single player to 27 misji głównych i 18 pobocznych. Dodatkowo można zagrać w trybie multiplayer.  Aby zostać shogunem i władcą Japonii trzeba wydać 5,49€. Gra ma być już wkrótce dostępna również na Androida. 