28.05.2012 Swego czasu z moją siecią domową był pewien problem – jeden z naszych współlokatorów nie mógł się do niej podłączyć, kiedy było ustawione hasło, więc tego hasła musiało nie być. Otwarta, widoczna sieć na osiedlu – to brzmi jak zaproszenie, prawda? Takich gości podłączonych do naszego Wi-Fi było wielu, a ja musiałem się logować na routerze, żeby sprawdzać czy ktoś kradnie łącze. Nigdy więcej – jest Fing! Kojarzycie taki program PC Look@LAN? Jeśli tak, to ciekawą informacją może być to, że Fing jest kontynuacją i portem tegoż. Dobra, ale czym w sumie jest Fing? To aplikacja, która służy do zaglądania wewnątrz naszej sieci. Zobaczymy dzięki niej wszystkie podpięte urządzenia (z rozróżnieniem czy to np. telefon lub komputer) i dostaniemy możliwość ich spingowania czy przeskanowania otwartych portów. Co ciekawe – po zeskanowaniu ich możemy podłączyć się pod dany port stosowną aplikacją, a jeśli nie będziemy takiej posiadać do Fing zaproponuje odpowiednią z Google Play. Całość w bardzo minimalistycznej i 4.0-friendly oprawie, która mi się spodobała. Fing w Google Play nie kosztuje nawet złamanego grosza, dlatego jeśli aktualnie potrzebujecie jakiegoś narzędzia do obserwowania własnej sieci albo jesteście sieciowymi administratorami i w jakimś stopniu Fing może wam pomóc – to smacznego, zapraszam do instalacji. Według mnie warto – chociażby z ciekawości. Przez parę chwil nawet ja – sieciowy laik – mogłem poczuć się jak administrator sieci. 