07.05.2012 Jako recenzent aplikacji sporo gram w gry. Często przewijają się przez mojego smartfona platformówki. Większość z nich nie jest zła, ale nie są jakoś specjalnie rewelacyjnie dopracowane. Wcale nie jest łatwo o dobrą platformówkę, która wprowadza do gatunku coś nowego, a dodatkowo cieszy świetną oprawą audiowizualną. Taką grą jest Oven Break i z przyjemnością mi się ją testowało. Na łamach Antyappsa recenzowałem już jedną z gier tego studia deweloperskiego. Było to Slice It! Widać, iż produkcje studia Com2us cechują się oryginalnymi pomysłami i dopieszczeniem w kwestii oprawy audiowizualnej. Tak było w tamtej grze, tak jest w Oven Break, choć gry różnią się znacznie. Przede wszystkim gatunkiem. Oven Break to typowa platformówka. A w sumie nietypowa. Jest to po prostu platformówka z oryginalnym pomysłem. Głównym bohaterem, którego prowadzimy przez przeróżne kolorowe i jednocześnie cukierkowe krainy, to ciastko. Żywy ludzik z ciastka przebija się przez kolejne plansze, których różnorodność jest zadziwiająca. Po drodze zbiera kolorowe fasolki oraz literki. Skompletowanie całego napisu powoduje zwiększenie mnożnika punktów. Mamy również inne bonusy punktowe na przykład za zebranie żelków. Ciekawym pomysłem jest również podzielenie planszy na kilka części. Jeden level przechodzimy w kilku wariacjach tematycznych. Na dole ekranu widzimy pasek postępu. Każdy kolor oznacza inny świat, w którym przyjdzie nam się poruszać. Po przejściu do kolejnego – zmienia się tło, a także nasze ciasteczko zwiększa prędkość poruszania, a idzie do przodu automatycznie. Jak widać na załączonych zrzutach ekranu, w grze dostępne są jedynie dwa przyciski. Wydaje się mało, ale nic bardziej mylnego. Rozgrywka jest bardzo szybka i nawet nie przyjdzie nam do głowy, iż skok i ślizg po powierzchni to niewystarczająca liczba możliwych kombinacji. W sumie jest jeszcze trzecia. Naciśnięcie Slide podczas skoku umożliwia nam zahaczenie się o elementy znajdujące się na górze ekranu. Czy warto? Gra jest darmowa, jednakże część funkcjonalności oferowana jest odpłatnie za pomocą wirtualnej waluty, którą najlepiej kupić. Przykładowo, tak jak mówiłem – podczas rozgrywki mamy planszę podzieloną na kilka części. W każdej z części możemy stracić życie tylko raz. Jeśli zdarzy się nam to dwukrotnie, to albo powtarzamy planszę od początku, albo opłacamy kolejne życie wirtualną walutą. Mimo tego myślę, że waro spróbować. Da się grać za darmo, choć oczywiście jest znacznie trudniej. Grę oceniam na piątkę z minusem, głównie za jej oprawę audiowizualną, która jest po prostu świetna i cieszy oko.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 