04.06.2012 Kiedy okazało się, że piosenka „Koko koko euro spoko” wygrała konkurs na hymn polskiej reprezentacji, to nie mogłem wyjść z szoku. Pewno nie tylko ja, bo komentarzy (i tych negatywnych, i pozytywnych) w internecie pojawiło się tysiące. Jedno jest jednak pewne – piosenka stała się hitem. Nie wiem czy dla zabawy, czy na poważnie, ale koko koko euro spoko nie schodzi z ust milionom Polaków, a od paru dni można zagrać w koko spoko gierkę!  O co chodzi z KOKO Euro spoko? To bardzo prosta gra, która polega na odegraniu hymnu przy pomocy plansz z rysunkami. Na samym środku jest oczywiście kura, która po naciśnięciu odgrywa, kultowy już, początek refrenu. Obok pojawia się piłka, mapa Europy, a także chmura symbolizująca duże wysokości. Zauważyłem jednak w komentarzach, że ludzie szukają drugiej planszy z dalszą częścią refrenu. Cóż – muszę was rozczarować, ale drugiej planszy nie ma. Aby wygrać musimy po prostu „prześpiewać” całość raz, ale poprawnie. Poprawnie – to oznacza, że kurę na samym początku nie naciskamy dwa, ale cztery razy (koko koko euro spoko). KOKO Euro Spoko w Google Play jest dostępne zupełnie za darmo, ale w trakcie rozgrywki wyświetla się na dole baner reklamowy. Nie ma wersji płatnej, ani żadnej innej możliwości usunięcia go. Niemniej nie przeszkadza on w grze. Pobierajcie, cieszcie się, śpiewajcie i bawcie. Czy warto? Ja ściągnąłem tylko i wyłącznie po to, żeby się trochę pośmiać, ale z drugiej strony – na parę chwil do rywalizacji ze znajomymi nadaje się idealnie. 