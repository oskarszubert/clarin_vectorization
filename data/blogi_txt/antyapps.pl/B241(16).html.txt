17.02.2012 Wiem, że gier z gatunku tower defense jest już całkiem sporo i pewnie nawet jeśli szczególnie nie interesujecie się grami to macie kilka tego typu produkcji na swoim telefonie. Z drugiej strony seria Sentinel to jedna z bardziej uznanych, które trafiły na iOSa, a przy okazji rozwijała się ona razem z samym sprzętem, więc pobierając wszystkie trzy tytuły możecie zobaczyć progres, jaki poczynili twórcy.   Seria Sentinel obchodzi swoje trzecie urodziny i stąd też na iOSie (gra dostępna jest również na Androidzie) pojawiły się promocje na wszystkie trzy części, które przez krótki okres czasu będzie można pobrać za darmo. Korzystajcie z okazji, bo to wciąż jedne z lepszych gier w gatunku. Szczególnie, jeśli lubicie rozwalać kosmitów! Warto też dodać, że Sentinel 3: Homeworld jest dość często aktualizowany, więc to dobra inwestycja również na przyszłość.  Seria Sentinel to reprezentanci klasycznego gatunku tower defense, czyli mamy wyznaczoną ścieżkę, punkt końcowy, którego bronimy oraz mnóstwo działek do obrony. Ze względu na wybraną tematykę pełno tutaj kosmitów, różnego rodzaju wież (sporo kombinacji) oraz wybuchów. Mars Defense znam z początków użytkowania iPhone’a grałem jeszcze na modelu 3G i już wtedy to była świetna zabawa. Nie wiem nawet czy nie jest to w moim prywatnym rankingu najlepsza gra z tego gatunku, przynajmniej jeśli mówimy o kanonicznych wersjach, bo na iOSie powstało wiele hybryd z bohaterami i postaciami do sterowania. Link do części do pierwszej, link do Sentinel 2: Earth Defense. Najlepszym smakołykiem jednakże w tym wypadku jest część trzecia (Sentinel 3: Homeworld), która dopiero w weekend stanie się darmowa. W tej chwili kosztuje 2.39 Euro i ma średnią 4.5 gwiazdki na podstawie ponad tysiąca komentarzy. Wstrzymajcie się zatem do jutra i będziecie mogli ten świetny tytuł pobrać również za darmo, a w tym czasie możecie przyglądnąć się częściom pierwszej i drugiej. To naprawdę intrygujące, jak bardzo, a zarazem niewiele się ta seria zmieniła przez te 3 lata. Gatunek Tower Defense musi być naprawdę popularny na telefonach. 