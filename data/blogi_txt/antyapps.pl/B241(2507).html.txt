16.02.2012 Czasem zastanawiam się, co jeszcze mnie zakoczy w kwestii pomysłów na mobilne aplikacje. Możliwości smartfonów są chyba nieograniczone. Na łamach samego Antyappsa mogliście czytać o programu do zamiany telefonu w touchpada i klawiaturę komputera, o aplikacji dla agentów nieruchomości, grze, w której trzeba odrysowywać linie czy aplikacji do wysyłania smsów z komputera za pośrednictwem smartfona. Dziś poczytacie natomiast o Polskiej Konstytucji :) Konstytucja to jeden z najważniejszych, jak nie najważniejszy dokument państwa demokratycznego. Na codzień trudno do niego przysiąść i się z nim zapoznać, jednak warto go znać. W konstytucji zapisane są prawa i obowiązki obywatela i dobrze jest zdawać sobie z nich sprawę. Chociaż konstytucja nie jest specjalnie długim dokumentem, jednak w czasie odpoczynku w domu każdy woli raczej zająć się przeglądaniem niusów w sieci, graniem czy oglądaniem telewizji. Dzięki tej mobilnej aplikacji będziemy mogli zapoznać się z tym dokumentem częściami i w dowolnym miejscu – czy to na przystanku w oczekiwaniu na autobus, czy też w kolejce do dentysty. Oprócz tego podręczna konstytucja może przydać się wszystkim tym, którzy naukowo lub zawodowo mają do czynienia z prawem.  Sama aplikacja nie jest może specjalnie bogata w grafikę, wręcz odwrotnie – design jest słaby. Mimo tego program jest funkcjonalny, dzieli konstytucję na rozdziały dostępne z poziomu menu, a także oferuje funkcję wyszukiwania i zmiany rozmiaru czcionki. To wszystko dostępne jest za darmo. Zainteresowanych odsyłam do Android Marketu. Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 