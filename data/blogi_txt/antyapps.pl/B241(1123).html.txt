31.10.2012 Windows Phone bardzo długo nie posiadał możliwości dodawania własnych dzwonków. Gdy już taka możliwość się pojawiał to rozwiązano ją niezbyt wygodnie z punktu widzenia użytkownika. Należało przygotować utwór o odpowiedniej długość, formacie i za pomocą Zune wgrać go do telefonu. Na szczęście jest jeszcze jedna droga. Dodawanie dzwonków z poziomu innych aplikacji. Choć Marketplace jest ich pełen, jedną z najlepszych jest Free Ringtones. Duża w tym zasługa dostępnych utworów. Może to kwestia gustu i dziwnych upodobań muzycznych, ale w kwestii dostępnych w bazie dzwonków bije konkurencję na głowę. Podzielono je na 30  kategorii tematycznych: Alternative, Blues, Bollywood, Children, Christian   Gospel, Classical, Comedy, Country, Dance, Electronica, Entertainment, Games, Hip Hop, Holiday, Jazz, Latin, Message Tones, News   Politics, Other, Pets   Animals, Pop, R B/Soul, Reggae, Rock, Sayings, Sound Effects, World oraz 5 metod sortownia (najczęściej pobierane, polecane, nowe, najczęściej komentowane i najwyżej oceniane). Dzięki temu w łatwy sposób znajdziemy ciekawe dźwięki w momencie gdy nie szukamy czegoś konkretnego. Możemy też skorzystać z klasycznej wyszukiwarki, wystarczy tylko wpisać tytuł i zaznaczyć według jakich kryteriów maja być sortowane.  Dzwonki przed pobranie możemy odsłuchać, a z ciekawych tworzyć listę ulubionych i słuchać jak w odtwarzaczu (możemy zapętlać utwory). Interfejs jest bardzo archaiczny, ale też czytelny i łatwy w obsłudze. Nawigacja po nim nie powinna sprawiać żadnego problemu. Choć program jest darmowy i zawiera reklamy możemy się ich pozbyć klikając na przycisk w prawym górnym rogu. Jeżeli szukaliście jakiejś aplikacji do prostego pobierania dzwonków na telefon sprawdźcie Free Ringtones. Posiada sporą bazę utworów, wiele metod sortowania, prosty ale intuicyjny interfejs i do tego jest darmowy. 