28.05.2013 W kategorii aplikacji bankowym od początku roku Windows Phone mocno nadgania swoje braki. Wciąż jeszcze brakuje kilku popularnych banków, ale lista braków jest coraz mniejsza. Ostatnią nowością w sklepie jest aplikacja mobilna banku Millenium.  Przy pierwszym użyciu aplikacji będziemy musieli dokonać jej aktywacji. Dzięki temu, później do większość operacji wystarczy podanie 4 cyfrowego pinu. W strefie dla niezalogowanych brakuje znanego z innych programów bankowych trybu demo. Poza tym mamy dostęp do aktualnych kursów najpopularniejszych dewiz i walut. Na ostatniej stronie znajdziemy kafelki z niezbędnymi kontaktami. Tym najważniejszym, jest telefon za pomocą którego zastrzeżemy swoją kartę. Wystarczy jedno tapnięcie oraz potwierdzenie aby rozpocząć połączenie. Ostatnim, drobnym elementem, który bywa pomijany w tego typu programach to regulamin jak i polityka prywatności dostępne w czytelnej formie z poziomu aplikacji. Wszystko co najważniejsze podano w skróconej formie, dzięki czemu zapoznanie się z danymi to chwila. W razie potrzeby mamy też link do pliku PDF z bardziej szczegółowymi informacjami.  Po zweryfikowaniu aplikacji i zalogowaniu się, przechodzimy do szczegółowych danych naszego konta i powiązanych z nim usług oraz kart. Co warto podkreślić od razu, aplikacja nie posiada 100% możliwości jakie oferuje serwis www banku. Ale też nie takie jest jej założenie. Znajdziemy w niej natomiast sporą ilość niezbędnych informacji oraz opcji. Dane o koncie, rachunkach i kartach, transakcje, możliwość przelewów, doładowań telefonów. Co ważne opcje w większości rozmieszczono bardzo logicznie, nie powinno być problemów z ich odnalezieniem. Parę drobnych elementów, mogłoby widnieć wyżej i nie wymagać dodatkowego wybieranie, ale wynika to raczej z osobistych preferencji co do niezbędnych informacji. Kolejnym plusem jest szybkość działania i wczytywania danych. Obawiam się jednak, że mogła być efektem specjalnie przygotowanego konta testowego. Patrząc jednak na komentarze w Marketplace, nie tylko ja ją chwalę. Ostatnim elementem godnym pochwały jest interfejs, świetnie dopasowany do trybu metro. Aplikacja wspiera kafelki w każdym rozmiarze i wygląda dobrze nawet na telefonach z wyższą rozdzielczością. Mój bank nie ma jeszcze mobilnej aplikacji na Windows Phone. Chciałbym jednak aby była choć w połowie tak dobra jak to od Banku Millenium. Obecnie jest to najlepsza aplikacja bankowa dostępna na Windows Phone. Sporo opcji, świetne wpasowanie w tryb metro, duża stabilność i szybkość działania. Mam nadzieję, że autorzy nie spoczną na laurach i będą rozwijali aplikację. 