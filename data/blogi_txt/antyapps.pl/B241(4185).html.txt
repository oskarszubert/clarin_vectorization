15.11.2012 Za drogie piwo… Mało ludzi… Nie ma gdzie usiąść… Fatalna muzyka… to chyba najczęstsze tematy, na które narzekają dzisiejsi klubowicze, przy czym ten ostatni z reguły przeważa o tym, że z danego miejsca jednak decydujemy się wyjść. Nie zastanawialiście się jednak kiedyś, jak to jest być człowiekiem odpowiedzialnym za najważniejszy punkt wszystkich imprez? Kiedy co chwilę podchodzą do Ciebie kolejni goście z prośbami o ulubiony hit? Teraz możecie spróbować własnych sił za konsoletą. Spokojnie… nie musicie kupować specjalnego, drogiego sprzętu ani ruszać się z domu. Usiądźcie wygodnie i odpalcie aplikację djay.  O bardzo popularnym, mobilnym djayu słyszeli chyba wszyscy. Zdecydowana mniejszość miała pewnie jednak okazję program przetestować, ponieważ na co dzień nie jest bezpłatny. Zoptymalizowana pod ekran tabletu Apple wersja to koszt rzędu 19,99€, wersja na iPhone’a jest znacznie tańsza, ale mimo wszystko nadal jej pobranie wiąże się z pewną inwestycją. Dziś program można pobrać bezpłatnie zatem przyjrzyjmy się mu bliżej. Aplikacja djay w szybki i łatwy sposób zamieni nasz telefon w całkiem profesjonalną konsoletę DJ-ską znaną z wielu polskich klubów i dyskotek. Są dwa miejsca na płyty, wszystko się kręci i świeci, a w dodatku do naszej dyspozycji oddano także kilka dodatkowych suwaków i pokręteł. Choć na początku, może to wyglądać dość skomplikowanie, po kilku pierwszych próbach powinno być już znacznie lepiej.  Mamy zatem w rękach iPhone’a z zainstalowaną aplikacją djay i co teraz? Teraz przyszedł czas, by puścić wodze naszej fantazji i po prostu – zacząć miksować. Trudne? No przecież zawsze narzekając na muzyczną oprawę miejsc publicznych wydawało nam się, że to kwestia odpalenia odpowiedniej płyty – hehehe, w przypadku djay tak też właśnie jest. Ładujemy dwie piosenki z naszej biblioteki i ruszamy. Choć na pierwszy rzut oka djay może wydawać się dość prymitywny, okazuje się, że można z nim zrobić naprawdę dużo. Zacznijmy od sprawy kluczowej – możemy nagrywać tworzone przez nas remixy! To fantastyczna wiadomość. Dodatkowo mamy możliwość zmiany tempa utworu, szczegółowej edycji jego brzmienia, dodania efektów specjalnych i powtarzania wybranych sekwencji. Wielu twórców ucieszy także fakt, że dzięki djayowi możemy podzielić odtwarzany dźwięk – dzięki temu w lewej słuchawce usłyszymy brzmienia z lewego decka, a w prawej z prawego – teraz już wiecie czemu DJe zawsze mają tylko jedną słuchawkę na uchu :)?  Program sprawdzi się nie tylko w rękach profesjonalnych „mikserów dźwięków”, ale także wśród amatorów, którzy po prostu chcą zadbać o fajną atmosferę na organizowanej domówce. Funkcja Automix wykona całą skomplikowaną robotę za nas i automatycznie pomiesza wskazane przez nas utwory dodając wybrane przez przejście pomiędzy jedną, a drugą piosenką. Obsługa programu wbrew pozorom nie jest trudna i poradzi z nią sobie praktycznie każdy (a przynajmniej powinien). Warto skorzystać z promocji i pobrać program na telefon ponieważ świetnie się sprawdza także jako zwykły odtwarzacz muzyki, który umożliwia nam odsłuch kolejnych przebojów bez przerw pomiędzy nimi. 