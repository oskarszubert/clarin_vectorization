27.01.2014 Kolejna produkcja opierająca się na zagadkach logicznych z miłym bohaterem w roli głównej? Czemu nie! W końcu to właśnie gatunek i typ produkcji, na które szkoda nam czasu przed telewizorem/komputerem z padem w dłoni. W końcu nie wymagają ani specjalnie zaawansowanego opracowania audiowizualnego, ani nawet zawiłego sterowania. Idealnie sprawdzają się na panelach dotykowych i możemy mieć je zawsze w plecaku lub kieszeni. Co tu dużo mówić, jeszcze jeden tytuł, obok którego nikt komu elektroniczne łamigłówki nie są obojętne powinien sprawdzić czym prędzej. Grooh to kolejna produkcja, w której twórcy jawnie kpią sobie z tworzenia jakiejkolwiek fabuły. I dobrze — dwie linijki narracyjnego wstępu w zupełności wystarczą, w końcu i tak nigdy się na takowej nie skupiamy w grach tego pokroju. Dzięki temu też możemy szybko przejść do głównej części zabawy, czyli odprowadzania miłego, nieustannie przypomiającego mi Totoro potworka do wrót zamku.  Droga ta nie będzie usłana różami. Twórcy starannie zaplanowali każdy nasz ruch, aby zmusić do pracy nasze szare komórki. Dlatego też oprócz poruszania się w interesującym nas kierunku, musimy uważać na porozstawiane pułapki i rozwiązywać „zagadki” związane z wybuchającym podłożem. Kiedy raz na takowym staniemy, po wydaniu komendy możemy spodziewać się sporego wybuchu obejmującego wszystkie pola w tym samym kolorze. Ale są także kafle z których wystarczy zejść by automatycznie aktywować destrukcję. Bez zniszczenia ich wszystkich nie mamy co liczyć na otwarcie ogromnych zamkowych drzwi, dlatego też musimy starannie przemyśleć każdy ruch tak, aby się nigdzie nie zablokować. Oczywiście wraz z kolejnymi planszami możemy spodziewać się kolejnych kłód, jakie projektanci plansz rzucają nad pod nogi. Każdorazowo jednak ich skutki wytłumaczone są w krótkim samouczku na początku planszy. Groohowi polecenia możemy wydawać w dwojaki sposób: za pomocą wirtualnych przycisków oraz wskazaniu miejsca, do którego chcemy by się udał. Dla mnie zdecydowanie wygodniejszą okazała się druga opcja, ale to najzwyczajniej w świecie rzecz gustu. Graficznie może i nie powala, ale dzięki temu jest w pełni kompatybilny ze wszystkimi urządzeniami z co iOS co najmniej w wersji 6.0 na pokładzie. Dla tych którzy poddają się bez walki przygotowany został również zestaw dodatków, pozwalających przeskoczyć plansze czy sprawniej rozwiązać zagadkę. Gra w wersji uniwersalnej dostępna jest w AppStorze za 1,99$. Odblokowanych w niej jest jednak tylko połowa plansz — za kolejne przyjdzie nam zapłacić kolejne 2,99$. Warto się jednak pospieszyć, bo od kilku dni trwa promocja, w której „podstawkę” można pobrać całkowicie za darmo. 