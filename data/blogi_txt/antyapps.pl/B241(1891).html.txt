17.10.2012 Na naszych łamach parokrotnie zachwalaliśmy multikomunikator IM+. Jest to bardzo dobra produkcja z wielu powodów, na Windows Phone wręcz najlepsza z dostępnych. Jednak nie każdy może lubić takie kombajny do wielu sieci. W takim wypadku dobrą alternatywą może być jiTalk.  Jak wspomniałem na wstępnie program obsługuje jedynie protokół Jabber (czyli też gTalka od Googla). Robi to wyjątkowo dobrze. Na pochwałę zasługuje czas startu aplikacji, jest on minimalnie lepszy niż w IM+. Program działa też minimalnie płynniej i mniej awaryjnie, ale na tym lista przewag się kończy. jiTalk oferuje bliźniacze możliwości, do tego część z nich dopiero po zakupieniu pełnej wersji. Jedną z nich są powiadomienia w tle, dostępne jedynie po dokonaniu zakupu. Standardowo możemy zmienić swój stan, ustawić opis no i przeprowadzić rozmową. To tak naprawdę wszystko. Ktoś powie że mało, dla innych będzie to wystarczające.  Od strony graficznej jest prosto i ładnie, z dużym wyczuciem smaku. Przyznam, że spodobała mi się bardziej niż ta w IM+, ale ciężko wskazać element przewagi, po prostu to kwestia gustu. W przypadku IM+ wersja darmowa od płatnej różni się jedynie reklamami. Tutaj, nawet płatna oferuje mniej możliwości niż darmowa IM+, dlatego jiTalk uważam za gorszy odpowiednik. Jednak widząc po części znajomych, czy też komentarzach pod aplikacją, ma ona swoich zwolenników. Tak więc jeżeli szukacie, prostego, stabilnego i szybkiego klienta Jabbera, sprawdźcie jiTalk. Pełna cena to 8,99zł. Ocena: 3+ 