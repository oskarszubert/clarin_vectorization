11.09.2012 Integracja gier z serwisami społecznościowymi obecnie nie jest żadną nowością. Gry mobilne oferują nie tylko możliwość publikacji wyników i osiągnięć, ale też odblokowywanie dodatkowych elementów. Quick fingers nie odbiega w tym aspekcie od innych tytułów, to co go wyróżnia, to powiązanie tylko z jednym serwisem społecznościowym nk.pl, znanym jako Nasza Klasa. Quick fingers  jest potężnym zbiorem mini gier, opartych w dużej mierze na popularnych memach. Znajdziemy w niej 30 zróżnicowanych wyzwań. Spora część z nich opiera się na tych samych zasadach, odpowiednio szybkim nabijaniu klawisza, albo wyczekaniu odpowiedniej chwili. Ogólnie będziemy mogli sprawdzić swoją zręczność oraz czas reakcji. Przed każda grą otrzymamy dokładny opis tego co należy zrobić, aby odnieść sukces.  Gdy nam się to uda (bądź nie) otrzymamy planszę z podsumowaniem naszego wyniku, możliwością jego poprawy bądź też pochwaleniem się wynikiem na nk.pl. Dodatkowo autorzy ukryli w mini-grach konkurs z bardzo ciekawą nagrodą.  Oprawa graficzna przypina tę znaną z poprzedniej produkcji JOJO Mobile czyli Monster Crash. Ma swój urok, zwłaszcza w kontekście jakim się obraca. Rysunkowa, zeszytowa grafika pasuje klimatem do memów. Lekko irytująco wypada oprawa audio, brzmi jakby dźwięki były w bardzo słabej jakości.  To bardzo ciekawy pomysł nie tylko przez fakt tak mocnego oparcia na nk.pl. Takie zbiory mini gier są idealne na każdą okazję, gdy tylko potrzebujemy zabić chwilę wolnego czasu. Dodatkowo wiele poziomów trudności, gier oraz szeroka skala ocen dopinguje do poprawiania wyników. Nawet jeżeli nie dzielimy się nimi ze światem. Autorzy obiecują dodawania nowych gier, tak więc zabawy powinno wystarczyć na bardzo długo. A wszystko to… za darmo zarówno w wersji na Windows Phone jak i Androida. Ocena: 4 