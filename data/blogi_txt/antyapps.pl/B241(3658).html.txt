22.07.2013 Nie wnikając w politykę nowa ustawa śmieciowa wprowadziła ogromne zamieszenia i to na wielu różnorakich płaszczyznach. Jedną z nich, najbardziej istotną jest klasyfikacji odpadów na poszczególne kategorie, a co za tym idzie pojemniki. Co jest papierem, co plastikiem, kiedy wybrać jaki kontener? Na te wszystkie pytania postara się odpowiedzieć recenzowana właśnie aplikacja.  Segregator śmieci ma nam pomóc odnaleźć się w świecie nowych przepisów i wymogów odnośnie segregowania odpadów. Pierwszy ekran wita nas pięcioma rodzajami kontenerów na śmieci. Każdy z nich zawiera szczegółowy opis tego jakiego rodzaju produkty powinny tam trafić oraz tych, których w nich nie umieszczamy (choć na logikę może wydawać się to słuszne). Wybierając poszczególne kategorie przedmiotów (zwłaszcza z zakładki „nie wrzucamy”) otwieramy dodatkowe menu, które nie tylko wyjaśnia co zrobić z danym odpadem, ale także pozwala na dodanie do niego komentarza, zapoznania się z opiniami innych użytkowników.  Podobny mechanizm zastosowano w menu głównym obok listy z pojemnikami. Przesuwając ekran, trafiamy na mechanizm pytań i odpowiedzi. Nie wiesz gdzie umieścić dany śmieć? Zadaj pytanie. Umiesz pomóc komuś kto już je zadał? Kliknij na nie i umieść odpowiedź. Opcja ta bardzo mocno uzależnia się od popularności aplikacji, jest jednak ciekawym rozwiązaniem, które odróżnia Segregator śmieci od innych, prostych aplikacji, które po prostu kopiują informacje z sieci. Sam interfejs jest bardzo prosty i dobrze wpasowany w metro. Kolorystyka jak i tło nie przypadły mi do gustu, ale jest to kwestia bardzo subiektywna. Najważniejsze że wszystkie mechanizmy w aplikacji działają bezproblemowo. Szkoda że autor nie wykorzystał lepiej żywych kafelków. Mogłyby przedstawiać losowe odpady wraz z przypisanym do niego koszem (wzrokowcy docenią takie rozwiązanie), czy też informacje o nowych pytania i komentarzach. Segregator śmieci polecam każdemu kto musi borykać się z nową ustawą. Nawet jeżeli nie znajdziecie tam odpowiedzi na Wasze wątpliwości, możliwe że pomożecie komuś w rozwiązaniu jego problemu. Aplikacja jest dostępna za darmo i na chwilę obecną nie wyświetla reklam. 