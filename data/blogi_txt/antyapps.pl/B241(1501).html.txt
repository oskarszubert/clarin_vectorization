02.11.2011 Google długo kazało czekać na natywną aplikację na iOS do obsługi poczty Gmail. No ale wreszcie mamy wersję na iPada, iPhona oraz iPod Touch. Google tworząc swojego pierwszego mobilnego klienta Gmail na iOS postawiło na funkcjonalność oraz szybkość działania chcą jednocześnie zapewnić zbliżoną funkcjonalność do usługi dostępnej przez www.  Co wiec znajdziemy w Gmailowej aplikacji? Przede wszystkim mamy powiadomienie wysyłane technologią push (łącznie z notyfikacją dźwiękowa). Mamy też możliwość przeszukiwania całej naszej skrzynki, a nie tylko ostatnio załadowanych informacji. Jest też automatycznie uzupełnianie wprowadzanych adresów email. W wersji na iPada mam natomiast możliwość podzielenia ekranu! Co jeszcze? Przeniesiono do wersji mobilnej funkcjonalność Priority Inbox, są też wątki przy dłuższych dyskusjach oraz obsługa etykiet, archiwum, gwiazdek, kasowania i zaznaczania jako spam. Generalnie wszystkie najbardziej potrzebne operacje jakie codziennie wykonujemy korzystając z Gmail.  Pytanie jednak czy naprawdę dedykowana aplikacja do obsługi gmail na iOS jest nam potrzebna? Klient pocztowy dostarczany wraz z systemem sprawuje się całkiem nieźle i nie zauważyłem większych braków czy też potrzeb, których nie realizuje (a dośc intensywnie używam poczty na telefonie). Aplikacja Google natomiast do perfekcyjnych nie należy.  Owszem ciekawie rozwiązano przejście z ekranu z listą maili do podglądu struktury naszego inboxa, natomiast główny ekran jest dla mnie dużo mniej czytelny niż to co oferuje klient Apple. Mam wrażenie natłoku zbędnych informacji (miejsce na gwizdkę, oznaczenie priorytetu itp – to wszystko jest zbędne). Mówię tutaj tylko o wersji na iPhona, bo sprawa wygląda zupełnie inaczej w przypadku wersji iPadowej gdzie miejsca na wszystko jest dużo więcej. Aplikacja jest do pobrania w App Store [Aktualizacja] No i już nie ma Gmail w App Store. Google ze względu na błąd związany z niedziałającymi powiadomieniami push (i inne pomniejsze bugi) wycofało aplikację ze sklepu w celu poprawienia ustaerek 