27.12.2013 Po porannym podsumowaniu gier przyszła pora na aplikacje. Premiera Windows Phone 8 otworzyła przed twórcami nowe możliwości wynikające z api, a Ci z czasem nauczyli się coraz lepiej je wykorzystywać. Na niektóre programy trzeba było czekać stanowczo zbyt długo, nie da się jednak ukryć że rok 2013 Windows Phone kończy w bardzo dobrym stylu.  MoliPlayer Pro Uniwersalny odtwarzacz formatów wideo i dźwiękowych. Radzi sobie nawet z tymi bardziej egzotycznymi jak np. rmvb. czy też ogg. Do tego wspiera napisy oraz wszystkie możliwe metody wgrania pliku na urządzenie. Jeżeli dodać do tego ciągłe i obszerne aktualizacje oraz rozbudowaną wersję darmową otrzymujemy odtwarzacz prawie idealny. DISQUS  Windows Phone to jedyny system który doczekał się wsparcia oficjalnej disqusa. Potrafi ułatwić życie nie tylko aktywnie komentującym, ale także administratorom komentarzy. Otwiera nas na społecznościowy aspekt usługi. Dzięki aplikacji o wiele lepiej śledzić wpisy naszych znajomych, odpowiadać rozmówcom czy też moderować te pozostawione na podległych nam stronach. Battery Performance Wraz z premierą Windows Phone 8 programiście otrzymali dostęp do dodatkowego api. Dzięki niemu możliwe stało się proste mierzenie stanu baterii. Zbyt proste, ale jednak zawsze lepsze to niż nic. Powstały setki aplikacji pozwalających skorzystać z tego api., ale jedną z najlepszych z nich jest rodzima Battery Performance. Jego główną zaletą jest spora ilość statystyk i bardzo przyjemna szata graficzna. Meteo  Prognozy serwis meteo.pl przez wielu uważana jest za jedną z lepszych jeżeli chodzi o nasz kraj. Specyficzny sposób prezentowania danych pogodowych nie ułatwiał jednak stworzenia dobrej aplikacji do ich śledzenia. Sztuka ta udała się dopiero autorowi Meteo i trzeba przyznać, że wywiązał się z zadania znakomicie. Znane z serwisu meto.pl dane przenoszone są na interfejs aplikacji oraz dopasowywane do specyfiki smartofonów i Windows Phone (dzięki czemu możemy je śledzić na kafelku). Lockmix  Rozbudowane narzędzie do zarządzania ekranem blokady. Za jego pomocą umieścimy na nim sporo mniej, lub bardziej przydatnych informacji, takich jak np. pogoda, notatki, zadania, dowcipy. Większość z nich możemy edytować, dopasowując ich wielkość oraz szczegółowość podawanych informacji do naszych osobistych preferencji. Lockmix z powodzeniem może zastąpić cały zestaw pomniejszych programów do edycji ekranu blokady. myTube  Jeden z najmłodszych, a zarazem najbardziej rozbudowanych odtwarzacza YouTube na Windows Phone. Poza zestawem podstawowych opcji w tym obsługą naszego konta, pozwala na oglądanie filmu w tle podczas korzystania z aplikacji, słuchania dźwięku przy zablokowanym urządzeniu oraz po zwinięciu aplikacji do pamięci. Do tego posiada bardzo oryginalny interfejs, który wyróżnia go na tle konkurencji. Owl Reader  Aplikacja dla użytkowników Pocketa. Najlepszy czytnik dostępny na Windows Phone. Główną zaletą jest spora ilość możliwości konfiguracji programu oraz prosty i przejrzysty wygląd. Godna pochwały jest też metoda dystrybucji. Wersja testowa jest pełnoprawną aplikacją, od pełnej płatnej odróżnia ją jedynie pojawiający się co jakiś czas komunikat z sugestią, że dokonując opłaty docenimy pracę autora. Pogoda Bing  Kolejna pogoda w tym zestawieniu, reprezentant grupy świetnych aplikacji od binga. Powinna przypaść do gustu miłośnikom bardziej standardowych prognoz. Klasyczne informacje uzupełniają interaktywne mapy pogodowe oraz dane historyczne. Program wspiera zarówno wszystkie rozmiary kafelków jak i ekran blokady. 6tag  Nieoficjalny klient Instagram, który udowodnił, że aplikacje tego typu potrafią być lepiej wykonane niż oficjalne. Spora ilość funkcji niedostępna u konkurencji, bardzo częste aktualizacje, możliwość dopasowania wyglądu do swoich potrzeb to tylko część jego zalet. Choć Windows Phone doczekał się oficjalnej aplikacji Instagram, to bez wątpienia 6tag zasługuje na miejsce w tym rankingu. Insider  Aplikacja „do wszystkiego” która okazuje się być bardzo przydatnym narzędziem. Zawiera w sobie spory zasób informacji o naszym telefonie, odnośników do opcji i ustawień, a także drobnych dodatków takich jak zamykanie odtwarzacza muzyki, latarkę, tapety binga itp. Narzędzie które po prostu warto mieć aby lepiej rozumieć i zarządzać swoim telefonem. Podobnie jak LockMix z powodzeniem zastępuje zestaw pomniejszych aplikacji. Unify  Wyszukiwarka które zdecydowanie brakuje w tym systemie. W prosty sposób pozwala przeszukiwać nasze kontakty, zbiory muzyki, grafiki i kalendarz, do tego oferuje szybki skrót przenoszący nas do sklepu, map bądź też Googla. App Social  Aplikacja która pokazuje jak w ciekawy sposób połączyć funkcje społecznościowe z aplikacjami. Bardzo dobre miejsce do szukania ciekawych inspiracji, polecania ulubionych aplikacji innym. Pomysł nie jest może nowy, ale jego wykonanie zasługuje na wyróżnienie. Chronos Calendar  Jeden z najlepszych, niezależnych kalendarzy na Windows Phone. Spore możliwości konfiguracji stawiają go znacznie ponad systemowym rozwiązaniem. Interfejs odstaje od wytycznych metro, zapewnia jednak dobrą nawigację oraz przejrzystość podczas prezentowania informacji. Mnie Chronos przekonał kafelkami, lepiej przemyślanymi niż w standardowym kalendarzu. Pizzaportal  Nigdy wcześniej nie sądziłem, że tak chętnie będę zamawiał jedzenie za pomocą aplikacji. Okazało się że kilka kliknięć w dogodnym momencie, jest wygodniejsze od rozmowy z człowiekiem przyjmującym zamówienie. Oczywiście pizzaportal to tylko aplikacja do konkretnej usługi, o której można mieć lepsze bądź gorsze zdanie, jednak sam program bardzo dobrze spełnia swoje zadanie, sprawia że kompletowanie najbardziej wyszukanej pizzy jest banalnie proste. Aktualizacje Facebook  Rok ten był wyjątkowo ważny dla aplikacji Facebooka. Program zerwał ze starym wyglądem w nowej wersji łącząc klasyczny dla mobilnego Facebooka interfejs z rozwiązaniami typowymi dla Windows Phone. Zmiany w większości wyszły mu na dobre. Użytkowników cieszy zwłaszcza poprawa powiadomień, które wreszcie przychodzą bez opóźnień. Oczywiście zmian było znacznie więcej, teraz aktualizacje są częstsze i bogatsze w nowości. UC Browser Najlepsza alternatywna przeglądarka na Windows Phone pomimo braku konkurencji mocno pracowała by umocnić swoją pozycję. Rok 2013 to spore poprawki w wydajności oraz dodanie wielu drobnych funkcji i ulepszanie już dostępnych. Jeżeli korzystaliście z aplikacji więcej niż pół roku temu i z jakiegoś powodu nie przekonała Was do siebie, warto do niej powrócić i sprawdzić ponownie. Warto też oddzielnie wspomnieć o aplikacjach bankowych. Rok 2013 Windows Phone zaczynał z jedną, kończy z około 15, w tym prawie każdego największego banku. Brakuje tylko mBanku dla klientów indywidualnych, ale ta aplikacja jest już zapowiedziana. 