26.03.2012 Niektóre zabawy nigdy nie odejdą do lamusa i będą za nami kroczyły bez względu na to, z jak rozwiniętą technologią będziemy mieli do czynienia na codzień. Gra w znajdywanie różnic ma już z pewnością dziesiątki lat, kiedy to pojawiała się nie tylko na kartach gier, ale i w gazetach czy czasopismach. Teraz jest na Androidzie. Zabawa w znajdowanie różnic jest stara jak świat. Poza tym robi to, co lubię, to jest łączy rozrywkę z wysiłkiem intelektualnym, bo musimy wyostrzyć zmysły i skupić się na obrazkach. Dawno już nie widziałem tego typu gry w gazetach. Technologia idzie do przodu, a za nią podążają takie klasyki – mamy więc Find Differences Deluxe w Google Play do pobrania za darmo. Sama zabawa jest świetna. Forma w jakiej pojawiła się w tej produkcji – już nie do końca. Oprawa graficzna jest prostacka i to aż do bólu. Efektów audiowizualnych w zasadzie nie ma w cale, ale te nie są akurat potrzebne. Najbardziej boli właśnie fakt kiepskiego designu i niedopracowanego layoutu. Widać od razu, że to niskobudżetowiec. A szkoda. Jeśli jednak lubicie grę w znajdowanie różnic lub czujecie do niej sentyment, zapraszam do pobierania Find Differences Deluxe.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 