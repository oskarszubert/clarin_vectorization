17.05.2013 Gry słowne cieszą się na Windows Phone nieustającą popularnością. Zaczęło się od Wordament który to, tak bardzo przypadł do gustu graczom, że doczekał się wielu odmian regionalnych w tym słownika polskiego. Marketplace zalały aplikacje opierające się na zabawie słowem, z gorszym lub lepszym skutkiem starając się powtórzyć sukces Wordament. Słowotok należy do tych bardziej udanych. Ta aplikacja, o polsko brzmiącej nazwie powiązana jest z serwisem slowotok.pl. Posiadanie na nim konta daje nam kilka dodatkowym możliwości w grze, ale nie jest wymogiem koniecznym. Sama rozgrywka to prawie idealny klon Wordament. Podczas określonej ilości czasu, spośród podanych liter musimy ułożyć jak najwięcej słów. Dokonujemy tego przesuwając palcem po kolejnych literach. W taki sposób gromadzimy punkty, im więcej tym lepszy wynik i miejsce otrzymam. Warto pochwalić autorów za bardzo dobry system odmierzania czasu. Mamy na niego podgląd przed rozpoczęciem rundy, a gdy w rundzie do której przystąpiliśmy zostało go zbyt mało, otrzymamy komunikat o potrzebie przeczekania do końca. Prosta informacja, ale bardzo dobrze rozmieszczona.  W przypadku założonego konta mamy też możliwość zmiany pokoi gry, a te dopasowano do różnych poziomów trudności. W razie problemów, aplikacja posiada bardzo obszerny poradnik. To wszystko oprawiono, prostą ale też czytelną i miłą dla oka szatą graficzną. Aplikacja idealna? Niestety nie, najbardziej zawodzi najważniejszy element tego typu gier, czyli słownik. We wspomnianym wcześniej poradniku, autorzy tłumaczą dlaczego pewne słowa są w słowniku, a innych nie ma. Jednak doświadczenie moje i wielu innych graczy (wyrażane w komentarzach) pokazuje że ten element wymaga dopracowania. Na chwilę obecną i tak jest lepiej, niż jeszcze kilka miesięcy temu, kiedy problemem nie było ułożenie słowa, ale trafienie na takie które aplikacja uzna za prawidłowe. Widać że autorzy pracują nad zasobem. Słowotok polecam fanom gier słownych. Jeżeli lubicie Wordament polubicie też Słowotok. Jego multiplatformowość, oraz pokoje mogą być alternatywą dla osób które lubią rywalizację z innymi. Gra jest dostępna za darmo i nie wyświetla żadnych reklam. Opisywana tu wersja była testowana na Windows Phone, ale gra jest dostępna także na Androida i iOS. 