13.10.2011 Peggle, Bejeweled, Plants vs Zombies – je wszystkie znam i kochamy. Niedawno Popcap zostało przejęte przez Electronic Arts i pytanie jakie będą następne kroki. W trakcie nowojorskiego Comic-conu twórcy w końcu uchylili rąbka tajemnicy. Szykować się mamy na … Popcorn Dragon. Że co?  Popcorn Dragon to oczywiście nadal w pełni casualowa pozycja o całkowicie jednak pokręconej koncepcji. Za pomocą mazania palcami tak poprowadzimy zionącą ze smoczej paszczy ogniową wstęgę, aby ta zamieniła ziarenka kukurydziane w popcorn. Później kierując już bezpośrednio smokiem będziemy musieli prażoną kukurydzę zjeść.  Brzmi dość kuriozalnie, ale umówmy się: gdyby kiedyś ktoś Wam powiedział, że gra o roślinach walczących z zombie będzie interesująca, to byście nie pałali entuzjazmem. Teraz też pewnie będzie podobnie. Gra ukaże się na iOSie (iPhone/iPad) jeszcze tej zimy. 