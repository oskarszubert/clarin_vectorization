21.02.2013 Kolejna gra z kultowej serii Angry Birds trafia na telefony z mobilnym systemem od Microsoftu. Tym razem jest to edycja Seasons, czyli chronologicznie trzecia gra z uniwersum. Posiadacze Windows Phone długo musieli czekać na tę premierę, ale zdecydowanie było warto. Rovio nigdy nie pałał wielką miłością do systemów mobilnych od Microsoftu. Nie krył tego faktu, ku niezadowoleniu wielu fanów. Listopadowe premiery Angry Birds Space oraz Angry Birds Star Wars w tym samym dniu co na inne systemy dawały promyk nadziei, że sytuacja ta ulegnie zmianie. Nie uległa. Edycja w świecie Gwiezdnych Wojen trafiła w wersji uboższej o jeden epizod, co więcej aktualizacji o nowy doczekała się ponad 2 miesiące po Androidzie i iOS. Wersja Space do tej pory nie otrzymała nowych plansz, jeszcze gorzej jest. z wydaniami na systemy z rodziny 7.x które to funkcjonują oddzielnie.  Angry Birds Seasons to moja druga ulubiona część Angry Birds zaraz po edycji Star Wars. Na chwilę obecną liczy sobie ponad 300 poziomów. Z perspektywy Windows Phone jest to o tyle istotne, że nie wiadomo kiedy i czy w ogole doczekamy się aktualizacji. :) A te są wyjątkowo częste. Angry Birds Seasons jest prawdopodobnie najbardziej różnorodną częścią ze wszystkich. Każdy dodatek to nowe ptaki, nowe środowisko, często nowe elementy wpływające na rozgrywkę. Zanim zdążymy się znudzić jednym schematem, już pojawia się kolejny. Ta różnorodność to jedna z najmocniejszych aspektów gry. Całość liczy sobie 3 sezony, a każdy z nich dzieli się na mniejsze epizody.  Dzięki temu każdy powinien znaleźć coś dla siebie. Jak przystało na tytuł Xbox Live gra posiada system osiągnięć. Zbliżony do tego jaki znamy z Angry Birds Star Wars czy też Space. Opiera się on w dużej mierze na wielokrotnym powtarzaniu konkretnych czynności, ale w tym przypadku punktowane jest także zaliczenie poszczególnych epizodów. Zdobycie 200 pk. to spory wyczyn Graficznie Angry Birds Seasons to mały majstersztyk. Duży udział w tym ma różnorodność światów gry. Każdy z nich przygotowano bardzo starannie. Wraz z muzyką tworzą bardzo klimatyczną całość. Choć Angry Birds Seasons wygląda na Lumii 920 znośnie, to jednak widać brak wsparcia dla wysokiej rozdzielczości. Szkoda, wielka szkoda. Niechlujstwo Rovio przejawia się też w nazwie. Wszystkie obecne gry nazwyają się Angry Birds. I nic więcej. Zarówno w sklepie jak i na liście gier odróżniają je od siebie jedynie ikony. Bardzo niezrozumiały zabi  Nie potrafię nie polecić  tej części. Choć prawdopodobnie zostanie przez Rovio bardzo szybko zapomniana, a raczej już została w dniu premiery, to jednak za 3,49zł otrzymuje potężną dawkę dobrej rozgrywki. Zdecydowanie warto kupić. Oczywiście wcześniej możecie pobrać darmową wersję testową i przekonać się samemu jak bardzo różnorodne jest Angry Birds Seasons. Pojawia się też wersja dla telefonów  Windows Phone 7.x. Jej cena to 3,49zł niestety nie dysponuje wersją próbną. Znajdziecie ją pod tym linkiem. Windows Phone 7.5: działa, Windows Phone 8: działa, Lumia 610:  działa 