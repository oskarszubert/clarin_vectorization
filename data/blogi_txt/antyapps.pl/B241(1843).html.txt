29.03.2012 Historia przeglądania, ostatnie połączenia wychodzące, nieodebrane, odebrane, historia wyszukiwania w Google Play, Gmailu czy Mapach. Sporo tych danych się zbiera, a to nie wszystko. Ręczne kasowanie tego wszystkiego to istne syzyfowe prace. Dlatego powstał History Eraser. Czasami nie chcemy zostawiać po sobie śladów. Producenci oprogramowania zaczynają to rozumieć. Z tego powodu w przeglądarkach pojawił się tryb incognito. Tymbardziej nie chcemy śladów na telefonie, do którego ktoś ze znajomych czy współlokatorów może łatwo zajrzeć. Nawet jeśli posiadamy blokadę ekranu, to i tak sami często dajemy znajomym telefon do ręki, bo ci chcą sprawdzić jak gdzieś dojechać, wyszukać coś w sieci czy przejrzeć fotki. Nikt nie chce krępujących sytuacji. Każdy ma małe sekrety, których nie chce zdradzać. Nie zawsze jest to związane z czymś, czego nie wolno. Czasami po prostu szykujemy niespodziankę komuś bliskiemu. History Eraser wymaże historię przeglądarki, wyszukiwania, logi połączeń, smsy, ale nawet i taki banał jak schowek. Dodatkowo możemy ustawić, żeby program kasował również zablokowane smsy czy też dokonywał wymazania wybranych danych za każdym razem, kiedy zgaśnie ekran. No rewelacja! Nie polecam kupowania pełnej wersji. Jeden mały baner nie przeszkadza aż tak bardzo, by płacić prawie 7 złotych za jego usunięcie. Polecam natomiast pobranie wersji darmowej.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 