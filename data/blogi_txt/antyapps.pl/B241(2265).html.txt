24.08.2012 Odbywające się od paru lat regularnie Noce Muzeów, pokazują że zainteresowanie tego typu obiektami wciąż rośnie. Widać to zwłaszcza na przykładzie Warszawy i jej głównych muzeów. Co jednak z tymi mniejszymi, mniej medialnymi? W ich odkryciu pomoże Wam aplikacja Muzea Warszawy. Choć lista dostępnych w niej obiektów wydaje się długa, to niestety jest mocno niepełna. I nie chodzi tutaj nawet o brak tak egzotycznych instytucji jak Muzeum Chleba na Warszawskiej Pradze, ale też o tak oczywiste pozycje jak Muzeum Narodowe, albo Muzeum Wojska Polskiego. Czy to czyni aplikację Muzea Warszawy bezwartościową? Nie, dalej posiada spora listę, którą ciężko znaleźć w innych zbiorach POI, a do tego parę innych zalet. Po wybraniu konkretnego muzeum (brakuje wyszukiwarki), otrzymujemy takie informacje jak: adres, ceny biletów, godziny otwarcia oraz link do oficjalnej strony. Z poziomu aplikacji możemy również wysłać maila lub też przedzwonić (jeżeli dany obiekt wspiera takie formy komunikacji). Niestety, dla części muzeów brakuje danych, zwłaszcza cen biletów.  Wyrywkowe sprawdzanie informacji podanych w aplikacji, z tymi zawartymi na oficjalnych stronach, dało wyniki bardzo pozytywny.  Szkoda, że nie możemy wyznaczyć trasy do konkretnego muzeum. O ile mamy podgląd mapy z lokalizacją, tu już drogę dojść musimy obmyślić sobie sami. Samo wykonanie nie zachwyca. W żaden sposób nie przeszkadza w odczytaniu najważniejszych treści i dotarciu do nich, ale całość można było wykonać o wiele, wiele lepiej. Aplikacja Muzea Warszawie rozczarowuje, nie dlatego że jest wyjątkowo kiepska, ale dlatego, że marnuje bardzo ciekawy potencjał. Choć sam dzięki niej dowiedziałem się o wielu nteresujących obiektach, a zaglądam do niej chociażby po to by sprawdzić godziny otwarcia i cen biletów, to jednak ilość braków i niedoróbek bywa irytująca. Jeżeli lubicie muzea, kręci Was odkrywanie historii miejsc, ludzi, technologii, warto zapoznać się z Muzea Warszawy. Ocena: 3 