29.01.2013 Poszczególne stacje grupy RMF były dostęp w Marketplace od bardzo dawna. Choć nie są to złe aplikacje, trudno powiedzieć o nich coś szczególnie dobrego, niczym nie zaskakiwały. W wielu sytuacjach lepiej sprawowały się programy do słuchania internetowych stacji radiowych, niż specjalne, dedykowane programy. Na tym tle, najnowsza aplikacja głównej stacji czyli RMF FM pozytywnie zaskakuje swoimi możliwościami. Program wita nas zakładką Fakty RMF24. Jest to prostu zbiór najważniejszych informacji z kraju ze świata. Nie mamy wpływu na zawarte w niej kategorie, ilość wyświetlanych informacji ani żaden inny aspek. Po wybraniu kafelka, otrzymuje pełna treść wiadomości i to właściwie wszystko. Dalej jest jednak lepiej. Kolejna zakładka zawiera najpopularniejsze Podcasty w tym Poplistę, Fakty, Felietony Tomasza Olbratowskiego i wiele, wiele więcej. Brakuje pełnej bazy materiałów, ale dostępnych odcinków i tak jest sporo. Co istotne, każdy z nich działa w tle. Tak więc możemy spokojnie opuścić aplikację, a audycja będzie trwała nadal. Są też materiały wideo, niestety wybór jest skromny.  Fani Poplisty ucieszą się z możliwości przesłuchania fragmentu każdego utworu oraz oddania swojego głosu. Interfejs głosowania nie jest może zbyt ładny, ale za to bardzo intuicyjny. Dostępne fragmenty są w dobrej jakości i podobnie jak podkasty, mogą być słuchane w tle. Najbardziej zaskoczyła mnie ostatnia z zakładek, o tytule „co było grane”. Prezentuje ona wszystkie utwory z ostatnich 24 godzin wraz z możliwością odsłuchania fragmentu. Posłyszałeś z rana intrygującą piosenkę, ale nie miałeś jak sprawdzić jaki jest jej tytuł? Nic straconego, dzięki tej opcji w łaty sposób ją odszukasz. Bardzo ciekawy dodatek dla wszystkich, którzy często słuchają radia, zwłaszcza w drodze.  Oczywiście nie mogło zabraknąć także najważniejszego czyli samego radia RMF FM. Jest ono dostępne z każdego miejsca aplikacji, znajduje się u góry w rozwijanym menu. Wystarczy że je ściągniemy na dół, a ukaże się prosty odtwarzasz z informacjami o 2 poprzedni, aktualnej i dwóch kolejnych utworach. RMF FM integruje się z HUB-em muzyka, niestety tylko w postaci kafelka stacji głównej. Nie mamy też możliwości przypięcia na pulpit poszczególnych podkastów, a szkoda. Standardowo rozczarowanie spotka posiadaczy telefonów z Windows Phone 8 i wyższą rozdzielczością. Aplikacja ich nie wspiera, tak jak i największego kafelka. Choć programowi brakuje rozbudowanych opcji, a tryb metro jest stworzony lekko na siłę, to oficjalna aplikacja RMF FM godna jest polecenia. Parę rozwiązań z chęcią ujrzałbym w aplikacjach konkurencyjnych rozgłośni. Co jednak najważniejsze program działa bardzo stabilnie. Dostępny jest oczywiście za darmo i bez reklam. Windows Phone 7.5: działa, Windows Phone 8: działa, Lumia 610: działa 