12.01.2012 Przez przeróżnej maści blogi przewija się często hasło Kontent jest królem. W przypadku aplikacji na Androida może być podobnie. Tak właśnie ma się sytuacja z programem Dowcipy o Jasiu. Cała otoczka nie ma tak na prawdę znaczenia, bo liczą się owe tytułowe kawały i to od ich jakości zależy głównie jakość aplikacji. Jak jest z tymi treściami tutaj? Dobrze. Jasiu to bohater ogromnej liczby polskich kawałów. Tomasz Bugala zebrał najbardziej znane dowcipy o Jasiu w formie mobilnej aplikacji na Androida. Nie wiem jakie jest źródło tych dowcipów, ale wypada mi tutaj poinformować, iż o ile żarty często rzeczywiście śmieszą, o tyle aplikacja nie jest odpowiednia dla dzieci. W dowcipach gęsto przewijają się przekleństwa i seksistowskie teksty. Odnośnie samej aplikacji, gromadzi ona aż około 2000 dowcipów. Co ważniejsze, przetrzymuje je w pamięci, dlatego do korzystania z programu nie jest potrzebne połączenie z internetem. Jest to główna zaleta tego programu, bo po jego zainstalowaniu mamy dostęp do fajnych dowcipów wszędzie tam, gdzie mamy ze sobą telefon. Czekając w kolejce do dentysty możemy zabijać wolny czas uśmiechając się pod nosem :) Na głównym ekranie Dowcipów o Jasiu widzimy poszczególne pozycje oraz możliwość przejścia do trybu Losowy dowcip. Myślę, że ta druga opcja jest bardziej sensowna, wszak ile razy można wałkować te same kawały. Sam design aplikacji nie powala. Jest bardzo prosty, wydaje się, że w pewnym stopniu wręcz prostacki. Do tego baner reklamowy wrzucony jest tutaj niechlujnie, to jest bez justowania. Z drugiej strony w takiej formie znacznie łatwiej czyta się dowcipy na małych ekranach. Dowcipy o Jasiu można pobrać z Android Marketu za darmo, tak samo jak bliźniaczą aplikację – Dowcipy o Blondynkach. Oba programu wyglądają identycznie, różnią się tylko treścią.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 