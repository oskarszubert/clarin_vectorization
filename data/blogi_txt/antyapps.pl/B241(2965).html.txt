20.01.2014 O aplikacji Path Beta na Windows Phone mówiło się już od jakiegoś czasu. Najpierw wyciekły linki do zamkniętej wersji bety, aż wreszcie tuż przed weekendem premierę miała oficjalna aplikacja. Czy jest się z czego cieszyć? W skali globalnej zapewne tak, kolejny popularny serwis wydał oficjalną aplikację na Windows Phone, w skali naszego kraju nie wygląda to jednak już tak dobrze. Path to nietypowy serwis społecznościowy którego wyróżniają dwa elementy: skupienie się na mobile oraz na „jakości” znajomych. Odgórnie mamy narzucony limit w wielkości 150 osób. Ich wyszukiwanie jak i dodawanie także nie należy do prostych. Path dba o to by uniknąć kontaktów przypadkowych oraz zapewnić nam prywatność. Nie znajdziecie tam np. prostej wyszukiwarki która po nazwisku przeszuka Wam całą bezę użytkowników usługi i zasugeruje wyniki. Utrudnia to start w usłudze. Dziś konkurencja zaraz po założeniu konta kusi nas listami osób które na pewno znamy, bądź też możemy znać, tutaj idea jest trochę inna. Zdaję sobie sprawę że mówienie o braku znajomych jest czymś bardzo subiektywnym. Natomiast pytając także znajomych w sieciach społecznościowych, zazwyczaj otrzymywałem podobne odpowiedzi „nikogo tam nie ma”. Oczywiście to nie oznacza jeszcze, że sieć jak i aplikacja nie są warte waszej uwagi, natomiast bądźcie przygotowani na trochę inny start i szukanie znajomych niż w pozostałych serwisach społecznościowych.  Przejdźmy jednak do samej aplikacji. Tak zachwyca przede wszystkim wykonaniem interfejsu i dbałością o najdrobniejsze szczegóły. Jakie? Chociażby miniaturka zegara na którym przesuwają się wskazówki w momencie gdy my przewijamy strumień z wiadomościami. Jest to jedna z ładniejszym i bardziej spójnych aplikacji sieci społecznościowych jakie ostatnio używałem. Jednak wygląd to nie wszystko. Path niestety działa bardzo ociężale, wyraża się to zwłaszcza podczas doczytywania nowych treści, które trwa stanowczo zbyt długo. Aplikacja pozwala nam na to co najważniejsze czyli śledzenie aktywności znajomych oraz dodawanie swoich własnych wpisów (w tym zdjęć i lokalizacji). Jest też system powiadomień, który niestety w moim przypadku działał bardzo losowo. Czy warto zainteresować się serwisem Path? Tylko jeżeli wiecie że znajdziecie tam swoich znajomych. W innym wypadku pobawicie się ciekawie zaprojektowanym interfejsem i nic więcej. Aplikacja dostępna jest za darmo, dział jedynie na urządzeniach z Windows Phone 8. 