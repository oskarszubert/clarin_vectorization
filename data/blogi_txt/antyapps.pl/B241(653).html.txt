12.03.2013 Często znajdujemy się w sytuacjach, w których nie lubimy przebywać. Wtedy najzwyczajniej czekamy, aż ktoś lub coś nas wybawi z opresji. Być może nie mamy w ogóle ochoty rozmawiać z daną dziewczyną lub znajomym, ale boimy się mu o tym powiedzieć. Wtedy z pomocą przyjdzie stworzenie fałszywej rozmowy przychodzącej na naszego iPhone’a. Nie polecam tego typu zabaw, ale nigdy nie wiadomo czy dana aplikacja się jednak nie przyda. W szczególności jeśli chcemy po prostu kogoś wkręcić dla uciechy. Jak wspomniałem, Phone Pranks umożliwia nam szybkie skonfigurowanie sztucznej rozmowy przychodzącej na nasz telefon. Wystarczy, że wybierzmy odpowiednie zdjęcie i wprowadzimy nazwę lub numer danego telefonu. Następnie skonfigurujemy rodzaj rozmowy, która nas interesuje – przychodzącej bądź wychodzącej oraz nagramy wedle uznania dialog po stuknięciu w czerwony przycisk. W ostatnim kroku dodamy naszą postać do głównego menu stukając w „Add character”. Domyślnie mamy do wyboru rozmowę ze znajomym, policją, dziewczyną oraz maniakiem. Wybierając jedną z tych postaci należy się nastawić na język angielski. Przed rozpoczęciem operacji możemy dostosować czas, kiedy owa osoba ma do nas zadzwonić, wybrać dzwonek i wyłączyć zdjęcie.  Wszystkie „rozmowy” są nagrywane. W związku z tym, po każdym fałszywym kontakcie program pyta się nas czy chcemy zapisać plik audio. Do dyspozycji mamy także pobranie zabawnej sekretarki ze sklepu natywnie wbudowanego aplikację. Co więcej, sami możemy udostępnić swojego fałszywego rozmówcę w tym miejscu. Aplikacja nie jest zbyt dobrze przystosowana do polskich możliwości. Brakuje przede wszystkim przycisków, które posiadałyby wyrazy w naszym ojczystym języku. Wprawne oko osoby korzystającej lub posiadającej taki telefon z łatwością wychwyci, że coś jest nie tak. Poza tym nie możemy wybrać własnego tła, a domyślnym jest to od Apple. Aplikacja kosztuje w chwili obecnej 0,99 centów. 