04.10.2013 Google Music to nadal jedna z najbardziej niedocenionych usług w naszym kraju. Przyznam (bez bicia!), że nie jest ona oficjalnie dostępna nad Wisłą, lecz Google nie robi najmniejszych problemów i dwa kliknięcia załatwiają całą sprawę – późniejsze użytkowanie Google Music jest bezproblemowe. Tym bardziej cieszyć powinna nas informacja o nadchodzącej premierzy oficjalnej aplikacji na platformę iOS.  Dla osób, które nie wiedzą do końca z czym je się usługa Goolge Music już tłumaczę. Umożliwia ona przeniesienie naszej domowej kolekcji muzycznej (plików mp3 itp.) i uzyskanie do nich dostępu z poziomu przeglądarki, smartfona i tabletu zupełnie za darmo. Muzykę nie tylko można pobrać ale przede wszystkim odsłuchać przy pomocy naprawdę udanego odtwarzacza. Dotychczas posiadacze iPhone’ów, iPodów touch i iPadów musieli raczyć się półśrodkami – dostęp poprzez stronę internetową, bądź nieoficjalne aplikacje były wszystkim czego można było wypróbować, lecz jak zapewne się domyślacie możliwości takich rozwiązań były i są dość ograniczone. Oficjalna aplikacja ma to wszystko zmienić. Aktualnie mają trwać zamknięte testy aplikacji, lecz ma się ona pojawić w App Store jeszcze w tym miesiącu. Do poprawienia pozostało jeszcze kilka błędów, lecz źródła dostarczające informacji twierdzą, że ich poprawienie nie powinno zająć więcej niż 2-3 tygodnie. Niemal pewne jest, że aplikacja trafi do amerykańskiego App Storei i nie będzie dostępna w polskim odpowiedniku sklepu, lecz kwestię tę rozwiązuje założenie konta właśnie w App Store US. Gdy to się stanie na pewno Was o tym poinformujemy. Źródło: Engadget. 