23.12.2011 Telefony komórkowe to urządzenia, które nie bez przyczyny nazywane są elektronicznmi smyczami. Są przy nas praktycznie całą dobę. Nosimy je ze sobą wszędzie. Nie dziwi zatem coraz częściej stosowana praktyka tworzenia na smartfony przewodników po konkretnych miejscach czy miejscowościach. Wybierając się do takiego Krakowa i tak będziemy mieli ze sobą swojego smartfona, dlaczego nie miałoby zatem być na nim aplikacji Treespot Kraków, która oprowadzi nas po mieście, pozwoli trafić na najciekawsze aktualne wydarzenia itd. Treespot Kraków to aplikacja podobna do Łódź Insider czy Wielkopolska. Jednak z tych trzech jest to program z największą ilością informacji podaną użytkownikowi z pomocą naprawdę wygodnego interfejsu, czego nie można było powiedzieć o aplikacji dedykowanej turystom wybierającym się do Łodzi. Na górze głównego ekranu aplikacji znajduje się podstawowe pytanie – Jaki masz plan na Kraków?. Poniżej znajdują się odpowiednie ikony symbolizujące Zwiedzanie, Koncerty czy Wi- Fi. Dzięki takiemu interfejsowi zdecydowanie łatwiej znaleźć interesujące nas obiekty czy wydarzenia, a nawet punkty darmowego dostępu do internetu. Program działa w oparciu o odczyt z GPS, dzięki czemu przy każdym miejscu znajduje się informacja, jak daleko znajduje się od naszego aktualnego położenia. Treespot nawiguje potrafi także nawigować użytkownika do konkretnego miejsca. Zawiera nie tylko sporo informacji na temat aktualnych wydarzeń, zabytków, atrakcji turystycznych czy klubów, ale także i zdjęcia. Aplikacja jest naprawdę przydatna – i to nie tylko turystom. Zdecydowanie będzie nadawała się dla nowych mieszkańców Krakowa, którzy wprowadzili się tu ze względu na pracę czy studia. Treespot Kraków dostępny jest za darmo. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 