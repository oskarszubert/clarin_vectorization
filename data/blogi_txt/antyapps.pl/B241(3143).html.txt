26.02.2012 Każdy z nas lubi motyw podróży, a szczególnie upodobaliśmy sobie motyw konieczności przetrwania na bezludnej wyspie, o czym świadczy nie tylko popularność książki o Robinsonie Cruzoe, ale także i filmów takich jak Cast Away czy serialu Lost. Kto za dzieciaka nie chciał być jak Robinson? Dziś przy asyście smartfona możemy wcielić się w taką postać :) Jak w to się gra? Tytułowy Robinson to nawiązanie do postaci z książki, ale gra w żaden sposób nie jest z nią związana. Mamy tutaj natomiast bardzo ciekawą produkcję, choć niektóre mechanizmy przeszkadzają w pełnym odczuciu motywu. Odnoszę się tutaj między innymi do wirtualnej waluty, bo niby od kogo Robinson kupuje części i komu płaci za budowę obiektów? W grze widzimy wyspę z lotu ptaka. Postacią sterujemy jak w strategiach czasu rzeczywistego, to jest klikając w konkretny punkt na planszy wydajemy bohaterowi polecenie przemieszczenia się. Kliknięcie na dany obiekt powoduje natomiast akcję. Bardzo dużo czasu w grze poświęca się na ścinanie wszelkich krzewów, a po zbudowaniu siekiery – drzew. Możemy także na przykład usuwać kamienie. Po każdej takiej czynności zyskujemy surowce, a niejednokrotnie znajdujemy ciekawe fanty. Jednym z głównych elementów gry jest także tworzenie nowych narzędzi, niczym w Alchemy. Z łyżwy i kawałka drewna budujemy pierwszy nóż, którym ścinamy krzaki. Przy pomocy drewna i znalezionych lub kupionych zapałek tworzymy ogień itd. Czy warto? Gra zdobyła spore uznanie w Android Markecie i wcale się nie dziwię. Nie tylko kreauje się na tytuł, gdzie musimy się zmagać z trudem życia na bezludnej wyspie, ale wręcz na grę, gdzie możemy zbudować swój raj z daleka od gwaru miasta. Świetne zagranie psychologiczne w kierunku mieszkańców metropolii, którzy momentami mają dość :) To wszystko dostajemy za darmo z możliwością ułatwienia sobie rozgrywki poprzez zakup wirtualnej waluty. Zachęcam do pobierania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 