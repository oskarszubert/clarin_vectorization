02.11.2011 Historia niektórych gier doprawdy powoduje, że ich finalne wydanie zdaje się być jedynie pozytywnym zbiegiem okoliczności, a nie jasno zaplanowanym procesem. Tak jest właśnie ze Space Tripperem, który na App Store próbuje doczłapać się od początku 2009 roku. Gra ta oryginalnie ukazała się na PC i Maki w 2001 roku, ale dopiero po latach pojawiła się możliwość przeniesienia tej strzelaniny na inne platformy.  No właśnie, strzelaniny. Space Tripper to gatunkowo czysty jak łza przedstawiciel strzelanin, gdzie nasz statek porusza się w linii horyzontalnej eliminując po drodze rzesze latających wrogów. Tak, to nie żadne sensacyjne odkrycie, a raczej doskonale dopracowany przedstawiciel klasycznej rozrywki. Sprawdźcie go zresztą w akcji:  Premiera… jeszcze nie nastąpiła, ale ma to nastąpić już bardzo niedługo. Swoją drogą, może kojarzyć Wam się nazwa Astro Tripper – to wznowienie HD tej gry, które ukazało się m.in. w cyfrowej dystrybucji na PS3. Zgadza się, zagramy dopiero w grę, której wznowienie jest już od dawna dostępne. O ironio. [źródło] 