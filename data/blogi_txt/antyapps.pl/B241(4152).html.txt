19.12.2013 Tap Swip to kolejny, z coraz liczniejszej grupy magazynów przygotowanych od początku do końca z myślą o tabletach. Miesięcznik, którego pierwszy numer dostępny jest za darmo, porusza tematykę nowych technologii, gadżetów i stylu życia. Styczniowy numer t s prezentuje się ciekawie, tak pod względem treści, jak i wizualnym. Od strony technicznej tap swipe trudno cokolwiek zarzucić. Całość oparta została na dobrze znanym i sprawdzającym się szablonie. Treść została wzbogacona o liczne materiały multimedialne, co nie dziwi biorąc pod uwagę tematykę miesięcznika. Nawigacja po czasopiśmie jest intuicyjna, wszystkie interaktywne elementy zostały wyraźnie oznaczone i dobrze reagują na działania użytkownika.  Pierwszy numer miesięcznika daje dobry pogląd na to, czego możemy spodziewać się w kolejnych numerach. Pośród kilkudziesięciu tekstów znakomitą większość stanowią artykuły lekkie, krótkie i przyjemne. Autorzy w swoich testach nie zagłębiają się zbytnio w specyfikację recenzowanych urządzeń, skupiając się bardziej na ogólnych odczuciach i wyglądzie opisywanego sprzętu. Redakcja tap swipe składa się z dziennikarzy specjalizujących się w pisaniu o nowych technologiach. Redaktorem naczelnym pisma jest Paweł Paczuski. 