21.11.2012 Aplikacji społecznościowych lub agregujących społeczności jest naprawdę sporo i trudno obecnie wymyślić coś nowego i ciekawego. Jednak od czasu do czasu pojawia się nowa produkcja, która zasługuje na uwagę, ze względu na nowe podejście do tematu lub sam wygląd nawet. Dzisiaj kilka słów o aplikacji, która łączy te dwa elementy. Naprawdę warto jej się przyjrzeć. Ban.jo to aplikacja agregująca. Agreguje informacje z naszych kanałów społecznościowych: Facebooka, Twittera, Foursquare, Instagram. Po co to robi, przecież podobnych aplikacji jest cała masa? Otóż Ban.jo przypisuje dane wpisy do konkretnych lokalizacji, a co więcej zasysa również informacje z publicznego streamu i daje szereg naprawdę interesujących opcji. Zacznijmy od początku. Aplikacja podzielona jest na 4 karty: „Banjo”, „Social”, „Chat” i powiadomienia. Pierwsza karta to kwintesencja tej aplikacji. To tutaj wyświetla się ostatni post z naszych kanałów społecznościowych. Aby oczywiście Ban.jo się nim zainteresowało, musi mieć geotag. Po wejściu we wpis aplikacja „przenosi” nas do lokalizacji w nim zaznaczonej i wyświetla stream z wpisami, które również zostały otagowane daną lokalizacją. Można go przeglądać w postaci listy postów lub na wirtualnej mapie. W ten sposób możemy zobaczyć posty serwowane w danym miejscu i czasie. Oprócz tego aplikacja pozwala nam na wybranie miejsca, do którego chcielibyśmy się udać i proponuje wybór kilku ciekawych lokalizacji. Po wpisaniu nazwy miasta zostajemy przeniesieni do streamu mu przypisanego i mamy te same możliwości, o których wspomniałem wcześniej. Kolejna karta to z kolei funkcja, pozwalająca nam z poziomu aplikacji dodać posta do wybranych serwisów społecznościowych. Ciekawa jest również opcja czatu. Jeżeli któryś z naszych znajomych ma już aplikację Ban.jo to przy jego osobie pojawia się ikonka czatu i możemy swobodnie się z tą personą rozmawiać wykorzystując wewnętrzny komunikator aplikacji.  Bardzo interesująca jest również opcja „połączenie”. Aplikacja wyłapuje ze streamu tych użytkowników, którzy w jakiś sposób są z nami połączeni. Nie musi to być bezpośrednie połączenie, może wynikać z tego, że oboje obserwujemy ten sam profil na Twitterze. Oczywiście można to wykorzystać to wyszukiwania nowych ciekawych kontaktów. Co jeszcze można napisać o tej aplikacji? Cóż, dodam tylko, że Ban.jo zostało graficznie bardzo dobre przygotowane, ma intuicyjną i prostą nawigację oraz, że działa szybko. Minusem jest, jak w przypadku każdej tego typu aplikacji, fakt, że dzielimy się informacjami z naszych kont społecznościowych z aplikacją trzecią, ale w końcu pobierając ją musimy się z tym liczyć, a zresztą, i tak ciągle to robimy. Warto pamiętać, że Ban.jo nie wyświetla wszystkich treści z naszych kont, ale tylko te, które oznakowano geotagiem. Jak dla mnie aplikacja jest naprawdę bardzo interesująca i niesie pewien powiew świeżości, bo wprawdzie nie odkryto tu żadnych nowych mechanizmów, ale zgrabnie i użytecznie połączono je w ramach jednego produktu. Polecam. Aplikacja dostępna jest również na Androida. 