28.12.2013 Ostatnimi czasu kilkukrotnie narzekałem na podejście Microsoftu do gier Xbox Live. Brak nowych tytułów, popularni developerzy wycofywali się ze wsparcia dla tej usługi itp. Coś jednak powoli drgnęło. Na przestrzeni ostatnich dni do sklepu trafiło kilka nowych tytułów ze wsparciem dla niej, a wczoraj swoje 3 grosze dorzucił także sam Microsoft. Zaoferował nam trzy darmowe tytuły doskonale znane każdemu graczowi, a także posiadaczom Windows 8. Tak, Saper, pasjans i mahjong są mobilnymi kopiami wersji z komputerów i tabletów. Niestety przy okazji straciły kilka zalet. Po pierwsze nie uświadczymy w nich wersji polskiej. Szkoda, umieszczone w nich poradniki bardzo dokładnie tłumaczyły zasady poszczególnych odmian pasjansa czy też mahjonga. Po drugie zabrakło niektórych trybów takich jak np. przygodowy z sapera. I po trzecie wreszcie, reklamy na małych ekranach dają się we znaki trochę bardziej niż na ekranach od 10 cali wzwyż. Jeżeli chodzi o inne dodatki to każda z gier doczekała się rozbudowanego systemu osiągnięć. W przeciwieństwie do wersji na Windows 8, czy też poprzednich darmowych gier na Windows Phone, maksymalnie możemy zdobyć 200 pk. a nie standardowe  50.  Trzeba przyznać że zadania są bardzo oryginalne, nieraz dowcipne. Część osiągnięć odblokujemy jedynie grając w obie wersje, na WP i Windows 8. Dodatkowo przygotowano system medali. Nie zabrakło także standardowych rankingów, za pomocą których możemy rywalizować na pk. z naszymi znajomymi. Pod tym względem Gry są świetnie przygotowane.  Nie są to najlepiej wykonani przedstawiciele swoich gatunku, pasjonaci poszczególnych z nich zapewne odnajdą w sklepie lepsze produkcje. Biorąc jednak pod uwagę wsparcie dla Xbox Live, otrzymujemy jedne z ciekawszych odmian. Gdybym miał się czegoś czepiać, to 3 rzeczy. Po pierwsze gra zbyt długo ładuje poszczególne elementy. Powrót do zabawy z pulpitu to czasem nawet kilka sekund czekania. Po drugie, wspomniany już brak wersji polskiej, która odnajdziemy w edycji na Windows 8. Ostatnią wadą, jest dostępność tylko na urządzenia z Windows Phone 8. Nie znam żadnego powodu dla którego gry te nie miałyby chodzić płynnie na telefonach z Windows Phone 7. Ps: W sklepie cały czas dostępna jest stara, pierwsza wersja sapera. Tym którzy jeszcze nie grali radzę go pobrać. Możliwe że niedługo Microsoft wycofa grę ze sklepu, w końcu otrzymaliśmy jego nowszą wersję. Gry możecie pobrać klikając na poniższe linki:  Microsoft Minesweeper Microsoft Mahjong Microsoft Solitaire Collection 