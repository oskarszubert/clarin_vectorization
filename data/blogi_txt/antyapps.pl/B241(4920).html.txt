28.06.2012 Zdarza się Wam, że nagle wasz telefon zwalnia, zacina się, lub nie wiedzieć czemu i jak, cała wasza bateria została osuszona, choć przysięglibyście, że przecież niedawno ją ładowaliście. Albo te chwile, kiedy instalujemy kolejną aplikację i nagle pojawia się komunikat, że nie ma już więcej miejsca na dysku. No jak to, przecież nic takiego tutaj nie mam?! Czasami warto zobaczyć, co dzieje się pod maską naszego urządzenia i mam dla Was aplikację, która to ułatwia. Zwie się niepozornie, ale oddaje sens jej egzystencji: Core Monitor. Dzięki tej aplikacji jesteśmy w stanie zajrzeć w głąb naszego telefonu i przyjrzeć się temu, jak działa i dlaczego nie działa, tak, jakbyśmy chcieli. Aplikacja podzielona jest na kilka kart raportujących o różnych procesach naszego urządzenia. Pierwsza wskazuje nam zużycie naszej pamięci RAM. Dzięki temu możemy określić, ile w danym momencie RAMu jest pochłaniane przez telefon i dokładnie co go pochłania: system, aktywne i nieaktywne procesy, etc. Kolejna karta dostarcza nam informacji o stanie naszej baterii, ile jeszcze jej nam zostało i jak długo możemy mieć włączone funkcje i wykonywać określone czynności, jak podpięcie do Wi-Fi, rozmawianie, słuchanie muzyki, etc. Kolejna strona wyświetla nam pogląd na naszą pamięć. Ile jej zużyliśmy i ile jeszcze nam zostało. Przedostatnia karta pokazuje nam działające procesy i wydajność procesora, zaś ostatnia dostarcza nam informacji o naszym telefonie. Wszystko to przedstawione jest w bardzo czytelny i prosty sposób. Core Monitor to dobra aplikacja, niemniej jednak nie jest to zbyt potężne narzędzie diagnostyczne. Nie pokaże nam co dokładnie pochłania nam obecnie baterię i RAM, nie wyświetli listy aplikacji odpowiedzialnych za zużytą pamięć, nie dostaniemy szczegółów uruchomionych procesów, o ich „zabiciu” nawet nie wspominając.    Niemniej jednak aplikacja ta na pewno jest przydatna. Do część z tych informacji, które nam dostarcza, moglibyśmy sami dotrzeć poprzez ustawienia telefonu, do części nie. Ale dzięki Core Monitor mamy wszystko w jednym miejscu na wyciągnięcie palca. Nie jesteśmy w stanie z poziomu aplikacji zarządzać naszym telefonem, ale możemy go monitorować. Sama aplikacja kosztuje prawie 2 dolary, co według mnie jest znacznie za dużo, jak na zestaw funkcji, jakie daje. Ale możecie przekonać się sami, gdyż można pobrać jej darmową wersję, która różni się tylko wyglądem i reklamami. Ocena: 4- 