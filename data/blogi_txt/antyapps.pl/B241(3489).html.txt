29.09.2011 opinionaided to aplikacja umożliwiająca zadawanie pytań oraz odpowiadanie te stawiane przez innych użytkowników. Zawiera także proste elementy grywalizacyjne oraz społecznościowe.  Jak się z tego korzysta? W opinionaided możemy stanąć po jednej z dwóch stron – osób pytających lub odpowiadających. Nasze wątpliwości opatrzone zdjęciem kierujemy do wszystkich użytkowników aplikacji lub wybranej przez nas grupy. Dodajemy także kategorię (np. moda, kulinaria etc.) i czekamy, aż inni nam pomogą. Podstawa odpowiedzi to kciuk w górę/dół lub postawa neutralna. Do tego można dodać komentarz, na który jako zadający pytanie można odpowiedzieć. Ze względu na to, że większość osób klika po prostu tak/nie, to warto z rozmysłem pytać o rzeczy, na które przyda się takowa odpowiedź. Przykład? Jesteśmy w sklepie odzieżowym, robimy w przymierzalni fotkę w nowych spodniach i pytamy jak wyglądamy. W kilkanaście minut powinno pojawić się przynajmniej kilka odpowiedzi – sprawdzone.  Jako odpowiadający możemy również dodawać swoje 3 grosze do odpowiedzi, za co pytający z kolei ma prawo przyznać nam gwiazdkę. To właśnie wspomniany element grywalizacji – im więcej pozytywnych opinii o nas, tym bardziej zaufanym użytkownikiem jesteśmy. Czy warto? opinionaided jest całkowicie darmowy, więc sprawdzenie go będzie kosztowało najwyżej kilka minut naszego życia. Osobiście po pierwszym zainteresowaniu tematem nie miałem już ochoty więcej aplikacji odpalać. Może dlatego, że nie mam potrzeby pytać ludzi anonimowych, a znajomych mam częściej pod ręką niż w akurat tym programie. Aplikacja jest w całości w języku angielskim. Program można pobrać stąd. 