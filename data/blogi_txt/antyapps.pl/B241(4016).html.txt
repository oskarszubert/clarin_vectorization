22.11.2011 StumbleUpon to znany serwis internetowy, którego zadaniem jest polecanie użytkownikom treści, które mogłbyby ich zainteresować. Rekomendacje są ustalane na podstawie oceny przez użytkownika poprzednio podsuwanych mu treści. StumbleUpon jakiś czas temu wylądował na urządzeniach mobilnych. Nie jest to jednak jedynie kopia serwisu, aplikacja mobilna wprowadza wartość dodaną dla użytkowników smartfonów! Rekomendacje są w dzisiejszych czasach sprawą kluczową. Rekomenduje Google, Facebook czy Filmaster. Tak samo rekomenduje StumbleUpon, dzięki czemu pół godziny czasu wolnego spędzimy czytając artykuł na interesujący nas temat, a nie po raz kolejny na Pudelku :) Rekomendacje w StumbleUponie działają naprawdę świetnie, a dodatkowo serwis od dawna umożliwia samodzielne definiowanie swoich zainteresowań, gdyby przez przypadek nie wyszło mu to automatycznie w stu procentach. To, co jednak jest najbardziej interesujące w aplikacji mobilnej serwisu, to wartość dodana dla użytkowików smartfonów, czyli rekomendacja zdjęć, filmów wideo i aplikacji! Jest to naprawdę rewelacyjna opcja, wszak są to łatwiej przyswajalne treści z małego ekranu niż standardowe strony internetowe. Aplikacje są rekomendowane na podstawie tych zainstalowanych obecnie na urządzeniu. Oprócz tego aplikacja posiada funkcjonalność znaną z serwisu internetowego, to jest zarządzanie profilem, zarządzanie obserwowanymi itp. Gdyby tego było mało, StumbleUpon posiada specjalną wersję dedykowaną tabletom. Twórcy tego programu naprawdę się postarali. Myślę, że liczba użytkowników serwisu w szybkim tempie powiększy się ze względu na ową wartość dodaną typu rekomendacje aplikacji, tymbardziej, że narzędzie dostępne jest za darmo – na Androida, jak i na iOS. Na iOS nie ma jeszcze jednak rekomendacji aplikacji. 