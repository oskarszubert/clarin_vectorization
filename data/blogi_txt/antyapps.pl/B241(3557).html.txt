13.11.2011 Przypadki przenoszenia gier z dużych konsol na smartfony nie należą znów do takich rzadkości, ale jeśli dotyczą tytułów przynajmniej niezłych, to warto o tym wspomnieć. Rocket Riot ukazało się pierwotnie 2 lata temu w cyfrowej dystrybucji na XBLA na Xboxie 360. Co najlepiej charakteryzuje ten tytuł? Platformowość, destrukcja, pixelart.  Co więcej, można znaleźć również nawiązania do takich klasyków jak Scorched Earth czy Worms. Akcja dziejąca się na ekranie jest co prawda dynamiczna, a my poruszamy się w czasie rzeczywistym, to mnogość artylerii i sposób jej używania przywodzi na myśli klasyczne hity. Jeśli potrzeba Wam bardziej namacalnej zachęty – sprawdźcie trailer, wygląda całkiem przyjemnie.  Chillingo życzy sobie za ten tytuł 0.79 euro, a nabyć go można tutaj. 