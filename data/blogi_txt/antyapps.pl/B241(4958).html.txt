28.03.2012 Notesy są fajne. Jeszcze rok temu nosiłem ze sobą papierowy notes i długopis. Teraz mam smartfona, ale notes to wciąż istotna dla mnie rzecz. Jednak długopis i kartkę papieru zastąpił mi Gnotes. Nie twierdzę jednak, że jest najlepszy i nie odmawiam, kiedy mam możliwość przetestowania czegoś nowego. Jak wypadł Memonic? Fatalnie. Wojciech Sobieraj, założyciel Alior Banku, powiedział kiedyś, że wchodząc na zagospodarowany już rynek można osiągnąć sukces poprzez innowacje oraz jakość podejścia do klienta. Przełóżmy to na rynek aplikacji mobilnych. Narzędzi typu notes jest mnóstwo, Memonic wchodzi na niego bez innowacji, a na dodatek jest nieprzyjazny dla użytkownika, bo ma skopany interfejs. Twórcy programu chwalą się: Once synchronized, your data will be available to you even without internet connection. A to ci dopiero! Synchronizacja? No niemożliwe. Killer feature, zdominują tym rynek aplikacji na Androida normalnie! Memonic posiada oprócz tego na przykład funkcję folderów. Fajnie, dobrze jest skategoryzować zapisywane notatki, gorzej, że nie da się przenosić ich później między folderami. Notatki mogą zawierać zdjęcia i tagi. Po raz kolejny bez rewelacji – inne aplikacje też dają taką możliwość. Nawet design aplikacji nie zachęca do korzystania z niej. Gnotes jest śliczny i umożliwia synchronizację bez żadnej rejestracji, bo wykorzystuje Gmaila. Memonic wymaga rejestracji, posiada niewygodny interfejs i brzydki wygląd. Nie wiem, po co w ogóle wchodził na rynek. Jeśli bardzo Wam zależy, możecie go pobrać, bo jest dostępny za darmo – jak większość aplikacji tego typu… Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 