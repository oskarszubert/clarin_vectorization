28.12.2011 Nie wiem czy zauważyliście, ale wreszcie wydawcy powoli rezygnują z wydawania wersji „lite” swoich aplikacji na iOSie i dodatkowo drugiej, płatnej, na rzecz „freemium”. Czyli takiego nowego shareware po prostu. Pobieramy pełną wersję, ale gramy tylko we fragment. Jeśli jesteśmy nią zainteresowani, możemy za opłatą odblokować resztę. Takim przypadkiem jest właśnie Puzzle Quest 2 Freemium. Z pewnym jednak kruczkiem.  Idea Puzzle Quest, gdy kilka lat temu ukazała się jego pierwsza część, była wręcz piorunująco świeża. Połączenie RPG z puzzlami? Doskonały pomysł! I tak, Puzzle Quest 2 wciąż pozostaje w tej samej konwencji, to znaczy mamy „w tle” RPGa, z klasami postaci, statystykami, broniami, sklepami, historią, NPCami… Wszystkim tym, co grze fabularnej potrzebne. Różnicą jest sposób prowadzenia walk i wykonywania zadań – wszystko robimy za pomocą „łączenia klocków” w przynajmniej 3 sztuki. Do tego dochodzą jednak rzucane podczas tego czary (które odpalamy dzięki zebranej z połączonych klocków manie) czy ciosy specjalne. System „walki” nie zmienił się specjalnie od pierwszej części, ale wciąż jest znakomity i piekielnie wciągający.  Inaczej wygląda świat gry – w poprzedniku oglądaliśmy tylko mapę, tym razem jest bardziej animowany i w dużo mniejszej skali. Dzięki temu widzimy napotykanych NPCów czy oglądamy miasta, po których podróżujemy. Nieco denerwuje wolne tempo pojawiania się komunikatów na ekranie, bez zobaczenia których nie możemy popchnąć akcji do przodu, ale to szczegół. Można wtedy podziwiać rzeczywiście piękną oprawę całej sceny. Kruczek o którym pisałem na początku polega na dostępności dwóch wersji – w pełni płatnej Puzzle Quest 2 oraz Puzzle Quest 2 Freemium. Ta druga to „demo”, z możliwością odblokowania całości za 3.99 euro. Rzecz w tym, że zwykłe PQ2 jest obecnie na wyprzedaży i kosztuje niespełna 2.5 euro – jeśli jesteście więc zdecydowani, zdecydowanie warto pobrać tę drugą wersję. Chyba, że zależy Wam tylko na jednej klasie postaci do grania – wówczas te są do wzięcia w edycji Freemium za półtora euro. Skomplikowane? Trochę tak, ale co najważniejsze – za maksymalnie 2.5 euro możecie cieszyć się naprawdę kapitalnym połączeniem RPG z grą logiczną, świetnie działającą zarówno na telefonach jak i tabletach. Wersja freemium do pobrania tutaj. Wersja pełna do pobrania tutaj. 