10.11.2011 Autorem poniższego wpisu jest Adrian Wesołowski Android Market możemy znaleźć wiele mniej lub bardziej udanych aplikacji wspomagających wysyłanie SMSów, lecz żaden z nich nie oferuje wbudowanej możliwości wysyłania krótkich wiadomości tekstowych bezpośrednio z polskich internetowych bramek sms, dzięki którym możemy zaoszczędzić albo pakiet, albo środki na koncie. Z pomocą przychodzi SMSoid (Sebastiana Jaśkiewicza), przejrzysta, szybka, intuicyjna – tak można opisać tę aplikacje.  Jak to działa? Po pobraniu SMSoida z marketu dostajemy dostęp do 10 najpopularniejszych w kraju bramek sms – m.in. Orange, Wapster – większość z nich możemy połączyć z naszymi kontami na stronach WWW – dzięki czemu mamy możliwość wysyłania wiadomości z bramek sponsorowanych (np. Orange). Wersja darmowa aplikacji, pozwala przypisać jedno konto do jednej bramki – lecz dla osób które nie posiadają kilkunastu loginów i haseł do bramek sms nie jest to żadne ograniczenie. Wysłanie wiadomości z aplikacji jest banalne – po wpisaniu numeru telefonu lub wybraniu go z książki telefonicznej, system automatycznie identyfikuje operatora i wybiera optymalną bramkę sms – później należy wpisać tekst wiadomości oraz podpis. W niektórych bramkach musimy także obowiązkowo przepisać kod captcha. Dodatkowo, wykupując pełną wersje aplikacji otrzymujemy dostęp do archiwum wiadomości, brak reklam oraz wspomnianą wyżej możliwość dodania więcej niż jednego konta dla bramki sms – jeśli na jednym koncie nie mamy środków lub punktów (jak np. w przypadku wapstera) program próbuje wysłać wiadomość do skutku przez następne. Kolejnym plusem dla autora aplikacji jest to, że cały czas rozwija swój projekt – nowe wersje wychodzą praktycznie co 2 tygodnie, i są uzupełniane o nowe bramki – dlatego warto wykupić płatną wersję programu i wesprzeć autora – cena to tylko 5zł. Czy warto? Jedynym drobnym mankamentem aplikacji jest słabe rozpoznawanie sieci – jeśli wysyłamy wiadomość na numer który został przeniesiony np. z Orange do Play i rozpoczyna się od powiedzmy 50******* – program i tak usilnie wybiera nam bramkę Orange – na szczęście możemy łatwo to zmienić po nieudanej próbie wysłania smsa. Z czystym sumieniem mogę polecić aplikację Sebastiana wszystkim maniakom smsowania – na pewno nie zawiodą się na tej doskonałej multibramce sms. Aplikacja jest do pobrania w Android Market 