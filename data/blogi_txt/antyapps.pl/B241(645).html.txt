03.11.2011 Kiepski tytuł? No cóż, chyba niewielu z nas chciałoby być prawdziwymi, z krwi i kości dupkami. Skoro jednak sami autorzy rozpoczynają swoją grę od „To jest Charles. I jest dupkiem” no to nie ma co się wstydzić. W tej grze, Charles C. Gull, chodzi tylko o jedno – aby być niefajnym.  Wcielając się w Charlesa naszym zadaniem jest bowiem strącić małe, biedne ptaszki z nieboskłonu i wywracać śmietniki. Rzeczywiście, czynności godne nikczemnika. Nie jest on jednak aż takim twardzielem i gdy natknie się na większego ptaka czy niedźwiadka, to ubywa mu energii. Cel nadrzędny? Zdobyć jak największą ilość punktów. Wszystko to byłoby zbyt banalne, gdyby nie kapitalna oprawa. Pixelartowa grafika, pastelowe tła – wygląda to cudnie. Dodatkowo oprawa muzyczna, na którą składają się raptem dwa kawałki, przygrywa mi nawet teraz, podczas pisania. Grane na fortepianie utwory wyciągnięte są jak ze starych komedii z Benny Hillem dodając temu tytułowi iście absurdalny klimat. No i jest za darmo, nic nie szkodzi spróbować. Charles C. Gull możecie pobrać stąd. 