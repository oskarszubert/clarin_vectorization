12.10.2012 Evernote nie ma łatwego życia na Windows Phone. Z jednej strony jest na tej platformie prawie od początku, dba o aktualizacje i dopasowanie do możliwości systemu, z drugiej od początku ma bardzo groźnego konkurenta w postaci darmowego, systemowego OneNote. Czy nowe zmiany wzmocnią jego pozycję na Windows Phone? Wprowadzone zmiany są w dużej mierze kosmetyczne, ale w przypadku Windows Phone, jest to ważna część każdej aplikacji. Teraz interfejs jest jeszcze bardziej dopasowany do trybu metro. Zarówno nasze notatki jak i część ustawień przedstawiona jest w formie kafelków. Zmieniono też rozmieszczenie wielu opcja, a przebudowanie uległ ekran logowania i zakładania naszego konta. Odczuwalnej poprawie uległ też czas uruchamiania aplikacji oraz jej ogólna szybkość działania i wydajność.  Widoczne zmiany dotknęły też okna edycji, na pierwszym planie nie widnieje teraz nazwa notatnika w którym znajduje się notatka, dzięki temu pole edycji jest większe.  Evernote doczekał się również wsparcia dla nowych użytkowników, poszczególne elementy opisywane są przez dymki tłumaczące ich możliwości. Wszystkie te zmiany nie przekonają raczej osób które wybrały już OneNote, oferuje on to samo, czasem w trochę innej formie, a w wielu miejscach w lepszym i szerszym zakresie. Natomiast jeżeli ktoś na co dzień korzysta z Evernote, jego narzędzie jest teraz jeszcze szybsze i lepiej zaprojektowane. Evernote jest dostępny w polskiej wersji językowej. Możecie go pobrać tutaj. 