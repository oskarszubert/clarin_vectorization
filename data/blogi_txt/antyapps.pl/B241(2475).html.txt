11.09.2013 Knight to tytuł doskonale znany użytkownikom telefonów z systemem Android i iOS. Dopiero teraz, kilkanaście miesięcy po premierze trafia na Windows Phone, dzięki czemu dołącza do coraz szybciej rosnącej listy nadrobionych zaległości jakie ma mobilny system od Microsoft. Czy warto było czekać? Zdecydowanie tak, jest to jedna z tych gier, które nie nudzą się prawie nigdy i zawsze służą swoją pomocą gdy potrzebujemy na chwilę oderwać się od rzeczywistości. Muffin Knight to gra zręcznościowa, w której naszym zadaniem jest zebranie jak największej ilości tytułowych muffinek. Każda z nich posiada moc transformacji naszego rycerza w jednego z 18 bohaterów (od tak klasycznych jak mag i czarodziej po tęczowe jednorożce). Każda podniesiona babeczka to jedna transformacja, przy czym nigdy nie wiemy jaka kryje się pod muffinką ,którą właśnie zamierzamy podnieść. W osiągnięciu celu będą nam przeszkadzać przeciwnicy atakujący falami. Początkowo większość z nich pokonamy jednym uderzeniem (każdy bohater robi to w inny sposób), z czasem jednak będzie coraz trudniej, zwłaszcza bez udoskonaleń.  Kolejnych bohaterów jak i plansze odblokowujemy zbierając odpowiednie ilości babeczek, lub też awansując na odpowiedni poziom. Wszystkich światów jest 9. Im dalej w las tym ich konstrukcja jest bardziej wymagająca i bez dobrej zręczności ciężko będzie unikać przeszkody oraz kolejne fale przeciwników. W walce pomocne są udoskonalenia. Ulepszać możemy każdego z 18 bohaterów jak i zdolności specjalne. Dokonujemy tego za pomocą punktów zdobywanych wraz z awansem na kolejne poziomu. Jeden poziom to jeden punkt. Oczywiście możemy je dokupić za pomocą mikropłatności. I to jest chyba mój największy zarzut wobec tej gry.  Posiadacze Windows Phone otrzymują nie tylko najdroższą edycję Muffin Knight (pełna wersja to wydatek wysokości 10,49zł), ale też najbardziej okrojoną, a to wszystko przy obecnej mikropłatności. Trzeba autorom szczerze przyznać że nie jest ona zbyt uciążliwa, można czerpać przyjemność z gry nie korzystając z dodatkowych funduszy, jednak mały niesmak pozostaje. Wspomniany brak względem edycji na inne systemu to tryb kooperacji. Niestety na Windows Phone nie znajdziemy żadnego trybu multiplayer. Szkoda, wielka szkoda.  Oparawa graficzna jak i muzyczna są świetne. Autorzy nazwali ją 2,5D Płaskie plansze przemierzamy trójwymiarowymi bohaterami. Pełna humoru kreska, wraz z dobrze i różnorodnie przygotowanymi światami sprawia, że gra przyciąga uwagę nie tylko rozgrywką. A to wszystko działa niezwykle płynnie. Podobny poziom jakości jak i różnorodności utrzymuje oprawa audio. Muffin Knight posiada bardzo rozbudowaną darmową edycję testową. Dzięki niej możecie rozeznać się czy warto inwestować 10,49zł w pełną wersję. Moim zdaniem nie. Gra i tak daje dużo frajdy, a z czasem powinna stanieć do 3,49zł. Niestety jej uroki docenią jedynie posiadacze Windows Phone 8. Wspomnianą wcześnie wersją na Androida możecie pobrać tutaj a na iOS tu. 