25.07.2012 System od Microsoftu dysponuje obecnie jedną z najlepszych chmur. SkyDrive daje wiele ciekawych możliwości, sporo darmowego miejsca i przede wszystkim świetną synchronizację pomiędzy naszym kontem www, telefonem i komputerem. Co jednak w przypadku użytkowników, którzy swoje dane powierzyli innym usługom? Sytuacja nie wygląda tak różowo, a to ze względu na różne ograniczenia, narzucane odgórnie przez system. W połączeniu z małą popularnością Windows Phone, zniechęca to niektórych przed oficjalnym wkroczeniem na platformę. Jednak nie autorów Box-a. Więcej o samy dysku i jego możliwościach możecie przeczytać na Antywebie. Ich oficjalna aplikacja jest prawie idealnym przykładem tego jak maksymalnie wykorzystać możliwości Windows Phone.  W przypadku zdjęć i plików graficznych aplikacja służy do wgrywania na chmurę boxa. Nie ma możliwości późniejszego zapisania takiego pliku w pamięci telefonu, co jest sporym minusem. Wielki plus za możliwość masowego wgrywania zdjęć z telefonu oraz wysyłanie plików w tle. Możemy więc zacząć wgrywać nasz folder ze zdjęciami, a potem wyjść z aplikacji i zająć się innymi rzeczami na naszym smartfonie. Z dokumentami jest odwrotnie. Bez problemu otworzymy je w chmurze (w tym poddamy edycji!), zapiszemy w pamięci telefonu, ale już tych posiadanych w Windows Phone na nasze konto box nie wyślemy.  Mam nadzieję, że z czasem autorzy rozwiną te możliwości, wszak zewnętrzne aplikacje mają dostęp do części z brakujących opcji.  Jakie jeszcze zastosowania ma box? Dzielenie się naszymi plikami. W bardzo prosty sposób, za pomocą paru kliknięć udostępnimy linkiem do konkretnego pliku w dowolny sposób.Pliki możemy komentować, przemieszczać pomiędzy folderami, a całą aplikację zabezpieczyć hasłem. Możliwości boxa na Windows Phone zależą też w dużej mierze od tego jaki rodzaj konta posiadamy. W paru aspektach box przewyższa więc oficjalną aplikację do SkyDriva, co jest dużym zaskoczeniem. Duże uznanie dla zespołu stojącego za tym programem. Jeżeli korzystacie z boxa na co dzień, albo chcecie go przetestować, aplikację znajdziecie tu. 