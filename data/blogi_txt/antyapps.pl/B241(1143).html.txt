19.04.2013 Patrząc na mapę w aplikacji Earthquake!, trzęsienia ziemi nie należą raczej do najczęstszych kataklizmów nawiedzających Europę. Wybierając się w dalszą podróż będzie to jednak przydatne narzędzie, które w przypadku pojawienia się fal sejsmicznych na danym obszarze Ziemi, w porę ostrzeże nas przed zagrożeniem.  Aplikacja jest niezwykle prosta. Menu główne zawiera chronologiczny spis miejsc, w których zanotowano drgania wstrząsów sejsmicznych. Niestety historia obejmuje tylko jeden dzień wstecz. Dla tych, którzy badają tego typu zjawiska, może to być niewystarczające. Obok każdego z wyszczególnionych miejsc podana jest godzina wstrząsu oraz jego siła podana w skali Richtera. Klikając w daną lokację możemy przenieść się do drugiej części aplikacji, czyli mapy. Możemy tu wybrać widok klasyczny lub zdjęcia satelitarne. Aplikacja umożliwia nam ustawienie minimalnych wartości wstrząsów, przy których program poinformuje nas o zagrożeniu. Możemy również wybrać, w jaki sposób telefon będzie nas o tym informował (wibracje, dzwonek itp.). Jest również możliwość wykorzystania naszego położenia tak, aby Earthquake! raportował wstrząsy tylko jeśli pojawią się w naszej okolicy. Dane o trzęsieniach ziemi możemy odświeżać ręcznie lub ustawić, jak często aplikacja ma pobierać informacje samodzielnie.  Earthquake! nie jest z pewnością aplikacją „must have” wśród Polaków. Mamy to szczęście, że nasz kraj leży poza obszarami sejsmicznymi naszego globu. Aplikacja może jednak zainteresować podróżników oraz wszystkich tych, którzy interesują się zjawiskami, jakie zachodzą pod powierzchnią naszej planety. 