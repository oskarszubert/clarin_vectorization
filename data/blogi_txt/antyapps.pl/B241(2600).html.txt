01.12.2011 Będąc jeszcze małym chłopcem bardzo często grałem w pamięć. Miałem nawet swoją ulubioną odmianę tej gry, jeszcze w formie kartoników, to jest grałem w to w rzeczywistości :) Idea jest prosta, a zarazem bardzo pożyteczna, bo tego typu rozrywka rzeczywiście wpływa pozytywnie na nasze zdolności pamięciowe. Nic dziwnego, że pomysł został zaimplementowany w formie gry na Androida. Nature Memory to naprawdę przyjemna gra. Mówiąc o pięknych tapetach, nie miałem wcale na myśli obrazków, które znajdują się na wirtualnych kartonikach. Owszem, są ładne, ale to nie wszystko co oferuje gra. Twórcy przygotowali osiem achivementów, które pozwalają nam odblokowywać nowe tapety (łącznie 31 w wysokiej rozdzielczości) – i to właśnie o nich mówię w tytule. Tapety są naprawdę piękne, ukazują przyjazne strony natury. Gracz ma nie tylko możliwość ich obejrzenia, ale również zapisania na pamięć swojego smartfona czy ustawienie na tapetę. Właśnie ten fakt napędza do tego, by zdobywać kolejne achivementy, a nie jedynie grać dla samego grania. Wyzwania, jakie dali nam twórcy, wcale nie są takie banalne. Nie chodzi tutaj wcale o to, by po prostu przejść dany level, ale by zrobić to nie przekraczając zdefiniowanej liczby ruchów. Po pewnym czasie robi się naprawdę trudno, a Nature Memory robi się wyzwaniem dla naszej pamięci – super! Gra zdobyła uznanie graczy, o czym świadczą oceny w Android Markecie, skąd możecie pobrać grę za darmo. 