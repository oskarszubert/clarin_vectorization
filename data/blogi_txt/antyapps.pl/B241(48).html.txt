03.01.2013 Mało atrakcyjna – to prawdopodobnie najczęściej wypowiadany zarzut w kierunku wbudowanej w mobilny system Apple aplikacji pogodowej. Nie przechodząca gruntownych zmian Pogoda w zasadzie od początku istnienia iOS już od dłuższego czasu uznawana jest za „przestarzałą”. Z pewnością to właśnie dlatego, programy dostarczające informacji o bieżącej temperaturze, cieszą się tak dużym powodzeniem w AppStore. Oto moja najnowsza propozycja na pogodowy zamiennik.  Morning Rain to świetnie wyglądająca, niezwykle minimalistyczna aplikacja pogodowa, która dostarczy nam najświeższych i najważniejszych informacji o obecnej i nadchodzącej sytuacji za oknem zarówno w naszej bieżącej lokalizacji jak i w wybranych przez nas miejscach. Dane wyświetlane są w formie ikon obrazujących prognozę na tle pieknych, panoramicznych zdjęć. Ogólna prognoza na najbliższe pięć dni, możliwość wyświetlania danych zarówno w skali Celsjusza oraz Fahrenheita, powiadomienia o nagłych zmianach i niebezpieczeństwach, a także szczegółowa prognoza na kolejne 36 godzin. To wszystko ukryte jest w tak nie wielkiej aplikacji, którą możecie pobrać za jedyne 0,89€.  Po jednym dniu z Morning Rain program zdążył już zająć miejsce mojej poprzedniej aplikacji informującej o temperaturze. Wygląda i działa po prostu świetnie. Najbardziej do gustu przypadły mi jej (wspominany już wcześniej) nowoczesny wygląd i zdjęcia wrzucane na tło. Dzięki temu, że są one panoramiczne, przeglądając dane z innych miast nie ma mowy o tzw. powtarzaniu się fotografii. Dane wyświetlane przez program zdają się być też wiarygodne. Do ideału zabrakłu mi tylko możliwości wgrania własnego zdjęcia. 