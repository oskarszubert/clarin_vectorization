29.01.2012 Pomodoro to jedna z metod na zwiększenie produktywności. Ułatwia skupienie się na wykonywanej pracy dzięki wyznaczeniu konkretnego czasu przeznaczanego na wykonywanie zadań i następującą po nim przerwę. Na każde 25 minut pracy przypada 5 minut przerwy, a po czterech takich jednostkach pomodoro przychodzi czas na dłuższą przerwę. Dzięki pomodoro zaczynamy pracować pod presją czasu, co powoduje iż rzeczywiście koncentrujemy się na wykonywanej pracy. To naprawdę działa, a dzięki Pomodroido możesz mieć pomodoro na swoim smartfonie! Technika Pomodoro rzeczywiście działa, zwiększa produktywność, dlatego przekonuje się do niej coraz więcej osób. Sporą popularność zyskały wszelkiego rodzaju dodatki do przeglądarek, które odliczały te 25 minut pracy. Nie każda praca wiąże się jednak z przeglądarką internetową, ba, nie zawsze pracę wykonujemy na komputerze. Z tego powodu pojawiło się zapotrzebowanie na aplikacje mobilne wspierające proces zarządzania swoim czasem w oparciu o pomodoro. Pomodroido jest jedną z nich, prawdopodobnie najlepszą. Program ten może działać w tle. Po uruchomeniu odliczania prowadzi również statystyki dotyczące liczby pomodoro w ciągu dnia czy tygodnia. W opcjach konfiguracyjnych możemy zmienić domyślny czas trwania pracy czy przerw, a także ustawić dźwięk powiadomienia o końcu odliczania. Aplikacja cechuje się dużą funkcjonalnością przy obecności minimalizmu. Są tutaj zatem tylko potrzebne funkcje i nic więcej. Na dodatek program posiada przyjemny design, a dostępny jest za darmo. Super! Istnieje także wersja Pro tego narzędzia. Traktować ją należy jednak raczej jako dotację na rozwój programu. Zawiera dodatkową funkcję w postaci ominięcia ekranu powitalnego oraz integrację z mało mówiącym mi Taskerem. Nic szczególnego w cenie przeszło sześciu złotych.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 