18.05.2012 Jak co piątek małe zestawienie, tym razem growa klasyka: arkanoid. Pomimo prostej rozgrywki, nie jest to gatunek łaty do przeniesienia na ekrany dotykowe. W które tytuły na pewno warto zagrać i czego się po nich spodziewać? Zapraszam do rozwinięcia. 6. Walls   Balls Chyba najbardziej klasyczna pozycja w zestawieniu. Od razu przywołuje wspomnienia z czasów Amigi czy też PC epoki pierwszych procesorów Pentium. Grafika, choć nie porywa, doskonale oddaje klimat z tamtych lat. Dla mnie jest to plus. Autor wydzielił specjalny obszar do sterowania, jego wielkość jest optymalna, bardzo dobrze wywiązuje się ze swojego zadania. Poza normalnym przesuwaniem, działa też przeskakiwanie platformy we wskazane miejsce. W grze czeka nas 200 plansz podzielonych na 5 poziomów trudności. Do tego system rankingów i osiągnięć. Jeżeli inne pozycje wydają Ci się zbyt udziwnione polecam Walls   Balls. Gra jest w pełni darmo do pobrania stąd. Czarny pasek to właśnie obszar sterowania. 5. Ninja Breakout Mam słabość do tej serii. Choć gry w niej są zazwyczaj klonami innych, popularnych tytułów, to posiadają w sobie pewien urok. Buduje go na pewno ładna, kreskówkowa grafika. Plansze jak i elementu UI są bardzo starannie przygotowane i dopasowane do klimatu gry. Wszystko jest tak ładne, że nawet brak animacji (a raczej ich szczątkowa ilość) nie odbiera przyjemności z gry. Sterowanie jest bardzo wygodna, nasza panda jest na tyle duża by bez problemu zmieścić na niej swój palec. Dodatkowo działa możliwość tąpnięcia w odpowiednie miejsce w celu szybszego przemieszczenia się. Gra obsługuje również sterowanie akcelerometrem. W porównaniu do innych tytułów razi mała ilość plansz, zaledwie 40. Ninja Breakout dostępny jest za darmo, w zamian publikuje reklamy.  4. Breakrusher Polska produkcja, ale nie tylko dlatego warto ją polecić. Gra posiada naprawdę wiele ciekawych pomysłów na każdy aspekt rozgrywki. Niestety osobiście czułem mały przesyt. Bardzo ciekawie rozwiązano sterowanie, nie tylko dodano „chwytak” do naszej platformy (którego długość możemy edytować) ale również pozwolono na obrócenie ekranu tak aby klawisze systemowe znalazły się na górze i nie przeszkadzały w grze. To pierwszy tytuł w którym spotykam się z możliwością gry przy takiej orientacji ekranu. Dodatkowo sterować możemy poprzez kliknięcie w odpowiednim miejscu. Jednak autor na tym nie poprzestał. Platforma nie jest przymocowana do dolnej krawędzi, możemy nią bezproblemowo „latać” po całej planszy, wygląda to bardzo dziwnie, jak dla mnie jest zbędnym udziwnieniem. Tak jak i połączone z nim rozwiązanie, które sprawia że klocki w kontakcie z naszą platformą odnoszą obrażenia. Czyli już nie trzeba likwidować ich za pomocą kulki, ale wystarczy podlecieć odpowiedni szybko i samą „obecnością” je zniszczyć. Nie przemawiają do mnie te udziwnienia. Gra oferuje parę trybów rozgrywki oraz blisko 150 plansz. Do tego wiele bonusów i system osiągnięć. Jest więc co robić i o co walczyć. Graficznie i audiowizualnie nie ma szału, jest za to solidna robota. Niektóre efekty potrafią cieszyć oko. Mały minus za brak lokalnej wersje językowej. Grę możecie przetestować i kupić pod tym linkiem.  3. IonBallEX Zdecydowanie najładniejsza jak i najbardziej rozbudowana pozycja w całym zestawieniu. Niestety wypada najgorzej jeżeli chodzi o sterowanie. W IonBallEX gramy w pozycji horyzontalnej. Ma to swoje plusy, nie jesteśmy narażeni na wciśnięcie klawiszy systemowy, ma też i minusy. Otrzymujemy zdecydowanie mniej miejsca na umieszczenia dolnego paska kontrolnego. Niestety w przypadku IonBallEX jest on wielkości paru milimetrów.Jest też możliwość sterowania za pomocą przechylania telefonu, niestety sprawdza się średnio. W każdym innym aspekcie gra jest świetnie przygotowana. Piękna, klimatyczna grafika współgra z elektryzującą muzyką i dobrą warstwą dźwiękową. Do tego bardzo rozbudowana rozgrywka, wiele udoskonaleń (po każdej planszy możemy dokupić ulepszenia) oraz co pewien czas bossowie. IonBallEX pokazuje jak kiepskie sterowanie potrafi dobić dobry produkt. Gra jest dostępna w usłudze Xbox Live i kosztuje niewiele 3.49zł. Wersję próbną jak i pełną możecie pobrać tutaj.  2. Breakout Gra bardzo długo znajdowała się w pierwszej dziesiątce najlepszych darmowych gier. Bardzo ascetyczna, a zarazem świetnie przemyślana grafika, intuicyjne sterowanie, wiele plansz, częste aktualizacje oraz pełna domowość to tylko nieliczne z jej plusów. Dodatkowo otrzymujemy prosty w obsludze edytor plansz oraz trzy tryby rozgrywki (aktywowane wraz z postępami w grze). Jeżeli niechcemy bawić się we własne projektowanie plansz, autorzy przygotowali 150 poziomów. Ta gra naprawdę wciąga i pokazuje jak klimatyczna oraz pociagająca potrafi być grafika prosta, ale przemyślana. Breakout jest darmowa i pozbawiona reklam. Do pobrania tu. Obrazki nie oddają możliwości grafiki. 1. Blocks Of Pyramid Breaker Druga gra zestawienia jeżeli chodzi o jakość wykonania. Grafika cieszy oko zarówno elementami statycznymi jak i wszelkimi animacjami. w Blocks Of Pyramid Breaker przyjdzie nam się zmierzyć na 63, naprawdę zróżnicowanych planszach. Podzielono je na 7 epizodów po 9 poziomów każdy. Gra obroniła się przed niepotrzebnymi udziwnieniami. Tak naprawdę jest to stary, dobry arkanoid, tyle że w nowoczesnej oprawie.  Blocks Of Pyramid Breaker posiada rozbudowaną wersję demo, pełna kosztuje 3.49zł. Obie do pobrania tutaj. 