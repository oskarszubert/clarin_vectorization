10.08.2013 Marka bing nie cieszy się w Polsce dobrą sławą. Główna w tym zasługa wyszukiwarki, która wciąż nie doczekała się normalnego wsparcia w naszym kraju. Ale bing to też aplikacje. Świetne aplikacje, których do tej pory mogli używać jedynie posiadacze Windows 8 i RT. Teraz Microsoft postanowił przenieść je na Windows Phone i wyszło mu to zaskakująco dobrze. Zestaw ten z powodzeniem może walczyć z innymi, podobnymi aplikacjami, czasem deklasując nawet niektóre płatne.  bing sport  Tak jak większość aplikacji sportowych, docenią ją zwłaszcza miłośnicy piłki nożnej. Jest to jedyna dyscyplina, którą w rodzimym wydaniu możemy śledzić w aplikacji bing sport. Oczywiście coś dla siebie znajdą także pasjonaci innych sportów, o międzynarodowym charakterze, takich jak F1 czy też golf. Dane jak i wiadomości dostarcza serwis sport.pl Aplikacja wspiera zarówno informowanie nas za pomocą kafelków jak i powiadomień push. Czy jest lepsza od oficjalej Sport.pl? Jest inna, moim zdaniem bardziej przejrzysta.     bing wiadomości  Najsłabsza aplikacja w zestawieniu, co nie oznacza że zła. Główna część programu bazuje na wiadomościach z serwisu gazeta.pl i służy jako ich czytnik. Ciekawym dodatkiem jest możliwość powiększania i pomniejszania tekstu. Źródła informacji możemy rozbudować o dodatkowe kanały, jednak ich treść otwierana jest już w przeglądarce. Zabrakło znanej z wersji komputerowej/tabletowej opcji dodawania własnych kanałów RSS. Jeżeli śledzicie wiadomości z serwisu gazeta.pl zapewne bing Wiadomości przypadnie Wam do gustu.    bing finanse Moja ulubiona aplikacja z przedstawionej czwórki. Nie jestem wielkim fanem tematyki finansowo-giełdowej jednak sposób w jaki Bing Finanse prezentuje informacje, aż zachęca do zapoznania się z nimi. Na start witają nas aktualne dane z WIG 20 i innych rynków giełdowych. Aby otrzymać więcej informacji wystarczy wybrać któryś z nich. Śledzić możemy także poszczególne firmy, a ulubione przypiąć do specjalnej listy, lub też ekranu startowego.  W aplikacji znajdziemy zakładkę z informacjami ze świata biznesu. Podobnie jak w bing wiadomości tekst możemy powiększać bądź pomniejszać. Ostatnia zakłada to dane e o cenach poszczególnych towarów, walut (wraz z przelicznikiem) oraz kondycji rynków. To najlepsza aplikacja finansowa jaką miałem okazję testować.. Polecam nawet osobom które na co dzień nie interesują się  tą tematyką.      bing pogoda  Gdyby nie fakt że jestem miłośnikiem pogody meto.pl, a ta doczekała się wczoraj świetnej aplikacji na Windows Phone, to aplikacja pogodowa binga byłaby moją ulubioną. Znam ją już z tabletów z Windows 8/RT, w wersji na smartfony prezentuje się równie wyśmienicie. Prognozy i dane dostarczane są z takich źródeł jak FORECA, WDT, AccuWeather i kilku innych bardziej specjalistycznych (mapy pogodowe, dane archiwalne itp.) Dzięki nim ilość danych jak i obsługiwanych miast jest spora. Poza standardowymi informacjami odnośnie temperatury, wilgotności, zachmurzenia itp. dochodzą animowane mapy czy też archiwalne informacje odnośnie skrajnych temperatur z danego dnia. Całość opakowana w bardzo przejrzysty i intuicyjny interfejs. Szkoda że zabrakło pełnego wsparcia dla kafelków czy też ekranu blokady. Polecam.       Logo: cdn.thenextweb.com 