28.12.2012 Jak już wspominałem przy okazji podsumowania najlepszych gier roku 2012, był to dobry czas dla Windows Phone. System od Microsoftu już nie tylko gonił konkurencję, ale niektórymi aplikacjami wręcz ją wyprzedzał, bądź też zyskiwał ciekawe tytuły tylko dla siebie. Oczywiście braki wciąż są spore, ale z każdym dniem coraz mniejsze.  Dodatkowo aplikacje na Windows Phone kuszą interfejsem Metro. Programiście coraz lepiej go rozumieją i dopasowują aplikacji do jego idei. Sprytnie omijają też ograniczenia api Windows Phone. Kolejny rok upłynie zapewne pod znakiem Windows Phone 8 i powolnej stagnacji wersji 7.x. Przejdźmy jednak do tego, co warte uwagi w 2012. Bilkom – nasza recenzja  PKP nie cieszy się w naszym kraju zbyt dobrą opinią. Zasłużenie. Tym większy szok towarzyszy korzystaniu z Bilkom, choć nie sugeruje tego nazwa, jest to oficjalna aplikacja PKP. Świetna aplikacja. W prosty sposób pozwala wyszukać dostępne połączenia, sprawdzić ich szczegóły, nasze położenie na trasie, a nawet kupić bilet (tylko niektóre połączenia). Bilkom posiada ciekawy interfejs wpisany w styl metro i bardzo minimalistyczną szatę graficzną. Dzięki temu aplikacja działa szybko i bardzo stabilnie. Dla ludzi którzy jeżdżą pociągami pozycja obowiązkowa.  Time after Time – nasza recenzja  Niezwykle ciekawe podejście do listy zadań. Głównym celem tej rodzimej aplikacji nie jest przypominanie o nadchodzących wydarzeniach (choć to też potrafi), a informowanie o dniach jakie upłynęły od wykonania poprzedniego. Jeżeli masz problem z cyklicznymi zadaniami (podlewanie kwiatów, sprzątanie po pupilu, mycie samochodu, dzwonienie do najbliższych, opłaty, stan ważności, itp., itd.) z Time after Time będziesz mógł dokładnie śledzić, ile minęło dni od „ostatniego razu”. Szkoda, że aplikacja nie posiada możliwości integracji danych z chmurą.  Keep Alive – nasza recenzja Mała aplikacje, o jednej prostej funkcji. Jej celem było (i jest) podtrzymanie pracy Wi-Fi po zablokowaniu ekranu urządzenia. Znalazła się w tym zestawieniu nie tylko dzięki temu, że rozwiązuje problem wielu osób, ale też za styl w jakim trafiła do Marketplace. Keep Alive opisem, kategorią (Sport), grafiką udawał aplikację do dbania o nasze zdrowie. Przepisy.pl – nasza recenzja Ładna, praktyczna, bogata w informacje, te trzy cechy najlepiej charakteryzują przepisy.pl. W Marketplace ciągle utrzymuje wysokie pozycje, a liczba jej ocen zbliża się do tysiąca (w większość 5 gwiazdek). To spory sukces jak na aplikację sponsorską (firma Knorr). Sukces zasłużony. Niezależnie czy gotujecie często czy sporadycznie, w przepisy.pl znajdziecie podpowiedzi na prawie każdą okazję, kaprys i umiejętności, a to wszystko podane w bardzo ładnym i intuicyjnym interfejsie.  YouTube Pro – nasza recenzja Zapewne część osób spodziewał się w tym miejscu aplikacji MetroTube. Choć cenię ich autorów za pracę, jaką wkładają w rozwój swojego programu, to jednak YouTube Pro, jest dziełem lepszym, a zarazem o wiele mnie docenionym. Najlepszym przykładem niech będzie fakt, że w wersji na systemy Windows Phone 7.X posiadał możliwości (chociażby pobieranie w tle, zapisywanie filmów w pamięci), których MetroTube doczekało się dopiero w wydaniu na WP 8. Wykorzystuje chyba wszystkie możliwości api zarówno YouTube jak i Windows Phone.  Nokia Mapy 3.0 – nasza recenzja Dostępne z Windows Phone 8 są jednymi z najlepszych darmowych map na rynku. W wersji 3.0 doczekały się takich udoskonaleń jak praca w trybie offline (możemy mapy całych krajów pobrać do pamięci telefonu), mapy obiektów (w tym centr handlowych) czy też nawigacja piesza. Bardzo duży plus urządzeń od Nokii. Współpracuje też z pozostałymi programami.  Microsoft Translator – nasza recenzja Microsoft translator to nie tylko dobry silnik tłumacza (czy lepszy od Google Translator pozostawiam tematem otwartym), ale też kapitalna aplikacja. Wśród wielu możliwości, poza standardowym tłumaczeniem tekstu znajdziemy też opcje tłumaczenia głosu, tekstu ze zdjęć, a nawet tekstu w czasie rzeczywistym. Wystarczy że najedziemy kamerą na wybrany fragment, a na ekranie pojawi się jego tłumaczenie. Microsoft Translator posiada też słowniki offline, niestety chwilowo brak wśród nich naszego języka.  Nokia Xpress - nasza recenzja Pierwsza i jak na razie jedyna przeglądarka kożystająca z własnego silnika. Odpowiednik dla Opery Mini dodatkowo wzbogacony w czytnik RSS. Choć używam jej jeszcze od wczesnych faz beta, nie przekonała mnie do siebie. Obowiązkowa kompresja danych (nawet do 80%) sprawia że strony wczytują się zdecydowanie wolniej, a i o błąd łatwiej. Dodatkowe funkcje choć fajne, można uzyskać za pomocą innych aplikacji. Pomimo tego Nokia Xpress jest ciekawą alternatywą, zwłaszcza dla osób z małymi pakietami danych.  Photosynth – nasza recenzja Obecnie tryb panoramy w telefonie nie jest niczym nowym. Teraz na topie są panoramy 360. Jedną z ciekawszych multiplatformowych aplikacji do ich wykonywanie jest Photosynth od Mikrosoftu. Za jego pomocą w łatwy sposób stworzymy obraz otaczającego nas terenu i udostępnimy go jako zdjęcie, bądź też panorama.  gMaps - nasza recenzja Najlepsza aplikacja do obsługi map Googla. Wykorzystuje w pełni zarówno możliwości Windows Phone jak i api map. Dodatkowo autorzy bardzo prężnie ją rozwijają, dodając nowe funkcje czy też reagując na zmiany Googla. Jeżeli jesteście uzależnieni od Map Googla, gMaps osłodzi Wam brak oficjalnej aplikacji.  Dziennik Gazeta Prawna – nasza recenzja Pierwsza i jak na razie jedyna gazeta/dziennik dostępna na Windows Phone. Wprawdzie jego interfejs potrafi odstraszyć przy pierwszym kontakcie, ale po oswojeniu zaczniemy go doceniać. Sprawia, że czytanie gazety nawet na 3,7 calowym ekranie ma sens. Lektura dostępna jest za darmo, jedynym wymogiem jest założenie darmowego konta.  Bloomberg – nasza recenzja Gdy ktoś mnie pyta o aplikację, która najlepiej wykorzystują możliwości Windows Phone, jako pierwsza w mej głowie pojawia się aplikacja Bloomberga. Wprawdzie jej tematyka mało kogo obchodzi (serwis ekonomiczny, z małą ilością informacji o naszym kraju), ale wykonanie jest po prostu perfekcyjne. Interfejs, możliwości, styl metro, wszystko stoi na najwyższym poziomie i budzi pytanie „dlaczego inni tak nie potrafią”. Polecam pobrać, przetestować i zobaczyć jak fajne aplikacje mogą powstać na Windows Phone. coigdzie.pl – nasza recenzja Dla mnie to przede wszystkim jedna z najlepszych aplikacji do śledzenie seansów w kinach. Ale to tylko jedna z wielu możliwości tej aplikacji, budującej na danych z serwisu o tej samej nazwie. W jednym miejscu gromadzi informacje o ciekawych miejscach i wydarzeniach w naszej okolicy. Jeżeli lubicie spędzać czas poza domem, coigdzie.pl znacznie to ułatwi.  MPAtool – nasza recenzja Nadrabia braki Xbox Muzyka dla kont zarejestrowanych na nasz kraj. Niestety w ich przypadku nie mamy możliwości korzystania ze sklepu, a co się z tym wiąże zaawansowanych informacji o artystach w tym grafik. Dzięki MPAtool wzbogacimy naszą kolekcję o grafiki, które będą widoczne jako tło w odtwarzaczu, na kafelku aplikacji, a także ekranie blokady. Jeżeli przywiązujecie dużą wagę do estetyki, nawet podczas słuchania muzyki koniecznie pobierzcie MPAtool.  Nokia… Podobnie jak w przypadku gier, specjalne wyróżnienie należy się dla Nokii. Tym razem to nie tylko „więcej” fajnych aplikacji, ale też funkcje niedostępne dla posiadaczy innych telefonów z Windows Phone 8, takie jak licznik danych czy edytor dzwonków. Nokia nie tylko konsekwentnie rozwija już obecne aplikacje, dodawała nowe, ale też dbała o lokalne rynki. Zdecydowana większość aplikacji do znanych usług trafiła do Marketplace dzięki staraniom lokalnego oddziału Nokii. 