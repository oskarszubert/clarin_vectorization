22.10.2013 Wrześniowy ranking najpopularniejszych aplikacji na mobilny system Apple został zdominowany przez kontynuacje znanych hitów: Angry Birds Star Wars II, Where’s My Water? 2, Infinity  Blade III, Reeder 2 oraz przez jedną nowość, grę która załapała się na pierwsze miejsce w aż czterech rankingach – Airplane! Zapraszam do ostatniego (po Androidzie i Windows Phone) zestawienia najlepszych aplikacji września 2013. Najlepsze darmowe we wrześniu [iPhone]  1. Airplane! 2. Instagram 3. FIFA 14 by EA SPORTS 4. Subway Surfers 5. First Touch Soccer 2014 6. Despicable Me: Minion Rush 7. Clash of Clans 8. Plants vs. Zombies™ 2 9. Where’s My Water? 2 10. Allegro Pierwszą dziesiątkę najlepszych aplikacji września otwiera gra, która całkowicie zdominowała rankingi w pierwszym miesiącu roku szkolnego. Airplane!, bo o tej produkcji mowa, aż czterokrotnie przypadło pierwsze miejsce. Jest to o tyle ciekawe, że konkurencja była tym razem wyjątkowo mocna: nowa Fifa 2014, Plants vs. Zombies 2 oraz Where’s My Water? 2 to znane i uwielbiane przez graczy marki. Najlepsze płatne we wrześniu [iPhone]  1. Asphalt 8: Airborne 2. iClean – Remove and clean 3. Angry Birds Star Wars II 4. JakDojade.pl 5. Infinity Blade III 6. Infinity Blade II 7. Reeder 2 8. Sprinkle Islands 9. Where’s My Water? 2 10. Fruit Ninja Najlepsze płatne aplikacje września na iPhone’a to prawdziwy festiwal kontynuacji. Niezwykle udane Angry Birds Star Wars II, dwie części (druga i trzecia) znakomitej bijatyki 3D Infinity Blade, kontynuacja przygód sympatycznego krokodyla Swampy’ego czyli Where’s My Water? 2 oraz, na deser druga, zupełnie odmieniona edycja cieszącego się ogromną popularnością programu do czytania RRS-ów – Reeder 2. Powyższe zestawienie wskazuje wyraźnie, że użytkownicy iPhone’ów woleli zainwestować gotówkę w dobrze znane i pewne marki, niż w nowych graczy. Warto zwrócić uwagę, że wrześniowy ranking płatnych aplikacji otwierają naprawdę dobre wyścigi (Asphalt 8: Airbone), które obecnie można pobrać za darmo. Najlepsze darmowe we wrześniu [iPad]  1. Airplane! 2. FIFA 14 by EA SPORTS 3. Coast by Opera 4. Iron Force 5. Clash of Clans 6. Megapolis HD 7. Lumosity 8. Plants vs. Zombies™ 2 9. The Island: Castaway 2™ HD 10. Mr Giggle 2 HD Lite Ranking najlepszych darmowych aplikacji września na iPada to, podobnie jak w przypadku iPhone’a – niemal same gry. Prym ponownie wiedzie bezkonkurencyjny w tym miesiącu Airplane!, a tuż za nim czai się nieśmiertelna Fifa. Wysokie, trzecie miejsce przypadło jedynemu programowi w rankingu, czyli nowej przeglądarce od Opery – Coast. Więcej o tej i innych przeglądarkach możecie przeczytać w pierwszej części naszego Wielkiego Testu Przeglądarek na iOS:) Pierwszą piątkę zamyka w tym miesiącu gra oparta na modelu freemium, o której twórcach pisaliśmy na Antyweb – Clash of Clans. Ekipa odpowiedzialna za ten tytuł w ciągu 3 lat stworzyła firmę wycenianą obecnie na 3 mld $:) Najlepsze płatne we wrześniu [iPad]  1. Cut the Rope HD 2. Angry Birds Star Wars HD 3. The Room 4. Fruit Ninja HD 5. BADLAND 6. Bad Piggies HD 7. Angry Birds Star Wars II 8. Tentacle Wars HD 9. Osmos for iPad 10. Infinity Blade III Pierwsza dziesiątka najlepszych wrześniowych płatnych aplikacji na iPada to w 100% aplikacje rozrywkowe zwane inaczej grami:) Lista została wypełniona po brzegi głównie tytułami znanymi i lubianymi – znajdziemy na niej aż trzy produkcje, których akcja rozgrywa się w uniwersum Wściekłych Ptaków (Angry Birds Star Wars HD, Angry Birds Star Wars II oraz Bad Piggies HD). Pierwsze miejsce przypadło bardzo przeze mnie lubianej pierwszej części znakomitej zręcznościówki Cut the Rope, która właśnie w wydaniu HD pokazuje pełnię swoich możliwości. Wysoko sklasyfikowane zostały: nieśmiertelne Fruit Ninja oraz wybitnie klimatyczne Badland. Nowe darmowe aplikacje września [iPhone]  1. Airplane! 2. FIFA 14 by EA SPORTS 3. Where’s My Water? 2 4. Kapsel Run! 5. Grand Theft Auto: iFruit 6. Clash of Elements 7. InstLike 8. Pocket Trains 9. roll 10. My Boo Wrześniowy lider, czyli Airplane! zdominował również powyższy ranking. Z liczbą pobrań w Polsce na poziomie 52 900 Airplane! stał się najpopularniejszą nową darmową aplikacją września na iPhone’a. Też za nim uplasowała się kolejna edycja piłki nożnej w wydaniu EA Sports – Fifa 2014. Podium zamyka kontynuacja Where’s My Water – gra o tym samym tytule, tyle że z “2” na końcu. Pewnym zaskoczeniem może być czwarta pozycja, która przypadła dynamicznej grze-reklamie od Tymbarka – Kapsel Run! Ranking zamyka darmowy odpowiednik niezwykle popularnego Pou, czyli opisywany przeze mnie wczoraj My Boo:) Nowe płatne aplikacje września [iPhone]  1. Angry Birds Star Wars II 2. Infinity Blade III 3. Reeder 2 4. Stickers℠ 2 5. YoCam™ 6. Calendars 5 7. Mastermind for iOS 7 8. Systemus+ The №1 EXPERT 9. Trenuj klatkę 10. Honey Bears Wrzesień 2013 kontynuacjami stoi a lista nowych płatnych aplikacji na iPhone’a może być tego znakomitym przykładem. Pierwsza czwórka kolejne edycje dobrze już znanych gier i aplikacji – nowe Wściekłe Ptaki, nowy Infinity Blade (to już trzecia część) oraz Reeder 2 i Stickers 2. Nowe darmowe aplikacje września [iPad]  1. Airplane! 2. FIFA 14 by EA SPORTS 3. Coast by Opera 4. The Island: Castaway 2™ HD 5. Where’s My Water? 2 6. Citi Handlowy for iPad 7. Kapsel Run! 8. Disney Infinity Toy Box: Infinite Possibilities. Endless Fun. 3 9. Grand Theft Auto: iFruit 10. Matematyka w działaniu. Tropiciele Ranking najpopularniejszych nowych aplikacji września na iPada pokrywa się w dużej mierze z podobnym rankingiem, tyle że na iPhone’a. Pierwsze dwie pozycje (Airplane! oraz Fifa 14) są wręcz identyczne. Na trzecim miejscu znajdziemy innowacyjną, ale moim zdaniem nie do końca udaną przeglądarkę Coast. Kolejne pozycje po części pokrywają się z tymi, które mogliśmy znaleźć na liście TOP 10 nowych aplikacji na smartfona Apple: Where’s My Water? 2, Kapsel Run! oraz Grand Theft Auto: iFruit. Nowe płatne aplikacje września [iPad]  1. Angry Birds Star Wars II 2. Infinity Blade III 3. IL-2 sturmovik 1946 4. iWeather Live PRO for iPad 5. Reeder 2 6. Stickers℠ 7. YoCam™ – THE AUTHOR OF IMPRESSIVE PHOTOS 8. Calendars 5 9. Systemus+ The №1 EXPERT 10. Mastermind for iOS 7 Wśród nowych płatnych aplikacji na iPada możemy znaleźć kilka pozycji, które rzeczywiśie zasługują na miano nowości, a nie tylko kontynuacji znanych przebojów. Trzecie miejsce z ilością pobrań w naszym kraju na marnym poziomie 1 250 przypadło grze IL-2 sturmovik 1946. Na liście znalazło się również miejsca dla słabej (moim zdaniem) pogodynki iWeather Live PRO for iPad oraz całkiem niezłego Calendars 5. Pierwsze miejsca w rankingu zajmują nowa odsłona Wściekłych Ptaków w uniwersum Gwiezdnych Wojen oraz Infinity Blade III. 