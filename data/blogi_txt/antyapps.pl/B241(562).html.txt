09.11.2011 Firma Bump Technologies wpadła na rewelacyjny pomysł na wykorzystanie wbudowanych w smartfony akcelerometrów. Ich sztandarowa aplikacja umożliwiała przez długi czas wymienianie się kontaktami za pomocą uderzenia w siebie dwóch telefonów. Po pewnym czasie narzędzie zostało rozbudowane i oferuje dzielenie się również plikami i innymi danymi, w tym wirtualnie, a na dodatek międzyplatformowo. Bump, narzędzie które do tej pory z powodzeniem służyło do cyfrowego wymieniania się wizytówkami, znacznie rozszerzył zakres obsługiwanych danych. Teraz można z jego pomocą dzielić się nawet plikami, na przykład możemy znajomemu przesłać nasz ulubiony utwór jednym „uderzeniem”. Całą ideę Bumpa opisuje powyższy filmik promocyjny. Najfajniejsze w tym wszystkim jest to, że przesyłanie danych może odbywać się międzyplatformowo (Android, iPhone, iPod, iPad). Podoba mi się również fakt, iż dzięki temu narzędziu przesyłanie plików działa w sposób transparentny dla użytkownika końcowego, który nie musi już mieć pojęcia o istnieniu takich technologii jak Bluetooth czy wgrywać samodzielnie pliki na Dropboksa w celu ich udostępnienia. Polecam to narzędzie każdemu. Jest dostępne za darmo dla obu platform – Androida i iOS. 