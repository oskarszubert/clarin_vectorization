11.03.2012 Coraz więcej promocji w Google Play ostatnimi czasy – i dobrze, bo możemy się załapać na fajne aplikacje za grosze. Tak jest obecnie ze Smart Tools, które przecenione o przeszło połowę można zakupić obecnie za około 80 groszy. Śmieszna kwota, za którą dostajemy linijkę, kątomierz, miernik odległości, głośności i inne. Smartfon powoli staje się zamiennikiem praktycznie wszystkiego. Dla mnie jest już aparatem cyfrowym, odtwarzaczem muzyki, czytnikiem książek elektronicznych, przeglądarką internetową, rozkładem jazdy autobusów, klientem poczty e-mail, notatnikiem, mapą, lusterkiem, latarką, budzikiem czy prasą codzienną. Dzięki promocji na aplikację Smart Tools, może stać się także zasobnikiem narzędzi. I to za grosze. Działanie programu wyjaśnia powyższy filmik wideo. Jak widać, możliwości Smart Tools są spore. Nic dziwnego, że aplikacja została wyróżniona przez Google. Zachęcam do skorzystania z promocji. To niecała złotówka, a taki zestaw narzędzi z pewnością się przyda – i to w najmniej spodziewanym momencie. 