10.12.2013 Interkatywne i multimedialne przewodniki dostępne na tabletach i smartfonach to coraz częstszy sposób na zainteresowanie kolejnych osób produkcją filmową bądź serialem. Jest to też bardzo fajna metoda na zaoferowanie fanom źródła wiedzy oraz masy ciekawostek. Niestety, większość tego typu materiałów kosztuje niemałe pieniądze – przewodnik po świecie Grimm to jednak wyjątek od tej reguły.  Podobnie jak inne przewodniki, Grimm Essential Guide to nic innego jak ebook. Nie bez przyczyny jest on jednak oznaczony znakiem „Made for iBooks”. Wewnątrz bowiem znajdziemy nie tylko treści tekstowe, ale całą masę fotografii, elementów interaktywnych oraz filmów wideo. Aktualnie, za oceanem emitowany jest już trzeci sezon serialu, dlatego w przewodniku możemy zapoznać się z podsumowaniem obydwu poprzednich serii. Zarówno w formie krótkiego streszczenia, jak i przygotowanego specjalnie dla tego wydania klipu. Dodatkowo, zajrzeć możemy do przyczepy Grimma, gdzie czekają na nas dodatkowe informacje o wykorzystywanych przez niego broniach, księgach i innych przedmiotach. Ze względu na różnorodność postaci, a raczej kreatur spotykanych w serialu przewodnik nie mógł nie zawierać opisu większości z nich okraszonych świetnymi grafikami.    Ponadto przeglądać możemy naprawdę sporo materiałów zza kulis – zdjęcia i filmy oraz opisy o tym jak powstają lokacje oraz charakteryzcje dla aktorów odgrywających role kreatur. Aktorzy grają najważniejsze role wystąpili także przed kamerami nagrywając wiele filmów opowiadających o powstawaniu serialu oraz rolach które odgrywają.  Przewodnik po serialu to plik ważący ponad 700 megabajtów co tylko potwierdza jego bogatą zawartość, którą możemy poznać zupełnie za darmo. Jeżeli jesteście fanami serialu lub tytuł obił Wam się już o uszy możecie dać przewodnikowi jak i serialowi szansę. 