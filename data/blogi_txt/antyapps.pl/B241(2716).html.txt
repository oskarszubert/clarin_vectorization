26.09.2013 Nokia Video Trimmer to kolejne z narzędzi od Nokii, które poszerzają możliwości naszego telefonu wraz z aktualizacją Amber. Windows Phone wciąż jeszcze w wielu miejscach posiada zbyt duże i niezrozumiałe ograniczenia. Do niedawna niemożliwe do obejścia nawet przez aplikacje firm trzecich. Na szczęście coraz szybciej się to zmienia, a przoduje w tym właśnie Nokia. Jednym z takich ograniczeń był brak możliwości nawet najprostszej edycji nagranych materiałów wideo. A ponieważ zewnętrze aplikacje nie miały dostępu do nakręconych przez nas filmów, trzeba było czekać na inne rozwiązanie. I to właśnie niem jest Nokia Video Trimmer. Aplikacja do bólu prosta, ale też bardzo przydatna. Ma jeden cel, pomóc nam przyciąć materiały nagrane naszym telefonem. Nie znajdziemy tu zaawansowanych narzędzi edycji, łączenia wycinków. Tylko podstawowe narzędzie. Ale to wystarczy. Po uruchomieniu aplikacji wybieramy plik wideo który chcemy edytować. Szkoda że zabrakło widoku listy, czasem przy kilku podobnych materiałach, ciężko po ich miniaturkach odróżnić który z nich chcemy edytować. Gdy już go odnajdziemy, ujrzymy interfejs prawie identyczny z tym jaki spotykamy w systemowym odtwarzaczu. Różnica jest taka, że możemy dowolnie przesuwać dwa suwaki na linii jego postępu.  W każdym momencie możemy sprawdzić jak brzmi i wygląda dany fragment, tak aby nie rozpocząć go w środku słowa, ani nie zakończyć w środku akcji. Gdy efekt uznamy za zadowalający zapisujemy plik. Tworzy się jako oddzielny film, nie musimy martwić się o oryginała. Jest też możliwość udostępnienia fragmentu za pomocą systemowego menu udostępniania. Wspiera maile, serwisy społecznościowe i inne aplikacje. Takie rozwiązanie choć proste, nieraz może okazać się pomocne. Niepotrzebna końcówka, zbyt długi wstęp to często sytuacje przy kręceniu filmów. Do tej pory na Windows Phone nie było żadnej innej metody ich przycięcia. I choć kilka rzeczy aż się prosi o lepsze dopracowanie, to jednak warto Nokia Video Trimmer mieć w pamięci telefonu. Niestety tylko z Windows Phone 8 i aktualizacją Amber. 