25.11.2011 Dziś obchodzimy amerykański dzień szału zakupowego i chociaż u nas w sklepach nie można spotkać ludzi wyrywających sobie mocno przeceniony sprzęt RTV czy też AGD to dociera do nas w postaci cyfrowej mnóstwo promocji i przecen. Czarny piątek to też również okazja do uzupełnienia swojej biblioteki tytułów o całkiem sensowne kąski całkowicie za darmo. Wiecie to taki dzień, w którym dzieją się różne cuda i trzeba z tego korzystać. 1112 Episode 01 – pierwszy tytuł na liście to bardzo ładnie rysowana dość przyjemna gra przygodowa w klasycznym ujęciu, czyli czeka nas sporo klikania po ekranie potem odrobina dialogów, jakaś minigra i znów szukanie przedmiotów na ekranie. Mimo wszystko gra się bardzo przyjemnie i to taki przejaw pełniejszych produkcji, które mogą się na iPhonie sprawdzić. W tej chwili dostępne są już epizody 2 i 3, które kosztują odpowiednio 0,79 Euro oraz 1,59 Euro, więc nie majątek. Inna sprawa, że na drugą część twórcy kazali nam czekać rok, więc jak ktoś się wciągnął w historię to raczej miał mały problem, bo po takim czasie to niewiele się pamiętało. W każdym razie polecam sprawdzić i jeśli się spodoba, to bez problemu kupować kolejne epizody. Link do podstawowej wersji oraz HD na iPada.  Dark Nebula – Episode One - również pierwsza część popularnej iOSowej serii, w której korzystając z akcelerometrów w naszym iPhonie próbujemy przejść przez multum skomplikowanych labiryntów pełnych utrudnień oraz niebezpieczeństw. Potrafi czasem lekko sfrustrować, ale mimo wszystko warto ją pobrać i trzymać w telefonie, by raz na jakiś czas odpalić. Jako ciekawostkę dodam, że Dark Nebula została stworzona przez Andersa Hejdenberga, który wcześniej pracował przy konsolowym Battlefieldzie 2: Modern Combat. Link do pobrania.  Sentinel: Mars Defense oraz Sentinel 2: Earth Defense – jeśli macie ochotę na dobrą grę z gatunku tower defense to dobrze trafiliście. Pełno tutaj kosmitów, różnego rodzaju wież (sporo kombinacji) oraz wybuchów. Mars Defense znam z początków użytkowania iPhone’a grałem jeszcze na modelu 3G i już wtedy to była świetna zabawa. Nie wiem nawet czy nie jest to w moim prywatnym rankingu najlepsza gra z tego gatunku, przynajmniej jeśli mówimy o kanonicznych wersjach, bo na iOSie powstało wiele hybryd z bohaterami i postaciami do sterowania Link do części do pierwszej, link do Sentinel 2: Earth Defense. PS Jeśli wiecie o jeszcze jakiś innych aplikacjach i grach dostępnych dzisiaj za darmo to podzielcie się z użytkownikami linkiem w komentarzach. Ja jak coś jeszcze znajdę to zaktualizuję ten wpis. 