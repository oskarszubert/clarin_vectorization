27.02.2012 Użytkownikom Windows Phone przyszło czekać nieprzyzwoicie długo na tę aplikację. Nieprzyzwoicie zwłaszcza z tego powodu, że przecież właścicielem Skypa od dłuższego czasu jest Microsoft. Wreszcie doczekaliśmy się. Wprawdzie nie jest to końcowy etap ewolucji tej usługi w Windows Phone (będzie nim pełna integracja z telefonem), ale już teraz możemy korzystać z części funkcjonalności tego komunikatora.  Choć jak zaznaczają twórcy jest to na razie beta, to jednak już teraz działają podstawowe funkcje takie jak dzwonienie, odbieranie połączeń i rozmowy tekstowe. Niestety, aby korzystać z programu, musimy mieć go włączonego na pierwszy planie. Czyli, jeżeli zwiniemy go do pamięci, to nikt się do nas nie dodzwoni. Pozostaje „umawianie” rozmów, albo dzwonienie do osób dostępnych.  Całość działa bardzo płynnie. Menu, opcje, powiadomienia wewnątrz aplikacji działają bez zarzutu. Nie możemy dodawać nowych kontaktów, natomiast działa akceptacja zaproszeń. Możeme także przeglądać profile naszych znajomych oraz swoje konto. Jakość połączenia podczas testów była bez rzutu (transmisja danych, Orange) choć dotarły mnie słuchy, że nie u każdego jest tak różowo. Na pewno przyjrzymy się aplikacji bliżej, tym czasem zapraszamy do pobierania i testowania. Aplikacja zapewne jeszcze nie widnieje w waszych Marketplace (kwestia odświeżania) więc można ją pobrać tu (link do webowego Marketplace) jak i tu (link do odpalenia z poziomu telefonu). 