10.10.2013 Budowanie społeczności wokół zainteresowań to coraz populaniejszy trend, dlatego nie powinny nas dziwić kolejne próby zaangażowania użytkowników w przeróżne projekty. Peterest to serwis i zestaw mobilnych aplikacji skierowany do posiadaczy zwierzaków, którzy chcą dzielić się informacjami i zdjęciami swoich bestii. Na całe szczęście działania usługi nie zostało przekombinowane.  Jeżeli kojarzycie Pinterest to idea przyświecająca Peterst nie będzie Wam obca. W przeciwnym razie…bardzo szybko zorientujecie się o co chodzi. Po założeniu konta na Peterest możecie robić zdjęcia swoim zwierzakom oraz udostępniać je za pomocą usługi. Wyglądem serwis przypomina do złudzenia wspominany Pinterest, lecz jest to akurat jedna z jego zalet.  Jak sprawa wygląda z perspektywy mobilnej? Tutaj do wybotru mam aplikacje dla systemów Android i iOS – wspierany jest iPhone oraz iPad. Jak można się domyślać interfejs aplikacji jest bardzo prosty w obsłudze. Prawy górny rog to miejsce dla dwóch ikon odpowiedzialnych za opcje strumienia oraz postowanie zdjęcia. Wysuwane z lewej strony ekranu menu pozwala na dostęp do ustawień aplikacji, kategorii „zwierzę dnia”, gdzie znajdziemy najlepsze zdjęcia pupilków, naszych zdjęć i „serduszek”, które podarowaliśmy zdjęciom innych użytkowników. Aplikacja pozwala na połączenie naszego konta z Facebookiem, więc aktywności mogą być automatycznie wysyłane na nasz profil na tym portalu.  Jeżeli czujecie potrzebę dzielenia się szczęściem swoich pupilków, to Peterest może okazać się bardzo ciekawą propozycją. Aplikacja dostępna jest w języku polskim, dlatego nie powinniście mieć żadnych problemów z jej obsługą. Idea i wykonanie aplikacji oceniam naprawdę wysoko, ponieważ usługa bardzo fajnie spełnia swoją rolę. 