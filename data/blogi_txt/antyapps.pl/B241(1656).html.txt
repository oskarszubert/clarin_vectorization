23.08.2012 Nie tak dawno, Kamil przybliżał nam gry z 3 już edycji Humble Bundle dla telefonów z systemem Android. Dostępne tytuły choć ciekawe, to jednak nie motywowały do zapłaty większej kwoty pieniędzy. Sytuacja ta uległa znaczącej poprawie, dzięki czterem nowym pozycjom. O idei i zasadach Humble Bundle możecie przeczytać we wpisie Kamila, ja skupię się jedynie na nowych tytułach. Otrzymają ją Ci gracze, którzy zdecydują się zapłacić (lub też już zapłacili) kwotę powyżej 6 dolarów. W nowej paczce znajdują się Anomaly: Warzone Earth, EDGE, Osmos oraz World of Goo. O grach przeczytacie więcej w podlinkowanych artykułach. Większość z tych tytułów można by określić mianem HIT, zebrały bardzo wysokie oceny jak i zostały ciepło przyjęte przez graczy. Gdyby zakupić je oddzielnie w Google Play, wydalibyśmy na nie prawie 50 zł, a to tylko 4 z 9, obecnie dostępnych tytułów. Humble Bundle 3 z nowymi grami prezentuje się bardzo okazale. Za niewiele ponad 6$ można otrzymać 9 wspaniałych tytułów, które zapewnią nam wiele godzin dobrej zabawy. Inwestycja powinna być korzysta nawet w wypadku, gdy część z tych gier już posiadamy. Radzę się śpieszyć z zakupem, do końca promocji pozostał niecały tydzień. 