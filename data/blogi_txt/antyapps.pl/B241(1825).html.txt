21.01.2014 Po jednej z ostatnich aktualizacji aplikacji Messenger od Facebooka, pytanie o to w jaki sposób można się z niej wylogować powraca niczym bumerang w komentarzach pod wpisami, w e-mailach oraz… na Facebooku. Okazuje się, że jest w pewien sposób możliwe, lecz na to pozwalające nie są oczywiste.  Android Zacznijmy od Messengera dla Androida, gdzie rozwiązanie jest stosunkowo proste. Brak przycisku „wyloguj” w aplikacji możemy obejść poprzez usunięcie danych aplikacji. W tym celu udajemy się do Ustawień, sekcja Aplikacje, wyszukujemy aplikację Messenger na zakładce Pobrane i wybieramy ją, a następnie wciskamy Wyczyść dane. Nie jest to naturalnie „oficjalny” sposób wylogowania się z aplikacji, więc informacja o dostępności na urządzeniu mobilnym będzie nadal widoczna przy naszym nazwisku na liście kontaktów naszych znajomych.  Dla osób pragnącyh nie otrzymywać powiadomień o nowych wiadomościach, pewnym rozwiążaniem jest również ich zwykłe wyłączenie. By to zrobić należy udać się na trzecią zakładkę (ikonka z kołem zębatym), wybieramy Powiadomienia, a następnie je wyłączamy za pomocą przełącznika.  iPhone W przypadku iPhone’a sprawa nie jest wcale prostsza. By wylogować się z Messengera należy przejść na zakładkę Ustawienia, wybrać pozycję Prywatność i regulamin. Na otwartej stronie mobilnej ustawień rozwijamy menu z lewej strony ekranu za pomocą przycisków lewym górnym rogu. Na samym dole listy znajduje się opcja „Wyloguj”. Gdy powrócimy do Messengera zostaniemy przywitani komunikatem o wygaśnięciu sesji. Wtedy możemy ponownie zalogować się na poprzednie konto lub na zupełnie inne (wybieramy „Przełącz konto”).  Podobnie jak na smartfonach z Androidem, tu także możliwe jest wyłączenie powiadomień. W ustawieniach aplikacji możemy wyłączyć je na godzinę lub do godziny 8:00 rano. By zrezygnować z nich całkowicie musimy udać się do ustawień systemu, tam w dziale ustawień wybieramy „Centrum powiadomień”, wyszkujemy na liście aplikacji Messengera. Po jego wybraniu możemy zdecydować o formie lub braku powiadomień.  Działanie powyższych rozwiązań sprawdziłem osobiście, lecz jeżeli zdarzy się, że coś nie pójdzie po Waszej myśli dajcie znać w komentarzach – spróbujemy znaleźć inny sposób. 