05.07.2012 Na nie lada niespodziankę natrafiłem dziś w markecie z aplikacjami mobilnymi przeznaczonymi na urządzenia Apple. O ciekawy prezent z okazji wakacji postarała się Telekomunikacja Polska, oddając za darmo w ręce użytkowników swój bez wątpienia najlepszy produkt w AppStore. Serce Zimy, bo tą aplikację mam na myśli, to interaktywna książka audio. Program przeznaczony jest na wszystkie urządzenia z zainstalowanym systemem iOS w wersji 3.1.3 lub nowszym, co oznacza, że uruchomimy ją zarówno na iPhonie, iPodzie Touch, jak i iPadzie. Książka-gra opiera się właściwie wyłącznie na dźwiękach.  Choć oczywiście Serce Zimy posiada oprawę graficzną (skromną), to całość zaprojektowana jest w taki sposób, że bez problemu poradzimy sobie z rozgrywką bez zerkania na ekran. Wszelkie decyzje podejmowane podczas gry akceptujemy za pomocą prostych gestów góra-dół oraz stuknięcia w środek ekranu. Sprawia to, że z aplikacji korzystać możemy trzymając iPhone’a np. w kieszeni. Historia przedstawiona w Sercu Zimy ma swój początek w 1812 roku. Wojska Napoleona ruszają na dumną Rosję. Gdy odwieczna równowaga między ciepłem życia i śmiertelnym chłodem zostaje zachwiana, nic nie jest już takie, jak przedtem. Upiory przeszłości snują się we mgle w mrocznych rosyjskich lasach, a ci, co polegli, nie chcą pozostać do końca martwi… Cytat zaczerpnięty od producenta znakomicie oddaje mroczny klimat książki. Oczywiście całość dostępna jest w języku Polskim, dzięki czemu nikt nie powinien mieć problemów z pełnym wczuciem się w klimat posępnej powieści. Głosu postaciom użyczyli profesjonalni lektorzy oraz aktorzy z Piotrem Fronczewskim na czele. Ścieżka audio doprawiona została skomponowaną specjalnie na potrzeby produkcji muzyką, która genialnie wprowadza w klimat mroźnego Serca Zimy.  Zakończę kwestią, o której wspomniałem na samym początku. Serce Zimy nie było tanią aplikacją. Jego cena startowała z poziomu 8 Euro (prócz krótkiego okresu promocji na samym początku, gdy była dostępna za ponad 2 Euro), a następnie bardzo powoli topniała by ustabilizować się w przedziale 0,79 – 3,99 Euro. I teraz najlepsze: od dziś aplikacja dostępna jest za darmo! Poniżej zamieszczam linki do wszystkich wersji dostępnych w AppStore oraz do wersji demo (tylko taka jest dostępna) przeznaczonej na urządzenia z Androidem. Serce Zimy na iPhone’a oraz iPod’a Touch Serce Zimy HD na iPad’a Serce Zimy: Prolog na Androida 