04.11.2013 Xbox Muzyka, czyli systemowy odtwarzacz muzyki w Windows Phone prezentuje bardzo nierówny poziom. Z jednej strony jego wygląd był inspiracją dla wielu innych programów na konkurencyjne systemy, z drugiej ograniczenia i mała ilość opcji sprawiają, że nie zaspokaja on wszystkich potrzeb. Jeżeli należysz do tej grupy, warto abyś poświęcił chwilę uwagi Extreme Music. Poza standardowymi dla odtwarzaczy możliwościami takimi jak, zmiana utworu, losowe odtwarzanie, powtarzanie, dodawanie do ulubionych itp. znalazła się grupa kilku nowych. Po pierwsze wspomniane właśnie komendy możemy wydawać głosem. Niestety aplikacja nie wspiera języka polskiego, ale jeżeli ktoś korzysta domyślnie z angielskiego, może kontrolować Extreme Music za pomocą komend głosowych. Część opcji powiązano z Nokia Muzyka. Jedną z nich jest dostęp do koncertów w naszej okolicy, czy też lista popularnych albumów, które możemy kupić za pomocą sklepu Nokii. Mamy też dostęp do szczegółowych informacji o autorach słuchanych piosenek, oraz ich innych dziełach.  Opcją która z powodzeniem mogłaby dołączyć do Xbox Muzyka, jest dzielenie się informacją o słuchanym utworze ze znajomymi (systemowe usługi społecznościowe). Nie zabrakło także listy najchętniej słuchanych utworów (choć telefon gromadzi te informacje, nie mamy możliwości ich sprawdzenia inaczej niż właśnie poprzez dodatkowe aplikacje). Lekko rozbudowano menu tworzenia playlist. Interfejs prezentuje się ładni i czysto. W opcjach mamy możliwość zmiany tła. Trudno ocenić czy jest lepszy od tego z Xbox Muzyka, na pewno trzyma podobny, wysoki poziom. Pewnej poprawy wymaga jego przejrzystość i intuicyjność. Opcja poza standardowymi wymagają czasem poszukiwań. Przy pierwszym kontakcie najlepiej przeklikać całość, by odkryć gdzie autorzy ukryli konkretne możliwości. Lekki zawód wzbudza brak animowanego kafelka. Warto pamiętać o jednej rzeczy, aplikacji do słuchania muzyki na Windows Phone działają jak nakładki na systemowy odtwarzacz. Takie rozwiązanie ma oczywiście swoje mocne i słabe strony. Pozwala na lepszą unifikację, zarazem autorzy są zależni od wbudowanych rozwiązań. Extreme Music dysponuje darmową wersją wzbogaconą o reklamy. Pozwala ona poznać możliwości programu i w razie gdy przypadnie nam do gustu, a baner okaże się męczący, możemy ją kupić za 4,49zł. Czy warto? To już musicie ocenić sami po kontakcie z wersją darmową. 