20.06.2013 Nie wiem i chyba nigdy się nie dowiem jak wyglądało życie trzydzieści, pięćdziesiąt czy sto lat temu. Czy wtedy także życie pędziło w takim tempie, a na głowie miało się tak dużo spraw? Być może. Żyjąc dzisiaj musimy jak najlepiej wykorzystywać dane nam możliwości zorganizowania sobie każdego dnia i zwiększania produktywności. Thinglist, choć należy do aplikacji tych kategorii, to jednak wprowadza swój typ na poziom wyżej. Oto dlaczego.  Aplikacja już na samym wstępie wali prosto z mostu – chcesz dodać zadanie? Wybierz kategorię, wpisz nazwę czynności/miejsca, wprowadź ewentualne notatki, a w najbliszym czasie – działaj. Interfejs aplikacji przynosi mi na myśl zwykłe karteczki, których używam nawet na co dzień, ale ich możliwości z aplikacją nie ma co porównywać.  Zawartość naszej listy jest bardzo przejrzysta – szerokie pozycje z dużą czcionką umożliwiają tylko rzucić okiem, by zapoznać się z niewykonamymi jeszcze zadaniami. Każde z nich posiada także ikonkę kategorii do jakiej zostało przypisane, zaś w lewym górnym rogu znajdziemy opcję filtrowania zadań właśnie według kategorii. Dodanie zadania odbywa się poprzez tapnięcie na sporych rozmiarów plus w dolnej części ekranu. Uzupełniamy wszystko po kolei: kategoria, nazwa, notatki i gotowe.  To co najbardziej mnie kręci, czy wykreślanie zadań z list nie jest już tak efektowny, bo rozwiązano to w sposób standardowy dla systemu iOS. Poziomy gest „slide” ukazuje przycisk „Delete”, który usuwa daną pozycję – bez fajerwerków. Jest to największa wada tej aplikacji, ponieważ reszta cech to zdecydowane zalety. W porównaniu do Wunderlist brakuje nieco opcji tworzenia wielu list, lecz do dyspozycji mamy kategorie, które w pewien sposób nam to rekompensują. Odczuwalny jest również brak jakiejkolwiek synchronizacji z chmurą – do listy nie mamy dostępu na komputerze i innych urządzeniach, lecz jeżeli Wasze zadania mają być przechowywane jedynie lokalnie, na iUrządzeniu, to Thinglist jest naprawdę aplikacją godną polecenia. Thinglist dostępne jest w App Store w cenie 1,79 euro. Nieco więcej niż standardowa (czytaj: najniższa) stawka, ale moim zdaniem warto. Tym bardziej, jeżeli Thinglist będzie Waszym jedynym programem do list „to-do”. 