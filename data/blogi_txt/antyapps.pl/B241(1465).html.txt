14.05.2012 Grupa od GO powinna zrobić własną nakładkę na Androida – mają tyle tych aplikacji i wszystkie tak dobrze wykonane, że nakładka od nich mogłaby być niesamowicie funkcjonalna i ładna. To mogłaby być swego rodzaju konkurencja dla MIUI. Skoro mówiliśmy o paru aplikacjach od GO, których używać można na co dzień (i pewno o paru jeszcze wspomnę) to teraz o takiej, która może uratować nasze dane – GO Backup.O GO Backup nie można powiedzieć wiele, bo sam program jest strasznie minimalistyczny i na zbyt wiele nie pozwala, ale najważniejsze jest to, że działa dobrze. Skoro w nazwie jest backup to raczej jesteście świadomi do czego służy program, prawda? Jest to aplikacja, która tworzy kopie zapasowe danych. Domyślnie tworzy kopię kontaktów, SMS, historii połączeń i programów. Po zrootowaniu otrzymujemy jeszcze możliwość robienia kopii zapasowych aplikacji wraz z danymi, a przy przywracaniu nie pojawia się irytujące okienko instalacji. Niestety, jest też jedna drobna wada. Jaka? Program nie zapisuje MMSów. Szczególnie biorąc pod uwagę fakt, że GO Backup (tak jak cała seria GO programów) jest za darmo. Aplikacje możemy ściągnąć z Google Play – i przy okazji polecam przyjrzeć się całej reszcie GO Aplikacji, których jest sporo, a wszystkie są wykonane równie dobrze. 