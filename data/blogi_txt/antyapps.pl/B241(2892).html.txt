22.04.2012 Nasz polski rynek jest specyficzny. Przede wszystkim nie przyjmuje tandety. Często również zamiast postawić na międzynarodowe rozwiązanie, preferujemy nasze, bo są bardziej dopasowane do wymogów naszego rynku. eBay nic nie zdziałał w Polsce, Allegro wciąż jest tutaj pionierem. Jest mnóstwo innych przykładów z przeróżnych nisz. Orange stworzył mobilny TV Player, który udostępnia w krajach, w których działa. Ten sam projekt wdrożył u nas. Bez dopasowania go do naszego rynku. Jaki jest tego efekt? Chyba już wiecie. Na polskim rynku telewizji internetowej dostępnej z poziomu urządzeń mobilnych króluje chyba ipla. Nie wiem jak mówią statystyki, ale to o ipli słyszę od znajomych. Z tego rynku można jeszcze sporo uszczknąć, dlatego pchają się tutaj również inne podmioty. Orange, czyli międzynarodowy koncern również zapragnął wejść na rynek telewizji internetowej. Do krajów, w których działa gigant, trafiła ta sama aplikacja, różniąca się jedynie dostępnymi kanałami telewizyjnymi. Efekt jest marny. Myślę, że każdy rynek ma swoją specyfikę, a nasz polski szczególnie. Pchanie tutaj aplikacji, która nie jest dostosowana do polskiego klienta to strzał w kolano. Tak właśnie jest z Orange TV Player. Ale to dopiero początek porażki. Sama aplikacja jest niedopracowana. Orange lubi zamykać swoje produkty. Nie wiem czy wiecie, ale oferuje swojego własnego Listonica. Ten od oryginału nie różni się praktycznie niczym, poza pomarańczową kolorystyką i logo giganta. To samo możemy zauważyć w przypadku tej aplikacji, z której mogą korzystać jedynie klienci Orange. Jakoś Heyah nie miało problemu z udostępnieniem swojej aplikacji szerszemu gronu, a swoich klientów po prostu nagrodziło tym, że transfer w aplikacji nie był odciągany z pakietu. Orange natomiast daje dostęp do aplikacji jedynie swoim klientom. I tu pojawia się problem, bo autoryzacja nie zawsze działa. W zasadzie najczęściej nie działa, co zgłaszają użytkownicy aplikacji. W celu zautoryzacji należy przełączyć się z WiFi na internet od operatora i aplikacja powinna „zaskoczyć”. Tak się jednak często nie dzieje. W ogóle jeszcze do niedawna programy telewizyjne mogły być odtwarzane jedynie za pomocą  sieci 2G/3G, w opisie aplikacji dumnie widnieje informacja „Teraz również przez wifi!”.  Śmiać się czy płakać? Dostęp do aplikacji należy wykupić w formie biletu. Jednodniowy to koszt 5zł, tygodniowy – 10 zł, a pakiet 1200 minut kosztuje 19 zł. Orange chwali się, że zapłacisz mniej niż 2 grosze za 1 minutę oglądania tv No rewelacja! Użytkownicy nie szczędzą niskich ocen przy komentowaniu programu. Średnia ocen w Google Play przy Orange TV Player to… 1,5/5. Podwyższają ją głównie oceny pracowników Orange. Widać to, bo na przykład taki komentarz jak Na sgs I9000 działa rewelacyjnie, zarówno po WiFi jak i 3g. Po 2g słabo, ale kto ogląda tv po 2g. Najlepszą opcja cenowa 19 zł/mc. pisany jest z poziomu HTC Sensation XL. Dno totalne. Odradzam wszystkim, polecam masochistom. Do pobrania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 