17.12.2012 Gdy ponad  pół roku temu pisałem recenzję przeglądarki UC Browser, byłem nią zachwycony. Posiadała wiele rozwiązań, których brakowało wbudowanemu w system Internet Explorerowi. Niestety, jej autorzy przyjęli dziwną strategię aktualizacji aplikacji, które na przemian ją psuły, lub też coś poprawiały, z czasem czyniąc korzystanie z UC Browser bardzo niekomfortowym. Ostatnia aktualizacja przykuła moją uwagę czymś bardzo prozaicznym, a mianowicie zmianą ikony głównej, od lat towarzyszącej tej marce. Jednak nie o tej zmianie chciałem pisać. To co uległo znacznej poprawie to czas wczytywania zarówno aplikacji jak i samych stron. Zwłaszcza w tym drugim przypadku czuć wyraźną różnicę. Możliwe że ostatnie wadliwe wersje pozostawiły we mnie wypaczoną opinię, ale obecnie wczytywanie i przeglądanie stron to czyta przyjemność. A mówię tu o wersji na urządzenia z Windows Phone 7. Edycja pod WP 8 jest jeszcze szybsza. Oczywiście nic w tym aspekcie nie pobije wbudowanego IE 10, ale i tak jest dobrze. Niestety, w naszym kraju należy zapomnieć o trybie Speed Mode, który to nie radzi sobie z polskimi znakami, a dodatkowo znacznie obniża czas wczytania strony.  Kolejną zauważalną zmianą jest mniejsza ilość opcji oraz zmiana kilku nazw. Jednak, jeżeli już wcześniej korzystaliście z UC Browser, odnajdziecie się w niej bez problemu. Interfejs jest czysty, klarowny i bardzo dobrze wpisany w idee Metro. Poprawiono też błąd przy zakładaniu nowego konta w celu synchronizacji danych. Rejestracja nie straszy już nas chińskimi znakami, a wita ładną angielszczyzną. Drobnych zmian jest jeszcze więcej (pobieranie w tle, nowy mechanizm skórek itp.), ale ta najważniejsza, to o wiele lepszy większy pracy na UC Browser.  Jeżeli wcześniej testowałeś UC Browser, ale zraziła Cię prędkością działania, wczytywania stron oraz innymi drobnymi błędami, sprawdź jej najnowszą wersję. Możliwe, że przekona Cię do siebie, a kilka jej opcji, warte jest pozostawienia w pamięci telefonu. Szkoda, że ciągle to tylko nakładka na IE, ale może z czasem doczeka się swojego własnego silnika. Windows Phone 7.5: działa, Windows Phone 8: działa, Lumia 610: działa 