28.05.2012 Grupa olbrzymich potworów rozbiła się na Ziemi. Ludzi ogarnęła panika. Nie przybyły one tu jednak po to, by zniszczyć naszą planetę. Trafiły tu przypadkiem i jedyne czego oczekują, to odesłanie ich do domu. Wykaż się odwagą i pomóż sympatycznym gigantom dotrzeć do ojczyzny. Obracaj je, łącz w grupy i wyślij do domu.  Monster Flip to gra typu puzzle, którą zapewne widzieliście już nie raz tylko w innym wydaniu. Naszym zadaniem jest takie manipulowanie położeniem potworów, by co najmniej trzy o tym samym kolorze znalazły się obok siebie. Przesuwaj, obracaj, łącz – tak w trzech słowach można opisać misję do wykonania w grze. Gdyby liczba ruchów była nie ograniczona, gra w Monster Flip nie byłaby aż tak skomplikowana. Niektóre z potworów jednak się bardzo niecierpliwią i jeżeli szybko nie odeślemy ich do domu, wybuchają, a to wiąże się z zakończeniem gry.  W Monster Flip swoich sił spróbujemy aż w czterech trybach. Classic – to nie skończona rozgrywka, w której tak długo zdobywamy kolejne punkty, aż któryś z potworów nie wybuchnie. Puzzle – w tym trybie potwory się rozmieszczone na fikuśnych planszach. To ile gwiazdek otrzymamy za wykonane łączenie zależy od ilości ruchów. Countdown – na całą grę otrzymujemy tylko dwie minuty. Im więcej punktów, tym lepiej. Sequence – tryb ograniczający liczbę możliwych ruchów do 50. Za każdym razem plansza wygląda dokładnie tak samo. Dojdź do perfekcji i zdobądź pierwsze miejsce w światowym rankingu.  W Monster Flip przegrałem pół niedzieli i mam wrażenie, że to jeszcze nie koniec zabawy. Ta gra niesamowicie wciąga, a jeżeli rozpoczniemy zabawę w trybie Classic prawdopodobnie szybko nie skończymy (przynajmniej dla mnie wciśnięcie przycisku pauzy było nie lada wyzwaniem). Kolorowa, ciesząca oko grafika, przyjemna ścieżka dźwiękowa, jasny cel – to właśnie Monster Flip. Gra na bieżąco synchronizuje nasze wyniki z Games Center, dzięki czemu możemy sprawdzić jak nam idzie na tle naszych przyjaciół oraz w światowym rankingu gry. Gdybyście mieli jakieś problemy z samą grą, warto odwiedzić wbudowaną Flipzopedię, to właśnie tam znajdziecie odpowiedzi na wszystkie dręczące was pytania. Za pełną wersję Monster Flip w App Store trzeba zapłacić 0,79€. To naprawdę nie wiele biorąc pod uwagę ile dobrej zabawy jest w stanie dostarczyć. Jeżeli nie jesteście jeszcze przekonani, zawsze możecie pobrać bezpłatne demo. Powodzenia! 