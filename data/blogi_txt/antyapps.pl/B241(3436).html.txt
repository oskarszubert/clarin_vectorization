27.02.2013 Wraz ze zbliżającym się końcem miesiąca przyszedł czas na rankingi i podsumowania. Zapraszam do zapoznania się listą najchętniej pobieranych przez Was aplikacji mobilnych przeznaczonych na system iOS. [iPhone] Najlepsze w tym miesiącu: darmowe 1. Facebook Messenger 2. Śpiewanki 1 3. Torch ☀ 4. Filmweb Kino   TV 5. Instagram 6. Subway Surfers 7. Clash of Clans 8. Pet Wallpaper 9. Kwejk.pl official 10. Temple Run 2 Listę najchętniej pobieranych darmowych aplikacji na iPhone’a w miesiącu styczniu otwiera Facebook Messenger z liczbą 80 000 pobrań w skali naszego kraju. Niebieski komunikator doczekał się z początkiem roku znaczącej aktualizacji, toteż pierwsze miejsce tej aplikacji nie wydaje się wielkim zaskoczeniem. Cieszy druga pozycja w rankingu – okupują ją rodzime Śpiewanki 1, czyli karaoke po polsku. Program został pobrany przez ponad 50 000 osób, co jak na krajową aplikację jest sporym wyczynem. Na kolejnych miejscach możecie zauważyć jeszcze dwie pozycje rodem z naszego kraju: oficjalną aplikację największego krajowego portalu filmowego – Filmweb Kino   TV oraz Kwejk.pl official. Ostatnie miejsce wśród najpopularniejszych bezpłatnych aplikacji stycznia na smartfony od Apple przypadło drugiej części Temple Run – gra została przez Was pobrana ponad 32 tys. razy. [iPhone] Najlepsze w tym miesiącu: płatne 1. Battery Optimus 2. SignalCast TV – Watch Live TV channels 3. Contacts Box 4. Fruit Ninja 5. Amelia and Terror of the Night – Interactive Story Book for Kids 6. WhatsApp Messenger 7. Shark Dash 8. Ready Steady Bang 9. JakDojade.pl 10. Asphalt 7: Heat Różnica pomiędzy ilością pobrań płatnych i darmowych aplikacji jest ogromna. Lider na liście bezpłatnych (Facebook Messenger) pobrany został 80 tys. razy, podczas gdy najpopularniejsza płatna aplikacja stycznia na smartfony z logo nadgryzionego jabłka (Battery Optimus) ledwo zbliżyła się do połowy tego wyniku. Wraz z kolejnymi pozycjami w rankingu różnica ta tylko się powiększa. Do pierwszej piątki załapała się bardzo stara, ale wciąż niesamowicie grywalna Fruit Ninja – siekanie owoców zdobywa coraz to nowych fanów, a do popularności aplikacji w pierwszym miesiącu nowego roku z całą pewnością przyczyniła się spora ilość urządzeń Apple, które znalazły się w świątecznych paczkach. Do liczby 10 tys. pobrań mocno zbliżyła się najlepsza interaktywna książka, jaką miałem okazję recenzować – Amelia i Postrach Nocy to aplikacja z niesamowitym potencjałem stworzona przez polski zespół.  [iPad] Najlepsze w tym miesiącu: darmowe 1. Magazyn T3 2. Angry Birds Rio HD 3. Śpiewanki 1 4. Temple Run 2 5. AccuWeather for iPad 6. Clash of Clans 7. Hay Day 8. Documents by Readdle 9. Fruit Ninja HD Free 10. Pilot! Na iPadzie, czyli moim ulubionym mobilnym urządzeniu od Apple bezkonkurencyjny w miesiącu styczniu okazał się cyfrowy magazyn przeznaczony na tablety. Magazyn T3 traktujący o nowych technologiach stał się tym samym pierwszym czasopismem, które zwyciężyło pod względem ilości pobrań za dany miesiąc. Cyfrowe czasopismo zostawiło w tyle m.in. kultowe wściekłe ptaki (Angry Birds RIO), które w styczniu zostały udostępnione za darmo. Do pierwszej trójki załapały się również (podobnie jak w przypadku iPhone’a) Śpiewanki 1- aplikacja zagościła na ponad 20 tys. tabletów. Miejsca od 6 do 10 zostały zdominowane przez gry, perełką wśród nich okazała się świetna aplikacja Documents by Readdle.  [iPad] Najlepsze w tym miesiącu: płatne 1. The Room 2. SignalCast TV – Watch Live TV channels 3. Battery Optimus HD 4. Angry Birds Star Wars HD 5. Gesundheit!™ HD 6. Fruit Ninja HD 7. WeatherPro for iPad 8. Angry Birds Space HD 9. Real Racing 2 HD 10. Blueprint 3D HD Ranking najlepszych styczniowych płatnych aplikacji na iPada przedstawia się moim zdaniem niezwykle interesująco. Nie pamiętam takiej sytuacji, by pierwszą dziesiątkę w aż tak dużym stopniu zdominowały gry. Listę otwiera świetny The Room z ilością pobrań na poziomie 17 tys. , nieco niżej znaleźć możemy najnowszą część wściekłych ptaków (Angry Birds Star Wars HD), niezwykle oryginalne Gesundheit! HD oraz kultową siekaninę owoców pod tytułem Fruit Ninja HD. Trzy ostatnie miejsca w rankingu zajmują kolejno: Angry Birds Space HD, Real Racing HD, oraz moim zdaniem najciekawsza z tej trójki propozycja czyli Blueprint 3D HD.  [iPhone] Nowa aplikacja miesiąca: darmowe 1. Śpiewanki 1 2. Temple Run 2 3. Mój Orange 4. DniWolne2013 5. Naval Warfare Multi-shot 6. eWUŚ 7. Hungry Piggy Spy Edition 8. Zadane.pl 9. Dragon Story: Valentine’s Day 10. Wiocha Wśród nowości na iPhonie rządzą Śpiewanki 1. Aplikacja stworzona przez Jarosława Beksę zdominowała większość styczniowych rankingów. Pozornie darmowe karaoke okazało się świetnym pomysłem, który, jestem o tym przekonany, będzie wkrótce kontynuowany (o czym zresztą świadczy cyferka 1 dodana do nazwy aplikacji). Bezskuteczny szturm na Śpiewanki został podjęty przez kontynuację kultowego runnera – Temple Run. Druga część gry została przez Was w styczniu pobrana ponad 32 tys. razy (na iPhone’a). Kolejne miejsca rankingu zajmują w większości rodzime aplikacje wśród których znajdziemy: Mój Orange (13 tys. pobrań), DniWolne2013 ( 10 tys. pobrań), aplikację dla lekarzy eWuś (8 tys. pobrań) oraz Zadane.pl (5 tys. pobrań).  [iPhone] Nowa aplikacja miesiąca: płatne 1. Contacts Box 2. Ski Jumping Pro 3. Banana Kong 4. Might   Magic Clash of Heroes 5. GPS Kit+ 6. Car Video Recorder 7. DataMan Next : Track Data Usage In Real-Time 8. Gesundheit!™ 9. Lokomotywa – Julian Tuwim 10. ABC Bear Tutor Lista nowych, płatnych styczniowych aplikacji na iPhone’a to w przytłaczającej większości aplikacje osobiście mi nie znane. Listę zdominował zdecydowanie niewielki program o nazwie Contacts Box. Aplikacja ta została przez Was pobrana prawie 23 tys. razy. Drugie miejsce w rankingu (ale ze zdecydowanie skromniejszą liczbą ściągnięć) przypadło nowej produkcji spod skrzydeł Vivid Games – Ski Jumping Pro. Mi osobiście tytuł ten nie przypadł do gustu, ale grę recenzował na naszych łamach Paweł, który nie wahał się przyznać jej maksymalnej możliwej oceny. Na przedostatnim miejscu w niniejszym rankingu (z liczbą ściągnięć przekraczającą 2,5 tys.) znajduje się uwspółcześniona Lokomotywa Juliana Tuwima, czyli znakomita propozycja dla dzieci i ich rodziców. [iPad] Nowa aplikacja miesiąca: darmowe 1. Śpiewanki 1 2. Temple Run 2 3. Miesięcznik Murator 4. TamTam Magazyn Podróżników 5. Naval Warfare Multi-shot 6. Liczymy z Myszką 7. Chip PL 8. Camera Blur Effects HD 9. Hungry Piggy Spy Edition 10. Dragon Story: Valentine’s Day Śpiewanki 1 rządzą i dzielą również w wersji na iPad’a. Pierwsze dwa miejsca wyglądają tutaj identycznie, jak w przypadku rankingu nowych, darmowych aplikacji na iPhone’a. Polskie karaoke oraz Temple Run 2, a potem długo, długo nic. W pierwszej piątce znajdziemy dwa magazyny wydane w rodzimym języku: Miesięcznik Murator oraz TamTam Magazyn Podróżników. Osobiście cieszy mnie wysokie miejsce tego drugiego tytułu – bliskiej memu sercu prasy o tematyce podróżniczej w języku polskim na tabletach po prostu… nie ma. TamTam jest pierwszym godnym uwagi tego rodzaju wydawnictwem, na dodatek dostępnym za darmo.  [iPad] Nowa aplikacja miesiąca: płatne 1. Gesundheit!™ HD 2. Little Inferno 3. MAJAYA 4. Advanced Weathers Reporter HD 5. ABC Bear Tutor HD 6. Bedtime Songs Collections 7. Alarm Clock Pro 8. ABC Baby Alphabet Flash Card HD 9. Ski Jumping Pro 10. ABC Baby Bird Tutor Book HD Pierwsze miejsce na styczniowej liście nowych, płatnych aplikacji przeznaczonych na tablety, z dużą przewagą nad konkurencja zajmuje przepięknie wyglądający Gesundheit! HD. Ta niezwykle oryginalna gra szczególnie dobrze prezentuje się na ekranie tabletu. Tytuł został przez Was doceniony – pobraliście go niemal trzykrotnie więcej razy (6,5 tys.) niż kolejne na liście Little Inferno. Liczby w tym rankingu nie zachwycają. Większość aplikacji z pierwszej dziesiątki zaledwie zbliżyła się do liczby 2 tys. pobrań. Pokazuje to wyraźnie, że rynek tabletów w Polsce jest jeszcze w mocno początkowej fazie. 