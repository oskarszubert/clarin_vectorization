07.11.2011 Cóż ja zrobię, że gatunek gier polegający na łączeniu min. 3 takich samych elementów jest tak licznie reprezentowany na App Store? Ma jednak też swoje sporo grono oddanych fanów, którzy rozgryzają niuanse poszczególnych tytułów. Wbrew pozorom z tej prostej zabawy da się wiele bowiem wycisnąć, a i stopniem dopracowania poszczególne produkcje różnią się niebagatelnie między sobą. Piyo Blocks 2 to jeden z lepszych przykładów. I dostępny jest dziś za darmo.  Gra oficjalnie dostępna jest w ramach OpenFeint Free Game of the Day, ale twórcy nie ukrywają, że chodzi o coś jeszcze – promocję sieciowych trybów wieloosobowych. Poza bowiem 6 wariacjami gry dla pojedynczego gracza można bawić się także ze znajomymi (lokalnie) oraz nieznajomymi (przez sieć). Dla wkręconych w grywalizacyjne tematy znajdą się także trofea w OpenFeint jak i Game Center. Szkoda, że z tej okazji deweloper, studio Big Pixel nie zdecydowało się na sklejenie nowego zwiastuna – stary jest poniżej, ale jak widać nie przekazuje on całego bogactwa tego tytułu.  Najlepiej wejść na App Store i przeczytać co tam jeszcze jest oferowane. A potem kliknąć po prostu „pobierz”. Skoro jest za darmo i jest dobre? Spieszcie się. Ja już jakiś czas temu za niego zapłaciłem i nie żałowałem. [źródło] 