18.02.2013 Epic Citadel to produkcja nietypowa. Jej głównym zadaniem jest prezentacja silnika graficznego Unreal Engine 3, badanie wydajności naszego smratfona bądź też tabletu, a zarazem danie nam możliwości podziwiania całości od środka. Zdecydowanie warto przyjrzeć się tej produkcji z bliska. Aplikacja nie jest niczym nowym, zwłaszcza dla posiadaczy urządzeń z iOS. Jednak do Google Play, a co za tym idzie na większość urządź z Anroidem trafiła stosunkowo niedawno. Epic Citadel oferuje nam 3 tryby działania. Po pierwsze służy jako benchmark mierząc ilość FPS i wydajność naszego urządzenia. Po drugie, w formie filmu-przewodnika prezentuje najciekawsze fragmenty zamku i okolic. Po trzecie, pozwala nam przemierzać świat samemu. I to właśnie ten trzeci tryb jest wisienką na torcie.  Choć świat jaki przygotowali nam twórcy z początku może wydawać się ogromny, to bardzo szybko odkryjecie iż większość miejsc która jest osiągalna dla naszego wzroku, niekonieczna da się poznać podczas spacerów. Nagle natkniemy się na skały, zamknięte bramy i inne przeszkody, niepozwalające nam na dotarcie do wypatrzonych obiektów. Pomimo tych ograniczeń, obiekty które przyjdzie nam zwiedzać, potrafią zatrzymać nas w „grze” na dłużej. Szkoda jednak, że jest ich tak mało, a efekt zamknięcia potęguje się z każdym krokiem.  Choć Epic Citadel nie jest produkcją nową, to dalej potrafi zachwycić drobnymi elementami jak i całościowym wykonaniem. Gra świateł, cieni, animacje obiektów, detale tekstur wyglądają świetnie. Chciałbym ujrzeć jakiś mobilny Tytuł RPG z tak szczegółową grafiką i choć minimalnie otwartym światem. Całość uzupełnia zestaw relaksujących dźwięków oraz skromna, a zarazem bardzo klimatyczna muzyka. Obcowanie z Epic Citadel potrafi odprężyć. Wprawdzie przeszkadza w tym lekko niewygodne sterowanie, ale dzięki temu mamy więcej czasu na przyglądanie się poszczególnym detalom. ;)  Epic Citadel dostępny jest za darmo, a udźwigną go nawet starsze urzadzenia z Androidem. Polecam pobrać, bo produkcja warto jest choćby chwili uwagi. Gra (aplikacja?) poza wersją na Androida dostępna jest także na iOS oraz w wersji flashowej na właściwie każdą przeglądarką desktopową. 