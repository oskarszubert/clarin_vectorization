18.06.2012 Dokładnie tak, po podboju kosmosu przyszedł czas na morskie głębiny. Najnowsza aktualizacja Angry Birds Seasons to już nie tylko zbiór nowych, tematycznych plansz, ale także nowe, wodne środowisko, a co za tym idzie nowa mechanika. Zanim jednak przejdziemy do samej gry, dwa słowa o edycji Angry Birds Seasons. Jest to specjalne wydanie gry, w którym to przy różnych okazjach otrzymujemy zestaw tematycznych plansz. Oczywiście nowe plansze nie zastępują starych, dzięki czemu gra z każdym takim dodatkiem oferuje coraz więcej zabawy. Do tej pory, to właśnie plastyczny wymiar owych tematycznych map były głównym motorem dodatków, obecnie po raz pierwszy w serii Seasons, a po raz drugi w Angry Birds, dostajemy również nowe środowisko, wodę. Blisko 30 nowych plansz pozwoli nam doskonale opanować nową fizykę oraz zasady wodnego świata. Jest to bardzo ciekawe urozmaicenie, które wnosi trochę świeżości w lekko skostniałą formę. Cała reszta pozostaje bez zmian. Pytanie tylko co dalej? Był kosmos, jest woda, Angry Birds ryjące w ziemi? Coraz ciężej będzie zaskoczyć graczy, choć jak pokazuje najnowsza aktualizacja Seasons panowie z Rovio mają jeszcze parę ciekawych pomysłów.  Nigdy nie byłem fanem serii wściekłych ptaków, jednak ten dodatek przypadł mi do gustu. Jego wakacyjny klimat (zwłaszcza muzyka wpada w ucho) oraz zmiany w rozgrywce, czynią grę interesującą nawet dla osób znudzonych poprzednimi częściami. Jeżeli posiadacie Angry Birds na swoich telefonie gra automatycznie powinna pobrać Wam nowe plansze. Jeżeli nie, pobierzcie grę tutaj (Android) albo tu (iOS 0,79€). Ocena: 5 