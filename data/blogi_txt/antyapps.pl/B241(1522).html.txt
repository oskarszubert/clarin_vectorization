26.10.2012 Choć nie przepadam za grami które są portami znanych tytułów z PC (a przynajmniej nie za wszystkimi), to jednak Rockstar Games ma w tej materii pewne doświadczenie. Dzięki nim na urządzenia mobilne trafił już Grand Theft Auto III oraz Max Payne. Oba dobrze wykonane, choć to trudne tytuły w przystosowaniu do ekranów dotykowych. Teraz przyszedł czas na Grand Theft Auto: Vice City.  Gra ukaże się z okazji świętowania dziesięciolecia. Pierwowzór został wydany 29 października 2002 roku. Aż trudno w to uwierzyć że to 10 lat. Wprawdzie grafika w grze zdążyła się zestarzeć, ale Grand Theft Auto: Vice City dalej pozostaje grywalną i świetną pozycją. Choć gra powstała jako dodatek do GTA III, przez wielu uważana jest za dzieło lepsze. Wersja mobilna nie będzie zwykłym portem tej z roku 2002. Mamy otrzymać specjalną edycję jubileuszową, wzbogaconą o różne dodatki. Jakie? To na razie tajemnica.  Grand Theft Auto: Vice City ma się ukazać na system iOS oraz Android. Miejmy nadzieję, że posiadacze tego drugiego nie będą musieli czekać kilku miesięcy na swoją wersję, jak to było w przypadku gry Maxa Payne. Niestety nic nie wiadomo o edycji na Window 8 i Windows Phone. Premiera planowana jest na listopad tego roku. Zapowiada się bardzo gorący przedświąteczny okres.  Źródło i grafiki: rockstargames.com Aktualizacja: z tej okazji Grand Theft Auto III w wersji na iOS oraz Androida został przeceniony do 0,89€ i 3,92zł. 