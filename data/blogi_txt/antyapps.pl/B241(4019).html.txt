06.08.2012 Pamiętacie lata dzieciństwa, gdy zeszyty szkolne, prócz ich tradycyjnego przeznaczenia służyły do utrwalania artystycznych wizji ich posiadaczy? Mniej lub bardziej udane szkice i malunki zapełniały karty przeznaczone pierwotnie do zapisywania notatek dyktowanych przez nauczycieli. Jedną z moich ulubionych form „zeszytowej sztuki” były niewielkie rysunki w rogach kolejnych kartek, które po szybkim ich przerzucaniu przyjmowały formę prostej animacji. W ten sposób można było tworzyć naprawdę ciekawe historie;-) Teraz, dzięki pomysłowej aplikacji FlipBook HD sztuka ta nabrała nowego wymiaru. FlipBook HD to płatna (3,99 Euro) aplikacja przeznaczona na iPada. W AppStore znajdziemy również wersję programu przeznaczoną na urządzenia Apple z mniejszą przekątna ekranu. Aplikacja umożliwia tworzenie nie tylko prostych animacji – program udostępnia całkiem sporo narzędzi, dzięki którym, co bardziej kreatywne osoby mogą tworzyć niemalże małe dzieła sztuki.  W interfejsie FlipBook na początku nieco trudno się połapać. Na szczęście twórcy postarali się o rozbudowany samouczek, którego zagłębienie znacznie ułatwi korzystanie z aplikacji. Główne okno programu dzieli się na trzy podstawowe panele: górny pasek narzędziowy, dolny pasek z linią czasu i podglądem poszczególnych scen, oraz ekran roboczy zajmujący najwięcej miejsca. Aplikacja może pracować również w trybie pełnoekranowym, w którym zmaksymalizowany mamy obszar, na którym szkicujemy pojedyncze sceny przyszłej animacji.  Praca z FlipBook jest przyjemna i szybko daje zadowalające efekty. Prócz tradycyjnego szkicowania, program daje możliwość umieszczania na slajdach zdjęć, co można wykorzystać w pomysłowy sposób. np. tworząc film poklatkowy. Ilość klatek na sekundę, które może zawierać stworzona przez użytkownika animacja mieści się między 1 a 30. Szerokość dłuższego boku tworzonej animacji może mieć 480, 1024 lub 1280 pikseli oraz proporcje 4:3, 16:9 lub 2.39:1. FlipBook HD działa stabilnie i płynnie. Stworzoną przez nas animację możemy wysłać mailem, eksportować do pliku lub wysłać na specjalnie przygotowaną w tym celu witrynę znajdująca się pod adresem flipbook.tv. Kody:   F99XXWHHKNPF  FLWWJ7Y4XENE TWN66TYTT6RE 