05.01.2013 Promocje to jeden z głównych powodów dla których uwielbiam AppStore. Nie ma tygodnia, by w mobilnym sklepie z aplikacjami przeznaczonymi na urządzenia Apple nie zostało przecenionych kilka programów lub gier prezentujących przynajmniej przyzwoity poziom. Pierwszy tegoroczny weekend podtrzymuje tą, jakże lubianą przez użytkowników sprzętów z logo nadgryzionego jabłka, tradycję. Oto 5 ciekawych gier – pobierając je już dziś macie szansę zaoszczędzić prawie 50 zł. Zapewniam, że warto:) Legends of Atlantis: Exodus  Atlantyda tonie, a Ty drogi graczu jesteś jedyną osobą, która może ją uratować. Legends of Atlantis: Exodus to stosunkowo prosta, ale bardzo przyjemna strategia. Pełna wersja aplikacji to 50 poziomów na których będziemy wykonywać określone zadania na czas oraz tryb Relaxed dający nieco więcej swobody. Gra urzeka piękną oprawą graficzną i animacjami. Pozycja idealna dla fanów prostych tytułów ekonomiczno-strategicznych. Legends of Atlantis: Exodus znajdziemy w wersji na iPad’a oraz iPhone’a. Przecena: 4,49/2,69 euro – Free. Legendary Wars  O Legendary Wars pisał w połowie ubiegłego roku na łamach Antyapps Kamil. Jak możemy przeczytać w jego recenzji: „Jest to gra, którą spokojnie możemy zakwalifikować do gatunku RPG. Mamy drużynę, mamy czary i czarowników, krasnoludy i elfy, mamy upgrade’y statystyk, tryby walki, misje i tak dalej.” Studio Liv Games spod którego skrzydeł wyszedł opisywany tytuł podeszło do swojego dzieła z lekkim dystansem, co wyszło grze na dobrze. Największą zaletą Legendary Wars jest miodność płynąca z rozgrywki. Tytuł w wersji uniwersalnej możecie pobrać stąd. Przecena: 1,79 euro – Free. Squids Wild West  Wybuchowe połączenie RPG i strategii. Przez wiele zagranicznych portali tytuł jest uznawany za jedną z najciekawszych pozycji w AppStore. W Squids Wild West budujemy swoją drużynę bohaterów, która ma za zadanie powstrzymać nadchodzące fale przeciwników w postaci… krabów i krewetek. Walki odbywają się w systemie turowym, a gra oferuje wiele godzin zabawy na najwyższym poziomie. Aplikacja dostępna jest w wersji uniwersalnej i dzięki usłudze iCloud synchronizuje postępy w grze między urządzeniami, na których ją zainstalowaliśmy. Przecena: 1,79 euro – Free. Shark Dash  Shark Dash to jedna z setek tysięcy gier casualowych dostępnych w AppStore. Dobra fizyka, przyjemna grafika i niemal 100 plansz zapewniają całkiem sporą ilość zabawy. W trakcie rozgrywki kierujemy poczynaniami rekina pragnącego uwolnić swoją narzeczoną z łap (?) złowrogich gumowych kaczek. Wersja uniwersalna gry dostępna jest pod tym adresem. Przecena: 0,89 euro – Free. Exitium: Saviors of Vardonia Wspaniała opowieść o intrydze, zdradzie i odkupieniu. Dziesiątki bitew i zadań do wykonania. Exitium: Saviors of Vardonia to kolejny przedstawiciel gatunku RPG/strategia w dzisiejszym zestawieniu. Gra charakteryzuje się specyficzną oprawą (w której wyraźne są wpływy japońskich kreskówek) przez co nie każdemu graczowi może ona przypaść do gustu. Niemniej jest to tytuł, którym zdecydowanie warto się zainteresować między innymi ze względu na bardzo duże zróżnicowanie potworów i elementów ekwipunku dostępnych podczas rozgrywki. Exitium: Saviors of Vardonia w wersji uniwersalnej pobierzecie stąd. Przecena: 2,69 euro – Free. 