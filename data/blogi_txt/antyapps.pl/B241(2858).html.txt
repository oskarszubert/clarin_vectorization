21.02.2012 Music Volume EQ to equalizer z funkcją sterowania głośnością. Jest dostępny zarówno w postaci aplikacji, jak i widżetu na pulpit. Jego najważniejszą funkcją jest owy equalizer, który odpowiada za dźwięk w całym systemie. Z tym programem nie będziecie już musieli przełączać equalizera do każdego programu z osobna lub pisać do twórców danej aplikacji muzycznej, by wdrożyli taką funkcję. Super! Możliwość zmiany brzmienia poprzez podbicie lub wytłumienie konkretnych częstotliwości dźwięku to ważna funkcja. Nie tylko stosowana jako preferencja danej osoby, ale także w dopasowaniu do konkretnych słuchawek, które zaczynają trzeszczeć przy konkretnej częstotliwości. Equalizer jest też istotny w przypadku odtwarzania dźwięku na głos, kiedy to powinien zostać dopasowany do charakterystki akustycznej pomieszczenia. W niejednym odtwarzaczu muzyki na Androida equalizer jest wbudowany. Ma jednak często ograniczoną funkcjonalność. Pozostaje jednak również sporo programów, które takiej funkcji nie posiadają. Mowa tutaj na przykład o takiej świetnej aplikacji do słuchania radia jak TuneIn Radio. Na takie bolączki jest właśnie Music Volume EQ. Możemy go uruchamiać jako aplikację, jest dostępny z poziomu menu, ale myślę, że znacznie wygodniejszy jest w postaci widżetu. Co fajniejsze, nie zajmuje nie wiadomo jak dużego obszaru ekranu. Widżet jest minimalnych rozmiarów (blok 1×1) i wskazuje aktualny poziom głoności.  Po jego kliknięciu rozwija się pierwsza część miksera, wskazująca aktualny poziom dźwięku w poszczególnych kanałach – lewym i prawym, a także potencjometr do zwiększania poziomu głośności. Z tego miejsca możemy następnie jednym kliknięciem przejść do equalizera. Minusem widżetu jest to, że nie odświeża poziomu głośności przy jego regulacji za pomocą fizycznych przycisków na telefonie. Należy załadować pełen ekran widżetu, żeby wskazywany poziom głośności się zaktualizował. Music Volume EQ jest dostępny w Android Markecie za darmo. Jedynym malkamentem jest to, że w oknie miksera wyświetla się baner reklamowy. Myślę, że to jednak nieduża cena :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 