07.12.2011 Brothers in Arms to seria FPS-ów wojennych znana głównie z konsol. Pojawiła się na wiele platform takich jak komputery PC, Playstation czy Xbox. Duża popularność spowodowała, że seria doczekała się swojej edycji na smartfony. Na chwilę obecną drugie wydanie gry na Androida jest dostępne za darmo – zachęcam do pobierania. Brother in Arms to typowy FPS wojenny. Jest to duża produkcja, bogata audiowizualnie i reprezentująca naprawdę wysoki poziom jak na smartfony. Z tego powodu nie działa na wszystkich telefonach, a wręcz odwrotnie – działa na niewielu modelach z wysokimi parametrami sprzętowymi.     W grze dostępny jest zarówno tryb dla pojedynczego gracza, polegający na przechodzeniu kolejnych misji (łącznie jest ich 50), jak i tryb multiplayer. Ten drugi oferowany jest zarówno lokalnie przez Bluetooth, jak i przez sieć przy połączeniu WiFi. Oprócz tego w trakcie gry zdobywać można punkty doświadczenia, które pozwalają odblokowywać bonusy typu dodatkowe bronie. W Brothers in Arms 2 będziemy mogli także zasiąść za sterem pojazdów, na przykład czołgu. Gra została stworzona przez Gameloft. To studio deweloperskie posiada spore portfolio budowane od przeszło 10 lat, w którym znajdują się takie tytuły jak Assassin’s Creed, Rayman czy Tom Clancy’s Splinter Cell. Wiele lat doświadczenia przekłada się na dobrej jakości produkcje, tymbardziej warto skorzystać z okazji i pobrać Brothers in Arms 2. 