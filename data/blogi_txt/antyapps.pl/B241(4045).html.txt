23.03.2012 Snake jest obecny w popkulturze od dawna. Idea wężyka pożerającego jabłka i wydłużającego się z każdym kolejnym spopularyzowała się dzięki preinstalowaniu gry na Nokiach półtora dekady temu. Od tamtego czasu wężyk dorobił się ogroma klonów, również na Androida. Super Snake jest jednym z nich. Jak w to się gra? Super Snake to kolejna po They Need To Be Fed i Reflexions recenzowana przeze mnie gra studia YoYo Games. Tym razem nie jest tak rewelacyjnie jak do tej pory. Wężyk to klasyk i odgrzewanie tego kotleta nie ma moim zdaniem sensu. Trudno wnieść coś nowego na tym polu, a co to za frajda grać po raz setny w to samo, ale w innej oprawie? W tej grze sterujemy wężykiem jak w starym, dobrym Snake’u z Nokii. Zjadamy znajdujące się na planszy jajka oraz jabłka. Plansze nie są gołe, znajdują się tutaj różne konstrukcje typu przeszkody w postaci wykopów, żywopłotów, ale także i labirynty. Sterowanie odbywa się za pomocą przesuwania palcem po ekranie dotykowym. Takim gestem dajemy grze do zrozumienia, w którym kierunku ma poruszać się wężyk. Całość okraszona jest przyjemną, cukierkowatą grafiką. To jednak nic nie zmienia – wciąż ciśnie się na usta zwrot ale to już było… O ile Doodle Grub przypadł mi do gustu, o tyle Super Snake wydaje mi się nudnym klonem czegoś, co widziałem już setki razy. Czy warto? Pomimo tego, że gra dostępna jest za grosze, uważam, że pomysł jej zakupienia nie jest najlepszym, na jaki można wpaść. Przyczyna jest prosta – idea wężyka to wciąż odgrzewany kotlet, gdzie trudno tak na prawdę wnieść coś nowego. O ile tutaj  mamy kolorową, przyjemną grafikę, o tyle nic to nie zmienia w kwestii grywalności. Nie musicie się jednak mnie słuchać. Jeśli chcecie, grę możecie pobrać stąd.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 