18.11.2011 O ile na co dzień muzyki poważnej nie zwykłem słuchać, tak o dziwo niekiedy w grach sprawdza się ona znakomicie. W niejednej rytmicznej pozycji od japońskiego Konami można znaleźć melodie Beethovena czy Mozarta i gra się do nich świetnie. The Show Must Go On nie jest co prawda tytułem rytmicznym, ale czerpie garściami z dorobku najbardziej znanych kompozytorów. Czy jest propozycją wartą 4 złote?  Jak w to się gra? The Show Must Go On to zestaw 5 minigier, które przechodzimy 4-krotnie, w 4 różnych utworach (Figaro, Jezioro łabędzie, Carmen, Dziadek do Orzechów). Zadaniem naszego bohatera jest „uratowanie show” – zawsze coś poszło nie tak, a naszą rolą jest: ubranie aktorów, zebranie nut, dobranie oświetlenia, przywiezienie paczek na scenę oraz ustawienie scenografii. Miło, że minigry zróżnicowano, ale praktycznie żadna z nich nie bawi. Przebieranki np. polegają na tym, że trzymamy postać, a z góry na dół lecą stroje – my musimy nią się „wpakować” w te prawidłowe. Czasami dla odmiany też podłoga się zapada, co w przypadku wpadnięcia w dziurę jest skuchą. I nie byłoby to złe, gdyby całkowicie nierealne do spełnienia warunki. Ubrania spadają losowo, niejednokrotnie się pokrywając. Często jesteśmy w sytuacji, gdy nie mamy wyjścia – albo zły ciuch, albo zapadnia. Tak czy owak – skucha.  Podobnie ze zbieraniem nut – to jest zrobione na wzór Cannabalta – biegniemy w prawo, naszym zadaniem jest tylko skakanie i łapanie stron po drodze. Problem? Nuty są – znów – kompletnie losowo porozrzucane. I zgadliście, czasami jest tak, że widzimy je przed nami – skaczemy – lądujemy prosto w dziurze. Nie widzieliśmy jej wcześniej. Bezsensownie wkurzające. Na koniec każdego z przedstawień widzimy finał – zależnie od naszych poczynań występ będzie wyglądał inaczej. Doskonale, ale nie jest on śmieszny. Czy warto? The Show Must Go On dopiero co się ukazało i jest na 50% obniżce – normalnie ma kosztować dwa razy tyle, tj. około półtora euro. Szczerze mówiąc, dla mnie gra nie jest warta ani półtora, ani 3/4 euro. The Show Must Go On jest ładne, ale nudne i frustrujące. Praktycznie żadna z minigier nie jest zabawna. Nie ma więc co wydawać pieniędzy. The Show Must Go On można kupić tutaj. 