03.12.2012 Wprawdzie czasy kantorów dla wielu już dawno minęły, ale wciąż rosnący rynek zakupów internetowych sprawia, że sama wymiana walut jest tematem ciągle aktualnym. Jeżeli potrzebujesz znać aktualne kursy walut, bądź też szybko je przeliczyć, pomocna może się okazać aplikacja kursy walut. Pierwszy i główny zarzut, dotyczy interfejsu aplikacji. Po jej uruchomieniu długo szukałem możliwości zmiany wyświetlanej treści. Gdyby nie to, że z grafik wiedziałem o pozostałych opcjach, zapewne zatrzymałbym się na ekranie głównym. Autor postanowił wszystko ukryć w menu wywoływanym przytrzymaniem palca. Jest to rozwiązanie… dziwne. Możliwe że z czasem nie tak straszne, jak za pierwszym razem, mi jednak brakuje bardziej standardowych przycisków które wywołują menu, zmiany ekranów za pomocą ich przesuwania itp.  Wspomniany wcześniej ekran startowy zawiera kurs walu, ich opis oraz procentowy spadek bądź też wzrost. W przypadku utworzenia listy ulubionych to ona będzie się ładowała domyślnie po stracie (co jest dobrym rozwiązaniem). Wybierając konkretne waluty możemy przypiąć je jako kafelek, wyświetlić ich wykres, tabele oraz uruchomić kalkulator. Wykres i tabela pozwalają nam prześledzić zachowania i wahania kursy w dłuższej perspektywie czasu. Kalkulator z kolei pozwala przeliczć wybraną walutę na zł, bądź też zł na wybraną walutę.  Kursy walut, pomimo wspomnianego, kłopotliwego interfejsu warto przetestować. Aplikacja dostępna jest za darmo i nie zawiera reklam. Wprawdzie w tym segmencie ma bardzo sporą konkurencję, ale dzięki wykonaniu i wielu drobnym opcjom wyróżnia się na jej tle. Program działa na Windows Phone 7,5 oraz Windows Phone 8 