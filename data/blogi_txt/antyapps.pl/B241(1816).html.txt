15.01.2013 Odwieczne pytanie ludzkości, co zrobić by nauka była przyjemna dla wszystkich, ma wiele lepszych, bądź gorszych odpowiedzi. Będąc na studiach nie raz się już przekonałem, że najlepszą metodą jest po prostu nawet najprostsza gra. Z podobnego założenia wyszli developerzy ze studio Ziisoltd, którzy dwa lata temu wydali grę Starry Sky.  Z pewnością większość z was słyszała o grze Blueprint 3D, była ona opisywana nawet na AntyApps. Aplikacja odniosła sukces na światową skalę, zyskała przychylność krytyków i sympatię graczy wszystkich kontynentów, gdzie Apple i iPhone nie jest tajemnicą. Okazuje się jednak, że wcale nie była to pierwsza tego typu gra. W wyścigu o pierwszeństwo, o niespełna miesiąc wygrywa znacznie mniej rozpoznawalna (przynajmniej przeze mnie) Starry Sky. Tak jak sugerowałem na początku, Starry Sky to w zasadzie wszystko to co oferuje nam Blueprint 3D plus element edukacyjny. Na naszym ekranie pojawiają się niezłe bazgroły, a my manipulując ich położeniem, musimy z nich stworzyć coś sensownego. Starry Sky proponuje nam aktualnie 9 tematycznych paczek (nie licząc Tutoriala), wśród których zmierzymy się m.in. z podobiznami światowych sław, roślin, zwierząt, dzieł sztuki oraz architektury.  Ciekawym urozmaiceniem jest element edukacyjny gry. Po każdym ułożonym szkicu, mamy możliwość odkrycia ciekawych faktów na temat uzyskanego obrazka. Gdy będziemy chcieli wiedzieć więcej, wystarczy dotknąć ikony Wikipedii, wtedy na naszym ekranie pojawi się osobne okno, gdzie zostanie nam przedstawione więcej szczegółów. Starry Sky wydaje się być trochę niedocenionym i schowanym w cieniu znacznie popularniejszego Blueprint 3D projektem, który patrząc na historię obu aplikacji, teraz powinien być na miejscu swojego konkurenta. Warto spróbować, zwłaszcza gdy próbowaliście już swoich sił z Blueprintem, zabawa jest na równie wysokim poziomie. Do 17 stycznia 2013 grę możecie pobrać bezpłatnie. Polecamy! 