16.03.2012 Znacie to uczucie, kiedy jesteście padnięci, nie macie ochoty na nic wymagającego ruszenia szarych komórek, chętnie byście w coś pograli, ale dostępne produkcje są zbyt skomplikowane? Od teraz macie Jump Jump.  Jak w to się gra? Gra polega na przeskakiwaniu prostokątów. Koniec. Naprawdę gra jest tak banalna. Nie ma żadnych leveli, zdobywania odznak, listy ze zdobytymi wynikami w grze. Nic z tego. Grę po prostu odpalamy i skaczemy nad prostokątami. Cały czas zaczynamy od nowa, plansze są takie same, więc rozrywka może polegać na ich zapamiętywaniu i próbowaniu przebyć dłuższego dystansu niż wcześniej. Dystans jest zliczany i jest to jedyna zapamiętywana w grze liczba. Im dalej w las, tym więcej drzew – im dłużej gramy, tym prostokąty są gęściej rozsiane i wyższe. Czy warto? Gra jest dostępna za darmo, oferuje sporo rozrywki, a nie wyświetla nawet reklam. Jeśli chcecie sprawdzić swoje umiejętności i refleks bez zbędnego myślenia, ten tytuł jest dla Was. Zapraszam do pobierania.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 