27.04.2012 Trafiłem wczoraj na całkiem niezły zestaw aplikacji. Seria Drum Pads to banalne aplikacje. Wszystkie wyglądają tak samo, różnią się jedynie kolorystyką. To nic, że banał, bo co najważniejsze – wciąga. I to jak! To narzędzie niesamowicie pobudza kreatywność. Graficznie sporo mu brakuje do ideału, ale sample dobrane są idealnie. To sprawia, że wystarczy trochę postukać w pady i już rytm przenosi nas w świat muzyczny.  Każda z wersji jest dostępna za darmo, a całość utrzymywana jest z jednego banera znajdującego się na górze każdej edycji. Do dyspozycji mamy dubstep, hip-hop, electro, synthetic oraz rock. Jak już wspomniałem, dobór sampli jest naprawdę niezły, dlatego można przy pomocy tego narzędzia stworzyć naprawdę dobry kawałek muzyczny, co zresztą widać na załączonym klipie wideo. Zachęcam do zabawy podczas majówki :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 