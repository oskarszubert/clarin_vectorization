17.12.2012 Pierwsza, polska nawigacja GPS tworzona z myślą o urządzeniach mobilnych, wreszcie trafiła do AppStore. Po Androidzie i Windows Phone z dobrodziejstw NaviExperta mogą wreszcie korzystać użytkownicy iOS. Porównywanie cen paliwa, omijanie korków, ostrzeżenia o kontrolach prędkości i wypadkach na drodze. Co jeszcze oferuje?  NaviExpert  to jak możemy przeczytać na stronie aplikacji pierwsza i najlepsza nawigacja moblina w Polsce. Projekt wspierany przez Unię Europejską w wersji dla iOS został naprawdę solidnie przygotowany i widać to już od pierwszego uruchomienia. Zanim o funkcjach, krótko o designie i technicznej stronie aplikacji. Program działa zarówno w układzie horyzontalnym jak i portretowym i w obu prezentuje się równie dobrze. Od strony graficznej NaviExpert został dopracowany w każdym najmniejszym szczególe i w kategorii mobilnych nawigacji GPS prezentuje się chyba najlepiej (przynajmniej wśród tych programów, które miałem już okazję testować). Wszystko jest czytelne i intuicyjne – czyli dokładnie tak jak powinno to wyglądać w przypadku nawigacji. Aplikacji nie można także zarzucić najmniejszych błędów od strony technicznej. Nie zdarzyło mi się ani razu, by program się wysypał lub zacinał podczas zmiany położenia telefonu. Jak działa nawigacja – każdy wie, więc chyba nie sensu szczegółowe opisywanie tej funkcji. Program testowałem na kilku krótszych i dłuższych trasach i wszystko działało bez problemu, łącznie z instrukcjami głosowymi. Warto jednak poświęcić nieco więcej czasu na inne ulepszenia, które nie często (o ile w ogóle) pojawiają się u konkurencji.  Porównywanie cen paliwa – to bardzo przydatna funkcja dla każdego, kto chciałby zaoszczędzić parę groszy na tankowaniu swojego auta. Wybierając rodzaj lanej benzyny, program pokaże nam listę najbliższych stacji, a tą na której zanotowano dziś najniższe ceny oznaczy ikoną monety. Dane o cenach aktualizowane są codziennie. Wyznaczanie trasy niezakorkowanymi drogami – to funkcja wyjątkowo przydatna dla tych, którzy cenią swój czas. Wykorzystując informacje o obecnej sytuacji drogowej, NaviExpert wyznacza dla nas trasę wykorzystując najbardziej przejezdne ulice. Ostrzeżenia CB – to bardzo ciekawe rozwiązanie, które z pewnością nie raz ochroni nas przed mandatem. Możliwość informowania innych kierowców o fotoradarach, wypadkach, inspekcjach, kontrolach i robotach drogowych to niesamowicie wygodne rozwiązanie, które weryfikowane jest przez samych kierowców. Jadąc oznaczoną drogą na naszym ekranie pojawi się ostrzeżenie, a także prośba o potwierdzenie czy wskazane zdarzenie faktycznie ma tam miejsce. Przez pierwsze siedem dni program jest bezpłatny, następnie będziemy mieli możliwość wykupienia miesięcznego lub rocznego abonamentu. Program zakłada także możliwość odtworzenia wykupionej wcześniej usługi pomiędzy urządzeniami pracującymi na systemie Apple. 