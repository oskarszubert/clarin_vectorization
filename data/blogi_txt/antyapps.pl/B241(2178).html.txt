08.06.2012 Każdego dnia mijamy miliony różnych marek – te popularne jak Nike, Adidas czy McDonalds, a także takie, o których nie mamy pojęcia. Nasz rodak – Mateusz Klaczak – wpadł na pomysł, który wykorzystuje loga znanych marek i przy okazji dostarcza sporo dobrej zabawy. Co to za pomysł? To gra polegająca na odgadywaniu czyje to logo. W Logo Quiz znajdziemy 200 różnych log. Większość (o ile nie wszystkie) są nam doskonale znane – bo kto nie rozpozna znaku firmowego Samsunga czy Facebooka? Zdarzają się jednak takie marki, których nie potrafię poprawnie oznaczyć – zwykle są to firmy z branży samochodowej czy kosmetycznej. Niemniej – samo to odgadywanie i sprawdzanie naszej wiedzy jest strasznie wciągające. Dodatkowo Mateusz dodał do Logo Quiz aspekt społecznościowy – naszą wiedzę o logach możemy porównywać ze znajomymi. Logo Quiz jest dostępny za darmo w Google Play i zdecydowanie polecam. Zabawa jest fajna. Przy Logo Quiz nie spędzimy, oczywiście, wielu wieczorów, ale do autobusu czy tramwaju nada się idealnie. Dodatkowo autor ma zamiar dodać kolejne znaki firmowe do swojej aplikacji i mam nadzieję, że będą to jakieś mniej znane marki, które sprawią więcej problemów. 