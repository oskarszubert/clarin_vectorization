27.12.2012 Choć na Windows Phone nie brakuje aplikacji dla najmłodszych rzadko goszczą one na łamach AntyApps. Postanowiliśmy naprawić ten błąd. Zwłaszcza, że dzięki kącikowi dziecięcemu w Windows Phone 8, system od Microsoftu bardzo dobrze nadaje się jako umilacz czasu dla najmłodszych. Connect The Dots Xmas to prosta gra-zabawa której celem jest połączenie przedstawionych punktów w odpowiedniej kolejności. Dzięki temu kreślimy kontury grafiki. W zależności od wybranego poziomu trudność rozgrywka różni się drobnymi elementami. Poziom najłatwiejszy poza elementem zabawy, zawiera też elementy edukacyjne.  Poszczególne punkty oznaczone są cyframi lub też literami, a łącząc je, lektor czyta poprawną wymowę. Na wyższych poziomach nie ma już podpowiedzi odnośnie kolejności, tła czy też podstawowych elementów grafiki. Oczywiście nawet Hard nie powinien sprawić problemu dziecku. No chyba że za cel postawi sobie uzyskanie 3 gwiazdek ;) Poszczególnych grafik jest 30, po 10 na każdy poziom. Trudno nazwać taką ilość dużą, ale jest ich na tyle sporo, aby zająć naszą pociechę na dłużej, a zarazem nie nudzić. Zabawę dodatkowo urozmaica fakt, że za każdym razem inny punkt jest wyznaczany jako startowy.  Tym co razi jest spora ilość reklam i elementów, których kliknięcie przenosi nas do innej aplikacji, okna itp. Jest to cena faktu, że aplikacja jest darmowa. Jednak w aplikacji dla dzieci przydałaby się opcja płatnego wyłączenia tych elementów. Jeżeli z Waszego telefonu często korzystają najmłodsi, wasi bracia, siostry, dzieci itp. Connect The Dots Xmas sprawi, że będą mogli w ciekawy sposób spędzić wolne chwile. Bawiąc się, a także ucząc. Wszystko to utrzymane w świątecznym klimacie. Windows Phone 7.5: działa, Windows Phone 8: działa, Lumia 610: działa 