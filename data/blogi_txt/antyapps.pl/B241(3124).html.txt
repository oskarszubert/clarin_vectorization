29.03.2012 Interesujesz się modą, czytasz blogi szafiarek czy też Kominka? Lubisz wyglądać dobrze, chwalić się swoim ubiorem, a zarazem szukać inspiracji w tym temacie? Pose jest dla Ciebie. Znajdziesz tutaj zdjęcia outfitów innych użytkowników, a także wrzucisz swój by zebrać feedback, czy dobrze w nim wyglądasz. Aplikacja podzielona jest na cztery główne okna. Pierwsze to strumień. Tutaj trafiają posty obserwowanych przez nas styli. Druga zakładka to Discover, gdzie odkrywamy outfity innych użytkowników. Możemy je sortować po power-userach (to są chyba profesjonalni modele i modelki), po popularności, wyróżnionych, a także przejrzeć listę sugerowanych kontaktów.  Kolejna zakładka to skrzynka odbiorcza, a dalej – profil. Z poziomu tych okien kontaktujemy się z innymi użytkownikami, przeglądamy listę polubionych przez nas outfitów czy edytujemy swój profil. Co mi się spodobało w aplikacji, to test na samym początku na ulubiony styl. Zostaje nam pokazanych kilkanaście zdjęć, gdzie każdy outfit cechuje się czymś innym. Na podstawie naszych wyborów powstaje informacja dotycząca naszego stylu i aplikacja serwuje nam tylko takie fotki, które rzeczywiście nam się spodobają. Super. Interfejs jest trochę zakręcony i myślę, że mógł być rozplanowany lepiej. Na samym początku można się trochę pogubić, bo nie wszystko jest intuicyjne, część funkcji powinna być bardziej wyeksponowana i tak dalej. Design też mógłby być lepszy. Wszystko jeszcze przed twórcami. Myślę, że błędy będą eliminowane z kolejnymi aktualizacjami, których jest sporo. Ostatnia miała miejsce trochę ponad tydzień temu, a obecna wersja Pose to 2.7. Widać zatem, że twórcy pracują nad projektem w pocie czoła. Doceniły to firmy modowe, bo w serwisie widać już takie podmioty jak Levi’s. Zainteresowani? Zapraszam do pobierania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 