13.10.2011 Ci z Was, którzy poza smartfonami korzystają także z konsol przenośnych mogą kojarzyć Scribblenauts z Nintendo DS. Ta sympatyczna pozycja niewielkiego studia 5thCell bazuje na pomyśle przenoszenia wyobraźni gracza w świat gry. I tak, chłopaczek Maxwell podróżuje przez świat i napotyka po drodze przeszkody. Jak pozbyć się zawadzającego drzewa? Może przywołać tęczowego, głodnego borsuka? Gra rozpoznaje dziesiątki tysięcy słów, dzięki czemu przejście gry za każdym razem może być inne – nie ma jednego, uniwersalnego rozwiązania.  Ten pomysł zagościł właśnie na naszych iUrządzeniach. Scribblenauts Remix stanowi kompilację dwóch poprzedników z DSa (wyciągnięto z nich po 20 plansz), a także dodaje trochę nowości (kolejnych 10 plansz). Gra wspiera oczywiście Game Center i iOS 5, co pozwala na przechowywanie stanów gry w chmurze i granie na zmianę na iPhonie i iPadzie. Cenę ustalono na 3.99 euro, co wydaje się znośne, stanowiąc jakieś 10% ceny oryginału. Dla niezaznajomionych z tematem – zwiastun:  Grę można pobrać stąd. 