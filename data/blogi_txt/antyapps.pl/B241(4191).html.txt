18.01.2013 Gry Xbox Live, były znakiem rozpoznawczym Windows Phone. Niestety ostatnimi czasy w ich segmencie nie dzieje się najlepiej. Od prawie miesiąca do sklepu nie trafił żaden nowy tytuł, a coraz więcej plotek i działań potwierdza, jakoby Microsoft miał się wycofywać z mocnego promowania tej gałęzi Xbox. Na szczęście jest jeszcze Nokia, która stara się w miarę regularnie dostarczać nowe tytuły.  Oczywiście nie są to hity, głośne marki i gry których pozazdroszczą nam posiadacze innych systemów, ale w takiej sytuacji nawet one potrafię cieszyć. Zwłaszcza jeżeli ktoś lubi osiągnięcia i wszystko co się wiąże z usługą Xbox na telefony Windows Phone. Pierwsza z nich to Flight Control Rocket.  Jak nietrudno się domyślić po tytule, gra jest klonem Flight Control. Tym razem jednak, pole naszych działań przenosi się w przyszłość, a my przejmujemy kontrolę nad statkami kosmicznymi. Główny trzon zabawy pozostaje jednak bez zmian.  Musimy tak pokierować nadlatującymi pojazdami, aby bezkolizyjnie trafiły na przydzielone im pasy w statku matce. Gra posiada 3 akty (+ treningowy) oraz spory zestaw misji. Wszystko to w polskiej wersji językowj i choć jej opis odstrasza: To sterowania lotem… Ale nie, jak chcesz wiedziec to! Rakieta kontroli lotu jest następny ewolucji Firemint definiująca gatunek #1 hitem, kontroli lotu. Opuścić ziemskiego nieba ziemi i przedsięwzięcia w zupełnie nowe galaktyki, przygoda, Akcja i wciągająca rozgrywka ścieżka rysunek!(…) to już w samej grze wszystko przetłumaczono poprawnie. Cena? Standardowa dla gier od Nokii 10,49zł oczywiście z możliwością przetestowania. Gra jest dostępna dla urządzeń z Windows Phone 7.x i 8, niestety nie działa na Nokii 610.    Drugim z nowych tytułów jest Blobster. Gra zręcznościowo-logiczna oparta na fizyce. Główny bohater przypomina żelową kulkę. Sterujemy nim za pomocą akcelerometru, bądź też dotykając krawędzi ekranu. Dodatkowo, naciągając naszego Bloba, możemy nim strzelać. Im większy jest nasz bohater, tym wyżej potrafi dolecieć. Po drodze zbieramy różne elementy dodatkowe,  które pozwalają uzyskać nam lepszy wyniki końcowy. Standardowa dla tego gatunku rozgrywka. Podobnie jak poprzednik, Blobster oferuje polską wersję językową, a za pełną grę przyjdzie nam zapłacić 10,49zł. Cena wydaje się zbyt wysoka. Dzięki darmowej wersji testowej, sami możecie ocenić czy warto w grę zainwestować. Niestety, Blobster nie działa na Lumiach 610.   Obie gry dostępne są jedynie dla posiadaczy sprzętów od Nokii. Pozostali użytkownicy Windows Phone powinni przygotować się na kolejne tygodnie bez gier. Możliwe, że pewne zmiany przyniesie koniec stycznia. Szkoda, że wraz ze startem nowego systemu, Microsoft nie zadbał w żaden sposób by pokazać jego możliwości techniczne za pomocą gier. Od czasów premiery Angry Birds Star Wars, do Marketplace nie trafiła żadna, znacząca gra Xbox Live. 