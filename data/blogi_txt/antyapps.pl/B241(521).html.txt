19.03.2013 Ile razy zastanawiałeś się czy pewne rzeczy w tekście będą widoczne? Na pewno często używałeś do tego prostego narzędzia jakim jest możliwość pogrubienia czcionki – bold. Od tego krótkiego, angielskiego wyrazu powstała nazwa aplikacji o której mowa poniżej. Boldomatic to zabawny i prosty program, dzięki któremu będziemy mogli dzielić się i odkrywać przeróżne obrazy z tekstem na własnym telefonie z systemem iOS. Aplikacja wita nas ekranem na którym widoczne są slogany zachęcające do użytkowania tytułowej aplikacji. Aby móc z niej korzystać, potrzebujemy odpowiednio wcześniej utworzonego konta. Jeśli takowego nie posiadamy stukamy w przycisk „signup”. Następnie podajemy adres e-mail, hasło i pseudonim. Jeśli chcemy – na samym początku możemy dodać własne zdjęcie. Po zakończonym przebiegu wspominanego wyżej procesu zostajemy przeniesieni na główną stronę aktualności.  Boldomatic zapewnia nam przeglądanie dodanych obrazów w bardzo podobny sposób do znanego nam z Instagramu. Oprócz głównego feeda, znajdziemy najpopularniejsze teksty. Mamy możliwość ich bezpośredniego wyszukania, wybrania jednej z kilku kategorii lub obejrzenia dostępnych opcji poniżej. Co ciekawe, jednym z wyżej wspominanych działów jest kategoria z konkursami. Znajdziemy tam zabawne opisy tego, co trzeba wykonać i nagrody. Jedną z nich może być np. lasagne. Do stworzenia naszego obrazu potrzebujemy oczywiście ciekawego i krótkiego tekstu oraz odpowiedniego koloru – to wszystko. Tak skonstruowany materiał możemy udostępnić do sieci lub bezpośrednio na różne inne konta społecznościowe. Boldomatic sprawia, że wszystko co chcesz aby osoby zobaczyły i przeczytały, odpowiednio to zauważą. Nie mniej jednak w gąszczu liter podczas surfowania w samej aplikacji po pewnym czasie od wrażenia mogą zacząć boleć oczy. Aplikacja została zaprojektowana dla osób, które chciałyby wybić się z szarego tłumu social-mediowego. Tekst stworzony w Boldomaticu na pewno nie ujdzie uwadze nawet najmniej spostrzegawczemu obserwatorowi. 