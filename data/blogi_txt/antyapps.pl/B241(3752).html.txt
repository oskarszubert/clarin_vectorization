28.02.2012 Od paru lat loty samolotem stały się przyjemnością bardziej „przyziemną” i coraz więcej osób z nich korzysta. Duża w tym zasługa tanich przewoźników, czy też potrzeby wynikającej z migracji zarobkowej. Jak więc wybrać najlepszą ofertę, a zarazem najdogodniejsze połączenie? Pomocna może okazać się aplikacja Skyscanner.  Skyscanner jest wyszukiwarką połączeń lotniczych. W prosty i przejrzysty sposób pozwala na konfiguracje interesującego nas połączenia oraz przeszukanie bazy. Jak swój program zachwalają sami autorzy? Zwracają uwagę na takie czynniki jak:  Przeszukaj oferty ponad 1000 linii lotniczych i biur podróży, aby odnaleźć najlepsze oferty Śledź ceny lotów: przypnij wyszukiwanie lotu do ekranu domowego – ceny są aktualizowane co godzinę Dostępna w ponad 25 językach Skyscanner jest wyszukiwarką w 100% niezależną – wyświetla WSZYSTKIE linie lotnicze, w tym tanie i loty czarterowe. Nie masz czasu? Możesz przesłać szczegóły lotu przez e-mail i zająć się nimi później. Podróżujesz ze znajomymi lub rodziną? Podziel się znalezionym ofertami ze znajomymi, rodziną i współpracownikami. Zupełnie BEZPŁATNIE!  I trzeba przyznać, że jest w tym sporo racji. Program rzeczywiście dysponuje liczną bazą aktualnych danych. Podczas wyrywkowych testów ofert pomiędzy programem, a stronami przewoźnika nie udało mi się przyłapać Skyscannera na błędzie. Poszczególne połączenia możemy przypiąć do ekranu głównego, lub też przesłać szczegóły mailem. Kafelki pozbawione są animacji. Pełnią w pewien sposób rolę przypomnień o planowanych podróży oraz informują o zmianie ceny. Po wyborze lotu, możemy wybrać 2 drogi rezerwacji: www (nastąpi przekierowanie do strony przewoźnika), lub też telefonicznie. Na każdym kroku byłem zaskakiwany jakimś drobnym detalem. Podczas testów, zapragnąłem skorzystać z rezerwacji telefonicznej. Skyscanner poinformował mnie, że numer na który będę dzwonił jest numer premium i może się to wiązać z dodatkowymi kosztami. Duży plus.  Aplikacja nie przekonała mnie jednak do siebie na tyle, aby stać się jedynym źródłem poszukiwania i zakupu biletu. Podejrzewam, że nie tylko ja tak podchodzę do aplikacji mobilnych. Zawsze mimo wszystko bardziej ufam własnym wynikom wyszukiwania przeprowadzonym standardowo na stronach www. Jednak, jako program do rozeznania obecnych cen, połączeń, przesiadek i paru innych rzeczy Skyscanner sprawuje się znakomicie. Program możecie pobrać tutaj. Oczywiście za darmo. Ocena: 5- 