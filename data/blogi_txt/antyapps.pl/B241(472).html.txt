17.01.2012 Każdy z nas posiada własny zegar biologiczny. Biorytm pozwala nam dowiedzieć się, w jakim stanie fizycznym, emocjonalnym i intelektualnym się znajdujemy. Taka wiedza daje nam możliwość wykorzystania naszego dnia w pełni w zgodzie z naszym organizmem. Można się spierać, czy coś takiego jak zegar biologiczny rzeczywiście istnieje, jednak faktem jest, iż aplikacja jest naprawdę wygodna w obsłudze i oparta o przyjemny dla oka design. Na wstępie Biorytm prosi nas oczwiście o zdefiniowanie pierwszej osoby. Rytm biologiczny jest wyliczany na podstawie daty urodzin. Po wprowadzeniu tych danych uzyskujemy dostęp do łatwego do odczytania wykresu, który daje nam wyraźny wgląd w nasz stan fizyczny, emocjonalny i biologiczny. Pod wykresem sinusoidalnym widnieje jeszcze wykres słupkowy z oznakowaniem tego, czy dana wartość rośnie, czy też maleje. Wykres słupkowy przybiera odpowiednie kolory w zależności od wartości, które reprezentuje. Dzięki temu staje się naprawdę przejrzysty. W programie możemy definiować dowolną liczbę osób. Mamy możliwość przeglądania biorytmów każdego z nich z osobna, ale również i porównywać je. Program wyświetla w takim przypadku jedynie wykresy słupkowe. Ekran zostaje umownie podzielony na dwie części, z których każda reprezentuje wybraną osobę, a pośrodku znajduje się wskaźnik uśredniający wartość obu osób.  Twórca aplikacji, firma Infor IT podaje: Biorytm to naturalny zegar wewnętrzny każdego człowieka. Od momentu narodzin na nasze życie największy wpływ mają trzy cykle: fizyczny, emocjonalny oraz intelektualny. Jeśli będziemy monitorować te cykle możemy skutecznie poprawić jakość naszego życia, działając w zgodzie ze swoją naturą. Jest to oczywiście kwestia dyskusyjna, ale czemu by nie spróbować? Program jest dostępny za darmo, wyświetla jedynie niewielką reklamę, ale w zamian za to cieszy oko rewelacyjnym designem.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 