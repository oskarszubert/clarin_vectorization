12.07.2013 Po dwóch świetnych grach z „robaczkami” w roli głównej Team17 zapowiada kolejny hit – Worms 3 trafią na iPhone’a, iPoda touch i iPada! Do tej pory rozegranych zostało ponad 120 000 000 pojedynków co złożyło się na ponad 1900 godzin gry? Autorzy Wormsów nie mają oczywiście w planach spoczywania na laurach, a Worms 3 mają być jeszcze lepsze.  Pierwsze na co zwrócimy uwagę oglądając zapowiedzi to oczywiście oprawa graficzna Wormsów, która powraca w „starej, dobrej” formie. Team17 porzucił plany zabawy z grafiką 3D i zaserwuje nam rozbudowane plansze w znanym wszystkim stylu. Ponadto do naszej dyspozycji oddane będą nowe klasy tytułowych „robaków” oraz nowe typy broni.   Jak zaznaczono Worms 3 zostało zaprojektowane i wykonane z myślą o platformach mobilnych, dlatego nawigacja podczas rozgrywki ma być czystą przyjemnością. Lista nowości faktycznie robi wrażenie, a warto jest przywołać kilka z nich jak asynchroniczna gra online, współpraca z AirPlay i Apple TV do czterech graczy czy dwa sposoby sterowania – klasyczny dotykowy oraz za pomocą wirtualnego d-pada.   Co istotne Worms 3 to tytuł ekskluzywny dla platformy iOS, a jego premiera zaplanowana jest na trzeci kwartał tego roku. To już całkiem niedługo :) Więcej screenów oraz oficjalna zapowiedź. 