10.10.2012 Do tej pory moim głównym translatorem na Windows Phone był Translator od Microsoftu. Niestety aplikacja pomimo wielu zalet, czasem była po prostu zbyt wola, zdarzy się jej także błędy w przypadku dłuższych tekstów. Na szczęście odkryłem T-Translator. W przeciwieństwie do aplikacji od Microsoftu, T-Translator uruchamia się od razu z gotowym oknem do wpisania tekstu. W domyślnym ustawieniu sam wyszukuje język i tłumaczy go na polski. Oczywiście oba języki możemy zmienić. Ile ich jest? T-Translator tłumaczy tekst w 57 językach, głos w 18, a czyta w 41. Polski wprawdzie jest obsługiwany w drugiej kategorii, ale u mnie nie chciał działać, możliwe że to za sprawą choroby. :) Tekst możemy odsłuchać w obu wersjach, oryginalnej jak i przetłumaczonej. Prędkość czytania jest znośna, choć mogłaby być trochę szybsza.  Z pozostałych opcji mamy jeszcze możliwość przesłania obu tekstów mailem/sms jak i wyszukania frazy w internecie. Może to być zarówno tekst już wprowadzony jak i ten którego szukamy. Wystarczy 2 razy kliknąć na umieszczoną u dołu ikonę lupy, a zostaniemy przeniesieni do wyszukiwarki bing. T-Translator posiada też historię ostatnich tłumaczeń jak i przeglądanych za jego pomocą stron. Bardzo ciekawym aspektem aplikacji jest jej wygląd. Minimalistyczny, ale bardzo ładny. Jeżeli spodobał się Wam translator Microsoftu, T-Translator na pewno też przypadnie do gustu. Może w tego typu aplikacjach nie jest to najważniejszy czynnik, ale jest to obecnie najładniejszy program do tłumaczenia na Windows Phone. Minusy? Brak możliwości przewijania tekstu do tłumaczenia, który wkleimy (widzimy tylko jego końcówkę), raz też taki błąd pojawił się w przypadku tekstu przetłumaczonego. Baty należą się także za nazwę aplikacji. Niestety nie jest możliwe jej wyszukanie po nazwie z poziomu telefonu. Możecie wpisać, wyszukiwarka nawet podpowie Wam tę nazwę, ale po kliknięciu dowiecie się, że taka aplikacja nie istnieje. Samo wpisanie translator nie wystarczy. Jeżeli tylko potrzebujecie mieć w telefonie taką funkcję, zachęcam do pobrania i testów. Program jest darmowy i pozbawiony reklam co wpływa pozytywnie na jego czytelność. Oczywiście do tłumaczeń potrzebuje połączenia z siecią (korzysta prawdopodobnie ze słownika bing-a). T-Translator znajdziecie tu. Ocena: 5-/6 