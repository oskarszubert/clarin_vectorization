17.12.2013 Ostatnie dwa tygodnie były niezwykle łaskawe dla miłośników runnerów na Windows Phone. Bardzo długo w sklepie z aplikacjami brakowało kluczowych przedstawicieli tego gatunku. Teraz w przeciągu kilkunastu dni do jego zasobów dołączyły Minion Rush, Angry Gran Run oraz opisywany właśnie Subway Surfers. Zeszłoroczny hit, który zdołał się wybić spośród setki innych tytułów i zdobyć zaskakująco duże uznanie wśród graczy. Zasad runnerów chyba nie trzeba nikomu przedstawić. Choć poszczególne tytuły różnią się wieloma drobnymi elementami, to główny mechanizm pozostaje niezmienny. Subway Surfers zalicza się do mojej ulubionej grupy, w której sterowanie odbywa się za pomocą gestów, a nie akcelerometru. Dzięki temu możemy grać o wiele swobodniej leżąc, bądź też poruszając się. Pozostałe ruchy to klasyczny gest w dół w celu kucnięcia oraz do góry aby wykonać podskok. W grze wcielamy się w postać młodzieńca, graficiarza, który to jest zmuszony uciekać przed służbą ochrony kolei. Obecnie, z okazji świąt, przebraną w strój mikołaja. ;) Na naszej drodze spotkamy typową dla pociągów zabudowę oraz przeszkody. Poszczególne aktualizacje przenoszą nas do innych miast. Obecnie jest to zimowy Londyn. Nie zabrakło także bonusów, które pomogą w ich pokonywaniu oraz zbieraniu większej ilości funduszy. Co istotne za wszystkie istotne dodatki w Subway Surfers możemy zapłacić walutą z gry. Prawdziwe pieniądze przyjdzie nam zapłacić jedynie zastałe podwojenie zebranych przez nas monet. Dodatkowo płacimy za klucze niezbędne np. do kontynuacji biegu pomimo wpadki, bądź też do odblokowania niektórych strojów.  Autorzy w opisie chwalą się grafiką HD. Owszem, na ekranach z wyższą rozdzielczością nie widać rozciągnięć, ale zawodzi inny element. Tekstury są niezwykle ubogie. Oczywiście w runnerach nie jest to najważniejsza część gry, jednak konkurencyjne tytuły często wyglądają lepiej. Subway Surfers zyskuje za to płynnością działania, nie mam jej nic do zarzucenia, wszystko chodzi płynnie, wczytuje się szybko. Różnica jest odczuwalna zwłaszcza po doświadczeniach z Minion Rush. Subway Surfers dostępny jest za darmo i na chwilę obecną działa tylko na urządzeniach z Windows Phone 8 1GB pamięci ram. Wersji 512MB podobno już jest w drodze. Po instalacji zajmuje niewiele ponad 80MB. Do jej pobrania zachęcam każdego posiadacza Windows Phone. Gra posiada w sobie to co najważniejsze w mobilnych tytułach, proste sterowanie, sporo wyzwań i elementów do odblokowania. 