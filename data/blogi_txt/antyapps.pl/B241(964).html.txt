05.02.2013 Diablo 3 to jedna z najbardziej kontrowersyjnych gier roku 2012. Zgromadziła wokół siebie miliony graczy, zarazem wielu zraziła błędami, niedoróbkami czy też swoją formą. Do dziś posiada wierne i spore grono fanów. Jeżeli jesteś jednym z nich, mamy dla Ciebie bardzo przydatną aplikację.  Jej trzy kluczowe funkcje to: możliwość przeglądania profili graczy (o czym później) kalkulator DPS oraz sprawdzanie stanu serwerów. Dzięki tej ostatniej opcji możemy na bieżąco śledzić które serwery aktualnie działają, a które są niedostępne. Oczywiście dla wszystkich 3 kontynentów. Znając tag gracza (swój, albo dowolnej innej postaci) możemy sprawdzić informacje o jego koncie jak i poszczególnych postaciach. Wystarczy podać nazwę, kod, i wybrać serwer. Pierwsze wczytują się statystyki profilu. Nie jest tego zbyt wiele: zabite potwory, elity, poziom kowala oraz jubilera. Mamy też dostęp do listy postaci, a tu całość wygląda o wiele ciekawiej.  Po wybraniu konkretnego bohatera ujrzymy jego pełne statystyki oraz ekwipunek który nosi na sobie. Każdy przedmiot możemy kliknąć i przeczytać o nim dodatkowe informacje. Znajdziemy też listę aktywnych umiejętności oraz dane o jego towarzyszach (również z możliwością podejrzenia szczegółowych specyfikacji). Wszystko to dopasowano do zasad Metro. Wprawdzie aplikacja nie wyrasta formą poza zwykłe programy informacyjne, ale w tym wypadku nie potrzeba więcej. Lekko nieestetycznie wyglądają klawisze w menu początkowym i to właściwie największy zarzut. Brakuje także możliwości zapamiętywania przeglądanych profili. Za każdym razem nr. musimy wprowadzać od nowa.  Jeżeli ciągle jeszcze Diablo III nie zraził Was do siebie, a świat Sanktuarium jest jak drugi dom, znajdziecie dla Diablo 3 Profiles and Calculator wiele zastosowań. Aplikacja zawiera w sobie zestaw niezbędnych narzędzi dla każdego gracza, w łatwy sposób dostępnych zawsze pod ręką. Wszystko to za darmo. Jednym kosztem są koszmarnie wpasowane w UI reklamy, mocno psujące estetyczny odbiór całości. Windows Phone 7.5: działa, Windows Phone 8: działa, Lumia 610: działa 