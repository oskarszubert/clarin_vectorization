30.10.2012 AE (nie mylić z EA) Mobile z Windows Phone związane jest prawie od samego początku. Ich gry to w dużej mierze klony najpopularniejszych mobilnych gatunków, ale za to klony solidnie przygotowane, w prawie każdym możliwym aspekcie. Do Marketplace trafił niedawno kolejny z nich, AE Jewels, który jest odpowiedzią AE na Bejeweled 2.  Dosłownie, pierwsze skojarzenia po tym gdy ujrzałem po raz pierwszy ekran główny oraz kolejne już z samej gry, nieustannie przywoływały mi na myśl Bejeweled 2. Nawet krótki samouczek jest podobny. AE Jewels posiada dwa tryby rozgrywki: Action oraz Timerush, nie jest to może wiele, ale pozwala urozmaicić zabawę. Poszczególne plansze umiejscowiono na tle różnych zabytków świata.  Oprawa graficzna jest naprawdę ładna. Zarówno wspomniane tła jak i kryształy, ich animacje, przygotowane są bardzo starannie. Niestety gra nawet na najmocniejszych urządzeniach z Windows Phone potrafi łapać delikatne lagi, to częsta bolączka w bejeweledach na ten system. Rozgrywka jest bardzo prosta i nie odbiega zbytnio od kanonu. Naszym zadaniem jest połączenie w grupę minimum 3 tych samych kryształów. AE Jewels nie posiada dodatkowej fabuły, elementów do odblokowania, skomplikowanych zadań, czy udziwnianych plansz. To zwykły, prosty bejeweled z tym co najlepsze w tym gatunku.  A to wszystko jak przystało na AE Mobile za darmo. Gra nie posiada reklam (a przynajmniej w naszym kraju nie są jeszcze wyświetlane, czasem warto być niedocenianym ;)). Jeżeli lubicie ten gatunek gorąco polecam. Jedna z lepszych pozycji w Marketplace, zwłaszcza jeżeli ktoś nie przepada za udziwnieniami i ceni sobie ładną grafikę. AE Jewels możecie pobrać tu. Ocena: 4+ 