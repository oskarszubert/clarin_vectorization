24.12.2013 Święta czają się już za rogiem, to dobry moment by przyjrzeć się aplikacjom, które mogą okazać się przydatne w tym okresie. Czasie ostatnich przygotowań, wysyłania życzeń, oczekiwania na Mikołaja, czy też późniejszym śpiewaniu kolęd. Zapraszamy do zestawienia świątecznych aplikacji na Windows Phone.  Polska Gwiazdka  Mały świąteczny niezbędnik. Aplikacja dzieli się na trzy części: potrawy, strojenie choinki oraz kolędy.  W pierwszej odnajdziemy przepisy na tradycyjne świąteczne dania, listę składników wraz ze szczegółowym opisem przygotowania. Strojenie choinki to zbiór informacji o symbolice, pochodzeniu i znaczeniu tradycji związanych z tym drzewem oraz jego ozdobami. Ostatnia, czyli kolędy prezentuje teksty najpopularniejszych kolęd. Poszczególne części możemy przypiąć jako kafelki oraz skorzystać z systemowego syntezatora mowy. Opcja ciekawa, gdyby nie fakt, że nie ma jak go uciszyć. Jak już zacznie czytać np. przepis, skończy dopiero gdy dotrze do jego końca. Życzenia Świąteczne  Uniwersalna aplikacja do wysyłania gotowych życzeń, z wyróżnieniem tych świątecznych. Baza tekstów jest naprawdę ogromna, od mniej i bardziej zabawnych wierszy, po spokojne i stonowane. Życzenia możemy wysłać za pomocą mail bądź też sms. Ważnym elementem o którym warto pamiętać jest umieszczana na końcu reklama aplikacji, którą oczywiście w łatwy sposób możemy usunąć. NORAD Tracks Santa  Oficjalna aplikacja NORAD (Dowództwo Obrony Północnoamerykańskiej Przestrzeni Powietrznej i Kosmicznej) oraz św. Mikołaja, za pomocą której możemy śledzić jego ruchy. W jej ramach znajdziemy garść informacji o świątecznych tradycjach, programie a także zestaw prostych gier, które mogą umilić oczekiwanie na prezenty. Trzeba uczciwie przyznać, że w tym roku oficjalna aplikacja, przegrywa wykonaniem z nieoficjalną przygotowaną przez Googla. Kolędnik Nieoceniona pomoc przy śpiewaniu kolęd. Ich bogaty zbiór uzupełnia kolekcja anglojęzycznych piosenek świątecznych. Każda z nich poza tekstem dysponuje także podkładem muzycznym. Choć nie zachwyca jakością, bywa przydatny gdy chcemy sobie przypomnieć nie tylko tekst, ale i melodię. Christmas HD  Zbiór tapet w świątecznym klimacie. Podzielono je kilka różnych kategorii. Interfejs sprowadzono do jednego przycisku, za pomocą którego zapisujemy interesujące nas grafiki w pamięci telefonu. Kolekcja jest na tyle różnorodna, że każdy powinien znaleźć coś dla siebie. Grafiki poza ustawieniem ich na tapecie możemy wysłać komuś jako część życzeń. 