26.06.2012 Dziś w nocy gra otrzymała aktualizację, która ośmiesza inne wielkie studia, zwłaszcza te wydające w segmencie Xbox Live. Za darmo otrzymaliśmy nie tylko sporo dodatków, ale również obniżkę ceny o blisko 70%. Dzięki temu, Chickens Can’t Fly stał się najlepiej wykorzystującą możliwości platformy grą na Wnidows Phone. W grze przyjdzie nam przemierzyć (przelecieć, a dokładniej „spadać”) 6 różnych laboratoriów, z czego każde liczy sobie od 8 do 14 plansz. Jeżeli dodamy do tego jedno płatne DLC (80 MP) oraz to, że wszystkie poziomy generowane są losowo (tak, za każdym razem układ korytarzy, przedmiotów, przeszkód, bonusów będzie inny), otrzymujmy wręcz nielimitowany zakres zabawy. Oczywiście to wszystko to tylko jeden z trybów, kampania. Dodatkowo otrzymujemy plansze survival, gdzie spadamy najdłużej jak tylko potrafimy oraz tryb multiplayer. Tak Chickens Can’t Fly to drugi, po Battleship tytuł Xbox Live ze wsparciem dla tej opcji. Przypomina on trochę rozwiązania ze starych gier wyścigowych gdzie mogliśmy startować w wyścigach z naszym duchem. Tym razem punktem odniesienia jest duch przeciwnika. Wygrywa ten, kto osiągnie lepszy wynik (mamy do wybory 3 różne warunki zwycięstwa).  Gdyby tego było mało, gra posiada tryb wyzwań tygodnia, gdzie gracze z całego świata, tydzień po tygodniu rywalizują ze sobą na najlepsze wyniki, w specjalnie przygotowanych zadaniach. To tyle jeżeli chodzi o tryby rozgrywki, wróćmy jednak do jej przebiegu. Nasz spadający kurczak może natrafić na wiele przeszkód jak i bonusów. Ciężko wymienić je wszystkie są ich dziesiątki, oczywiście losowo rozmieszczane na planszach. Część aktywuje się sama inne musimy uruchomić poprzez tapnięcie. To jednak dalej nie wszystko. Gra wykorzystuje chyba wszystkie możliwości  oferowane przez platformę Xbox Live, a więc:  dobrymi wynikami możemy odblokować 2 części garderoby dla naszego avatara mamy dostęp do płatnych DLC: kostiumów dla naszego ptaka (40 MP za sztukę lub 80 za wszystkie) oraz dodatkowego laboratorium (80MP) otrzymujemy dostęp do 7 dzwonków związanych z grą oczywiście są też osiągnięcia z możliwością zdobycia 200 punktów gracza wsparcie dla Multiplayer Xbox Live ( w przeciwieństwie do Batteship bardzo grywalne).   Wypada wspomnieć o oprawie audiowizualnej. Choć jest to gra 2d, bez zbędnych bajerów i upiększaczy, to absolutnie nie mogę powiedzieć o grafice złego słowa. Wszystkie plansze, obiekty, postaci są świetnie pomyślane i wykonane, przepełnione groteską i czarnym humorem. Do tego lekko irytująca oprawa audio pełna pogdakiwania i innych dźwięków kuropodobnych. Całość jest spójną, perfekcyjnie wykonaną wizją. Oczywiście nie każdemu może przypaść do gustu, ale ciężko zarzucić jej niechlujstwo czy też nijakość. Gra z okazji najnowszej łatki została przeceniona do 3.49zł? Nie potrafię nie polecić tej gry, jak przystało na tytuł Xbox Live, możecie go przetestować sami. Mnogość plansz, losowe generowanie, wiele rzeczy do odblokowania oraz możliwość zmierzania się z żywym przeciwnikiem, to atuty gwarantujące wiele godzin dobrej zabawy. Chickens Can’t Fly znajdziecie pod tym linkiem. Ocena: 6 