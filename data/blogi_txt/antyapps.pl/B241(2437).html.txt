18.04.2013 Pinball to jeden z tych gatunków, któremu jeszcze sporo brakuje na platformie Windows Phone. Wprawdzie wpisując tę nazwę w wyszukiwarkę otrzymamy kilka tytułów, ale tylko 1-2 z nich zasługują na miano dobrych. Niedawno do tego grona dołączył Monster Pinball HD. Gra już na start zaskakuje ilością stołów. Pozostałe produkcje z tego gatunku na mobilych kafelkach oferują zazwyczaj jeden stół, ewentualnie z drobnymi modyfikacjami. W tym przypadku mamy aż 6 stołów…. połączonych ze sobą. Trafiając w odpowiednie otwory przechodzimy do kolejnych, oczywiście z szansą powrotu do poprzedniego. Odkrycie ich wszystkich wymaga czasu i wprawy. Stoły w dużej mierze zaprojektowano ciekawie. Czasem tylko szwankuje fizyka niektórych elementów, a nasza kula porusza się bardzo nienaturalnie. Tak właściwie największe zastrzeżenia mam właśnie do niej. Wygląda i porusza się sztucznie co znacznie obniża przyjemność z gry. Wpływ na to ma też innymi szwankująca wydajność. Nawet na Lumii 920 zdarzały mi się drobne lagi, które przy grze tego typu są niestety bardzo mocno odczuwalne. Drobne zastrzeżenia mam też do interfejsu. Gra posiada pasek u góry ekrany, a pod nim dodatkowe przyciski funkcyjne. U dołu znajduje się ekran z wynikami. Niestety krawędź dolna jest zbyt cienka. Utrudnia to sterowanie. Koncept grafiki jest spójny i ciekawy, nie każdemu przypadnie do gustu, ale stołom ciężko zarzucić nijakość. Odbiór całości psuje wspomniany już pasek u góry, zwłaszcza gdy mamy wybrane białe tło. Dodatkowo gra nie wspiera wysokich rozdzielczości. Coś słabo z tym tytułowym HD.  Monster Pinball HD obecnie dostępy jest w promocyjnej cenie 3,49zł. Niestety nie oferuje wersji próbnej. Osobiście uważam że każdy fan tego gatunku powinien się skusić. Jeżeli przełknie drobne niedopracowania interfejsu. Gra pozwala regulować poziom trudności w zależności od potrzeb, także każdy znajdzie coś dla siebie. Pełna cena oscyluje w granicach 8 zł, a obecna promocja potrwa do następnego tygodnia. 