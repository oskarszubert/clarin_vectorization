11.09.2013 Jedną z głównych zaleta smartfonów jest pomoc w zarządzaniu czasem i zadaniami. Wbudowane kalendarze, powiadomienia, pogodynki pozwalają w szybki sposób zorientować się w tym co jeszcze nas czeka i na co trzeba się przygotować. Pełnią rolę organizera. Choć lubię systemowe rozwiązania Windows Phone, to jednak w wielu miejscach są one niewystarczające. Brakowało mi aplikacji, która dane gromadziłaby w jednym miejscu i prezentowała w formie czytelnego podsumowania. Brakowało do momentu aż trafiłem na Daily Dashboard.  Daily Dashboard jest wirtualnym organizerem który łączy w sobie dane z kalendarza, książki adresowej, alarmy oraz pogodynkę. Po wyrażeniu zgody na dostęp do nich przywita nas zakładka home. Jest to zbiór niezbędnych informacji odnośnie dnia i tygodnia. U samej góry mamy podsumowanie, w tym informacje systemowe takie jak rodzaj połączenia, stan baterii i ilość wolnego miejsca w telefonie. Poniżej zestawienie tygodnia wraz z pogodą, informacje o najbliższym spotkaniu, szczegółowa pogoda na dany dzień, urodziny i rocznice znajomych, spis zadań na dziś oraz jutro, najbliższe rocznice i alarmy. Sporo tego. Część z kart możemy lekko modyfikować za pomocą ustawień. To czego brakuje mi najbardziej to możliwości zmiany ich kolejności i odczepiania zbędnych.  Kolejna zakładki to bardziej szczegółowe informacje o dniu, tygodniu i miesiącu, skupione głównie na kalendarzu. Z ich poziomu możemy dodawać nowe wydarzenie, jak i przeglądać szczegóły już dostępnych.  Przy wielu kartach mamy jeszcze dodatkowe opcje związane z udostępnianiem treści, sprawdzaniem danych teleadresowych, czy też  zwykłą pomocą. Wszystko przedstawione w bardzo czytelny i przejrzysty sposób. Choć interfejs Daily Dashboard zgodny jest z wytycznymi metro, to jednak widząc go po raz pierwszy, moje myśli poszybowały w stronę Googlowskich kart. Trzeba przyznać że pasują do stylu Windows Phone. Świetnie prezentuje się kafelek aplikacji. Przypinamy go z poziomu programu. Wprawdzie możemy go edytować, ale opcji jest stanowczo za mało.  To właśnie mała ilość opcji jest największą wadą Daily Dashboard. Przy tak wielu informacjach, aż się prosi o możliwość lepszego dopasowania ich formatu do własnych preferencji i potrzeb. Należy także pamiętać o paru ograniczeniach mających swoje korzenie w systemie, bądź też rozwiązaniach jakie wybrali autorzy aplikacji. Przykładowo w kalendarz nie ujrzymy danych ustawionych jako prywatne. Daily Dashboard dostępy jest w trzech wersjach. Darmowej, darmowej próbnej (to do niej prowadzą linki na dole) oraz płatnej. Ta ostatnia to wydatek wysokości 6,99zł. Zdecydowanie warto. Polecam pobrać i przekonać się samemu. Z powodzeniem zastąpi kilka innych aplikacji, zwłaszcza jeżeli chodzi o informacje na kafelku. Daily Dashboard dostępny jest tylko dla Windows Phone 8. 