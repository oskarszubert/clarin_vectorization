04.02.2012 Dopiero co opisywałem świetne wydanie Glee Karaoke, która zadebiutowała na Wii, zyskując swoje drugie życie na iOS – aby teraz w moje ręce wpadła kolejna perełka, której historia jest bliźniacza do poprzedniej. Order Up! – Witajcie w Port Abello – tropikalnej, przepięknej wysepce, której jednego na pewno zarzucić nie można – braku restauracji i słabego jedzenia. W opisywanej aplikacji wcielamy się w szefa kuchni, którego tajemniczy samolot zrzuca  wprost przed Burger Face – miejscowy Fast Food,  gdzie zaczynamy stawiać swoje pierwsze kroki w Kuchennych Rewolucjach.  Zaczynamy od podstaw, na stanowisku obsługi a’la Mc Drive – goście przyjeżdżają autami, a my mamy ich obsłużyć.  Stajemy przed prostymi wyzwaniami, jak przygotowanie hamburgera, gdzie musimy odpowiednio wysmażyć mięso z obu stron, uważać aby nie przypalić frytek, cieniutko pokroić pomidora i obrać ogórka(sałatę?). Później robi się trudniej, pojawia się więcej zamówień i więcej złożonych dań, które musimy wykonać w tym samym czasie.   Po gotowaniu dla kilku klientów i zebraniu paru monet napiwku, kończy się nasz dzień pracy… jednak szef kuchni nie poddaje się, postanawia wyruszyć do kolejnej knajpy, gdzie ustala Menu Dnia i rozpoczyna pracę nad ambitniejszymi daniami. Uwierzcie mi że jednoczesne grillowanie steka, krojenie warzyw na sałatkę i pilnowanie sosu aby się nie przypalił – nie są łatwe, a kiedy dochodzi pełna sala gości i należy uważać aby nie podać zimnego dania – robi się naprawdę ciekawie :) Na szczęście, możemy zatrudnić sobie personel –  kucharzy o różnych specjalizacjach i kelnerki, co zdecydowania ułatwia rozgrywkę.   Zabawa jest  przednia, czeka na nas kariera obejmującą wiele różnych Kuchni – od pierwszego Fast Fooda, poprzez Restauracje Meksykańską, Włoską czy Japońską. Rozrywka obejmuje mnogość dań i składników, przez co nie nudzimy się. Podczas gry, zbieramy punkty doświadczenia pozwalające na podejmowanie coraz to nowszych wyzwań, które razem z zebraną gotówką owocuje dostępem do kolejnych jadłodajni. Podczas eksploracji poszczególnych poziomów, napotkacie wiele mini gier – np. odwiedza nas inspektor ds. czystości i sprawdza jak szybko myjemy talerze. Walczymy również z myszami opanowującymi naszą kuchnię, może zdarzyć się pożar który musimy ugasić.  Fruit Ninja – pokazało że tytuły których obsługa odbywała się za pomocą Kinect, czy padów ruchowych PS Move czy  Wii – bez problemu odnajdują się na dotykowych urządzeniach mobilnych, dając równie sporo frajdy. Order UP jest na to kolejnym przykładem. To co cieszy mnie najbardziej, to fakt, że gra zupełnie nie traci na jakości, działa płynnie i wygląda jak oryginał na konsole. Jestem coraz bardziej przekonany że tablety niedługo wyprą Nintendo DS czy PlayStation Portable,  na rynku mobilnych urządzeń do grania.  Order UP jest do pobrania w App Store Autorem tekstu jest Adam Urbanowski, Kierownik ds. serwisów branżowych i regionalnych (web mobile) PKT.PL 