19.02.2013 Zapewne dzięki powyższemu obrazkowi u wielu starszych czytelników AntyApps powrócą wspomnienia z dzieciństwa. Gra którą większość chciało mieć i niesamowity kontroler w postaci pistoletu. Jednym słowem prawdziwy klasyk. Teraz możecie w niego zagrać także na waszych telefonach z Windows Phone. Oryginał pamiętam jak przez mgłę, trudno mi więc oceniać dokładność konwersji, wydaje się jednak iż jest spora. Gra posiada 3 tryby rozgrywki. Strzelanie do pojedynczych kaczek, do kaczek wylatujących parami oraz ostatni, likwidacja specjalnych talerzy. Prawdopodobnie jest to ta sama gra, emulowana na naszym telefonie. Granie na dotykowym ekranie jest znacznie łatwiejsze niż wiele lat temu za pomocą dedykowanego pistoletu (no chyba że ktoś odkryła jak działa ta magiczna technologia). Tak właściwie to problemy zaczynają się dopiero w drugim trybie, a największym utrudnieniem jest reklama umieszczona w lewym górnym rogu. Naszym celem jest wyeliminowanie odpowiedniej ilości elementów na poziom, za co otrzymujemy punkty. I to właściwie tyle. Gra zapamiętuje najlepszy wynik i wyświetla go w menu głównym. Od strony graficznej jest biednie. Zwłaszcza na telefonach z wyższą rozdzielczością. Fani tytułów retro poczują się jak w domu, wszyscy inni mogą zapoznać się z tym jak kiedyś wyglądały hity elektronicznej rozgrywki. Podobnie ma się sprawa z oprawą audio. To te same, znane sprzed lat dźwięki. Możliwość ich wyłączenia mamy dopiero podczas rozgrywki po prawej stronie ekranu.  Grę trudno polecić. Jako oddzielny tytuł, który wyszedł w obecnych czasach zapewne dostała by słabe 2-. Jednak dla wielu graczy to coś więcej. Sam spędziłem sporo godzin grając w oryginał u kolegów, z zazdrością patrząc na tę niesamowitą technologię pistoletu i konsoli. W taki wypadku należy grze dodać jeden punkt i mamy 3-. Szkoda tylko, że autor nie zdecydował się na wersję płatną bez reklam. Oczywiście dla chętnych. Pomimo archaiczności oprawy jak i rozgrywki można przy niej spędzić kilka miłych chwil, a sam mechanizm rozgrywki świetnie sprawdza się na ekranach dotykowych. Windows Phone 7.5: działa, Windows Phone 8: działa, Lumia 610: działa 