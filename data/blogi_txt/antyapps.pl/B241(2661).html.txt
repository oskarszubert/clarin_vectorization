05.12.2011 Komputery mają od pewnego czasu swoje paczki gier niezależnych sprzedawane za grosze, gdzie znaczą część zysków przeznacza się na instytucje charytatywne, ale smartfony tego typu akcje na większą skalę raczej omijały. Aż do teraz – dziś wystartowało 12 Indie Apps for Christmas. Krótko mówiąc: dobre gry, niskie ceny, szczytny cel. Lepiej być nie może.  W tę inicjatywę zaangażowało się 12 niezależnych deweloperów, z których każdy wsadził po 1 tytule do rzeczonej paczki. Lista gier (i instytucji, które wspiera się je kupując) przedstawia się następująco:  Red Nova – Child’s Play Trainyard - Doctors Without Borders Sword of Fargoal – Child’s Play Christmas Air Hockey – Child’s Play Disc Driving – Child’s Play Velocispider - Child’s Play Full Deck Word Games – Child’s Play Harbor Master - Doctors Without Borders Tilt to Live – Child’s Play Galcon Labs - Doctors Without Borders iBlast Moki – Doctors Without Borders Smiles HD – Child’s Play  Na dzieci czy lekarzy nie idą jednak przychody w całości, a 25% po obcięciu prowizji Apple. Biorąc pod uwagę, że wszystko jest za 0.79 euro to nie tak znowu dużo, ale lepiej tak niż wcale. Z prawdziwie czystym sumieniem polecam szczególnie Trainyard – doskonała gra logiczna związana tematycznie z pociągami. Tilt to Live i Harbor Master z kolei tak przeciętnie przypadły mi do gustu, ale wielu jeszcze nie sprawdzałem wcale. Na coś trzeba będzie się skusić. [źródło] 