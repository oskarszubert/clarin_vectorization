24.01.2013 Gadu Gadu nie ma dobrej opinii na Windows Phone. Klient ich sieci choć jest popularny, zbiera coraz więcej niskich ocen i zawodzi w wielu elementach. Teraz przyszła pora na premierę kolejnego programu, aplikacji do słuchania internetowego radia OpenFM. Pierwsze wrażenie jest jak najbardziej pozytywne. Aplikacja wita nas spisem dostępnych stacji wraz z informacją o aktualnie granym kawałku (odświeżane na bieżąco). Po prawej stronie mamy zakładki z ostatnio słuchanymi, ulubionymi oraz podział stacji wg kategorii tematyczno-gatunkowych. Po wybraniu interesującego nas kanału wyświetli się lista z informacjami o zbliżających się utworach oraz bardziej szczegółowe o tym, którego dźwięki właśnie słyszymy. Poniżej opcje graj/stop, dodanie do ulubionych oraz przypięcie jak kafelek. Standard. OpnenFM bez problemu działa w tle (co wciąż jeszcze nie jest oczywiste dla niektórych aplikacji muzycznych). Na tym jego zalety się kończą. Szkoda że autorzy nie pokusili się o dodanie choćby najprostszej wyszukiwarki. Stacji jest sporo (80) i czasem nawet kategorie nie pomagają. Razi też brak wsparcia dla rozdzielczości i kafelków Windows Phone 8. Przecież premiera tego systemu miała miejsce blisko 3 miesiące temu. Listę niedociągnięć zamyka brak integracji z HUB-em muzyka. To co było i jest największym problemem Gadu Gadu czyli stabilność, w przypadku OpenFM działa prawie bez zarzutu. Podczas testów aplikacja tylko raz wygenerowała problem. Ikona graj/stop nie zmieniała swojego wyglądu pomimo zmiany stanu.  OpenFM to po prostu dobrze wykonany program dla fanów muzyki. Nie kusi niczym szczególnym, w wielu miejscach jest wręcz standardowy do bólu, ale ciężko odebrać to jako minus. Swoje zadanie spełnia bez zarzut. Szkoda jedynie że autorzy nie postarali się bardziej urozmaicić i ubogacić swoją aplikację. Miejmy nadzieję, że na wersji 1.0 nie poprzestaną. Windows Phone 7.5: działa, Windows Phone 8: działa, Lumia 610: działa 