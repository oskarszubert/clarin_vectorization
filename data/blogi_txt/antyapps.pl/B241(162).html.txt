11.10.2012 Tablety i smartfony to bardzo często narzędzia rozrywki także dla najmłodszych. Porywają oni nasze urządzenia, gdy tylko nadarzy się ku temu okazja. Sytuację tą dostrzegają również najwięksi gracze odpowiedzialni za systemy mobile. Najnowsza wersja iOS jak i zapowiedziany Windows Phone 8 wspierają rozwiązania, które ułatwiają zarządzanie treściami udostępnianymi dla najmłodszym. W przypadku Androida muszą nam wystarczyć dodatkowe aplikacje, takie jak KIDO’Z Play Mode. Zacznę może od tego, że pomimo iż zamieszczone screeny są po angielsku, to aplikacja jak najbardziej wspiera język polski. Nie robi tego idealnie, niektóre zwroty przetłumaczone są dziwnie, a inne tłumaczenia nie posiadają, ale ogólnie jest czytelnie i wystarczająco dobrze by osoby bez znajomości angielskiego poradziły sobie z nawigacją.  Czym tak naprawdę jest KIDO’Z Play Mode – Fun   Safe? Launcherem, przygotowanym z myślą o najmłodszych. Zastępuje on domyślny launcher, tworzy zamknięty ekosystem, nad którym mamy pełną kontrolę, jego opuszczenie jest niemożliwe bez podania specjalnego hasła. Przygodę z programem rozpoczynamy od założenia konta. Dzięki niemu będziemy mogli logować się na nasze konto rodzicielskie nawet z poziomu www. Następnie dodajemy profile dzieci i po chwili aplikacja jest gotowa do działania.  W trybie dziecka, mamy dostęp tylko do treści, na które zezwoli rodzic/opiekun. Oczywiście aplikacja na start posiada pewną bazę, opartą o nasze aplikacje, ale cała reszta podlega modyfikacji. Dzieci mają dostęp do czegoś na kształt sklepu z aplikacjami, gdzie widnieją pozycje dopasowane do ich wieku. Zasoby sklepu możemy modyfikować. Listę aplikacji obecnych w profilu dziecka da się powiększyć o każdą z zainstalowanych na danym urządzeniu aplikacji.  Prawa i ograniczenia możemy edytować w paru miejscach, co trochę komplikuję sprawę. Część rzeczy ustawimy z poziomu aplikacji, do innych będzie niezbędne logowanie do naszego panelu poprzez www. A co możemy edytować? Dostęp do aplikacji, strony internetowe, kontakty, materiały wideo itp. Dodając nowe materiały możemy wybrać w jakiej kategorii wiekowej mają być dostępne, dla jakiej płci, dzięki temu, nie musimy konfigurować każdej treści specjalnie pod każde dziecko. Niestety, nie znalazłem nigdzie możliwości dodawania materiałów wideo zapisanych w pamięci telefonu. Możemy jedynie dodawać odnośniki do treści w sieci.  Aplikacja dostępna jest za darmo, ale tylko w wersji na Androida. Jeżeli chcemy mieć dostęp do wersji PC oraz dodatkowych opcji w panelu www (np. statystyki) będziemy musieli zapłacić. Ile? 4,99$ za miesiąc, 39,99 za rok, albo 59,99$ za wieczną subskrypcję. Zakupu dokonujemy poprzez nasze konto, tam też możemy przeczytać o korzyściach jakie daje konto plus (po polsku). Jeżeli jesteś rodzicem, lub też masz młodsze rodzeństwo, albo po prostu twój sprzęt jest obiektem częstych ataków mały nieposkromionych pociech, warto przetestować KIDO’Z Play Mode – Fun   Safe. Wprawdzie najlepiej sprawuje się na dodatkowym urządzeniu, przeznaczonych tylko dla dzieci, ale może być pomocny także na naszych głównych urządzeniach. Aplikacja jak już wspomniałem jest darmowa, do pobrania z Google Play. Ocena: 4- 