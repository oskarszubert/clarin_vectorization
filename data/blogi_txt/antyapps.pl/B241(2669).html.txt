18.10.2013 Opisywana już przeze mnie aplikacji Nike+ pozwalająca śledzić nasze postępy w bieganiu oraz stawianie sobie wyzwań zyskała bardzo ciekawą i chyba wyczekiwaną przez wielu funkcję. Chodzi oczywiście o załączenie zdjęcia do naszej aktywności – czy taki trend to coś dobrego?  Nowa wersja aplikacji Nike+ sama pauzuje i wznawia śledzenie naszej aktywności, gdy zatrzymamy się lub ruszymy. Nie musimy więc już zatrzymywać odtwarzania muzyki przed na czerwonym świetle przed przejściem dla pieszych, bądź w celu odebrania rozmowy. Opcja załączania zdjęć umożliwia na wybranie fotografii przed lub po biegu, więc będziemy mogli podzielić się widokami, które dane nam było oglądać podczas porannej czy wieczornej przebieżki.   Co ciekawe, gdy zatrzymamy się, nasza aktywność nie tylko zostanie wstrzymana, ale aplikacja uruchomi automatycznie aparat byśmy mogli błyskawicznie wykonać zdjęcie i ruszyć w dalszą drogę. Aplikacja została także przystosowana do nowego wyglądu systemu iOS7, dlatego doskonale współgrać będzie z całym ekosystem na iPhone’ach.   Sporym rywalem dla Nike+ jest Endomondo, do którego sprawdzenia również Was zachęcam. Mnie znacznie bardziej odpowiada to co oferuje Nike+ wraz z portalem dostępnym przez przeglądarkę oraz społecznością, która go napędza. Funkcja Power Song to jedna z największych zalet Nike+, z której nie zamierzam rezygnować. Tym bardziej miło popatrzeć jak aplikacja przez cały czas się rozwija. 