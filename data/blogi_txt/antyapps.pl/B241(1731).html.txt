19.09.2013 Kilka dni temu pisałem o aktualizacjach najpopularniejszej obecenie aplikacji do obsługi Instagrama na Windows Phone, czyli 6tag. Nie jest to jednak jedyny, nieofcjalny klient tego serwisu. Jego popularność zmotywowała innych twórców do dopieszczenia swoich aplikacji oraz udostępnienia ich za darmo. Tak też jest z InPic. InPic jest całkowicie darmowy. Nie znajdziecie w nim mikropłatności, co więcej nie zawiera w sobie żadnych reklam. To chyba jego największa zaleta. Kolejną jest bardzo dobry i intuicyjny interfejs. Moim zdaniem w wielu miejscach wypada lepiej niż ten z 6tag. O wiele więcej elementów oparto na prostych gestach, dzięki czemu nie musimy latać palcem po całym ekranie. Tyczy się to chociażby menu filtrów i udostępniania. Są one obok siebie i wystarczy prosty ruch palcem, aby przeskoczyć między nimi. Także możliwość przeglądania kolejnych zdjęć od razu z otwartym oknem komentarzy jest świetna. Najchętniej widziałbym ten interfejs w połączeniu z możliwościami 6tag, powstałaby aplikacja idealna. ;)  InPic zapewnia podstawowe funkcje takie jak przeglądanie wpisów znajomych, powiadomienia czy też dodawanie własnych treści. Niestety, nie rozpieszcza nas możliwościami. Dodawać możemy tylko zdjęcia, a jedyny serwis poza Instagramem na jaki możemy je wgrać to Facebook. Rozczarowuje także ilość filtrów. Jest ich dosłownie garstka. Oczywiście zdjęcie możemy przygotować wcześniej w innej aplikacji i wstawić za pomocą InPic, nie jest to jednak rozwiązanie optymalne. Nie mam większych zastrzeżeń do jej stabilności. Wprawdzie nałożenie filtrów na zdjęcie trwa chwilę, ale nie spotkałem się podczas tej operacji z żadnymi problemami. Warto dodać że aplikacja posiada też wersję na Windows 8/RT i jest to najlepszy klient Instagrama na ten system. Jeżeli chodzi o możliwości, posiada ich o wiele więcej niż wersja na Windows Phone 8. Oczywiście też za darmo.  Nawet jeżeli już korzystacie z 6tag polecam do testów InPic, to dobra aplikacja, której warto poświęcić chwilę uwagi i zostawić swoją ocenę. Za darmo i bez reklam otrzymujemy zestaw podstawowych funkcji, które działają bardzo stabilnie i poprawnie. Oczywiście chciałoby się więcej, mam nadzieję, że z czasem autor rozbuduje swoją aplikację o kolejne przydatne funkcje. Wersja dla Windows 8/RT jest do pobrania tutaj 