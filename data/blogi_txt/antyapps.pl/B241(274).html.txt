03.07.2012 To może zabrzmieć dziwnie, ale.. po upływie ponad 2 lat od premiery Windows Phone, wydaniu ponad 100 tysięcy aplikacji, w tym naprawdę wielu wspaniałych gier (często na wyłączność) dopiero teraz otrzymujemy tytuł z gatunku Bombermana. Panie i Panowie oto Bomberman vs. Zombies.  Na szczęście gra spełnia oczekiwania fanów, podniesione przez fakt bycia tą „pierwszą”. Chyba nikomu nie trzeba tłumaczyć zasad bombermana, w tym wypadku nie ma jakichś zbytnich udziwnień. Przemierzamy kolejne plansze, wysadzając przeszkody i przeciwników. Tych ostatnich mamy parę rodzajów: 3 odmiany Zombie, nietoperze, szkielety, trumny. W grze dostępne są także różnego rodzaju usprawnienia i antybonus. Niestety dostęp do nich zyskujemy trochę zbyt późno. Przez to, rozgrywka jest zbyt mało dynamiczna, a pierwsze poziomu szybko zaczynają nużyć.  W Bomberman vs. Zombies mamy do wybory 2 rodzaje sterowania, z czego klasyczny pad występuje w odmianie większej i mniejszej. Do tego aspektu gry ciężko się przyczepić. Możemy go dopasować pod siebie, zresztą sama idea Bomberman nie wymaga małpiej zręczności i refleksu. Bardzo dużym plusem jest oprawa graficzna. Tak właściwie to ona trzyma przy grze, na pierwszych nudnych poziomach. Zarówno statyczne tła jak i animacje są bardzo dokładnie przygotowane. Szkoda tylko, że podczas gry nie towarzyszy nam żadna muzyka (jest dostępna tylko w menu).  Pomimo wspomnianych wad, gra warta jest uwagi przez jeszcze jeden fakt: jest darmowa i jak na razie pozbawiona reklam. Mam nadzieję, że wraz z kolejnymi aktualizacjami, autorzy rozwiną ten tytuł. Bomberman vs. Zombies znajdziecie tutaj. Ocena: 4- 