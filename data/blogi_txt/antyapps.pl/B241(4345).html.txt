16.01.2013 Choć Windows Phone, a zwłaszcza najpopularniejsze telefonu od Nokii posiadają ciekawe aplikacje do map i nawigacji, wielu użytkowników przywykło do rozwiązań od Googla. Niestety firma ta, nie jest zainteresowana tworzeniem swoich aplikacji na system od Microsoftu, dlatego trzeba się zwrócić w stronę aplikacji niezależnych. Do świetnej gMaps, dołączył właśnie kolejny konkurent godny uwagi. Triplexer to nawigacja bazująca na mapach Googla. Posiada większość standardowych dla tego typu aplikacji funkcji. Możemy wyszukiwać poszczególne adresy (w tym z kontaktów), zmieniać tryb widoku mapy, czy też nanosić takie elementy jak komunikacja miejska oraz natężenie ruchu. Jest też nawigacja (zarówno piesza jak i samochodowa), niestety tryb krok po kroku jest bardzo mocno ukryty w aplikacji. Powodzenia z jego wyszukiwaniem. :)  Ciekawym dodatkiem, jest możliwość robienia zrzutów ekranu. Dedykowany temu klawisz znajduje się w głównym oknie aplikacji. O ile dla posiadaczy Windows Phone 8 nie będzie to nic nowego, o tyle w przypadku starszej wersji systemu, opcja ta jest bardzo pożądana. Jeżeli nie mamy w telefonie odpowiedniego pakietu danych, wystarczy że trasę wyszukamy wcześniej i zapiszemy w pamięci telefonu jako obrazki Sami możemy dodawać punkty POI, wybierać ich kolor, oznakowanie czy też wzbogacać ja o notatki. Autorzy dodali też historię ostatnio wyszukiwanych adresów oraz całych tras. Miły dodatek, tym bardziej że mapy od autorów niezależnych nie mają dostępu do naszych POI z konta gmail.  Interfejs jest przyjemny dla oka, ale nie zawsze intuicyjny. Odnalezienie niektórych opcji to naprawdę spore wyzwanie. Część elementów nie pasuje też do pozostałych, co widać czasem bardzo wyraziście. Pomimo tego, wykonanie Triplexer oceniam wysoko. Dzięki możliwości edycji punktów POI mapa nabiera ciekawego wyglądu. Jeżeli szukacie aplikacji do obsługi map od Googla, a gMaps z jakiegoś powodu nie przypadło Wam do gustu sprawdźcie Triplexer. Program dostępny jest za darmo i na chwilę obecną nie wyświetla reklam. Dzięki kilku drobnym, ale ciekawym rozwiązaniom, wyróżnia się na tle konkurencji. Windows Phone 7.5: działa, Windows Phone 8: działa, Lumia 610: działa 