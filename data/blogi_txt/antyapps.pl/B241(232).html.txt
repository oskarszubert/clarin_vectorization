02.02.2013 W tym miesiącu podsumowanie najlepszych aplikacji o jakich pisaliśmy na AntyApps zamyka Android. Sprawdźcie koniecznie, czy żadnej z nich nie przegapiliście!  AntennaPod  Mimo że Android wciąż jest systemem o wiele mniej przyjaznym rynkowi podcastowemu, szczególnie porównując go do iOS, to aplikacje takie jak AntennaPod zdecydowanie minimalizują przepaść między nimi. Wszystko czego może potrzebować miłośnik audycji, do tego jeszcze skąpane w skórkach Holo! Link do recenzji AppyGamer Jeżeli na co dzień śledzicie nowości ze świata gier wideo, AppyGamer to aplikacja której nie możecie pominąć. Dużo opcji dostosowania źródeł, dzięki którym będziemy dostawali (głównie) tylko interesujące nas wieści, przyjemny design — prawdziwy must-have! Link do recenzji Catch Notes  Platform do tworzenia notatek na Androidzie znajdziemy od groma — mniej lub bardziej rozbudowane, kolorowe albo i nie — jak kto chce. Catch jednak może poszczycić się synchronizacją działającą również między platformami oraz przejrzystym interfejsem, dzięki któremu sprawnie można coś zapisać, uwiecznić na fotografii, a nawet nagrać kilka słów od siebie. Link do recenzji Fabrik Prawdopodobnie jedna z najciekawszych opcji dla wszystkich miłośników czytania ebooków na smartfonach i tabletach z Zielonym Robotem na pokładzie. Co prawda ilość odczytywanych formatów pozostawia jeszcze sporo do życzenia, jednak twórcy już nad tym pracują — ale najpopularniejsze obsługiwane są bez większego problemu, także jeśli zdarza Wam się korzystać z telefonu czy tabletu jako czytnika, sprawdźcie Fabrik koniecznie! Link do recenzji Gunslugs  Rozpikselowana strzelanina przypominająca Metal Sluga z losowo-generowanymi planszami? To właśnie Gunslugs! Link do recenzji Lep’s World 2 Klasyczna platformówka osadzona w dwóch wymiarach, wyraźnie inspirowana przygodami flagowego bohatera Nintendo — Mario. Kolorowa, urocza i przywodząca na myśl złote czasy 16-bitowców. Link do recenzji Plume  Klientów Twittera mamy na wszystkich platformach pod dostatkiem, jednak Plume zdecydowanie wyróżnia się w szeregu wśród tych na Androida. Czym? Wyśmienitym wykonaniem, prędkością działania oraz funkcjami którymi (niestety) nie może poszczycić się każda aplikacja do obsługi najpopularniejszego na świecie serwisu mikroblogowego. Link do recenzji Umano  Prawdopodobnie każdy z nas miewa dni tak zakręcone, że o tym by usiąść i przeczytać ostatnie wieści ze świata możemy zapomnieć. Ale jeżeli faktycznie cały czas jesteśmy w biegu, możemy stworzyć playlistę ze świeżymi artykułami i wysłuchać ich z Umano! Link do recenzji Zime Wciąż będące jeszcze w fazie beta nietypowe połączenie kalendarza i listy zadań. Tym co je wyróżnia spośród tłumu jest z pewnocią nietypowy design trójwymiarowej rolki papieru. Synchronizacja z kalendarzem Google oraz, nadchodząca wielkimi krokami możliwość połączenia także tamtejszych Zadań, sprawiają, że wszyscy miłośnicy takiej organizacji sobie czasu nie powinni przejść obok Zime obojętnie. Link do recenzji Yesterday Dobrych, wciągających przygodówek typu wskaż-i-kliknij ostatnimi czasy coraz mniej. Yesterday wyemigrowało niedawno z komputerów stacjonarnych na sprzęty z iOS oraz Androidem — a to zdecydowanie powód do radości. Trzymająca w napięciu historia, ciekawi bohaterowie, nieoczekiwane zwroty akcji… a co Wam będę opowiadał, sami sprawdźcie! Link do recenzji 