12.04.2013 Czasem testując różne aplikacje, trafiam na takie które choć bezpośrednio nie zahaczają o moje kręgi zainteresowań, potrafią przykuć mnie na dłuższą chwile do telefonu. Tak tez było i jest z  Flightradar24. Pod tą niepozorna nazwą kryje się świetnie przygotowana aplikacja, dla każdego kto kiedykolwiek, choć trochę interesował się samolotami. Głównym celem aplikacji jest śledzenie ruchu powietrznego na świecie. Dzięki kilku interesującym rozwiązaniom całość potrafi wciągnąć na naprawdę długo. Zaraz po starcie ujrzymy mapę świata, a w przypadku włączonego dostępny do lokalizacji, zostaniemy przekierowani nad nasze miasto/kraj. Wczytanie danych zajmuje trochę czasu, dlatego zalecam odczekać dłuższą chwilę, a po jakimś czasie na mapie zaczną pojawiać się samoloty, czasem multum samolotów. Zaczną się pojawiać i przesuwać, tak oto wygląda ruch powietrzny nad wybranym przez was obszarze.  Poniżej, rozwijając dolny pasek meny możecie wprowadzić bardziej zaawansowane filtry co do wyświetlania maszyn. Po kliknięciu na wybraną maszynę ujrzymy ciągnącą się, niebieską linię, która wskaże skąd samolot wystartował. Dodatkowo wyświetli się dymek z podstawowymi informacjami o samolocie jak i konkretnym locie. Klikając na niego jeszcze raz otrzymamy dane o wiele bardziej szczegółowe, oraz możliwość przejścia do artykułu na specjalnej stronie, który opisuje konkretny model. Wisienką na torcie jest jednak co innego. Tryb kokpitu. Pozwala nam on na obserwowanie lotu z perspektywy kokpitu samolotu. Wprawdzie przed oczami mamy widok map 2D, ale całość i tak robi wrażenie. Całość jest bardzo płynna. Możemy śledzić całą trasę samolotu, od startu aż do lądowania.  Ciekawostką jest też tryb AR, który pozwala nam śledzić samoloty lecące nad nami. Zastanawialiście się kiedyś, co to za maszyna zostawia białe ślady wysoki nad Wami? Teraz wystarczy wyjąć telefon, włączyć odpowiedni tryb, najechać na nią i sprawdzić szczegółowe dane. :) Drobnych opcji, smaczków i ustawień jest znacznie więcej. Choćby wsparcie przez społeczności, interaktywne kafelki, możliwość dokupienia różnych modeli samolotów.   To wszystko sprawia że Flightradar24 może zafascynować nie tylko pasjonatów lotnictwa.  Wprawdzie aplikacje kosztuje 10,49zł nie oferując trybu próbnego, ale są to zdecydowanie dobrze wydane pieniądze. Zarówno możliwości jak i wykonanie czynią Flightradar24 aplikacją wyjątkową. Mam nadzieję, że autorzy na tym nie poprzestaną i z czasem dodadzą jeszcze więcej ciekawych rozwiązań oraz tryb testowy, dla tych którzy wahają się z zakupem. 