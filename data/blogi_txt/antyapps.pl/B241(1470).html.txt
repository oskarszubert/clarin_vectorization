20.03.2012 Zdania o GoldenLine są podzielone. Jedni cenią go za budowanie społeczności profesjonalistów inni nazywają tandetną podróbką LinkedIn. Prawda leży zapewne gdzieś po środku, a sam serwis cieszy się sporą popularnością w naszym kraju. Tak więc jeżeli należysz do jego czynnych użytkowników, zapewne zainteresuje Cię informacja, iż Goldenline doczekał się aplikacji mobilnej na Windows Phone. Jest to chyba PIERWSZA polska, oficjalna aplikacja do polskiego serwisu społecznościowego na Windows Phone. Uff, długie zdanie, ale osiągnięcie autorów nie mniejsze. W mobilnym GoldenLine mam dostęp do większość funkcji portalu. Nie zawsze są one rozmieszczone w najbardziej optymalny sposób, mimo to całe UI jest spójne i nie sprawia większych problemów z nawigacją. Co najwyżej musimy się trochę „naklikać”.  Naprawdę ciężko programowi cokolwiek zarzucić inaczej niż z obowiązku. Całość ma ładne UI, działa płynnie, daje dostęp do wszystkich niezbędnych opcji, jest oficjalną aplikacją (dla wielu to plus). Jedyne minusy to średnie wsparcia dla możliwości Windows Phone w wersji Mango. Wprawdzie uświadczymy powiadomienia o nowych wiadomościach w kafelku, ale brakuje możliwości wyciągania poszczególnych działów na ekran główny, czy też powiadomień w górnej belce. Miejmy nadzieję, że autorzy wzbogacą program o te opcje w najbliższym czasie.  Nie ma co się zbędnie rozpisywać. Jeżeli masz konto na GoldenLine to aplikacja jest pozycją obowiązkową. Wielkie brawa dla autorów za dostrzeżenie rynku Windows Phone oraz naprawdę solidnie przygotowany program. Apka jest darmowa, a pobrać ją można tutaj.  Ocena: 5 