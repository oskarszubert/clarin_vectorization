15.08.2012 Pinterest to jeden z większych fenomenów internetowych ostatnich lat. Serwis oparty na bardzo prostym mechanizmie, społeczności i przekazie graficznym, szybko zyskał spore grono użytkowników, oraz klonów budujących na podobnych rozwiązaniach. Od początku swojego istnienia, Pinterest jest też dostępny w wersjach mobilnych, jednak dopiero teraz doczekał się wersji na iPada. Wraz z rosnącą popularnością Pinteresta wzrosła też ilość osób narzekająca na niego, bądź też określająca go mianem zbędnego i banalnego serwisu. Taka już dola popularnych usług. Jeżeli nigdy nie dane Wam było korzystać z jego możliwości, polecam bardzo dobry tekst Pawła, który wyjaśni do czego można używać Pinteresta oraz skąd bierze się jego fenomen.  Ale przechodząc do istotny. Pinterest otrzymał wreszcie aplikację przygotowaną z myślą o iPadach. A tak właściwie to jego poprzednia wersja zmieniła się na uniwersalną. Choć sam z Pinteresta korzystam tylko z redakcyjnego obowiązku, to muszę przyznać, że prezentuje się naprawdę ładnie, a jej użytkowanie jest bardzo wygodne. Tak właściwie to dopiero na dużym ekranie iPada Pinteres pokazuje swoją moc. Odpalając aplikację do testów, musiałem się odrywać, aby napisać tekst. Jeżeli wcześniej wersja mobilna nie przekonała Was, koniecznie sprawdźcie tę przygotowaną z myślą o iPadach.  Zmiany dotknęły także wersję na telefony iPhone. Zmniejszono ilość prezentowanych kolumn dzięki czemu całość prezentuje się lepiej i bardziej czytelnie. Możliwe, że kosmetycznych zmian jest więcej, zbyt mało jednak obcowałem z poprzednią wersją by je dostrzec. Pinteresta w wersji uniwersalnej iOS możecie pobrać tu. Oczywiście za darmo. Pinterest trafił też na systemy Android. Program powinien działać dobrze na tabletach jak i smartfonach. Na moim tablecie 7 cala prezentuje się bardzo dobrze, nie odbiega zbytnio od tego przygotowanego z myślą o iOS. 