20.02.2013 Czasem zdarza nam się recenzować aplikacje bardzo proste, ograniczające się do jednego okna menu, ale zarazem spełniające bardzo ważną lub też unikatową rolę. Tak też jest w przypadku MP3 to Library. Program choć niepozorny, w istotny sposób wspomaga jedną z nowych funkcji Windows Phone 8. reklam. Jaka to funkcja? Możliwość dodawania mp3 do naszej biblioteki w inny sposób niż tylko za pomocą kabla i komputera. W przypadku Windows Phone 8 otrzymaliśmy bardziej otwarte środowisko. Niestety gdzieś w tym wszystkim Microsoft się lekko pogubił i z jednej strony możemy dodawać pliki MP3 przesłane za pomocą BT z drugiej nie zapiszemy tych wysłanych mailem, znalezionych w internecie czy też trzymanych na dysku SkyDrive.  Proces ten ułatwia MP3 to Library. Za jego pomocą dodamy do naszej biblioteki dowolny utwór do którego otrzymamy bezpośredni link. Wystarczy wkleić go w odpowiednie okno, kliknąć Download to Library, a po chwili plik zostanie pobrany do pamięci telefonu i zapisany w naszej bibliotece. Jeżeli dany plik już posiadamy w swojej kolekcji, zostaniemy o tym poinformowani odpowiednik komunikatem. I to właściwie tyle. Jak już wspomniałem we wstępnie, aplikacja ogranicza się do jednego okna. A to jest bardzo proste. Biały tekst na czarnym tle, odpowiednie okno na adres i czerwone komunikaty w razie błędu. Oczywiście wszystko to spełnia idealnie swoją rolę, jest estetyczne, jednak gdzieś brakuje tego Metro. Autor mógłby dodać choćby najprostsze ikony, listę z ostatnio pobieranym itp. Pomimo ubogich możliwości aplikacja doskonale spełnia swoje zadanie. Jeżeli jakiś znajomy chce Wam przesłać MP3, wystarczy że wgra go na Dropboxa, albo inny serwer (chociażby FTP) i prześle linka. Dzięki MP3 to Library bez problemu pobierzecie ją z sieci i dodacie do Xbox Muzyka. A to wszystko za darmo i jak na razie bez reklam. 