22.11.2013 Nie dalej jak przedwczoraj miałem przyjemność opisywać Dayframe, aplikację zamieniającą smartfon lub tablet z Androidem w cyfrową ramkę do zdjęć. Mimo że projekt wygląda naprawdę fajnie, brakuje w nim wykorzystania zaimplementowanej funkcjonalności w formie tapet. Ale spokojnie, dziś mam dla Was jeszcze świeże 500 Firepaper, oferującą fenomenalne, zawsze świeże obrazki na nasz pulpit. Program działa w oparciu o bogatą bibliotekę obrazków dostępną w serwisie 500px. To właśnie z dostępnych tam materiałów powstają w kilka sekund tapety, które ozdabiają zestaw naszych androidowych pulpitów. Naszym zadaniem jest jednak wybranie kategorii, z których grafiki mają się wyświetlać. Kategorii zarówno tematycznych, jak i działów na stronie — czy chcemy wpatrywać się z galerie najpopularniejszych grafik, najświeższych na przestrzeni wybranego okresu, a może wyboru dokonanego przez redakcję? Za pomocą jednego kliknięcia możemy też zrezygnować z grafik oznaczonych tagiem NTSF (ang. Not Safe For Work).  Kiedy skonfigurujemy już źródło, czas poświęcić jeszcze chwilę samej tapecie. 500 Firepaper daje nam możliwość ustalenia co jaki czas zmieniać będą się grafiki (poza sekundami, minutami i godzinami jest również opcja przy każdym odpaleniu ekranu domowego, a także wygaszeniu ekranu), ich jasność, wyświetlanie wszystkiego w skali odcieni szarości. Ale to jeszcze nie wszystko — standardowo włączony jest Prallax effect, czyli rozciągnięcie obrazka pomiędzy wszystkie pulpity. Gestem przesunięcia trzech palców możemy jeszcze wydać komendę zmiany grafiki bez czekania i przestrzegania reguły ustawionego odstępu czasowego. Program znakomicie radzi sobie zarówno w przypadku poziomych jak i pionowych tapet. Oczywiście w przypadku takiego rodzaju aplikacji nie mogło również zabraknąć pobierania obrazków jedynie w przypadku połączenia z WiFi, by nie nadużywać naszego pakietu danych. W jednym ze swoich wpisów wspominałem już, że wystrój ekranu zmieniam niezwykle rzadko. Od tamtego momentu nic się nie zmieniło, także dam nie wyobrażam sobie, by każdorazowo gdy biorę w dłonie mój telefon czy smartfon, miał inną tapetę. Ale wiem, że to po prostu kwestia gustu — może takie rozwiązanie przypadnie komuś z Was do gustu? Biblioteka 500px jest naprawdę bogata w znakomite fotografie z różnych kategorii, także każdy powinien tam znaleźć coś dla siebie. Samemu programowi również nie am nic do zarzucenia, działa jak należy i jestem przekonany, że znajdzie swoich amatorów. 500 Firepaper dostępny jest za darmo na platformie Google Play. 