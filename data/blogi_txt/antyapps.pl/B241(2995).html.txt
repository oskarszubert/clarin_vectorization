30.09.2011 W dość zaskakującym kroku Konami postanowiło, że ich najnowsza edycja piłki kopanej, czyli Pro Evolution Soccer 2012 będzie darmowe na urządzeniach z charakterystycznym nadgryzionym jabłkiem. Podstawowa (darmowa) wersja pozwoli nam zagrać w trybach Quick Match, Super Challenge oraz Challenge Mode, a w cenie 6$ odblokujemy Exhibition, Ligę Mistrzów oraz tryby sieciowe. Co ciekawe główną nowością jest właśnie tryb superwyzwania, które pozwala zbudować własną drużynę z listy najlepszych graczy na świecie, a potem ściągnąć konkurencyjne zespoły od znajomych i rywalizować, o to, która drużyna jest lepsza. Oczywiście chwaląc się tym na facebooku.    Poza tym pojawiło się trochę mniejszych i większych zmian, ale wyróżnić warto chyba wsparcie dla Retiny. W zasadzie to więcej informacji Wam nie potrzeba, w końcu sama gra jest darmowa – wystarczy kliknąć tutaj i samemu się przekonać czy warto zainwestować w dodatkowe tryby. 