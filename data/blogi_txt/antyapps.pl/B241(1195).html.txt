21.11.2011 Rękodzielnictwo jest od kilku lat coraz poważniej traktowanym sposobem nie tylko na znalezienie interesującego prezentu, ale również na życie i biznes. Mamy nasze polskie strony, gdzie można sprzedawać swoje artykuły, trafiając docelowo także na Allegro, ale król tej tematyki jest tylko jeden. I niestety nie w Polsce – amerykańskie Etsy posiada miliony ofert i tak naprawdę poszukując czegokolwiek z gatunku „handmade” albo „vintage” najpierw warto udać się przede wszystkim tam – jest spora szansa, że znajdziemy co chcemy. Dla tych co nie wiedzą – Etsy to wielki targ, gdzie każdy może założyć swój sklep. I sprzedawać swoje rzeczy. A od kilku dni Etsy w końcu dostępny jest także z poziomu smartfona.  Dedykowana aplikacja wylądowała w App Store 15 listopada i znacznie usprawnia proces przeglądania ofert z poziomu smartfona. Strona główna jest czysta i przejrzysta, a poza nią jest możliwość wyszukiwania/przeglądania poszczególnych kategorii. I uwierzcie, to wystarczy. Nie ma wydumanych menu potrafiących użytkownika przede wszystkim zagubić – zamiast to postawiono na designerską schludność. Co więcej, aplikacja pozwala nie tylko na korzystanie z zakupów, ale również zdalne zarządzanie własnym sklepem, jeśli takowy posiadamy. A jeśli coś już dla siebie upatrzymy, to i zamówienie przez telefon przechodzi bez problemu. Kto nie ufa i numery karty kredytowej nie podaje, zawsze może skorzystać z Paypala. Etsy to świetny serwis, który wypuścił świetną aplikację. Polecam. Etsy można pobrać stąd. 