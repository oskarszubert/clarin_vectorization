28.03.2012 Przyroda nie znośni próżni i całe szczęście. Dzięki temu w momencie braku oficjalnej aplikacji do wybranej usługi, możemy liczyć na to że prędzej czy później jakiś fan postara się ten brak zapełnić. Tak też jest z obsługa gg pod Windows Phone. Najpierw był Palringo, a teraz Gadu.  W odróżnieniu do Palringo Gadu obsługuje tylko jedną sieć i w tym wypadku jest to spory plus. Wszystkie opcje są dopasowane do konkretnej sieci. Aplikacja zawiera wszelkie niezbędne opcje, pozwala na założenie nowego konta, przeglądanie archiwum, podglądanie danych profilu itp. W warstwie samej aplikacji jest naprawdę świetnie. Oczywiście możemy zapomnieć o funkcjach z nowego GG, takich jak chociażby dostęp do dysku w chmurze, ale od strony komunikacji i kontaktów jest wszystko co niezbędne.  Niestety totalną porażką jest system powiadomień. Autor podpiął je pod (uwaga, uwaga) odtwarzacz muzyczny. Dzięki temu oczywiście powiadomienia działają, ale jakiekolwiek włączenie muzyki przerywa ich działanie, aż do ponownego włączenia. Nie pojmuję, nie ogarniam, może to z braku wiedzy programistycznej. Oczywiście to pierwsza wersja tej aplikacji i podejrzewam, że z czasem metoda ulegnie zmianie, natomiast obecnie jest ono bardzo niewygodne. Mamy też możliwość ustawienia powiadomień zbiorczych co 30 min.  Estetyka wykonania jest poprawna. Całość wygląda przyjemnie, a aplikację dopasowana do stylu metro. Najważniejsze okno, czyli okno rozmowy oparto na wyglądzie menu sms. Tak więc jest czytelnie i przejrzyście. Jedyny minus, to urwanie rozmowy po powrocie do aplikacji, widzimy tylko te fragmenty które pojawiły się od ponownego wejścia. Gadu w wersji demonstracyjnej pozwala na rozmowę oraz wykonanie podstawowych funkcji. Niestety aby korzystać z powiadomień (koślawych) należy zakupić pełną wersję, a ta kosztuje 3.49zł. Czy warto dokonać tego zakupu? Jeżeli często komunikujesz się przez GG, uważam że tak. Choć powiadomienia działają dziwnie to cały program jest nieporównywalnie bardziej intuicyjny niż Palringo. Do ideału droga daleka, ale widać że całość jedzie po właściwych torach. 