13.02.2014 Marka Angry Birds już dawno wykroczyła poza ekrany smartfonów, tabletów, komputerów, telewizorów i kto wie czego jeszcze. To biznes wart przeogromne pieniądze, lecz Rovio wcale nie zamierza poprzestawać w przygotowywaniu kolejnych gier tej serii. Najnowsza odsłona – Angry Birds Stella – została właśnie zapowiedziana.  “Angry Birds Stella is breaking the mold by introducing strong, passionate characters who really stand for something, while adding plenty of action and reality into the mix.”  Na obecną chwilę nie wiemy jednak za wiele. Rovio zaprezentowało tylko i wyłącznie jedną grafikę promocyjną, na której oglądać możemy (nie)zupełnie nowe postacie. Tytuł gry jak i wspomniane nowe sugerują, że tym razem skupiono się na przygodach płci pięknej. Co więcej, Angry Birds Stella ma skonczyć ze stereotypem serii gier od Rovio wprowadzając „nowe, silne, pasjonujące postacie” i połączyć w sobie „mnóstwo akcji” oraz „realizmu” – cokolwiek miałoby to oznaczać. Today we'd like to introduce you to Stella and her group of friends – Angry Birds Stella will be coming this fall! pic.twitter.com/eykDCPS0Xo — Rovio Entertainment (@Rovio) luty 13, 2014  Postać Stelli, różowego „wściekłego ptaka”, mieliśmy okazję spotkać już w tytule Angry Birds Seasons, w epizodzie Back to School (poziomy 1-5) oraz pierwszej grze Angry Birds – poziom 28. Tym razem doczekała się tytułowej „roli”, a gra ma pojawić się dopiero jesienią. Więcej informacji na jej temat mamy poznać już na przestrzeni najbliższych tygodni. Jeżeli liczycie także na nowe serie gadżetów, części garderoby itd. powinniście szykować już swoje portfele, Rovio na pewno nie zawiedzie. 