30.04.2013 Oficjalna aplikacja Facebooka na Windows Phone  nie cieszy się zbyt dobrą opinią wśród użytkowników tego systemu. Wprawdzie z czasem doczekała się wielu znaczących poprawek, ale dalej daleko jej do odpowiedników z systemu Android czy iOS. Daje to pole do popisu niezależnym aplikacjom takim jak Facebook JDB. Takie aplikacji budują głównie na mobilnej wersji Facebooka. Do niedawna Windows Phone wczytywał tylko jej domyślny, ubogi interfejs, przeznaczony dla najprostszych urządzeń. Sprawiło to że Marketplace zalały aplikacji, których jedynym zadaniem było wyświetlenie trybu mobilnego, bardziej rozbudowanego. Teraz ten tryb jest dostępny domyślnie dla mobilnego IE 10. Tak więc czy aplikacji nieoficjalne tracą sens? Facebook JDB udowadnia że nie. Tak, jest to nakładka na mobilną stronę Facebooka, ale tak dobrze rozbudowana, że spokojnie może zastąpić nam oficjalną aplikację. Jej interfejs minimalnie odbiega od tego, który ujrzymy podczas korzystania z przeglądarki. Zasady funkcjonowania pozostały jednak te same. Menu z lewego, górnego rogu, przeniesiono na pasek dolny, podobnie jak skrót do strony głównej, nowej wiadomości i zameldowania się.  W znaczny sposób ułatwia to nawigację.  W opcjach możemy zmienić działanie klawisza cofnij, skórkę aplikacji, bądź też wybrać jeden z 4 wzorów kafelka. Jednak najważniejszym rozwiązaniem jest możliwość działania w tle i wyświetlania powiadomień. Będzie to wymagało od nas nadania aplikacji kilku dodatkowych uprawnień. W zamian otrzymamy powiadomienia na ekranie blokady, kafelku i górnej belce działające lepiej niż te w oficjalnej aplikacji. I to jest największa zaleta Facebook JDB. Nie tylko prezentuje bardziej przyjazny interfejs i oferuje więcej możliwości, ale posiada także działające powiadomienia. Wprawdzie powiadomienia są odświeżane co 20 minut, ale są to stałe odstępy czasowe. Oficjalna aplikacja teoretycznie powinna powiadamiać nas w czasie rzeczywistym jednak, czasem robi to po paru minutach, czasem po parunastu, czasem w ogole. Nigdy nie wiemy, który wariant wybierze w danym momencie.  Facebook JDB to świetna alternatywa dla wszystkich których irytuje oficjalna aplikacja Facebooka. Posiada kilka istotnych przewag nad zwykła wersją odpaloną z przeglądarki i jest obecnie chyba najlepszym programem do obsługi Facebooka dostępnym na Windows Phone. Oczywiście o ile zaufamy jej na tyle by nadać sporo uprawnień. 