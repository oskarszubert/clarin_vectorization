13.11.2012 Już po raz drugi AntyWeb oraz AntyApps wraz z NoNoobs ma przyjemność zaprosić Was na konferencję Generation Mobile. Poprzednia edycja patrząc po liczbie uczestników oraz informacji jakie do nas dotarły, zakończyła się sporym sukcesem. Wyniki badań przeprowadzonych z jej okazji były długo cytowane przez różne media i do tej pory w wielu aspektach są unikatowe. W tym roku mamy nadzieję, że całość wypadnie jeszcze lepiej.  Trochę szczegółów jeżeli chodzi o tegoroczny Generation Mobile. Odbędzie się pomiędzy 28 a 29 Marca w Warszawie. Nad szczegółowym doborem prelegentów i partnerów czuwa specjalnie powołana rada programowa, pierwsze nazwiska powinny być znane już niedługo.  Na pewno nie zabraknie specjalistów z branży i zagranicznych gości. Ceny? Podobnie jak rok temu będą rosły wraz ze zbliżającą się konferencją. Dla osób które brały udział w Generation Mobile 2012 cena do końca listopada to 499zł. Pozostałe stawki znajdziecie tutaj. Dlaczego warto się wybrać? Co pewien czas otrzymujemy od części z Was pytania o różne rankingi i badania dotyczące rynku mobilnego. Niestety nie zawsze umiemy pomóc, z wielu powodów. Generation Mobile 2013 to nie tylko prelekcje specjalistów związanych z tym rynkiem, ale także późniejszy dostęp do wszystkich danych i materiałów jakie podczas konferencji zostały użyte. Jeżeli mobile to Twoja praca albo pasaj, otrzymasz pokaźny zbiór informacji i analiz w jednym miejscu. Dodatkowo możliwość rozmowy już na miejscu z przedstawicielami i specjalistami branży. Więcej o poprzedniej edycji możecie znaleźć pod tym linkiem.  Podobnie jak rok temu, odbędzie się również konkurs na najlepsze aplikacje mobilne w kategoriach: Android, iOS oraz Windows Phone. Więcej o nim oraz zasady zgłaszania aplikacji już wkrótce.  Jeżeli macie jakieś pytania odnośnie tego jak taka konferencja wygląda i do kogo jest skierowana, zachęcam o zostawienia śladu w komentarzach. Raz jeszcze zapraszam na stronę Generation Mobile 2013 oraz do rejestracji i zgłaszania swojego udziału. Jak się tam dostać za darmo? Wystarczy wziąć udział w konkursie który właśnie trwa na łamach AntyWeba. Na ciekawych odpowiedziach zyskają wszyscy. :) 