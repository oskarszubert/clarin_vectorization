19.11.2013 Wreszcie po kilku miesiącach przygotowań możemy przedstawić Wam nową wersję AntyApps. Odświeżeniu uległ praktycznie cały serwis, dlatego zapraszam do zapoznania się z krótkim opisem nowości i zmian. Jest tego sporo. :)  Nowe szaty Nowy AntyApps to przede wszystkim odświeżona szata graficzna. Pierwszą zmianą o której warto wspomnieć jest nowe logo. Lubiliśmy poprzednie zielone barwy, jednak świat aplikacji mobilnych to przede wszystkim ogromna różnorodność. Właśnie ona stała się motywem przewodnim dla kolorystyki nowego AntyApps.  Strona główna od teraz prezentuje dwie kolumny zamiast jednej jak było to poprzednio. Dzięki temu możemy przedstawić Wam więcej treści, w bardziej atrakcyjnej formie. Zajawki wpisów poza wstępem i grafiką zawierają dodatkowo logo systemu, na który dostępna jest dana aplikacja. Rezygnujemy z dodawania tej informacji w tytule, co tylko niepotrzebnie go wydłużało. Nie zabrakło także tagów. Nowym, stałym elementem jest prezentowany po prawej stronie ranking. Składa się on z dwóch części, pierwsza to już Wam znany podgląd rankingu przygotowywanego we współpracy z Xylogic, druga to nowość, o której parę słów będzie poniżej. Od teraz nasza strona jest w pełni responsywna, czyli jej treść powinna w naturalny sposób dopasować się do ekranów waszych urządzeń. Niezależnie do tego czy czytacie nas na komputerze, tablecie czy też smartfonie.  Ocenianie W nowym AntyApps nie tylko my będziemy recenzentami. Każdy czytelnik może indywidualnie ocenić opisaną przez nas aplikację. Najlepsze z nich będą widoczne w nowym rankingu Wasze oceny, znajdującym się po prawej stronie serwisu. Panel oceniania znajduje się u dołu wpisu. Będzie dostępny jedynie w recenzjach aplikacji. Możliwość oceniania w archiwalnych wpisach będzie systematycznie dodawana. Wyszukiwanie Zdajemy sobie sprawę jak ważne są archiwalne wpisy w bazie AntyApps. Opis aplikacji to nie news, który traci ważność po kilku dniach lub tygodniach. Aby ułatwić ich odnalezienie poprawiliśmy kilka znanych Wam elementów. Pasek wyszukiwarki jest teraz większy i umieszczony w bardziej widocznym miejscu. Usprawniliśmy też system wyszukiwania za pomocą tagów. Obecnie dzięki nim możecie dowolnie sortować interesujące Was wpisy, dodając kolejne tagi, bądź też usuwając poprzednie. Pomoże w tym chmura z najpopularniejszymi, która będzie podróżowała razem z Wami. Sam mechanizm wymaga jeszcze chwili pracy i dopasowania archiwalnych wpisów, ale o tym za chwilę.  Stara treść, a nowa forma AntyApps to obecnie blisko 4 tysiące recenzji. Niestety rodzaj zmian jakie wprowadziliśmy wyklucza automatyczną aktualizację wszystkich dotychczasowych wpisów. Będziemy to robili ręcznie. Dotyczy to też tagów. Poprzednia wersja AntyApps wymuszała na nas sporą oszczędność jeżeli chodzi o tagowanie wpisów, jednak aby zwiększyć przydatność wyszukiwania aplikacji za ich pomocą, odświeżymy także ten element. Mamy nadzieję, że do końca roku cała zawartość AntyApps będzie dopasowana do nowej wersji serwisu. Zdajemy sobie sprawę, że do tego czasu archiwalne wpisy mogą wyglądać przeciętnie w nowych szatach. Warto będzie jednak przejść ten etap. Jeżeli jesteś autorem aplikacji Jeżeli jesteś autorem jednej z opisywanych u nas aplikacji, możesz pomóc. Prześlij do nas grafikę o szerokości minimum 725px, a dzięki temu Twoja aplikacja będzie lepiej prezentowała się w nowej wersji serwisu. Przyśpieszy to także odświeżenie wpisu o nową stopkę i tagi. Jeżeli dopiero zamierzałeś się do nas zgłosić, pamiętaj o tym elemencie wysyłając swoje zgłoszenie. Nowy AntyApps to… Nowy AntyApps to przede wszystkim różnorodność w dotarciu do treści. Nie ważne czy szukasz konkretnej aplikacji, czy też gatunku, a może tylko inspiracji. Wyszukiwarka, łączenie tagów, ranking tworzony przy współpracy z Xylogic, ranking budowany na podstawie ocen użytkowników, a także nasze zestawienia pozwolą jeszcze łatwiej odnaleźć aplikacje na których Ci zależy. To jakiego mechanizmu użyjesz zależy tylko od Ciebie. Bez zmian pozostaje nasza pasja i chęć tworzenia coraz lepszego AntyApps.  Podziękowania Na koniec wielkie podziękowania dla Artconcept sp. z o.o. a zwłaszcza Artura Szulakowskiego, Dawida Pałka, Mateusza Pałka, Dawida Wesołka i Piotra Pateckiego. To z ich pracy, kreatywności, umiejętności, pasji, potu i zapewne dużej dawki kofeiny zrodził się nowy AntyApps. Z dumą oddajemy go dziś w Wasze ręce i zachęcamy do lektury oraz odkrywania nowości. PS: Użytkowników Windows 8.1 zachęcamy do przypięcia naszej strony jako kafelek. Będziecie na bieżąco z nowościami. Nawiązując też do komentarza użytkownika „1″. Pracujemy nad tym by nasza strona była responsywna także pod trybem współdzielenia okna w Windows 8.1.  Ps: Część z Was zgłasza problem z komunikatem o ciasteczkach. Jeżeli po akceptacji dalej widnieje, odświeżcie stronę za pomocą skróty ctrl + F5. Powinno pomóc. Dziękujemy za wszystkie zgłoszenia błędu z komunikatem o ciasteczkach, pracujemy nad tym. 