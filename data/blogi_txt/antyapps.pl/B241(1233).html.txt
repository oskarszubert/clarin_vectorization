15.05.2012 Microsoft po cichu wprowadził pewną małą rewolucję. Choć zmiana może wydawać się nieistotna to w znaczny sposób zmienia podejście do całej usługi. Chodzi mianowicie o wbudowaną obsługę czatów Facebooka oraz dodaną niedawno możliwość wysyłania wiadomości do kontaktów offline. Oczywiście łączenie takich usług nie jest niczym nowym, ale mało który system stawia nad tak dokładną integrację jak to jest w Windows Phone. Okno sms jest połączone z oknem czatu, my tylko wybieramy z jakiego źródła obecnie wiadomość ma zostać wysłana (sms/Facebook Chat itp.) Śledząc potem takie drzewo rozmowy ciężko jest rozpoznać, z jakiego źródła akurat pochodzą konkretne wiadomości. Dodanie wsparcia dla offline, jeszcze bardziej zatrze tę granicę. Wcześnie wysyłanie wiadomości do osób niedostępnych było kłopotliwe. Bardzo często znajomi zaraz po wysłaniu komunikatu opuszczali czat, lub też zdarzało się, że traciliśmy z nim połączenie. Nie wiedząc o tym pisaliśmy odpowiedź by w efekcie końcowym otrzymać komunikat o niemożliwości jej wysłania. W nowej formule wiadomość zostanie wysłana i trafi do odbiorcy w momencie gdy ten będzie już dostępny. Oczywiście dostaniemy powiadomienie o fakcie bycia offline oraz propozycję wysłania sms. Wiadomość jednak zostanie dostarczona. Tak więc tylko od nas zależy czy wyślemy ją sms czy poprzez Facebook Chat, od strony wizualnej dalej będzie to jedno okno rozmowy. Z czasem zapewne tracąc orientację czy właśnie rozmawiamy z kimś poprzez sms czy Facebook Chat. Zwłaszcza, że ten drugi staje się coraz powszechniejszą formą komunikacji, obecną na wielu, różnorakich urządzeniach. Źródło: 