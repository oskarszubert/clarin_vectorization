04.12.2012 Zapewne niejeden posiadacz telefonu z Windows Phone 7 po przeczytaniu tytułu popukała się w czoło. W końcu kto normalny chciałby przywracać domyślne mapy od Microsoftu. Jednak ma to sens, bo bez ograniczeń jakie otrzymały w poprzedniej odsłonie systemu, są przydatnym produktem, a w niektórych elementach wygrywają nawet z mapami od Nokii.  W nowych Lumiach Nokia postanowiła ukryć systemowe mapy. Wprawdzie dalej możemy odnaleźć je w różnych miejscach (użytkownicy zagranicznych wersji mają nawet łatwiej), ale to tylko tworzy jeszcze większy bałagan. Więcej o mapach od Nokii i tym gdzie w systemie nie zastąpiły starych pisałem tutaj.  Opisywana w tym tekście aplikacja o wiele mówiącej nazwie Maps, przywraca nam ikonę map na liście aplikacji. Dlaczego warto to zrobić? Bo mapy Binga są piekielnie szybkie. Zanim te od Nokii, w ogóle się wczytają, Wy zdążycie już zapewne znaleźć adres. W przeciwieństwie do edycji z Windows Phone 7, mamy dostęp do wszystkich kluczowych opcji, a nie tylko określenia naszej lokalizacji. Możemy wyznaczyć trasę dojazdu, czy też znaleźć konkretny adres. Ta pierwsza opcja działa podobnie jak w mapach od Nokii. Otrzymujemy kompleksowe porady dla wariantu pieszego jak i samochodowego. W przypadku samochodu, w łatwy sposób przejdziemy aplikacji z nawigacją samochodową.  Na mapy możemy nanieść również informacje o ruchu drogowym (pochodzą od Nokii) oraz włączyć, bądź wyłączyć widok map satelitarnych. Zdjęcia te nie są zbyt aktualne. Jeżeli chodzi o same możliwości, to Mapy od Nokii wciąż pozostają bezkonkurencyjne, natomiast, Bing posiada kilka drobnych zalet, dzięki którym idealnie je dopełnia. Jeżeli zależy Wam na szybkim dostępie do lokalizacji i map, warto go mieć w swoim telefonie. A właściwie już go macie, po prostu dzięki tej aplikacji, uzyskać do niego bardziej dogodny dostęp. 