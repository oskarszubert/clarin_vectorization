25.06.2013 Dzielenie się fotkami to bardzo ważny element społecznościowej części Internetu. W końcu obraz wyrazi więcej niż tysiąc słów. Pixme to polska produkcja doskonale wpisująca się w ten trend. Filtry opanowały Internet – Instagram, Flickr, Twitter, lecz warto czasem spróbować innego podejścia do fotografii. A gdyby dodać odrobinę pikseli?  Pixme to bardzo prosta w obsłudze aplikacja, dzięki której możemy wykonać fotkę, zadecydować o poziomie popularnej „pikselozy” i podzielić się nią na Twitterze i Facebooku. Po uruchomieniu aplikacji możemy zapoznać się z krótkim samouczkiem, by następnie przejść do ekranu głównego. By wykonać fotkę musimy wybrać opcję „Let’s go”, ponieważ ekran główny jest swego rodzaju zabezpieczeniem przed wykonaniem przypadkowego zdjęcia. Co ciekawe podgląd poziomu „zapikselowania” obrazu dostępny jest w czasie rzeczywistym, więc jeszcze przed zrobieniem zdjęcia możemy zobaczyć jak będzie się ono prezentowało.  W niektóych sytuacjach takie zdjęcia mogą okazać się naprawdę czymś atrakcyjnym, dlatego jeżeli jesteście zainteresowani tego typu fotografią warto zainteresować się aplikacją Pixme. W AppStore znajdziemy ją w cenie 1,79 euro, lecz dla naszych Czytelników mamy trzy kody, które umożliwią darmowe pobranie aplikacji. Zostaną one rozdane autorom trzech pierwszych komentarzy pod tym wpisem. 