21.08.2012 Kojarzycie program kulinarny Epic Meal Time, który od kilku lat zdobywał szaloną popularność w serwisie YouTube? Myślę że każdy, kto interesuje się kuchnią choć natknął się na tytuł i wie, że próżno tam szukać lekkich i pożywnych dań. Burgery, bekon, dużo tłuszczu… ciężkie (dosłownie) klimaty, zrobione z humorem i dużą rezerwą. Podobnie sprawa ma się w przypadku gry opartej na licencji Epic Meal Time. Po środku planszy znajduje się Harley Morensteina, głównodowodzący całego przesięwzięcia. Naszym zadaniem zaś jest nakarmić go jak największą rzeczą tłustych i, uważanych popularnie za niezdrowe, rzeczy. Nie brakuje tam ociekających tłuszczem bekonów czy świeżych steków na szerokość kilku palców. Na co musimy uważać? Oh, pod żadnym pozorem nie serwujmy Harleyowi zdrowych warzyw, od których az roi się w grze! Precz z sałatą, marchwią czy innymi naturalnymi wynalazkami, które nie ociekają tłuszczem, brrr! Wszystkie je łapiemy gdy lecą w powietrzu i odrzucamy, lub karmimy Harleya, przyciągając do jego ust.  W Epic Meal Time nie zabrakło także bonusów, które zapewniają spowolnienie czasu czy inne akcje pozwalające sprawniej nabić do naszego magicznego licznika wielu punktów. Te zaś możemy wymienić na nagrody: szałowe dodatki dla Prowadzącego czy więcej niezdrowych, lepiej punktowanych, posiłków. Jeżeli nie jesteście dość cierpliwi by zdobyć je samodzielnie, zawsze możecie skorzystać z kart płatniczych i spożytkować trochę złotówek w ramach mikrotransakcji, ale nie jestem przekonany czy będzie to najlepszy interes. Zwłaszcza, że gra wciąga, bawi i daje niesamowicie wiele satysfakcji. Jeżeli szukacie powodu, dla którego warto grać dalej, może przekona Was zestaw osiągnięć?  Graficznie Epic Meal Time nie powala, ale wektorowa grafika w zupełności wystarcza. Całość prezentuje się schludnie, a sterowanie nie sprawia najmniejszych problemów. Fruwające potrawy łapie się w locie bez najmniejszych problemów, choć kiedy ekran zagęszczał się od najróżniejszych smakołyków odnosiłem wrażenie, że przydałby się większy ekran. Na smartfonach da się grać, ale tablety z pewnością będą w tej sprawie wygodniejsze. Oparta na popularnej serii kulinarnej gra nie dawała mi za dużych nadziei. Do całej zabawy podchodziłem z rezerwą, byłem wręcz przekonany, że to szybki skok na kasę i chęć zarobienia na popularnej licencji. Całe szczęście byłem w błędzie: Epic Meal Time to kolorowa, zabawna, zrobiona z dystansem i na dodatek wciągająca zabawa, od której nie będziecie mogli się oderwać. Gra kosztuje obecnie niewiele ponad 3 złote zarówno w Google Play jak i AppStorze — uważam, że nie jest to wygórowana cena za brak reklam, staranne wykonanie i mikropłatności, które w tym wypadku faktycznie są tylko dodatkiem, a nie koniecznością. Ocena: 4+ 