02.12.2013 My Talking Tom to gra która podbiła serca wielu mobilnych graczy. Na Androidzie i iOS długo gościła w ścisłej czołówce najpopularniejszych gier. Wystarczy spojrzeć na ilość pobrań podawaną w Google Play by zrozumieć skalę popularności. Nie ma się czemu dziwić, dzięki urządzeniom mobilnym gry inspirowane tamagotchi przeżywają drugą młodość. Do tej pory Windows Phone mógł liczyć tylko na kiepskiej jakości podróbki oryginalnego My Talking Tom, aż w końcu, niedawno doczekał się premiery oficjalnej wersji gry. Na czym polega zabawa? My Talking Tom to dobrze znany schemat opieki nad naszym zwierzakiem, w tym przypadku kotem. Jego potrzeby podzielono na 4 podstawowe grupy: zabawę, jedzenie, potrzeby fizjologiczne oraz odpoczynek. Naszym zadaniejm jest zadbanie aby każda z nich miał wysoki współczynniki. Co ważne i odróżnia grę od np. POU, wszystkie interakcje ze zwierzakiem są bogato animowane. Niezależnie czy to jedzenie czy wyjście do toalety. W takim tytule nie mogło zabraknąć dostępu do sklepu. Znajdziemy w nim jedzenie, stroje, nowe futra, a także przedmioty do zmiany wystroju pokoju. Jest w czym wybierać, kolejne elementy odblokowujemy wraz z awansem (czyli dorastaniem) naszego pupila. Pieniądze zdobywamy dzięki mikropłatności oraz grom. I tu spotkał mnie największy zawód. Na chwilę obecną możemy liczyć tylko na dwie mini gry. Mało, bardzo mało, zwłaszcza biorąc pod uwagę że to one stanowią trzon rozgrywki. Zaspokojenie podstawowych potrzeb kociaka to 2-3 minuty, potem pozostaje zabawa grami.  Od strony oprawy graficznej My Talking Tom znacznie przewyższa wiele podobnych gier, w tym POU. Jak już wspomniałem większość czynności jest bogato animowana. Zarówno pokoje jak i przedmioty oraz gry wykonano starannie. Oprawa audio to głównie dźwięki naszego kota, brzmią przyjemnie. Gra choć nie wspiera w pełni wysokich rozdzielczości, prezentuje się na nich dobrze. My Talking Tom dostępny jest za darmo dla urządzeń z Windows Phone 8. Fanów takich tytułów, czy też MOU nie muszę zachęcać do pobierania. Gra potrafi wciągnąć zarówno najmłodszych jak i starszych posiadaczy smartfonów, choćby dlatego warto mieć ją w pamięci. Zajmuje niewiele, a potrafi zająć na kilka dobrych chwil. 