28.01.2013 Choć domeną i nieodłącznym elementem Windows Phone jest możliwość przypięcia niezbędnych opcji i aplikacji jako kafelki, to wciąż jeszcze takie rozwiązanie nie dotyczy wszystkich aplikacji systemowych.  Część opcji i odniesień już od czasów Windows Phone 7, 5 Mango dostępna jest jedynie za pomocą aplikacji firm trzecich.  Takim programem jet Dashboard. Oferuje standardowy dla tego systemy zestaw odnośników. Mamy więc kafelki do zarządzania wi-fi, transmisją danych, trybem samolotu, bt, szybkie tworzenie nowego sms, maila, kontaktu, wpisu społecznościowego itp. Do tego dochodzi wypis podstawowych danych systemowych, informacje o pamięci telefonu, rozbudowany edytor zdjęć oraz latarka. Niestety ta ostatnia nie działa w przypadku Windows Phone 8. Wszystkie one dostępne są w formie jednej, zbiorczej tablicy, bądź też jako skróty do przypięcia na pulpit. W tej drugiej formie nie grzeszą pomysłem na wygląd, ale zarazem bez problemu odgadniemy co się pod nimi kryje. Niestety aplikacji nie wspiera wysokich rozdzielczości Windows Phone 8 przez co średniej wielkości kafelki wyglądają brzydko, a tablica zbiorcza jest rozmazana.  Nie jest to jedyna aplikacje tego typu, jednak nie wszystkie dysponują widokiem wspólnym, który potrafi ułatwić nawigację i uporządkować nasz ekran główny. Szkoda że autorzy nie poszli za ciosem i nie rozwinęli tej idei, nie dali nam opcji modyfikacji wyglądu i układu tablicy. Szkoda też niewykorzystanego potencjału części z prostych aplikacji, jak zrobić to dobrze pokazuje edytor zdjęć. Dashboard dostępny jest za darmo, a jego podstawowe funkcje nie zawierają reklam. Tak więc, jeżeli często korzystacie z wyżej wymienionych części systemu i opcji, a inne aplikacje nie przypadły Wam do gustu, może warto wypróbować właśnie tę. Zwłaszcza gdy nie otrzymaliście jeszcze aktualizacji do 7,8 a takie skróty zagracają Wam pulpit główny. Windows Phone 7.5: działa, Windows Phone 8: działa, Lumia 610: działa 