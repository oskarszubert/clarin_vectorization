20.09.2013 Dawniej główną konsolą dla wielu osób był zeszyt w kratkę. Wprawdzie nie posiadał żadnej wbudowanej gry, ale za to można było do niego wprowadzić sporo miodnych i ponadczasowych tytułów. Statki, kółko i krzyżyk, państwa i miasta czy piłkarzyki bawiły wiele pokoleń graczy, wystarczył jeden prosty kontroler w postaci długopisu bądź ołówka. Paper Soccer bardzo dobrze oddaje ducha tej ostatniej. Paper Soccer pozwala nam na rozegranie pojedynczych meczów jak i rozgrywek na wirtualnej kartce papieru. Trybów gry jest sporo. Z komputerem możemy grać zarówno w trybie pucharowym jak i krótkie potyczki określając poziom jego inteligencji. Jest też możliwość grania z żywym przeciwnikiem na jednym urządzeniu oraz za pomocą sieci Wi-Fi. Jeżeli chodzi o urozmaicenia w rozgrywce, możemy wybierać pomiędzy limitem czasu bądź też goli, a także normalnym i powiększonym rozmiarem boiska.  Dzięki temu możemy dopasować zabawę do swoich wymagań czasowych i pod kontem wyzwania jakie ma nam stawiać. Autor bardzo ciekawie wypowiada się o inteligencji komputerowego przeciwnika. Twierdzi, że dla graczy z naszego kraju może wydawać się zbyt niska, ale powodem tego jest fakt… że zachodni gracze radzą sobie z nią znacznie gorzej. Od razu widać kto jest piłkarską potęgą… na kartce papieru ;) Ciekawym dodatkiem są rozbudowane statystyki naszych rozgrywek. Szata graficzna nie odbiega od standardowych w tego typu grach. Tło imituje lekko pogiętą kartkę papieru, a cała reszta ołówkowe zapiski. Prezentuje się bardzo dobrze, nawet pomimo braku wsparcia dla wyższych rozdzielczości. Co ciekawe gra z automatu ma wyłączone dźwięki jak i muzykę. W celu ich włączenia należy udać się do opcji. O ile dźwięki są w porządku, to sama muzyka nie do końca pasuje mi do rozgrywki. Warto wspomnieć także o dwóch różnych metodach sterowania. W jednej na planszy widnieją kierunki, w drugim gra reaguje na nasze gest na ekranie. Autor pomyślał nawet o tym, aby każdy gracz mógł je wybrać według swojego gustu. Nic nie stoi na przeszkodzie aby jedne sterował gestami, a drugi przyciskami.  Paper Soccer to pozycja godna uwagi i polecenia dla wszystkich miłośników zeszytowej piłki nożnej jak i gier logicznych. Gdybym miał się czegoś czepiać, to braku wsparcia dla języka polskiego w rodzimej produkcji. Oczywiście w grze nie ma skomplikowanych tekstów, ale zawsze to miły dodatek. Co najważniejsze gra jest dostępna za darmo i nie posiada reklam. Zapraszam do pobierania, ostrzegam jednak że bardzo mocno wciąga. 