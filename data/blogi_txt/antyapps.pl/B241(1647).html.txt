06.11.2012 Portale plotkarskie. Z jednej strony podobno nikt ich nie czyta, większość potępia, z drugiej notują rekordowe oglądalności i każdy wie o czym piszą. Przypomina mi się zdanie użyte w opisie oficjalnej aplikacji pudelka „Sensacja. Plotka. Komentarz. Nikt nie czyta – wszyscy wiedzą wszystko”. Tak więc specjalnie dla tej grupy, która nie czyta, a wie, powstała aplikacja Hot Plot. Zaraz po starcie wita nas bardzo solidnie przygotowany interfejs. Jest ładny, czytelny, może nie do końca intuicyjny, ale zwraca na siebie uwagę. To chyba najmocniejsza strona aplikacji. Na poszczególnych kartach widnieją informacje z takich portali jak pudelek.pl , plotek.pl , pomponik.pl i kotek.pl. Z poziomu Hot Plot widzimy grafikę, początek tytułu oraz godzinę dodania informacji. Niestety tytuły są zazwyczaj mocno przycięte. Aby sięgnąć dalej musimy kliknąć na strzałkę wpisu w prawym dolnym rogu, w tym momencie zostaniemy przekierowani na mobilną stronę serwisu. Jest to rozwiązanie bardzo niewygodne. Bardziej intuicyjne byłoby dotknięcie obrazka albo tytułu.  Pod wczytaną stroną mamy możliwość udostepnienia jej linku poprzez wbudowane w system usługi społecznościowe, lub też przejście do przeglądarki IE (wczytuje się wtedy pełna wersja serwisu). Jak już wspomniałem interfejs choć ładny jest lekko nieintuicyjny. Przykładowo, aby dodać wpis do ulubionych, lub też skasować go z bazy, musimy przytrzymać palec na jego obrazku. Ukaże się nam wtedy dodatkowe menu. Brakuje także bardziej rozbudowanych ustawień. Choć możemy wybrać z jakich portali chcemy pobierać informacje, to niestety nie mamy wpływu na zakres czasu z jakiego będą pobierane. Pewne zastrzeżenia mam też do stabilności aplikacji. Parokrotnie zdarzyło się jej automatyczne zamknięcie.  Hot Plot to ciekawa, a przede wszystkim bardzo ładna aplikacja dla fanów portali plotkarskich. W jednym miejscu zgromadzono informacje z kilku czołowych portali, dodatkowo, dzięki wykonaniu nie mamy poczucia, że to zwykły, czytnik RSS. Zaletą Hot Plot jest też brak reklam, nie szpecą nam ładnego i wrogiego zarazem interfejsu. 