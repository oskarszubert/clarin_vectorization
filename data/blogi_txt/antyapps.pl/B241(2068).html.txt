14.04.2013 Z faktem obecności wartości odżywczych w serwowanych w restauracji McDonald’s produktach możemy się nie zgodzić, trudno jednak zaprzeczyć pełnej sukcesów makdonaldyzacji na skalę światową. Coraz częściej nasz rodzimy oddział decyduje się na spore promocje, z których bywalcy McDonald’sa z pewnością nie zrezygnują.  Do wyboru mamy dwie aplikacje zatytułowane po protu „Kupony McDonald’s” oraz „McD Kupony”. Niestety obydwie nie zachwycają oprawą graficzną – standardowa tekstowa lista kuponów być może będzie uznana przez wiele osób za czytelną, lecz z całą pewnością o wiele lepiej z dwóch aplikacji prezentuje się ta pierwsza. Autor pokusił się nawet o przycisk „Jak to działa?” który dla osób niezorientowanych w promocjach z McDonald’s może okazać się pomocne.   Aplikacje testowałem na różnych urządzeniach z Androidem i za każdym razem czas ich wczytywania nie był tak krótki, jakbym tego oczekiwał. Nie wiem dokładnie z czego może to wynikać, lecz odrobinę to irytuje. W obydwu aplikacjach przy każdej z pozycji mamy podaną cenę produktów z kuponu oraz odpowiedni kolor tła, który sugueruje dostępność oferty o konkretnej porze.   Bez wątpienia posiadanie takiej aplikacji w telefonie jest znacznie wygodniejsze od pamiętania o zabraniu ze sobą papierowych kuponów. Elektroniczna wersja posiada także pewną przewagę – kuponów nam po prostu nie ubywa, a z każdej promocji możemy korzystać wielokrotnie. Aplikacje są aktualizowane o najnowsze promocje, a aktualna obowiązuje do 17 maja. Kupony McDonald’s   McD kupony do McDonald’s 