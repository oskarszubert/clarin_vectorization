21.09.2012 Zapewne niektórzy z Was zauważyli, że od jakiegoś czasu po prawej stronie antyapps widnieje baner Ranking Aplikacji Mobilnych. Kieruje ona do rankingu, który dla naszego serwisu przygotowało Xyologic. Więcej o samym rankingu pisaliśmy tutaj, teraz natomiast chcę zaprosić Was do nowego cyklu opartego właśnie na nim. Za każdym razem gdy zostanie odświeżony (obecnie co miesiąc) przygotujemy na jego podstawie krótkie zestawienie. Na pierwszy ogień idzie system Windows Phone. Ponieważ, jest to pierwszy wpis z tej serii, nie będzie w nim zbyt wielu odniesień do poprzednich miesięcy. Następnym razem dokładniej przyjrzymy się wzrostom, spadkom i innym zmiennym jakie zaszły w przeciągu miesiąca. Należy również pamiętać, że przedstawione informacje tyczą się sierpnia. Jak prezentuje się miesiąc w liczbach? Użytkownicy Windows Phone z naszego kraju pobrali 1,09 miliona aplikacji w lipcu (chwilowo globalne dane dostępne są tylko dla tego miesiąca, przepraszamy za małe wprowadzenie w błąd.), co stanowi 1.85 % wszystkich pobrań w tym okresie na świecie. 1,05 miliona to aplikacje darmowe, a zaledwie 0,04 należało do płatnych. W lipcu Marketplace dla naszego regionu wzbogacił się o 3,633 aplikacji [źródło]. Przyjrzyjmy się poszczególnym kategoriom. Nowe Aplikacje Miesiąca: Płatne  Roll In The Hole Shoot 1UP Tysiąc Clever Moments Matches EnRoute Camera 41MP Note Teacher FastMath Ingles de Negocios  Pierwszą dziesiątkę otwierają gry Xbox Live. Pozostałe miejsca to kolejność prawie, że losowa. Ilość zakupów jeżeli chodzi o nasz kraj oscyluje w granicach 100. Nie jest to wynik dobry. Z drugiej strony biorąc pod uwagę fakt, że chodzi tylko o jeden miesiąc oraz aplikacje płatne, to wynik 200 zakupów Roll In The Hole, nie jest tragiczny.  Nowe Aplikacje Miesiąca:  Darmowe   Battery Charger Monster Crash Keep Alive Galaxy S3 Wallpaper Stop Music Flow Free Endless Robot Street Windows Phone 8 The Zombie Situation Sexy Naughty Images  W przypadku aplikacji darmowych ilość pobrań prezentuje się o wiele ciekawiej. Battery Charger to prawie 4 tysiące pobrań w naszym kraju. Niestety sama aplikacje nie jest godna polecenia. Jak zapewniają autorzy, jej magiczne działanie ma zapewnić możliwość ładowania telefonu za pomocą energii kinetycznej (czyli potrząsania nim). Drugie miejsce należy do rodzimej produkcji Monster Crash z 3 150 pobrań, trzecie przypadło programowi, który pozwala podtrzymać przy życiu nasz sygnał Wi-Fi. Wysokie 14 miejsce zajęła gra Pandoodle, a na 27 znalazła się bardzo ciekawa aplikacja Symbole na metkach. Trochę dziwi obecność jedyni 3 gier w pierwszej dziesiątce.  Najlepsze w tym miesiącu: Płatne  Nokia Lumia Updates Angry Birds Fruit Ninja Football Kicks Rooster Shooter iStunt 2 Survivalcraft The Treasures of Montezuma Need for Speed™ Undercover Farm Frenzy 2  9 na 10 pozycji to gry, głównie z serii Xbox Live. Widać co jest siłą napędową Marketplace. Zdecydowana większość aplikacji utrzymała swoje miejsce z poprzednich miesięcy, wzrost zanotowały Angry Birds oraz Nokia Lumia Updates (aplikacja do wyświetlania dostępny aktualizacji). Cieszy wysokie miejsce gier spoza Xbox Live, pokazuje to, że także poza nim można odnieść sukces.  Najlepsze w tym miesiącu: Darmowe  Ant Smasher W Phone 8 Archer GPS Satellite Weather View Polskie Ligi Kursy Walut Flashlight-X ConnectivityShortcuts ElectrumDeus  Kompletna mieszanina. Na pierwszym miejscu gra o zabijaniu mrówek. Nie jest to hit tylko lokalny, podobne miejsca zajmuje także w innych Marketplace. W zestawie jest też latarka, pogodynka, skrót do połączeń, program do GPS i aplikacja imitująca pulpit z Windows 8. Ant Smasher pobrano już blisko 45 tysięcy razy, dla porównania płatny Angry Birds jedynie 1,270. Po pełne zestawienie zapraszam do rankingu. Znajdziecie tam dokładnie liczby, poszerzone listy tytułów oraz rankingi developerów lokalnych jak i globalnych. 