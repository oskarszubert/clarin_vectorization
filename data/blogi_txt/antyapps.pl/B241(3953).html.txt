17.06.2013 Squirrel to jedna z pierwszych gier nie wchodząca w skład Xbox Live na którą zdecydowałem się wydać swoje pieniądze. Wersja próba choć krótka dawała posmak bardzo dobrej rozgrywki. Do tej pory nie żałuję tego zakupu i choć od premiery minęło już sporo czasu, ciągle gości na moim telefonie. Squirrel jest dobrym przykładem gry, której urok tkwi w prostocie rozgrywki. Zabawa jest wariacją runnera. Przed sobą mamy drzewo, po którym biegnie nasz bohater, wiewiórka. Przeszkodą są różnej maści gałęzie i liście. Omijamy je wykonując odpowiednie ruchy naszym telefonem, bądź też dotykając ekranu (w zależności od wybranego modelu sterowania). Po drodze zbieramy monety oraz orzechy. Zwłaszcza te drugie są bardzo istotne. Dzięki nim możemy przeżyć jedno uderzenie w przeszkodę. Tracimy wtedy wszystko co zebraliśmy (niczym w Sonicu) ale możemy biec dalej. Bez nich kontakt z przeszkodą kończy zabawę. Grafika jest jednym z mocniejszych elementów tego tytułu. Nie chodzi o jej zaawansowanie, użyty silnik i inne detale techniczne. Po prostu, doskonale pasuje do wybranego modelu rozgrywki. Jest też ładna, zwłaszcza efekt 3D prezentują się bardzo okazale. Podobnie jest z muzyką. W każdym innym kontekście zapewne by mnie drażniła. Tutaj świetnie podkreśla dynamizm rozgrywki. Nie jest problemem to że ciągle słyszymy jedn i ten sam utwór. Bez przerwy.  To co zawodzi w Squirrel  to brak pomysłu na „więcej”. Bardzo odczuwalne są braki. Nie psują one rozgrywki, ale obecność paru rozwiązania mogłaby zdecydowanie ją urozmaicić. Przede wszystkim brakuje mechanizmu ulepszeń i elementów do odblokowania. Od kosmetycznych zmieniających rodzaj drzewa po jakim biegniemy, po wspomagacze. Dzięki temu gracze mieliby większa motywację by biec jeszcze wyżej i wyżej. Pomocny byłyby też ulepszony ranking jak i inne tryby gry. Niestety, autor zaprzestał rozwoju Squirrel. Pomimo tego grę polecam każdemu. Wersja próbna jest darmowa. W pełnej otrzymacie dokładnie to samo, tylko że bez ograniczenia czasowego. Jeżeli lubicie gry o prostych zasadach, w które można zagrać spokojnie w każdych warunkach niezależnie od ilości wolnego czasu, to Squirrel  powinien przypaść Wam do gustu. Na moim telefonie gości nieustannie, od dnia pierwszego zakupu, często umilając dłuższe przerwy. 