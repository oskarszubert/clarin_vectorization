22.12.2011 Uciekają nam często takie nietuzinkowe produkcje z miliona różnych powodów – czasem to jest nieszczególna oprawa graficzna, czasem po prostu obrazki nie umieją przekazać dobrze, o co w grze chodzi. Paul   Piercy w sumie cierpi na oba te problemy i przeszedłbym obok niego całkowicie obojętnie, gdyby nie mój znajomy, który nakłonił mnie do zakupu. Nie żałuję.  Trudno będzie opisać rozgrywkę w tym tytule, więc czytajcie uważnie, żeby się nie zgubić. Zaczynamy od podzielenia ekranu na pół w pionie i patrzymy jakby na dwa równoległe światy, po których poruszają się Paul i Piercy. Obaj próbują dojść do wyjścia, ale mogą zrobić to tylko i wyłącznie w taki sposób, że pomagają sobie nawzajem chociażby przesuwając klocki z jednej strony świata na drugą. Później zaczyna się prawdziwe kombinowanie, bo gra raczej nie ułatwia nauki dość szybko rzucając nam prawdziwe wyzwania. Na szczęście zawsze możemy przewinąć swój ruch do tyłu, jeśli wykonaliśmy błąd i zaprzepaściliśmy szansę na przejście danej planszy przesuwając klocek w złym momencie. Wierzcie mi, że będzie Wam się to zdarzać często na początku, w końcu tu mówimy o dwóch światach.  Paul   Piercy nie wygląda jakoś pięknie, ale trzeba pamiętać, że jest to w zasadzie projekt studencki, więc można mu to wybaczyć. Sterowanie w zasadzie w głównej mierze opiera się o „swipe”, co powoduje, że do najwygodniejszych to ono nie należy. Nie jest źle, ale widziałem po prostu lepsze implementacje gier logicznych, w których poruszamy postacią. W każdym razie działa, a to wystarcza, by móc cieszyć się grą. Czy warto? Koncepcyjnie Paul   Piercy to coś nowego i chociaż chwilami trudno się przestawić na to nietypowe sterowanie i patrzenie na świat to gra hojnie to wynagradza. Możecie grę sprawdzić na komputerze pod tym linkiem. Błyszczy ona jednak dopiero na iPadzie i jeśli Wam się spodoba idea rozgrywki to nie bójcie się zapłacić tych 2.39 Euro. Moim zdaniem nie zawiedziecie się. Link do aplikacji. 