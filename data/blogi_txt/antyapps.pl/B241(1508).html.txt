25.09.2013 Jeżeli przymknąć okno na nachalną, a wręcz spamerską metodę promowania Google +, ujrzymy bardzo ciekawie wykonany serwis społecznościowy. Niestety w przeciwieństwie do wielu innych konkurentów, Google postawił na mocno zamknięte api przez co jego walorami mogą cieszyć się głównie posiadacze iOS i Androida. Pozostałe systemy muszą zadowolić się kiepską wersją mobilną. To właśnie na niej były oparte dotychczasowe aplikacje mobilne na Windows Phone. gPlus chce to zmienić. Aplikacja ma już swoją barwną historię w sklepie, a obecna wersja jest trzecią albo i 4 aktualizacją. Dopiero teraz udało się autorowi naprawić problem z logowaniem. W międzyczasie zmieniła swoją nazwę, logo i kilka elementów graficznych.  Co wyróżnia gPlus od innych aplikacji? Nie jest tylko prostą nakładką na wersję www Google+. To świetna wiadomości i dobry ruch, który niestety ciągnie za sobą sporo komplikacji i problemów, ale zacznijmy od początku… gPlus został wpisany w interfejs Metro. Dzięki temu w prosty sposób możemy przechodzić pomiędzy poszczególnymi zakładkami, a są to: strumień, kręgi i społeczności. W tym ostatnim wybieramy jeszcze konkrety dział z którego posty chcemy przeglądać.  Znacznej poprawie uległą druga kluczowa funkcja, czyli dodawanie postów. Niestety wersja www nie radziła sobie z niczym poza tekstem. Tutaj bez problemu wzbogacimy post o link czy też zdjęcie. Jest też opcja która pozwoli na dodanie postu w społecznościach. W razie potrzeby nasze wpisy możemy edytować. Na chwilę obecną jedynie tekst, ale to i tak znacznie więcej niż w innych aplikacjach. Edytować możemy też komentarze.  Kolejny dobry dodatkiem jest wyszukiwarka dostępna z dolnego paska menu. Dzięki niej w prost sposób możemy wyszukać wpisy o interesującej nas tematyce. Główne zastrzeżenia mam do szaty graficznej. Choć metro to ciekawa droga, na chwilę obecną zbyt często strumień jest nieczytelny. Pod tym względem odpowiada mi bardziej wersja www. Szczególnie kiepsko wyglądają pomniejszone grafiki. Kilka innych elementów wciąż jeszcze nie działa (przeglądanie kręgów w naszym profilu), innych brakuje (dostęp do galerii). Aplikacja nie grzeszy też szybkością, ale rozumiem, że podczas startu pobiera zawartość.  Niektórych może lekko razić język, który spotka w programie. Git jako określenie potwierdzające często zagości na waszym ekranie. Listę zamyka kiepska ikona główna programu. ;) Pomimo tych minusów (i kilku innych) cieszy fakt iż autor bardzo prężnie rozwija swój program, aktualizuje go i słucha społeczności. Jeżeli macie konta na Google+ chyba nie muszę Was zachęcać do testowania. Sami wiecie jak ciężko korzysta się z serwisu Googla na Windows Phone. Autor gPlus postanowił to zmienić i idzie mu to całkiem nieźle. Program dostępny jest w dwóch wersjach, darmowej oraz płatnej (3,49zł). Jeżeli przypadnie Wam do gustu, zachęcam do zakupu, bo warto. 