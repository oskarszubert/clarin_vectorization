06.02.2014 Ilekroć zostaje poruszony temat dysków w chmurze zazwyczaj padają takie nazwy jak Dropbox, SkyDrive, Google Drive, czasem też box czy SugerSync, albo Copy. Rynek jest jednak znacznie większy. Moją uwagę ostatnimi czasy przykuła usługa prawie zza naszej wschodniej granicy. Przyznam szczerze że bardzo sporadycznie patrzę w tamtą stronę świata jeżeli chodzi o aplikacji i usługi, a jest to błąd. Potwierdził mnie w tym Yandex. Disk. Bez zbędnego wchodzenia w szczegóły Yandex najprościej nazwać Rosyjskim odpowiednikiem Googla. Podobnie jak amerykański gigant oferuje on także szereg powiązanych ze sobą usług, w tym właśnie dysk. Co wyróżnia go na tle innych? Kilka drobiazgów, które w moim przypadku okazały się istotne, a przy okazji bardzo dobra aplikacja na Windows Phone. Główną zaletą Yandexa, która przypadła mi do gustu, jest dostępna w każdej części systemu opcji „kopiuj publiczny link”. Nie musimy plików wcześniej kopiować do folderu usługi, wystarczy że na dowolnym z nich wybierzemy tę opcję, a aplikacja sama przeniesie go, a nam udostępnij link. Bardo dobre rozwiązanie jeżeli ktoś często udostępnia drobne pliki, np. zrzuty ekranu. Druga przydatna opcja znajduje się w oknie pobierania pliku. Gdy wyślemy do niego link (bądź też go otrzymamy) obok tradycyjnego pobierania, będzie możliwość zapisania bezpośrednio na naszym dysku Yandex. Pozostałe rozwiązania są zbliżone do tego co znamy chociażby z Dropboxa. Przejdźmy jednak do aplikacji na Windows Phone. UWAGA: wersja na inne systemy odbiega możliwościami i wykonaniem od tej na Windows Phone. Na tle konkurencji może prezentować się gorzej.  System ten posiada szereg ograniczeń, który mocno utrudnia działanie takim usługom. Co nie oznacza że są bezużyteczne, a autorzy aplikacji nie mają pola do popisu. Yandex.Disk pozwala wysyłać w chmurę jedynie grafiki, z otwieraniem plików jest już jednak znacznie lepiej. W przypadku Windows Phone 8 możemy otworzyć każdy format do którego posiadamy odpowiednią aplikację. Kolejną zaletą jest prosty mechanizm pobierania plików do pamięci offline. Posiada ona dedykowaną zakładkę. Sprawnie działa także system udostępniania plików. O wiele sprawniej niż chociażby w SkyDrive. Wystarczy na wybranym z nich przytrzymać przez chwilę palec, a następnie będziemy mogli wysłać prowadzący o niego link. Kolorystyka jest skromna, ale dzięki temu bardzo czytelna. Yandex.Disk to naprawdę ciekawa alternatywa. W moim przypadku testuję ją intensywnie jako chmurę nr. 2 i muszę przyznać że sprawuje się bardzo dobrze. Zwłaszcza jako narzędzie do szybkiego przesyłania niewielkich plików, lub też późniejszego ich udostępniania. Aplikacja na Windows Phone wykorzystuje maksymalnie możliwości systemu, a przy okazji jest po prostu przydatna. Jeżeli wciąż szukacie ciekawej alternatywy dla siebie, polecam do testów. Ps: informacja dla wielu zapewne najważniejsza, czyli ilość miejsca za darmo :). Na start bez problemu jest to 8-10GB. 