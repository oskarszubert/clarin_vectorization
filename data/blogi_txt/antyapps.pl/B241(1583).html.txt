29.08.2013 Od premiery Halo: Spartan Assault minęło niewiele ponad miesiąc. Tyle czasu wystarczyło aby Microsoft przygotował DLC które nie tylko przynosi nowe treści, ale także usprawnienia w samej grze. Jeszcze żadna mobilna gra tego studia nie była tak szybko rozwijana, co pokazuje jak wysoki status ma  Halo: Spartan Assault na liście Microsoftu. Więcej o tym tytule możecie przeczytać w jej recenzji (zarówno wersji na Windows Phone jak i Windows 8/RT). To dobra, ale niestety bardzo przereklamowana strzelanka, zwłaszcza w wersji na smartfony. Aktualizacja nie poprawia jej największy wad, sprawia natomiast że gra staje się przyjemniejsza w odbierze. Oto na co możemy liczyć wraz z jej instalacją:  Operacja hydra- pięć nowych misji dla Windows Phone i Windows8/RT. Dostępne dopiero po ukończeniu poprzednich. Wsparcie dla telefonów z 512MB pamięci ram. Pierwsze opinie wskazują na to, że gra na tych urządzeniach działa bardzo dobrze. Nowe osiągnięcia, łącznie 50 dodatkowych punktów do zdobycia. Wsparcie kontrolera od Xboxa 360, niestety tylko dla wersji Windows 8, posiadacze tabletów z Windows RT mogą obejść się smakiem. Wprawdzie jestem zwolennikiem zestawu mysz+klawiatura, ale kontroler też daje radę.   W tym miejscy chciałem napisać o swoich pierwszych wrażeniach z dodanych poziomów. Byłem ciekawy czy wnoszą coś nowego do rozgrywki, jaki jest ich poziom trudności. Niestety… aktualizacja skasowała moje dotychczasowe zapisy gry, całą zdobytą gotówkę (w tym też tę zakupioną). Tak więc zabawę muszę zaczynać od zera. Przeglądając na szybko inne fora, nie spotkałem się z tym błędem. Nie zmienia to faktu, że synchronizacja wcześniej działała świetnie. Całość jest o tyle dziwna i irytująca, że z poziomu telefonu wczytuje zapisy poprawnie. Zgadza się stan konta oraz misje które przeszedłem. Wyzerowane wyniki dotyczą tylko wersji Windows 8/RT. Mam nadzieję na dniach poprawi to jakaś łatka.  Dobrze że Microsoft intensywnie rozwija Halo: Spartan Assault. Moje główne zastrzeżenia o pazerność, żerowanie na marce i zmarnowany potencjał pozostają bez zmian. Gra dalej wygląda przeciętnie na Windows Phone, a sterowanie na ekranie smartfonu jest bardzo niedokładne. To jednak nie wpływa na ogólną, pozytywną ocenę aktualizacji. Zwłaszcza że Microsoft udostępnił ją za darmo. Liczę na kolejne, dodające więcej sprzętu, może też tryb multiplayer. Na pewno jest co rozwijać, bo wersja podstawowa jest bardzo uboga. AKTUALIZACJA: Microsoft udostępnił wreszcie darmową, testową wersję gry. Zrobił to jednak w dziwny sposób, wydając oddzielną edycję Lite. Pobrać ją możecie tutaj, dla Windows 8/RT tu. 