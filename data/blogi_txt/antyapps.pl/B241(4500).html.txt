13.06.2013 Fragment filmu który chcielibyście wykorzystać jako dzwonek, czy piosenka w wersji jedynej w swoim rodzaju, która trafiła do szerszej publiczności tylko dzięki dobrodziejstwu kamery filmowej. Jak zamienić je na plik muzyczny, by można było nakarmić nimi odtwarzacze audio czy właśnie telefony, bez zbędnych kombinacji i użycia komputera? Na iOS VIDEO-TO-AUDIO Converter wykona za Was całą robotę. Kilka kliknięć i gotowe! Wbrew pozorom, aplikacja ta jest dość rozbudowanym narzędziem. Bo oprócz „wyciągania” muzyki, pozwala także na bezpośrednie pobieranie plików z jej poziomu. Kilka kliknięć i wyszukany przeze mnie klip z YouTube znalazł się w pamięci tabletu. Wystarczyło go wyszukać przez wbudowaną przeglądarkę, a kiedy znalazłem się już na stronie z materiałem wideo, kliknąć w ikonę umiejscowioną w prawym górnym rogu. Kiedy pasek postępu dotarł do końca, przeszedłem do akcji.  Z poziomu aplikacji automatycznie dostępne są pliki za jej pomocą pobrane, ale możemy także zaimportować materiały znajdujące się już w bibliotece, a także bezpośrednio z jej poziomu przejść do kręcenia nowego filmu. Po wyborze wideo, przechodzimy do edycji. Tam, jeśli mamy potrzebę, przycinamy długość ścieżki (wystarczy ustawić granice od–do), ewentualnie jeszcze zmieniamy tytuł i klikamy „convert to audio”. Po wyborze formatu (a na liście oprócz najpopularniejszego *.mp3 znalazły się także *.aiff, *.caf, *.aac, *.m4a, *.wav a także *.m4r), czas zadecydować jakiej jakości ma być tamtejsze nagranie, czekamy chwilę i to wszystko. Stworzony plik możemy odsłuchać zarówno w VIDEO-TO- AUDIO Converter, jak i skopiować / wyeksportować do innych zainstalowanych aplikacji. I to byłoby na tyle, bez większych kombinacji :) Kiedy mamy dostęp do komputera, takie operacje możemy wykonać z poziomu przeglądarki bez żadnej gimnastyki, potrzebny nam tylko dostęp do sieci. Jednak nie zawsze mamy ten komfort, dlatego jeśli zostalibyście postawieni w takiej trudnej sytuacji, to aplikacja jest naprawdę dobrym rozwiązaniem. Praca nie tylko na bibliotece zgromadzonych filmów, ale także możliwość szybkiego ich pobrania już z poziomu programu. Mimo rażącej po oczach, wszędobylskiej wściekłej pomarańczy, jest użyteczny i łatwy w obsłudze. VIDEO-TO-AUDIO Converter jest dostępny w wersji uniwersalnej w AppStorze, gdzie trzeba za niego zapłacić blisko dwa dolary. Ale jeśli się pospieszycie, może uda Wam się jeszcze załapać na promocję, w której udostępniony został za darmo! :) 