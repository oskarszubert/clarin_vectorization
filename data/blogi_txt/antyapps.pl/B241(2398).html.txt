09.02.2012 Tip-Off to jedna z najbardziej wciągających gier zręcznościowych w jaką kiedykolwiek grałem. Studiu IOPixel tytuł ten naprawdę się udał. Nie tylko był dobrze oceniany w Android Markecie, w mojej recenzji na Antyapps, ale również moi znajomi są nim zachwyceni. Czy to jednorazowy sukces twórców, czy też każda gra spod ich skrzydeł jest hitem? Moblox okazuje się całkiem niezłym, a przede wszystkim innowacyjnym tytułem. Jak w to się gra? Zadaniem gracza jest zbicie jak największej liczby zielonych klocków z planszy. W tym celu może używać metalowych kulek. To od gracza zależy jak dużych kul do zbijania klocków będzie używał. Każda różni się kosztem – kosztuje więcej punktów. Do przejścia danego poziomu należy zebrać 100 punktów. Najmniejsza kula kosztuje 5 punktów, następne są po 10 i po 20 punktów. Nierozważne używanie kul może spowodować zapędzenie się w kozi róg, gdzie pozostałe na planszy klocki i tak nie pozwolą już na zdobycie owej setki punktów – zbicie jednego daje +6 punktów. W takim przypadku gra się kończy i trzeba zaczynać poziom od nowa. Świetny pomysł, dzięki któremu w prosty sposób osiągnięto naprawdę wciągającą grę logiczną.  W grze wykorzystywane są różne elementy otoczenia. W dalszych poziomach, jak widać na filmiku, znajdują się na przykład bomby. Do czynienia będziemy mieli także z czerwonymi klockami, których spadnięcie z planszy odejmuje nam punkty. Jest zatem naprawdę trudno i trzeba mieć sporo cierpliwości. Wydaje mi się, że to właśnie ci niecierpliwi dają grze niskie oceny. Czy warto Jeśli szukacie szybkiej akcji, to nie jest gra dla Was. Tip-Off zmuszał do refleksu i zręczności, tutaj jednak tego nie ma. O ile trzeba być zręcznym w strzelaniu kulami, o tyle nie ma tu akcji, a powolne, cierpliwe przechodzenie kolejnych poziomów. Gry logiczne potrafią być jednak wciągające – i tak właśnie jest z Mobloksem. Nie jest to jednak gra dla wszystkich. Jeśli opis Was zainteresował, zapraszam do darmowej instalacji tego tytułu :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 