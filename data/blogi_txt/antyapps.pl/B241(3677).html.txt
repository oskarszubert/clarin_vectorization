24.09.2013 Kult jakim miłośnicy serii Shantae otaczają gry jest dla mnie wielką zagadką. Co prawda w pierwszą odsłonę grałem jeszcze na czasów Gameboya Color i była to miła produkcja, ale bez efektu WOW. Kiedy kilka lat temu jej sequel z dopiskiem Risky’s Revenge trafiłdo DSi Ware zaczęła się prawdziwa wrzawa. Teraz kolejna część wylądowała na Kickstarterze z całkiem niezłym skutkiem zresztą, ale nie wyprzedzajmy i póki co zobaczmy jak druga część przygód pół-dżina, tytułowej Shantae, sprawdziła się na ekranie dotykowym. Może zacznę od tego, że Shantae: Risky’s Revenge to tradycyjna platformówka 2D w stylu znanym m.in. z serii Castlevania. I nie chodzi tu o wampirze klimaty związane z pomykaniem po tajemniczych zamkach, a zdobywanie umiejętności, tu — głównie czarów — pozwalających nam przedostać się do kolejnych miejsc i zaliczać dalsze zadania zadania. Będzie trochę błądzenia, odrobina kombinowania, a przede wszystkim tona zabawy i kilka godzin znakomitej zabawy przy błądzeniu po starannie zaprojektowanych, kolorowych lokacjach. To jedna z tych produkcji, której twórcy starannie przyłożyli się do projektowania map i z pewnością jest daleka od fuszery jaką prezentuje wiele współczesnych gier.  Przejdźmy zatem do oprawy technicznej produkcji. Ta specjalnego wrażenia nie robi i nie da się ukryć, że na tle Infinity Blade odstaje… bardzo mocno. To produkcja która wydana została na konsolę Nintendo DS, która nie powalała możliwościami i graficznymi możliwościami przywodziła na myśl to, co proponowano za czasów ery 16-bitowej — i sama rozgrywka nie uległa zmianie, może okraszona została lekkimi filtrami by prezentowała się nieco znośniej na ekranach o wysokiej rozdzielczości. Przygotowano natomiast świeże ekrany dialogowe, gdzie bohaterowie wyglądają należycie jak na dzisiejsze standardy przystało, oraz — z wiadomych względów — całkowicie zmieniono sterowanie. Dostosowano je do panelów dotykowych, no i bez większych niespodzianek, skorzystano z wirtualnych analogów. By usprawnić zabawę, elementy takie jak czary zostały przeprogramowane i możemy je wykonywać wskazując miejsce na ekranie. Czuję się jeszcze zobowiązany wspomnieć, że na iOS 7 są pewne problemy z wyświetlaniem interfejsu, na szczęście nie jest to nic, przez co gra stałaby się niegrywalną. Shantae: Risky’s Revenge to rozbudowana, wymagająca i wciągająca przygoda, która potrafi wyrwać kilka godzin z życia. Jeżeli lubicie platformówki, zdecydowanie nie powinniście przejść obok niej obojętnie. Gra w wersji uniwersalnej kosztuje 1,99$ — a jeśli nie czujecie się jeszcze do końca przekonani, czy aby na pewno warto je wydać, zawsze możecie spróbować najpierw swoich sił w wersji demonstracyjnej, która dostępna jest oczywiście za darmo. 