14.09.2012 Windows Phone pod względem promocji wciąż jeszcze wypada blado w porównaniu do Androida i iOS. Co nie oznacza, że nie ma na nim ciekawych obniżek i przecen. Są i czasem tanio, albo za darmo można nabyć naprawdę ciekawe perełki. O większość z nich staramy się Was informować, ale jeżeli sami chcecie mieć nad nimi kontrolę, skorzystajcie z App Gone Free. Aplikacja nie posiada żadnych opcji, dodatkowych menu, faq, plansz z opisem autora. Jest to lista, którą przewijamy z góry na dół obserwując tytuły przecenione na darmowe. Gdy któryś nas interesuje, wystarczy go wybrać, a zaraz zostaniemy przeniesieni do Marketplace I to jest jej główna przewaga nad opisywanym wcześniej Marketplace Deals. Ładuje się szybciej, nie musimy ciągle przeskakiwać pomiędzy kategoriami. Dodatkowo Marketplace Deals posiadał blokadę na ilość prezentowanych wyników. Tak więc niemożliwe było przeglądanie starszych obniżek, nawet jeżeli dalej były aktualne. W opisywanym teraz App Gone Free lista doczytuje się cały czas.  Śledząc komentarze pod różnymi aplikacjami, widać że wciąż jeszcze spora ilość użytkowników nie podpięła karty, nie ma możliwość zapłaty za aplikację, choćby najmniejszej kwoty. W tym wypadku tylko takie przeceny będą dla nich dostępne. Jeżeli lubisz śledzić promocje, testować różne aplikacje i ogólnie być na bieżąco pobierz App Gone Free. Znajdziesz go pod tym linkiem. Ocena: 4- 