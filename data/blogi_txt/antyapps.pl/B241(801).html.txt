16.04.2013 Obecnie chyba każdy system mobilny ma wbudowane rozwiązania do kontrolowania kalendarzy, wydarzeń i przypomnień. Gdyby dla kogoś było mało, to w sklepach znajdzie mnóstwo zamienników, które bardziej wpiszą się w indywidualne potrzeby i zastosowania. Jedną z bardziej specyficznych odmian takich aplikacji są programy odmierzające czas do jakiegoś wydarzenia. Zadanie aplikacji jest bardzo proste. Ma nam odliczać czas do konkretnej daty/wydarzenia. Najpierw oczywiście musimy je dodać. Zaczynamy od nadania nazwy, następnie określamy datę wystąpienia, godzinę, kolor (będzie widoczny w aplikacji oraz na kafelku) i cykl jeżeli taki ma występować. Tak więc jeżeli chcemy, aby aplikacja odliczała czas do jakiegoś wydarzenia codziennie i informowała nas o tym alarmem, wystarczy odpowiednio ustawić wydarzenie.  Tak skonfigurowane wydarzenie trafia na listę (możemy wybrać metodę sortownia). Na żywo widzimy ile pozostało czasu do jego wystąpienia, oraz datę i godzinę kiedy to nastąpi. Gdy wybierzemy konkretne wydarzenie przejdziemy do jego podglądu. Z tego poziomu możemy edytować poszczególne dane, udostępnić je jak i przypiąć kafelek na pulpicie głównym. Co ważne, kafelek nie pokazuje godzin ani minut, a jedynie dni. Wynika to z ograniczeń czasu odświeżania danych jakie Microsoft nałożył na kafelki.  Technicznie ciężko Countdown coś zarzucić. Interfejs jest prosty, ale dobrze spełnia swoje zadanie. Wprawdzie opcja przypięcia wydarzenia wymaga trochę zbyt dużej ilości tapięć, ale do nawigacji po aplikacji nie mam większych zastrzeżeń. Całość choć prosta, jest bardzo estetyczna. Brakuje największego rozmiaru kafelków. Coundown dostępny jest za darmo i na chwilę obecną nie posiada reklam. Warto go mieć na liście aplikacji. Odliczanie czasu potrafi nie tylko umilić czekanie, ale też przypomnieć o ważnych czynnościach, które rzadziej bądź częściej musimy wykonywać. 