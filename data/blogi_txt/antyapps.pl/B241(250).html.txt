31.01.2014 Nowy rok rozpoczynamy z przytupem. Wiele fajnych nowości pojawiło się na łamach AntyApps w styczniu, naprawdę trudno było się zdecydować na dość okrojony wybór. Ale jest i serdecznie Was zapraszam do przejrzenia subiektywnie najlepszych aplikacji opisanych w przeciągu ostatnich kilkudziesięciu dni na stronie. Po więcej zapraszam naturalnie do przejrzenia stosownego tagu. 1800  Wyjątkowo urocza i wciągająca gra o szukaniu złotego środka. Kiedy przeczytałem opis w AppStorze nie wierzyłem, że to mogło się udać. Kiedy ją uruchomiłem zaś, to nie mogłem uwierzyć w to, że tak bardzo nie mogę się od niej oderwać… Przejdź do wpisu. Aplikacje muzyczne  Może nie jest to „aplikacja” sensu stricte, bo chodzi tu o zestawienie najlepszych programów do odkrywania nowej muzyki, ale zdecydowanie warto przyjrzeć się zestawieniom stworzonym przez Bartka. Te podzielone zostały na dwie części, nie zapomnijcie zajrzeć do każdej z nich, a może uda Wam się odświeżyć waszą bibliotekę muzyczną o cały zestaw świeżych artystów? :) Część #01 + Część #02. King of Math Trudno powiedzieć czy jest to gra, zabawa, ćwiczenie czy nauka. Jedno jest pewne, autorzy tej produkcji udowodnili, że matematyka wciąga i można ją podać w wyjątkowo przyjemnej formie. A kiedy dorzucimy do zestawu jeszcze wątki rywalizacji dostajemy zestaw, od którego naprawdę nie można się oderwać… Przejdź do wpisu. La Luna  O tym jak uniwersalne są animacje Disneya powiedziano już wiele. To po prostu jeszcze jeden dowód na to, że takowe nie kłamią. Krótka, urocza animacja z dołączoną wirtualną opowieścią oraz interaktywnym filmem. Wbrew pozorom — nie tylko dla małych… Przejdź do wpisu. Lego Star Wars: The Complete Saga  Klocki LEGO kocham od kiedy pamiętam. Star Wars nie kocham i prawdopodobnie nie pokocham nigdy. Ale przekonałem się już nie raz, że gry z klockami, mimo że na dłuższą metę mogą znużyć, to jedne z najciekawszych produkcji jakie obecnie twórcy chcą zaoferować do zabawy graczom w każdym wieku, dlatego absolutnie nie dziwi mnie wysoka ocena wystawiona przez Konrada. To po prostu więcej tego samego, ale każdy kto spróbował LEGO wie, że oznacza to same dobre rzeczy… Przejdź do wpisu. Lumi Przemiła platformówka, która trafiła do akcji App of the Week. Rozbudowane poziomy, miłe dla oka opracowanie i świetna muzyka to dopiero początek. Przez kilka dni gra dostępna jest jeszcze za darmo, zdecydowanie warto się nią zainteresować! Przejdź do wpisu. Miner’s Route  Wbrew porzekadłu: cudze chwalicie, swego nie znacie, na piedestał wynosimy i popularyzujemy kolejną aplikację poświęconą Kopalni Soli w Wieliczce. Baza informacji i mini-gierek, która z perspektywy górnika pokazuje o co w tym wszystkim chodzi… Przejdź do wpisu. Seventy-7  Czasomierz, niby prosta rzecz którą można znaleźć wszędzie. No ale właśnie, czy posiadacie takową w Waszych smartfonach i tabletach? Jeśli nie, to Seventy-7 może okazać się strzałem w dziesiątkę! Przejdź do wpisu. Sochi 2014 Guide  Olimpiada startuje już na dniach, dlatego warto mieć na oku oficjalny przewodnik. Autorzy stanęli na wysokości zadania i choć nie jest to rozwiązanie idealne, to z pewnością okaże się niezbędną skarbnicą wiedzy dla wszystkich zainteresowanych zmaganiami sportowców w Sochi. Przejdź do wpisu. Specifics  Lista zadań bez doprecyzowanych z góry dokładnych terminów? W to mi graj. Intuicyjna, prosta w obsłudze i nareszcie w formacie, który trafia do wszystkich, a nie tylko ludzi żyjących według kalendarza! Przejdź do wpisu. Sunrise Mimo że nakładek na kalendarze w AppStorze nie brakuje, to bez problemu można wskazać kilkoro graczy, którzy przodują w tym wyścigu. Bezapelacyjnie Sunrise jest jednym z nich, a w styczniu nareszcie doczekał się sporej aktualizacji oraz wersji na duże ekrany. Przejdź do wpisu. Van Gogh: Painted With Words  Sylwetka znakomitego artysty w wydaniu mobilnym może być czymś więcej, niż nudną, rozwleczoną notką encyklopedyczną. Autorzy aplikacji udowadniają że się da i… co tu dużo mówić, mam nadzieję, że inni pójdą w ich ślady! Przejdź do wpisu. 