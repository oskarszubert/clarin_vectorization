30.04.2012 Skype i Tweetbot. Dwóch dużych graczy. Bardzo popularne na iPhone’a aplikacje, które miały dziś spore aktualizacje. Co ciekawego się w nich zmieniło, jakie nowości do nich dodano? Zapraszam do przeczytania streszczenia. Skype nie trzeba nikomu przedstawiać. Pomimo, że obecnie wersja na Androida ma numer 2.8.0.920, to posiadacze iOS mogą cieszyć się już numerkiem cztery. Nowa aktualizacja pojawiła się dziś i wprowadza sporo zmian. Przede wszystkim poprawiono stabilność, co ma kluczowe znaczenie przy codziennym korzystaniu z aplikacji. Nawet jeśli tej zdarzy się jeszcze zawiesić, uruchomi się ponownie sama. Użytkownicy mogą teraz także przesuwać własny ekran podglądu podczas wideorozmowy. Aplikacji nie ominęły zmiany stylistyczne. Nowy Skype zyskał odświeżony wygląd kontaktów oraz wiadomości, a także nowy wygląd ekranu logowania. Nowa wersja jest dostępna do pobrania za darmo w iTunes. Tweetbot to jak wskazuje nazwa klient Twittera. Płatna aplikacja, która doceniana jest przez wymagających użytkowników, którym nie jest obce zdanie „Za jakość się płaci”. W przypadku tego narzędzia jest za co. Spora funkcjonalność, która została dziś wzbogacona w ramach aktualizacji do wersji 2.3. Jest sporo zmian stylistycznych typu nowy widok szczegółów danej wiadomości, nowy widok okna konwersacji czy dodanie ikonki „play” do miniaturek filmów, by odróżnić je od zdjęć. Zmian jest jeszcze sporo – od dodania obsługi dla Droplra po dodanie arabskiej wersji językowej. O tym wszystkim przeczytacie w iTunes, skąd aplikację pobrać można za 2,99 dolara. 