18.07.2013 Porządny kalkulator to dla wielu użytkowników urządzeń mobilnych program niezbędny w codziennym życiu. W AppStore znajdziemy całkiem sporo aplikacji pełniących funkcje cyfrowego liczydła, ale tych godnych uwagi jest zaledwie kilka. Jedną z nich jest używany przeze mnie od dłuższego czasu Calculator 12 in 1. Aplikacja, która pojawiła się w AppStore dzięki Quan Le jest jedną z najbardziej zaawansowanych w swojej kategorii. Podejrzewam, że 99% użytkowników (ja również) nie wykorzystuje nawet połowy jej możliwości.  HiCalc Pro for iPad posiada stosunkowo szerokie możliwości dopasowania do sposobu pracy użytkownika. Program umożliwia pracę w orientacji pionowej oraz poziomej. W pierwszym przypadku sporym ułatwieniem jest możliwość zdecydowania jaki rodzaj wirtualnej klawiatury powinien być wyświetlany na ekranie – mamy do wyboru wersję uproszczoną (z dużymi przyciskami i okrojonymi funkcjami) oraz wersję zaawansowaną (o zdecydowanie większych możliwościach, ale jednocześnie z mniejszymi klawiszami). W przypadku pracy w orientacji poziomej automatycznie wyświetlana jest rozbudowana wersja “klawiszologi”.  W kwestii wyglądu aplikacji na uwagę na pewno zasługuje spora ilość “skórek”, w które możemy ubrać nasze cyfrowe liczydło. Podstawowa, darmowa paczka obejmuje 7 “ubranek”, znacznie większą ich ilość możemy natomiast nabyć za pośrednictwem mikrotransakcji. HiCalc Pro for iPad może działać w jednym z 9 dostępnych trybów:  naukowy przelicznik jednostek: konwerter ma gigantyczne możliwości – w 113 kategoriach znajduje się ponad 3300 jednostek i walut data/czas: przelicznik różnic czasowych, timer, stoper, zegar i kilka innych funkcji napiwki: bardzo prosty kalkulator pozwalający w błyskawiczny sposób obliczyć wartość napiwku, który chcemy zostawić w restauracji kalkulator graficzny: możliwość tworzenia wykresów statystyka: obliczenia statystyczne równania: edytor równań baza konwersji finanse: prosty kalkulator finansów   Jak widać z powyższego, możliwości aplikacji są ogromne, co niestety momentami negatywnie wpływa na czytelność niektórych zakładek. Odnalezienie się w gąszczu jednostek oferowanych przez konwerter jest nie lada wyzwaniem nawet mimo możliwości dodania najczęściej używanych opcji do „ulubionych”. Calculator dostępny jest w AppStore w cenie 0,89 euro. 