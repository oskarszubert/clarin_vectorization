22.08.2012 O Diablo III napisano już wiele słów krytyki, a sami graczy jak i autorzy gry raz za razem mierzą się z dziwnymi błędami. Nie zmienia to jednak faktu, że świat Sanktuarium wciąż przemierzają tysiące, a nawet może i miliony graczy. Z myślą o nich powstała aplikacja Diablo III Browser.  Zadanie aplikacji jest proste. Po podaniu tagu gracza (naszego, albo znajomych), program pobiera i wyśwetla informacje dla danego konta. Możemy przeglądać statystki postaci oraz ich przedmioty. Wszystko jest ładnie rozrysowane i czytelnie zaprezentowane. Ilość danych jest przeogromna. Tyczy się nie tylko postaci, ale i jej pomocników, czy też rzemieślników.  Diablo III Browser korzysta z api udostępnionego przez samego Blizzarda, tak więc nie powinniście mieć żadnych obaw jeżeli chodzi o korzystanie z niej. Tym bardziej, że program nie wymaga logowania się na konto. Po prostu, zaraz po jego uruchomieniu wybieramy serwer, wpisujemy tag szukanego gracza i po chwili otrzymujemy informacje. Diablo III Browser jest darmowe i jak na razie pozbawione reklam. Jeżeli wciąż jeszcze wolne chwile spędzacie w Sanktuarium, pobierzecie aplikację, znajdziecie ją w Google Play. Ocena: 4+ 