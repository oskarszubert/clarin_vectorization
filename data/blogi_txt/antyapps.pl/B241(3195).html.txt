07.04.2012 Długo przyszło czekać użytkownikom tego serwisu na lokalną wersję aplikacji dopasowaną do mobilnych okienek. Czy autorzy przyłożyli się do jej wykonania? Zdecydowanie tak.  Groupon jest serwisem umożliwiającym dokonywanie zakupów grupowych na konkretne produkty. Dzięki temu za wybrane produkty płacimy znacznie mniej. Choć podstawowa wersja serwisu jest osadzona na stronie www, to autorzy zdają sobie sprawę, iż przyszłością wszelkiej formy zakupów będą smartfony (potwierdziło to między innymi tegoroczne wystąpienie na Generation Mobile).  Za pomocą aplikacji możemy śledzić oferty dla konkretnego regionu oraz w razie potrzeby dokonywać ich zakupu. Dodatkowo mamy dostęp do swoich grouponów. Oczywiście standardowo możemy sprawdzić dane firmy i jej lokalizację na mapie, skontaktować się usługodawcą, czy też podzielić się interesującą ofertą ze znajomymi. Standard, ale standard solidnie wykonany.   Kwestie UI rozwiązano bardzo dobrze. Nie mamy wprawdzie pełnego wsparcia dla możliwości Windows Phone, ale jego czytelność jest o wiele większe niż w przypadku aplikacji na Androida. Dobrym przykładem może być czas pozostały do końca promocji. W androidzie podany jest na górze strony i wraz z jej przewijaniem znika nam z oczu. W przypadku Windows Phone jest na stałe ulokowany na dole (wraz z klawiszem kup), niezależnie od przesuwanego okna. Tego typu smaczków jest więcej.  Oczywiście nie obyło się bez minusów. Tyczą się głównie komunikatów i treści. Przez co witają nas takie kwiatki jak „Nie kupiłeś żadnych jeszcze grouponów”. Aplikacja Groupona to przede wszystkim świetne wykonanie. Zainstalowałem ją z obowiązku (nie korzystam na co dzień z tego typu serwisów), ale jej zrozumienie idei metro sprawiło, że program zapewne zostanie na dłużej. Tak żeby śledzić jego rozwój. Jest to chyba najlepsza wersja Groupona ze wszystkich systemów mobilnych. Ludzi korzystając z usług tego serwisu nie muszę chyba zachęcać. Program możecie pobrać tutaj. 