10.05.2012 Przez mój telefon przewala się miesięcznie naprawdę dużo aplikacji i gier ale tylko bardzo nieliczne tytuły zostają na dłużej. Jednak Fat Jump zrobione przez polskiego developera SID On jest tytułem, w który zagrywam się od dawana i na pewno zostanie jeszcze długo na moim iPhonie.  Nie jest to zabawa przy której spędza się długie godziny, raczej szybka rozrywka która może umilić nam czekanie w kolejce na poczcie czy też pobyt w naszych urzędach. Gra jest świetna i uzależniająca, wykonanie jest moim zdaniem perfekcyjne tak samo zresztą jak pomysł na rozgrywkę. O co chodzi w grze? Zacytuję fragment z AntyApps z recenzji tego tytułu: Poznajcie pana ogórka (ja go tak nazywam), który po prostu skacze, za pomocą wychyleń telefonu, po platformach do góry i stara się dolecieć jak najwyżej. Żeby jednak rozbudować mechanikę znaną z Doodle Jump na jego drodze spotkamy nie tylko specjalne przedmioty potrafiące go przenieść do góry, ale również słodycze, hamburgery, ciastka oraz jabłka, gruszki i marchewki. Jak łatwo zauważyć przedmioty te możemy podzielić na dwie grupy – zdrowe i nie, jedne podnoszą naszą wagę i utrudniają skoki, a drugie ją zmniejszają pozwalając nam się łatwiej odbijać. W ten sposób w swojej grze twórcy zawarli przesłanie o niejedzeniu tzw. “fast foodów”. Brzmi przyznacie dość infantylnie ale polecam choć raz zagrać aby przekonać się o grywalności tej pozycji. Niestety Fat Jump jest przykładem, na to że naprawdę dobre tytułu często giną w App Store bez echa i bez szans na sensowną pozycję w rankingach którą zajmują jakieś idiotyczne aplikacje udające świeczkę czy latarkę. Dlatego właśnie Apple kupiło Chomp, jeśli dobre tytuły będą szybko umierać w ich sklepie może to w dłużej perspektywie doprowadzić do zniechęcania developerów czego oczywiście nikt nie chce. Na szczęście dla Apple na razie developerzy nie mają lepszej alternatywy jeśli chodzi o źródło przychodów – ale jak wiemy w tej branży nic nie trwa wiecznie. Opisywana powyżej gra ma na koncie kilka tysięcy pobrań, co przy cenie 0,79 centa świadczy o tym, że developer raczej na niej nie zarobił. Szkoda bo to naprawdę ciekawy tytuł i bardzo niewciągający – jeśli nie próbowaliście to polecam gorąco 