07.03.2012 Najważniejsze wydarzenie dzisiejszego dnia to z pewnością zapowiedź „nowego iPada”. Dla nas jednak od samego sprzętu ciekawsze będą nowe aplikacje, które zapewne w dużym stopniu uruchomimy również na starszych urządzeniach. Nie zabrakło kilku interesujących nowości między innymi zapowiedziano iPhoto na tablet Apple oraz kolejną część Infinity Blade. Co ważne większość z nich zobaczymy już w niedalekiej przyszłości. Chronologicznie na konferencji pokazało się najpierw Namco, które dostarczyć ma ekskluzywną na iOSa grę o lataniu myśliwcami Sky Gamblers. Na prezentacji pokazano fragment, w którym sterowało się F22.  Potem był SketchBook od Autodesk. Pokaz aplikacji skupiony był wokół nowego silnika dla tuszu i pokazywania niespotykanego wcześniej poziomu detali. Oczywiście wszystko to dzięki możliwościom nowego wyświetlacza iPada. SketchBook pojawi się w kwietniu.  Dalej w kolejce pokazało się Epic Games z nową częścią ich iOSowego hitu – Infinity Blade. Tym razem nie będzie to pełnoprawna kontynuacja, a wydanie z podtytułem Dungeons. Jak możecie wyczytać z trailera będzie to prolog do wydarzeń z poprzednich gier w serii, a sama mechanika ulegnie znaczącej zmianie. Teraz widok i sama gra będzie przypominać bardziej Diablo, gdzie walczymy z kolejnymi potworami i staramy się oczyścić kolejne lochy. Grafika oczywiście wygląda wspaniale. http://www.youtube.com/watch?v =4Rp-TTtpU0I Zaktualizowano iWorks, iMovie oraz Garage Band. Jeśli chodzi o ten pierwszy to przede wszystkim dostosowano już program do nowego wyświetlacza iPada, dodano wykresy 3D, a każda z aplikacji pakietu (Keynote, Numbers, Pages) będzie do zakupienia dzisiaj za 9.99$. iMovie kosztujące nadal 4.99$ pozwoli nam na modyfikację naszych nagranych nowym iPadem filmików w HD, tworzenia z nich trailerów oraz doda kilka funkcji edycyjnych. Garage Band doda tryb jam session, gdzie wraz z 3 znajomymi będziemy mogli połączyć nasze urządzenia bezprzewodowo, żeby pograć na wirtualnych instrumentach w czasie rzeczywistym. Cena pozostała na poziomie 4.99$. Aktualizacje zaś będą darmowe dla wszystkich 3 aplikacji.  Dużą nowością jest w końcu dostępność iPhoto na iOSie, czyli oprogramowania do obróbki zdjęć od Apple. Tutaj pokazano bardzo dużo funkcji samej aplikacji od nakładania filtrów, poprawiania zdjęć, usuwania szumów i błędów po inne rodzaje korekty. Dodano jeszcze z ważnych szczegółów, że aplikacja obsłuży zdjęcia do 19 MPix i pozwoli na dodawanie tagów, notatek i tworzenia dzienników fotograficznych na tej podstawie.  Aplikacja dostępna będzie od dzisiaj w App Store, w cenie 4.99$. 