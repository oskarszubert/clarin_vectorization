20.10.2011 W erze wszechobecnych fast-foodów i pracy za biurkiem po godzinach dużo osób mimo woli staje się posiadaczami nadmiarowej ilości tkanki tłuszczowej. Odchudzanie stało się teraz modne. Efekty muszą jednak być mierzone, żeby cały ten proces miał w ogóle sens. BMI Kalkulator służy do wyliczania wskaźnika masy ciała, motywując do jeszcze bardziej wzmożonego wysiłku przy zrzucaniu zbędnych kilogramów. BMI Kalkulator to jedna z najbardziej zaawansowanych aplikacji tego typu znajdujących się w Android Markecie. Nie tylko wylicza wskaźnik masy ciała na podstawie europejskich jednostek, ale zawiera również przełącznik na jednostki amerykańskie. Oprócz tego uwzględnia także wiek i płeć użytkownika, dlatego wskaźnik jest bardziej dokładny i nie stanowi jedynie ciekawostki. Dodatkiem jest również kalkulator Waist-to-Height Ratio, który wylicza stosunek obwodu w pasie do wysokości, wskazując wszelkie anomalie, jeżeli tylko takie się pojawią. Aplikacja zbudowana jest w oparciu o przyjemne zielone kolory. Jest intuicyjna i wygodna. Polecam jej instalację nie tylko sportowcom amatorom, ale każdemu, kto interesuje się swoją wagą. 