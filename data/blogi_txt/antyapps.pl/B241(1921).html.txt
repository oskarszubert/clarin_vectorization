11.05.2012 Jak wiemy – kwota na umowie nie jest kwotą, którą dostajemy na rękę. Jakąś część zwykle zabiera państwo – raz mniejszą, raz większą. Jeśli jesteście ciekawi ile na waszej pracy zarabia państwo, to będzie to aplikacja dla was. Program, o którym dziś mowa to kalkulator „ile zarobisz?”, który służy do kalkulacji wynagrodzeń bo wyliczenie tego wszystkiego „od ręki” nie jest tak łatwe jakby się wydawało. Strasznie ciekawiło mnie to, jak zmienia się kwota wynagrodzenia netto zależnie od tego na jakiej umowie jesteśmy zatrudnieni, a z tym kalkulatorem wszystko stało się jasne. Do tego kwoty przedstawione są na bardzo ładnych i czytelnych wykresach, więc samo korzystanie z aplikacji jest czystą przyjemnością. Oprócz tego w „ile zarobisz?” znajdziemy koszty jakie ponosi pracodawca zatrudniający nas na dana umowę z danym wynagrodzeniem. Program jest prosty, czytelny i działa tak jak należy. Nie znajdziemy w nim niepotrzebnych wodotrysków, nie ma żadnych rozbudowanych opcji – po prostu kalkulator. Jeśli ktoś jest ciekaw ile zarabia na nim państwo albo ile jego zatrudnienie kosztuje pracodawcę, to zdecydowanie polecam bo program nie kosztuje ani grosza. Kalkulator zarobków dostępny jest za darmo w Google Play. 