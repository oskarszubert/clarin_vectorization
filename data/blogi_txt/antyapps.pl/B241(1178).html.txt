14.05.2013 Gdy byłem o wiele młodszy, w kioskach popularnością cieszył się wszelkiego rodzaju tematyczne encyklopedie multimedialne. Oferowały one płytę CD, a na niej zbiór grafik, tekstów, i innych plików multimedialnych związanych z daną dziedziną. Wraz z popularyzacją internetu ich czas przeminą. Jednak teraz coraz śmielej powracają w postaci aplikacji na systemy mobilne. Encyklopedia zwierząt to niewielka baza wiedzy o stworzeniach żyjących na tym świecie. Zaraz po starcie aplikacji ujrzymy ekran z podziałem na gromady: gady, płazy, owady, ptaki, ryby, skorupiaki, ssaki. W każdej z nich znajdziemy opis kilku- kilkunastu gatunków. Teksty podzielono na rozdziały i wzogacono grafiką. Pomiędzy poszczególnymi opisami możemy przechodzić za pomocą gestów. I to właściwie tyle. Owszem wszysytkie opisy razem zebrane stanowią sporą lektórę, jednak jak na możliwości aplikacji jest tego zbyt mało. Brakuje dodatkowych zdjęć, może nawet filmów. Szkoda że nie zadbano o pliki audio z dźwiękiem zwierząt. Opisy cechuje prosty język, dzięki czemu nawet młodsi użytkownicy nie będą mieli problemu ze zrozumieniem treści. Interfejs Encyklopedii jest prosty i przejrzysty. Wpisuje się w metro, a oko cieszą dobrze dobrane barwy i zdjęcia. Jednak pod tą ładną otoczką kryje się sporo braków takich jak np. brak możliwości przypinania poszczególnych części jako kafelków, zaznaczania tekstu czy też zapisywania grafik. Treść w encyklopedii jest kompletnie nieinteraktywna, jedyne co z nią możemy zrobić to przewinąć. Brakuje także najprostszej wyszukiwarki. Jednak to co jest jest zaprezentowane w sposób schludny, spójny i co najważniejsze, działa stabilnie. Encyklopedia zwierząt to przykład aplikacji poprawnej, ale zbyt ubogiej w treść. Na szczęście jej formuła sprzyja aktualizacji treści i mam nadzieje, że autorzy je przygotują, poszerzając aplikację o kolejne gromady i opisy. Nawet w dobie wszechobecnego internetu dobrze przygotowana aplikacja tematyczna, jest ciekawsza niż śledzenie mobilnych stron. Encyklopedia zwierząt dostępna jest za darmo. 