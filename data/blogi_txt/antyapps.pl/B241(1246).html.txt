02.04.2012 Tegoroczna zima nie była wcale taka ostra. Mało śniegu, mało zamarzniętych jezior, po których można było jeździć na łyżwach. Cały ten klimat zimowych uciech trwał moim zdaniem naprawdę krótko. Albo było przesadnie zimno, albo temperatura zbliżała się do zera. Było naprawdę mało dni, kiedy padał śnieg, a temperatura była znośna. Dla tych, którzy czują niedosyt – Falling Snow. Muszę to zaznaczyć już na początku, bo sam bardzo się z tego powodu zdziwiłem. Otóż ta aplikacja to nie jest animowana tapeta. Falling Snow jest nakładką na cały system. Z tego powodu zima nie opuszcza naszego smartfona w żadnym momencie. Śnieg pada nie tylko na pulpicie czy podczas przebijania się przez dziesiątki menu, ale również i w grach czy aplikacjach trzecich. Co więcej na temat aplikacji? W zasadzie nic. Jej działanie jest banalne i poprzedni akapit wszystko wyjaśnia. Płatki śniegu są niewielkie, dlatego nie przeszkadzają w użytkowaniu smartfona. Oprócz tego rogi ekranu dostają trochę szronu. Co mnie boli najbardziej, to niska wydajność aplikacji na moim HTC Evo 3D. Ten jest naprawdę silnym smartfonem i teraz nie wiem, czy to problem wyświetlacza (za duża rozdzielczość), czy sama aplikacja jest kiepska. Może zainstalujecie i powiecie, jak to działa u Was? Program jest dostępny za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 