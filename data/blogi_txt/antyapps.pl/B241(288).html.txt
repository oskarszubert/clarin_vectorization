29.10.2012 Jakiś czas temu pisząc o zmianach wprowadzonych przez Microsoft w Marketplace, wspomniałem o tym, jak słabo rozwinięte w sklepach mobilnych są mechanizmy wyszukiwania. Oczywiście mamy kategorie, podkategorie, ale to nie wszystko. W sytuacji gdy sam sklep nie wystarcza możemy posłużyć się dodatkowymi aplikacjami takimi jak App Market.  Programy tego typu budując na bazie Marketplace, poszerzają jego możliwości o dodatkowe opcje. App Market to aż 20 różnych filtrów według, których możemy sortować i wyszukiwać interesujących nas aplikacji. Oczywiście mamy też dostęp do normalnych kategorii, które znamy z wbudowanego sklepu. Przeglądać możemy zasoby wszystkich dostępnych regionalnych Marketplace, program domyślnie ustawia ten, na który zalogowane jest konto, ale z poziomu opcji bez problemu zmienimy na inny. W opcjach możemy też ustawić filtr ocen, poniżej których App Market nie wyświetli aplikacji. Dzięki temu możemy odfiltrować sterty kiepskich aplikacji, bez potrzeby ich przeglądania. Gdy już wybierzemy odpowiednie kryteria, możemy przystąpić do wyszukiwania. Na liście znajdziemy podstawowe informacje o aplikacji, w tym takie, których nie ujrzymy w danych Marketplace (jak np. globalna średnia ocen i średnia ocen dla ostatniej wersji aplikacji). Aby zainstalować konkretną aplikację wystarczy na nią kliknąć. Zostaniemy przeniesieni od razu do jej strony w Marketplace. Możemy też tworzyć listę ulubionych programów do pobrania w innym czasie. Wystarczy kliknąć na serce przy ocenie.  Dużym plusem aplikacji jest jej prędkość działania. Startuje jak i wyszukuje aplikacje bardzo szybko, a w tego typu programach jest to istoty aspekt. Interfejs nie zachwyca, co nie oznacza, że jest brzydki. Ciekawie rozwiązano kwestię reklam. Aplikacja jest darmowa, przez co w górnej jej części widnieje baner reklamy. Jeżeli chcemy się go pozbyć, wystarczy kliknąć hide ad w prawym górnym rogu. I już. :) App Market znajdziecie pod tym linkiem. Ocena: 4/5 