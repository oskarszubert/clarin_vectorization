03.02.2014 Małpy to jedno z popularniejszych zwierząt jeżeli chodzi o gry mobilne. Większą sławą cieszą się chyba tylko żaby. Co więcej, większość produkcji z nimi w roli głównej to gry przynajmniej dobre. Tak też jest z SuperMonkey, prostą i niezobowiązującą zręcznościówką. Grą idealną na krótkie oderwanie się od obowiązków.  Zabawa w SuperMonkey to mieszanina kilku popularnych gatunków. Czasem czułem się jakbym grał w arkanoida, innym razem któryś element gry przywoływał, w mojej pamięci Fruit Ninja. Autorzy bardzo dobrze połączyli ze sobą dobre rozwiązania, tworząc ciekawy model rozgrywki. Nasze zadanie jest proste. Zebrać jak najwięcej z przelatujących przez planszę bananów. Możemy tego dokonać na dwa sposoby, albo łapiąc je od razu buzią, albo pochwycić naszym długim ogonem. Za każdy załpany banan otrzymujemy monetę, którą również musimy zgarnąć z planszy inaczej nam przepadnie. Poruszanie się na boki zostało powierzone akcelerometrowi w telefonie. Odchylając go odpowiednio przemieszczamy się w celu złapania kolejnych bananów. Z czasem w grze przybywa utrudnień i zagrożeń. Samo pominięcie lecącego banana nie zagraża naszemu życiu (mamy 3), ale niweluje zebrane przez nas środki i oddala ukończenie poziomu. Bardziej śmiercionośnego są różnego rodzaju zatrute banany czy też np. pająki. Dlatego należy uważać gdzie sięgamy naszym ogonem.  Dodatkowo nie zabrakło także bananów specjalnych oferujących nam znaczny bonus. Niestety ich zdobywanie na dłuższą metę nie przynosi żadnej frajdy. Wszystko z powodu braku choćby najprostszego mechanizmu rankingów. Jeżeli giniemy nie trafiamy na żadną listę, zdobytych środków nie możemy przeznaczyć na ulepszenia, czy też inne elementy. Mamy jedynie możliwość rozpoczęcia zabawy od nowa (w jednej z dwóch scenerii). Sprawia to że choć SuperMonkey jest grą przyjemną, nie wciąga na dłużej.  Grafika trzyma solidny poziom. Jak na prostą zręcznościówkę przystało animacje są ładne i płynne, elementy graficzne proste, a całość uzupełnia odpowiednia muzyka. Nic co by wykraczało poza standardy, ale także nic czego można by się przyczepić. Podczas zabawy nie napotkałem na większe problemy, jedyny błąd tyczył się wyboru planszy. Co jakiś czas znikała mi dżungla i pozostawała sama plaża. SuperMonkey to pozycja darmowa której swoją uwagę powinien poświęcić każdy fan zręcznościówek. Zwłaszcza Ci którzy nie lubią mikropłatności oraz szukają tytułu który nie wymaga poświęcania mu większej ilości czasu. Jeżeli ciężko jest Wam się skupić w ten poniedziałkowy poranek, może czas na chwilę odprężenia przy SuperMonkey 