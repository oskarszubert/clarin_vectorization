05.03.2012 Na świecie było, jest i będzie mnóstwo autorytetów. W dziejach historii zapisało się sporo osób, których myśli inspirowały resztę społeczeństwa. Ich wypowiedzi w formie cytatów stanowią dla nas teraz źródło mądrości. Warto znać najpopularniejsze cytaty nie tylko dlatego, żeby być mądrzejszym, ale można dzięki temu zabłysnąć ciekawostką w towarzystwie. Bez względu na pobudki, zachęcam do spróbowania aplikacji Cytaty. Po uruchomieniu programu lądujemy na liście kategorii. Jest ich 55 i nie wyobrażam sobie tej aplikacji bez kategoryzacji, wszak zawiera aż 4600 cytatów. Cytaty umożliwiają łatwą nawigację. Lista kategorii może służyć do studiowania cytatów na dany temat, ale z pewnością większość osób zainteresuje raczej funkcja losowego cytatu. Do tego przechodzimy przerzucając ekran w prawą stronę. Taka obsługa aplikacji jest bardzo intuicyjna. Cytaty to nie tylko mądrości takich myślicieli jak Albert Einstein, Platon czy Józef Piłsudski, ale również miła dla oka oprawa graficzna. Dodatkowo w program wbudowano aż trzy różne skórki, dlatego każdy może dopasować Cytaty do własnych upodobań. Program umożliwia także tworzenie listy ulubionych cytatów oraz udostępnianie treści w serwisach społecznościowych oraz za pomocą emaila. Twórcy nie zapomnieli o tym, co tygryski lubią najbardziej, czyli o widżetach. Co prawda możliwości personalizacyjne w tym miejscu równe są zeru, ale sam widżet jest minimalistyczny i przede wszystkim służy temu, co ma służyć. Wyświetla on losowy cytat, który zmienia się co jakiś czas, ale nie ustaliłem jeszcze jaki :) Zapraszam do pobierania aplikacji. Jest dostępna za darmo, dlatego tymbardziej warto skorzystać.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 