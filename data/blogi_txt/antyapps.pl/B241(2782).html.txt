27.02.2013 Oficjalna aplikacja Twittera nigdy nie cieszyła się zbytnią popularnością. Choć nie jest to program zły, w wielu miejscach ustępował rozbudowanej, nieoficjalnej konkurencji. W przypadku wersji na Windows Phoe było o tyle gorzej, że autorzy prawie w ogole nie dbali o jej rozwój. Pierwsza znacząca aktualizacja pojawiła się dopiero przy premierze Windows Phone 8. Teraz do sklepów trafiła druga, zmieniająca mocno wygląd całej aplikacji.Twitter na Windows Phone przeszedł gruntowną przemianę. Wreszcie wpisuje się w styl metro i odróżnia od pozostałych systemów. Jest ładnie, ale czasem i niepraktycznie. Górny pasek zabierak blisko 1/5 ekranu dla… 4 ikon.  Obecna wersja jest uboższa w opcje od swojego poprzednika. Właściwie poza kilkoma zmianami w powiadomieniach (o których za chwilę) nie mamy zbytniego wpływu na to co i jak oglądamy. Nie zmienimy kolejność kolumn, nie dodamy swoich, nie mamy wpływu na kolor tła i wiele innych czynników. Jedyne ustawienie dostępne w menu to wielkość czcionki. Jest też możliwość edycji naszego profilu. Możemy zapomnieć nie tylko o opcjach znanych z nieoficjalnych aplikacji, ale też tych które znajdziemy w oficjalnym Twitterze na iOS czy też Androida.  Przejdźmy jednak do powiadomień. Zaraz po aktualizacji powiadomienia nie działały w ogole. Według opcji powinny przychodzić od osób które śledzę, jednak nic takiego nie miało miejsca. Ani w pasku górnym, ani na ekranie blokady (tak teraz możemy mieć powiadmienia także tam), ani na kafelku. Dodatkowo próby zmiany ustawień wyświetlały błąd. Pomogło przeinstalowanie aplikacji. Niestety teraz choć powiadomienia w górnej belce wydają się działać poprawnie, to ewidentny problem mają pozostałe. Pomimo kilku interakcji ciągle widnieje na nich cyferka 1.  Nawet  z tymi wadami wydanie nowej wersji cieszy. Wreszcie pasuje ona do interfejsu Windows Phone i stara się dopasować do możliwości API. Dla wielu osób które nie potrzebują rozbudowanych opcji taka forma Twittera zapewne wystarczy. Jednak mam nadzieję, że w końcu otrzymamy dostęp także do innych narzędzi, dostępnych w oficjalnych aplikacjach na iOS czy też Androida. Sam wygląd to nie wszystko. Logo: androidauthority.com Windows Phone 7.5: działa, Windows Phone 8: działa, Lumia 610: działa 