13.08.2012 Choć słuchanie muzyki (podkładu dźwiękowego) z filmów jest dostępne w wielu programach do obsługi YouTube, to jednak ograniczenia wynikające z API Windows Phone oraz formy wideo sprawiają, że nie jest to rozwiązanie najbardziej komfortowe. Plik wideo jest odtwarzany jedynie z poziomu aplikacji, możemy zapomnieć o słuchaniu muzyki w tle. W takim wypadku warto skorzystać z aplikacji takich jak Mp3Tube. Jak sama nazwa wskazuje program pozawala nam przerobić  dowolny film z serwisu Youtube na mp3. Tak przygotowany plik zapisywany jest w pamięci aplikacji. Oznacza to, że nie będziemy mogli go odpalić z poziomu odtwarzacza ZUNE, ale zarazem zachowa właściwości pliku muzycznego, czyli będziemy mogli go słuchać w tle, bądź też zmieniać poszczególne utwory za pomocą standardowego UI odtwarzacza.  Przed pobranie każdy utwór możemy go wcześniej odsłuchać.Mamy też możliwość edycji tego pod jakim tytułem utwór będzie dostępny (domyślnie nazwa z YouTube) oraz do jakiej playlisty go przypiszemy. Obie te dane możemy potem dowolnie zmieniać. Bardzo ciekawą opcja jest zapis pobranych mp3 jako dzwonków. Odpowiednie menu i narzędzia pozwolą nam wyciąć ulubiony fragment i zapisać w pamięci naszego telefonu. Interfejs nie należy do najładniejszych. Jest czytelny, bardzo dobrze opisany i prosty w obsłudze. Dziwnie wygląda menu główne, w którym wszystkie opcje występują podwójnie. Razi niska jakość grafik. Podsumowując, jest dobrze, ale bez rewelacji.  Mp3Tube dostępny jest w dwóch wersjach: darmowej oraz płatnej. Już w tej pierwszej możemy przekonać się o jego możliwościach i zaletach. Jeżeli często słuchacie muzyki z serwisów typu Youtube, na pewno docenicie ten program. Ocena: 5- 