07.01.2013 Zespół mobilnych developerów znanych pod nazwą Chillingo Ltd odpowiedzialnych za takie tytuły jak Cut the Rope oraz Madcoaster przygotował kolejną, zręcznościową propozycję dla użytkowników telefonów i tabletów firmy Apple. W grze Swing King pomożemy w odzyskaniu skradzionych z nieba gwiazd.  Pewnego dnia, pan i władca futrzanego królestwa, spędzał romantyczny wieczór ze swoją wybranką pod gołym niebem. Wszystko byłoby perfekcyjnie, gdyby nie fakt, że ktoś postanowił ukraść z królewskiego nieba wszystkie gwiazdy. Rozzłoszczony do czerwoności król nie chce dać jednak za wygraną bezdusznemu złodziejowi, wsiada więc na swojego różowego jednorożca i rusza w pościg za tym, co należy do niego. Wielbiciele „jedno- palczastych” gier pokroju Angry Birds powinni być zadowoleni. Sterowanie Swing King nie wiele się różni od tego, znanego z gry o kultowych wściekłych ptakach. Uważając na przeszkody, musimy zebrać jak największą ilość gwiazdek. Czasami będą to tylko dwie, trzy, a nawet cztery rozmieszczone w różnych częściach planszy. Przechodząc kolejne poziomy poszczególnych „światów”, zbliżamy się także do wielkiego finału, którym jest walka z przerośniętym, czarnowłosym „bossem” etapu. Tam w pierwszej kolejności będziemy musieli zdobyć  bokserską rękawicę, a następnie uważając na zabójczy laser, naszym zadaniem będzie nokaut wymierzony prosto w wielkie oko przeciwnika.  Gra zbiera dość mieszane recenzje i także mi trudno ją jednoznacznie ocenić. Z jednej strony, nie należy ona do produkcji nudnych. Kolejne etapy są urozmaicane o kolejne przeszkody lub elementy, które pomogą nam pokonać postawione przed nami trudności. Z drugiej strony, przejście pierwszego światu zajęło mi około 12 minut łącznie z walką z tzw. bossem co raczej jest wynikiem działającym na nie korzyść produkcji wiedząc, że pozostały mi do przejścia jeszcze tylko trzy. Gra oferuje w sumie 92 poziomy. Pokonanie każdego z nich to kolejne gwiazdy w naszej kolekcji, a także powiększająca się garderoba nakryć głowy głównego bohatera.  Gra kosztuje 0,89€.  Czy warto? Gra z pewnością przypadnie do gustu najwierniejszym fanom Angry Birds ze względu na podobną budowę i sposób sterowania. Ci, którzy raczej nie należą do grona wielbicieli Wściekłych Ptaków mogą się po raz kolejny zawieść. Po pierwszych kilku poziomach, całość może się po prostu przejeść. 