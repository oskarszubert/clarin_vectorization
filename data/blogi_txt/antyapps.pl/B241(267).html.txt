15.10.2012 Windows Phone wiele aplikacji, czy też funkcji posiada już na start. Pod tym względem, jest chyba jednym z najlepiej wyposażonych mobilnych systemów, obecnie dostępnych na rynku. Mimo to, nie zaspokoi tym wszystkich potrzeb, a część z jego ograniczeń wymusza instalację dodatkowych aplikacji. Poniżej prezentujemy listę tych, które warto dodać w pierwszej kolejności.  Oczywiście taka lista zależy też od zastosowań i potrzeb, ale poniższe propozycje są uniwersalne. Jeżeli ktoś nie ma jeszcze tego systemu, a zastanawia się na zakupem, albo ma o go od niedawna, to w czwartek przyjrzymy się jakie możliwości Windows Phone oferuje już na start, zaraz po wyjęciu z pudełka. Adobe Reader – nasz opis Do podstawowych plików dokumentów, arkuszy i prezentacji mamy wbudowanego Office Mobile. Natomiast jeżeli chodzi o pliki PDF nie obejdzie się bez dodatkowej aplikacji. Co ciekawe, integruje się ona w pewien sposób z pakietem mobilnym od Microsoftu, dzięki czemu z jego poziomu będziemy widzieli pliki, w pamięci telefonu jak i na dysku SkyDrive. Niestety sam program jest ubogi w możliwości. Wprawdzie jest i tak lepiej niż parę miesięcy temu, ale jeżeli szukacie bardziej zaawansowanych opcji, to niestety się zawiedziecie.  gMaps – nasz opis Jeżeli nie macie akurat telefonu z Windows Phone od Nokii, musicie poszukać zastępczych map, bo te od binga choć dobre, to w naszym kraju chwilowo nie posiadają nawet mechanizmów wuszykiwania adresu. Najlepszą alternatywa jest gMaps dostępny w wersji darmowej jak i płatnej. Jego autorzy starają się jak najwierniej oddać możliwości mobilnych map od Googla. Aplikacja ma częste aktualizacje, jest na tyle dobra, że wiele osób bierze ją za oficjalną.  IM+ – nasz opis Na Windows Phone nie ma lepszego komunikatora. Nawet jeżeli chcecie korzystać tylko z GG, to IM+ będzie o wiele lepszym rozwiązaniem, niż oficjalny klient. Aplikacja obsługuje multum protokołów, w tym te najpopularniejsze jak jabber (z wyróżnieniem gTalka), Facebook, MSN, czy wiadomości tekstowe w Skype. Wspiera też wszystkie dostępne metody powiadomień, czyli w kafelku i górnej belce.  IM+ dostępny jest w wrsji darmowej i płatnej, różni je jedynie obecność reklam.  Keep Alive – nasz opis Sprytna aplikacja która pozwoli utrzymać nam aktywne połączenie Wi-Fi nawet gdy ekran jest wyłączony. Domyślnie system po jakimś czasie przechodzi na transmisję danych, a w przypadku jej braku, wznawia połączenie co jakiś czas (np. by sprawdzić pocztę). Jeżeli chcemy utrzymać je stale aktywne wystarczy pobrać tę niewielką aplikację. RapDialer – nasz opis Kolejna aplikacja nadganiająca braki system. Jeżeli irytuje Was brak możliwości wyszukania numeru poprzez wpisywanie imiona z poziomu dialera, RapDialer rozwiąże ten problem. Dodatkowo posiada sporo innych, przydatnych opcji, a także bardzo ciekawy, oparty na gestach interfejs. Niestety brak powiadomień o nieodebranych połączeniach sprawia, że nie jest w stanie zastąpić systemowego rozwiązania.  SkyDrive – pobierz Wprawdzie sam system łączy się z tym dyskiem w wielu miejscach (dokumenty, galerie), to jednak warto pobrać, także oficjalną aplikację, która zapewni nam dostęp do wszystkich plików w jednym miejscu. Dodatkowo możemy dzięki niej nadawać uprawnienia, czego nie potrafią systemowe odpowiedniki, a także przeglądać wszystkie zasoby naszego dysku w chmurze.  Xbox Live Extras – pobierz Windows Phone posiada oddzielne miejsce dla wszystkich gier. Znajdziemy w nim nie tylko listę naszych tytułów, ale także zakładki społecznościowe w tym nasz avatar. Aby móc go edytować, zmieniać stroje, kupować nowe, niezbędna jest właśnie Xbox Live Extras. szkoda, że aplikacja nie jest zintegrowana z systemem. Meteo ICM   Weather Vie – nasz opis 1   2 Jeszcze rok temu ICM poleciłbym każdemu i namawiał do zrozumienia jego mechanizmów prezentowania pogody. Niestety coraz częściej zawodzę się na jej prognozach. Wciąż jednak jest w czołówce. Jeżeli szukacie dobrej aplikacji do jej obsługi to polecam Meteo ICM. Dla tych, którzy wolą bardziej tradycyjne rozwiązania, dobra propozycją będzie Weather Vie. Program w bardzo wyważony sposób łączy w sobie ładną grafikę z czytelnością prezentowanych danych. Dodatkowo jego prognozy cechuje duża sprawdzalność.  Connection Titles – nasz opis Jeżeli chcesz mieć szybki dostęp do takich funkcji jak wi-fi, tryb samolotu, dane gprs itp, to bez tej aplikacji będzie to bardzo utrudnione. Wprawdzie możesz sobie przypiąć kafelek opcji do menu, ale każdorazowe szukanie w nim niezbędnych opcji jest męczące. Aby tego uniknąć pobierz Connection Titles. Za jego pomocą stworzyć kafelki do niezbędnych opcji, dzięki czemu dostęp do nich będzie wymagała tylko jednego dotknięcia. 