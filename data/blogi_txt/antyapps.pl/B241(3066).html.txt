17.12.2013 Dzięki usługom internetowym mamy szansę rozwiązywać napotykane w życiu problemy szybciej niż kiedykolwiek. Czasy, kiedy całą tę wiedzę możemy schować w kieszeni i ciesząc się nią wszędzie tam gdzie mamy zasięg mają ewidentne plusy — już nie musimy sprawdzać tego gdy dorwiemy się do komputera. Pisaliśmy kiedyś o aplikacji iFixit, skupiającej się na pomocy przy naprawach. Dziś słów kilka o piQ, który zawsze i wszędzie pozwoli nam zamieścić fotografię i zapytać. A przy odrobinie szczęścia i dobrej woli społeczności — uzyskać odpowiedź. Na początku musimy założyć konto. Co ciekawe — tutaj do wyboru jest gość którego opis możemy później edytować / skorzystanie z danych Facebooka; przez co cały proces nie jest żmudny, długi i wymagający chwili nie tylko po to aby wpisać dane, ale także chwilę później potwierdzić je klikając w otrzymaną wiadomość e-mail. Gotowi? No to możemy przejść do akcji! Naszym oczom ukazuje się lista wpisów. Każdy z nich składa się z grafiki (lub całego ich zestawu), oraz pytania. Jeżeli znamy na nie odpowiedź — nie krępujmy się, to kilka sekund z naszej strony, a możemy komuś pomóc zaoszczędzić naprawdę wiele — i nie chodzi nawet o czas, ale także i pieniądze. Użytkownicy także mogą oceniać posty dając im plusy i minusy — te, prawdopodobnie, pomagają wynieść wyżej treści, które według innych użytkowników zasługują na wyeksponowanie, a sami niespecjalnie są w stanie wydać poradę. Dodam jeszcze, że wszystkie zapytania możemy przeglądać według kategorii lub chronologicznie oraz w miarę chronologicznie. Tuż przy dolnej krawędzi ekranu znalazły się odstępy czasowe, według to widełek których mają być wyświetlane wpisy.  Samo zamieszczanie próśb o pomoc jest dziecinnie proste. Wystarczy wybrać ikonę znajdującą się przy prawej górnej krawędzi ekranu i przenoszeni jesteśmy do miejsca, w którym znalazły się wszystkie materiały graficzne z naszej galerii. Nie ma tam rzeczy o którą chcecie zapytać? Bez problemu można zatem przejść do aparatu i na świeżo stworzyć fotkę. Teraz wybieramy spośród kategorii, zadajemy pytanie i gotowe — posyłamy naszą niewiadomą w świat z nadzieją, że jakaś dobra dusza szybko rozwikła nasz problem. Znakomitym pomysłem jest opcja szybkiej rejestracji. Teoretycznie rzecz biorąc anonimowej, choć szybko możemy ustawić pod jakim pseudonimem chcemy wyświetlać nasze posty, a nawet dodać awatar. Sam na zadane pytanie dostałem już po kilku minutach, widać zatem, że piQ mimo że jest projektem młodym, nie jest zupełnie opuszczony. Aplikację można pobrać za darmo na platformie Google Play. 