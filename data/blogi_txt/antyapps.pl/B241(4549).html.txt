25.10.2013 Z Warspear Online spotkałem się po raz pierwszy wiele lat temu, jeszcze na systemie Windows Mobile. Gra od tamtej pory mocno zmieniła model rozgrywki, płatności i kilka innych cech, ale dalej pozostała przyjemnym MMO RPG w świecie fantasy. A takich gier wciąż brakuje na Windows Phone. Tak właściwie to mamy tylko 3 liczące się tytuły. Tibie ME (produkcja o wiele lepsza od komputerowej wersji), Order   Chaos oraz właśnie Warspear Online. Ogromną zaletą Warspear Online jest jej multiplatformowość. Możemy ją pobrać na iOS, Androida, Windows Mobile, Symbiana, Windowsa (tak, na komputerze) oraz od kilku dni także na Windows Phone. Ze względu na specyfikę mechaniki, gracze z różnych systemów mogą grać ze sobą, a my naszą zabawę kontynuować na dowolnym urządzeniu. Nie będzie to recenzja gry, ta zbyt mocno zmieniła się od czasu gdy w nią grałem, jednak z tego co widzę, wiele dobrych elementów pozostało. Grę umiejscowiono w klimatach fantasy. Tworząc postać możemy wybrać jedną z 4 ras: Pierworodni, Wybrańcy, Członkowie Górskich Klanów i Wyklęci (dwie pierwsze i dwie ostatnie należą do przeciwnych frakcji), a do każdej z nich przypisano 3 różne klasy, co daje łączny wynik 12 odmiennych bohaterów. Standardowo wybieramy też wygląd bohatera, jego imię oraz serwer na jakim przyjdzie nam grać.  Dwuwymiarowy świat gry obserwujemy z góry niczym w Tibi. Poruszamy się poprzez dotknięcie odpowiedniego miejsca na planszy. Model ten sprawdza się bardzo dobrze, a mechanika gry stworzona z myślą o nim, pozwala na wygodne granie nawet przy dużych palcach i mniejszym ekranie. Poza standardową fabułą i zadaniami (autorzy chwalą się że jest ich ponad tysiąc) mamy możliwość walki z innymi graczami na arenach. Nie zabrakło także systemu gildii, handlu z graczami czy też czatów. Wszystko czego możemy się spodziewać od typowego MMO RPG. Grafika, zwłaszcza w menu potrafi odstraszyć przy pierwszym kontakcie. Pixele wręcz atakują nasze zmysłu. Na szczęście w samej grze wygląda to znacznie lepiej. Oczywiście świat jest 2d, animacje są uproszczone, ale całą oprawa posiada pewien urok, a dzięki takiemu wykonaniu gra działa dobrze nawet na starszych urządzeniach, a do tego potrafi działać stabilnie nawet na zwykłej transmisji danych. Co istotne w Warspear Online nie uświadczymy muzyki. Jeżeli lubimy takie doznania, możemy ją puścić w tle z poziomu telefonu.  Tym co bardzo przypadło mi do gustu jest elastyczny model sterowania, dopasowany do położenia ekranu. Warspear Online pozwala na zabawę zarówno w trybie pionowym jak i poziomym. W obu działa dobrze, a przejście jest płynne. Wątpliwości mam do mechanizmu mikropłatności. Gdy rozpoczynałem przygodę z grą, ta posiadała płatny abonament. Z czasem został wyparty właśnie przez płatności w grze. Ciężko mi określić czy Warspear Online wymusza na nas korzystanie z niej. Na chwilę obecną, zdążyłem zdobyć kilka nowych poziomów obywając się bez niej. Model płatności jest bardzo rozbudowany, dzięki czemu będą mogły z niego skorzystać także osoby nie posiadające płatności przypiętych do sklepu z aplikacjami.  Warspear Online to kolejny dobry tytułu, który poszerza horyzonty growe Windows Phone. Fanów, którzy znają grę z innych urządzeń, nie muszę zachęcać. Pozostali powinni spróbować jeżeli klimaty fantasy, rpg i mmo nie są im obce. Gra dostępna jest za darmo, niestety działa jedynie na urządzeniach z Windows Phone 8. Wersje na pozostał systemy możecie pobrać tutaj. 