19.09.2013 Jedną z największych zalet smartfonów jest to, że prawie zawsze mamy je pod ręką. Gdy dodamy do tego coraz powszechniejsze i tańsze pakiety danych w rezultacie otrzymujemy bardzo dobre narzędzie do wyszukiwania różnych informacji. Wystarczy tylko odpowiednia aplikacja. Przykładowo gdy chcecie odnaleźć tekst do piosenki wystarczy uruchomić Tekstomania!. Podstawowym zadaniem Tekstomani jest pomoc w odnalezieniu tekstów do piosenek. Mają nam w tym pomóc dwa mechanizmy wyszukiwania, za pomocą tytułu oraz po nazwie zespołu/artysty. Wszystko przedstawiono bardzo przejrzyście. W menu głównym poza dwiema wspomnianymi powyżej opcjami mamy również skrót do zapisanych tekstów. Duże przyciski pomagają w nawigacji. Gdy już wyszukamy interesujący nas utwór otrzymamy nie tylko jego słowa, ale również podstawowe dane takie jak rok powstania, kompozytor, autor i kilka innych ciekawych informacji. Dodatkowo tekst przedstawiane są w wersji dwujęzycznej z czego jedna jest zawsze w języku polskim. Ulubione możemy zapisać w pamięci telefonu, dzięki czemu będziemy mieli do niech szybki dostęp.  Niestety w tym miejscu zalety aplikacji się kończą. Choć swoją rolę spełnia dobrze, to jednak braki są mocno odczuwalne. Po pierwsze Tekstomania nie współpracuje z systemowych odtwarzaczem. Możecie zapomnieć o szybkim wyszukaniu słów do słuchanej piosenki. Po drugie, brakuje jakiejkolwiek metody kopiowania czy też udostępniania teksu. Nie skopiujemy sobie ckliwego fragmentu na opis, nie prześlemy linka naszym znajomym. Aplikacja wzbogacona o te opcje byłaby prawie idealna. Tekstomania dostępna jest za darmo co cieszy zwłaszcza biorąc pod uwagę, że nie zawiera reklam. Polecam ją tym osobom, które i tak często wyszukują słów piosenek za pomocą stron www. Dzięki niej, nie będziecie to mogli zrobić gdy tylko zajdzie taka potrzeba na waszym smartfonie. Na dodatek w szybki i przyjemny sposób. 