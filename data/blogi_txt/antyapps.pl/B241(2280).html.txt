14.06.2012 Gra miała wyjść niedługo po wersji na systemy iOS, niestety z tygodnia na tydzień data premiery była przesuwana. Wreszcie Rockstar podał termin i dotrzymał go. Na co potrzebowali tak wiele czasu? Zapewne na optymalizację i dopracowanie gry na wiele różnych urządzeń. Ich listę znajdziecie w rozwinięciu. Choć jestem fanem obu części (w trzecią nie dane było mi jeszcze grać), to do wersji mobilnej podchodziłem z dużą rezerwą. Nie jestem zbytnim zwolennikiem gier mobilnych o skomplikowanym sterowaniu. Zwłaszcza gdy w pamięci mam ich stacjonarne odpowiedniki. Niezależnie jak wiele trudno autorzy włożą w jego przygotowanie, zawsze będzie sporo gorsze od standardowego. Max Payne potwierdza tę regułę. Nie oznacza to że sterowanie jest tragiczne, niemożliwe do opanowania, psujące całkowicie klimat gry. Jest ono dobrze przemyślane jak na ekrany dotykowe, niestety jeżeli nie macie wprawy w takich tytułach, a Max Payne miał być pierwszym z powodów sentymentalnych, możecie odbić się o ścianę sterowania. Zwłaszcza, że klasyczna kombinacja klawiatura + mysz sprawdzały się w tej grze idealnie.  Grafika przypomina oryginał. Co oznacza, że… przypomina oryginał. :) Od tego czasu świat poszedł lekko do przodu i nawet na urządzeniach mobilnych nie jest ona niczym nadzwyczajnym. To nie jest minus, natomiast jeżeli dla kogoś ten aspekt jest bardzo ważny to grafika w Max Payne go nie zachwyci, a nawet może ją uznać za brzydką. Jeżeli chodzi o wspierane urządzenia to  na swoje stronie Rockstar wymienia: Telefony: Motorola Razr, Razr Maxx, Motorola Atrix, Motorola Photon, Motorola Droid Bionic, HTC Rezound, HTC One X,  HTC One S,  HTC Evo 3D, HTC Sensation, HTC Droid Incredible 2, Samsung Galaxy Nexus, Samsung Nexus S, Samsung Galaxy Note, Samsung S2, Samsung Galaxy R, Sony Xperia Play, Sony Xperia S, Sony Walkman Z Series Media Player Tablety: Acer Iconia, Asus Eee Pad Transformer, Asus Eee Pad Transformer Prime, LG Optimus Pad, Medion Lifetab, Motorola Xoom, Samsung Galaxy Tab 8.9 / 10.1, Sony Tablet S, Sony Tablet P, Toshiba Thrive, HTC Flyer, HTC Jetstream  Oczywiście za wcześnie na jakiekolwiek oceny, chyba że budujące na wersji iOS. Sterowanie można wyćwiczyć godzinami gry, a inne minusy z czasem przesłoni klimat. Już teraz jednak wydaje mi się, że gra trafi w gusta głównie fanów pierwowzoru. Ewentualnie graczy, którzy rozpoczynając swoja przygodę od części trzeciej, zechcą zapoznać się z korzeniami. Wszyscy inni znajdą gry lepsze jeżeli chodzi o sterowanie, grafikę czy też odpowiadający dla nich klimat. Warto pochwalić Max Payna za cenę. Tego typu produkcji przyzwyczaiły mnie do 20zł+, w tym wypadku mamy niespełna 13zł. Grę możecie kupić pod tym linkiem. Jeżeli macie wątpliwości, zapraszam do recenzji wersji na iOS. Może okaże się pomocna. 