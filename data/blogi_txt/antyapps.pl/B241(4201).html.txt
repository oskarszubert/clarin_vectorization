23.09.2013 Od czasów Sony-Ericssonów, które z każdym modelem zaskakiwały coraz solidniejszym aparatem fotograficznym, upamiętnianie notatek, fragmentów słowników czy innych dokumentów stało się dla mnie codziennością. Wówczas trzeba było być naprawdę ostrożnym, teraz nawet średniej jakości smartfon pozwoli nam zaserwować zdjęcia, z których bez większych problemów po powrocie do domu na ekranie odczytamy co trzeba. A co aplikacjami, które z takich „zapisków” chcą wydobyć czysty tekst? Przez miniony weekend testowałem TextExtractor, z jakim skutkiem? Już mówię! Do opisu aplikacji zabierałem się jak przysłowiowy pies do jeża, bo wiedziałem, że niezbędny mi będzie cały zestaw tekstów do przetestowania. Po zebraniu dość pokaźnej ich bazy zarówno w postaci fotografii wersji papierowych, jak i zrzutów ekranu z elektronicznego wydania, zabrałem się do roboty. I jak wypadły te testy? Różnie. Najlepiej, naturalnie, aplikacja poradziła sobie z czystymi zrzutami ekranu, które po brzegi wypełnione były tekstem w języku Szekspira. Tam właściwie nie uświadczyłem żadnych błędów, a jedynym „ale” jakie mogę mieć, to brak zachowywania odstępów i okazjonalne problemy z interpunkcją z porównaniu do pierwowzoru. Dlatego też teksty o niestandardowym składzie, magazyny, nie mają szans się tutaj sprawdzić.  W przypadku fotografii druku sprawa ma się jednak o wiele gorzej — a to byłaby funkcja, na której zależy mi najbardziej. Testy przeprowadziłem na kilku kartkach z trzech wydawnictw: Extra Lives Toma Bissella, oraz dwóch częściach Harry’ego Pottera J.K. Rowling, z których jedno było wydaniem brytyjskim, drugie amerykańskim. Ale tak po prawdzie, nie ma to żadnego znaczenia, bo to w jaki sposób TextExtractor potraktował podstawione mu, w miarę proste i wykadrowane fragmenty książek jest niesamowite. Oto przykład z Chambers of Secrets (wyd. Scholastic). Fragment zdjęcia na którym opierała się praca aplikacji oraz krótki przykład tego, co mi przetworzyła:   i 1b- 1‘ 1i. ’5 Y, ’ to}: x-:ii~1c1(n71l*’.lfl1i5¢ ‘aged: tretnblitig hand. i I i  _ “Quit: ﬂﬁellent! Ta; mi  j eiiiiiiivfﬁu°ﬂeehdwe~=¢ Behalf-I”? e ” – 1 ; a i“”‘”~‘°dltl‘_ l‘ m? 39b ‘° „m. Yﬁuiminst die  v  * 1% . toalfilardkihdliYoumay ﬁnd yw;g¢|,,¢s’  i.  (…) Pozwólcie że więcej Wam oszczędzę, jednak ten przykład daje jako-taki obraz sytuacji. O wsparciu dla języka polskiego w przypadku skanowania OCR nawet nie wspomnę — jednak program oprócz angielskiego wspiera również rosyjski, francuski, niemiecki, hiszpański oraz włoski. Z jakim skutkiem? Nie mam pojęcia, bowiem nie posiadam żadnych druków w tych językach. Sama obsługa aplikacji nie należy do skomplikowanych. I jako agregator zestawów fotografii w jednym folderze, by nie pogubić się w tak stworzonych notatkach, wypada całkiem w porządku. Jednak tytułowy extractor nie wziął się znikąd, zatem zakładam, że miał on być głównym elementem aplikacji. Niestety w tym wypadku sprawdził się dość słabo, a raczej niewiele osób będzie zainteresowane „wydobywaniem” tekstu z obrazków… chyba? Niemniej uważam, że program nie jest wart nawet symbolicznego 0,89 euro które przyjdzie za niego zapłacić… 