29.04.2013 Kindle na smartfony i tablety, to aplikacja, która może nie tylko służyć do czytania ebooków, ale też artykułów ze stron www, które w uproszczonej formie możemy przesyłać za pomocą funkcji Send to Kindle. Teraz Amazon wypuścił aktualizację, która mocno jego odmieniła interfejs, czyniąc jeszcze bardziej wszechstronnym. W nowej wersji mobilnej aplikacji Kindle zmieniło się sporo – począwszy od ikonki w launcherze, a na interfejsie skończywszy. Czy jednak są to zmiany na plus, czy może wymuszone, wciśnięte na siłę nowości podyktowane chęcią gonienia ostatnich trendów? Odczucia mam mieszane, ale zacznijmy od początku. Przede wszystkim Amazon wprowadzi nowy styl wyświetlania ebooków. Teraz mają one formę karuzeli, po której możemy lawirować między okładkami w naszym kindle’owym archiwum. Tuż poniżej umieszczono natomiast spersonalizowaną listę rekomendacji. W całym tym oryginalnym wyglądzie pojawia się jeden problem – płynność działania. O ile książki bez okładek przewija się płynnie, o tyle po pobraniu tychże rozpoczyna się festiwal filmu poklatkowego. A piszę to z perspektywy Nexusa 4 czyli urządzenia high-endowego. Szczerze powiedziawszy o wiele bardziej odpowiadał mi widok siatki albo listy.   Na szczęście znajdziemy go w wysuwanym z lewej strony menu. To chyba najprzyjemniejszy element aplikacji. Panel wygląda bardzo estetycznie i przejrzyście. Uzyskamy za jego pomocą dostęp do poszczególnych kategorii naszej biblioteki (z podziałem na pozycje dostępne online oraz już pobrane) oraz Kindle Store. Twórcy udostępnili nam również możliwość przejrzenia popularnych fragmentów książek. Na tej podstawie możemy znaleźć interesującą lekturę, sprawdzić czy rzeczywiście jest warta uwagi, a następnie ją kupić – wszystko bez odkładania smartfona. Nie zabrakło też elementarnych pozycji, czyli m.in. Ustawień aplikacji czy odnośnika do strony z pomocą.   Na samym ekranie z treścią książek i artykułów nie zmieniło się właściwie nic. W dalszym ciągu mamy dostęp do funkcji dostosowujących wygląd stron i krój czcionki. Właściwie element ten nie potrzebował jakichkolwiek większych nowości – po co zmieniać coś, co jest dobre? Całość ma bardzo spójny i jednolity interfejs i prezentuje się niezwykle estetycznie. Charakterystyczna szarość przyozdobiona delikatnymi gradientami i starannie zaprojektowanymi przyciskami osobiście mnie urzekła. Jedyne nad czym ubolewam, to ten nieszczęsny widok karuzeli na ekranie domowym aplikacji. Podejrzewam, że Amazon chciał dobrze i taka forma może przypaść wielu użytkownikom do gustu. Dla mnie to trochę przerost nad treścią, który jedynie utrudnia efektywną nawigację. Jestem jednak świadom, że to mocno subiektywne odczucie.    Parnerem technologicznym serwisu jest Sony Mobile. Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 