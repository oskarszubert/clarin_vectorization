03.01.2013 Jeżeli korzystasz z usług Googla, ale jako system mobilny wybrałeś Windows Phone, Google oficjalnie przestało Cię lubić :). Nie ma zamiaru za bardzo ułatwiać Ci życia, a wręcz czasem dołoży starań by je utrudnić. Czy to jednak oznacza, że przesiadając się na system od Microsoftu musimy zrezygnować z usług od internetowego giganta? Nie, jest wiele zamienników oficjalnych aplikacji oraz innych sposobów na korzystanie z ulubionych rozwiązań także na mobilnych kafelkach.  Poniżej przedstawiamy przegląd najpopularniejszych usług od Googla oraz to w jaki sposób możemy z nich skorzystać na Windows Phone. Pod każdą zamieszczamy też dostępne alternatywy, z krótkim opisem oraz linkami do pomocny aplikacji. Jeżeli macie bardziej szczegółowe pytania odnośnie działania konkretnych opcji, zadajcie je w komentarzach. Wyszukiwarka Google Windows Phone posiada mechanizm wyszukiwania w 2 kluczowych miejscach. Pierwsze z nich to systemowa lupa, która zaraz po dotknięciu przekierowuje nas do wyszukiwarki, drugie to domyślna wyszukiwarka w Internet Explorerze. O ile w czasach Windows Phone 7,5 do obu na stałe był przypisany bing o tyle od wersji 8.0 i 7.8 możemy to zmienić. Wprawdzie pod lupą dalej będzie bing (chyba że używamy WP7.8, tam możemy zmienić też odnośnik lupy), ale jako domyślą wyszukiwarkę w przeglądarce możemy wybrać Google. Inną z metod jest możliwość pobrania oficjalnej aplikacji od Googla (bardzo uboga i nierozwijana), albo przypięcie sobie strony jako kafelek.  Alternatywy: systemowy bing. Wciąż jeszcze nie działa on w naszym kraju najlepiej, ale w wielu sytuacjach daje wyniki zgodne z oczekiwaniami i poszukiwaniami. Do tego wygląda ładnie w wersji mobilnej. Aplikacje które warto sprawdzić: Google, Google Metro  Gmail, kalendarz, notatki W tym wypadku nie powinno być problemu, zwłaszcza jeżeli korzystacie z podstawowych możliwości tych usług. Swoje konto możemy dodać na dwa sposoby. Albo poprzez dodanie konta Gmail, albo dodanie konta Exchange (niedługo ta opcja zostanie wyłączona). W pierwszej wersji synchronizowany będzie kalendarz, kontakty oraz maile w drugim dojdą też notatki (dostępne z poziomu kalendarza). Ograniczenia? W przypadku korzystania z wielu kont pocztowych podpiętych do jednego, wiadomości możemy wysyłać tylko z głównego. Także w przypadku kalendarza mamy dostęp tylko do głównego. Kontakty synchronizują się bezproblemowo, możemy je edytować czy też dodawać z poziomu telefonu. Dodatkowo Google zapowiedział niedawno zaprzestanie wsparcia dla usługi Exchange co może przynieść też inne, niespodziewane problemy. Istnieją też niezależnie apllikacje do obsługi kalendarza, ale nie dają takich korzyści jak ta wbudowana w system.  Alternatywy: Pakiet Outlook. Posiada wszystkie z wyżej wspomnianych narzędzi, dodatkowo jego książka odbiorcza pozwala na połączenie w jedno kontaktów z takich usług jak Twitter, Facebook, LinkdIn, a kalendarz integruje się z kalendarzem Facebooka. Mapy Mapy od Googla mają w dużej mierze otwarte api co pozwala wykorzystać ich główne funkcje w aplikacjach firm trzecich. Znajdziemy ich kilka na Windows Phone, ale bezkonkurencyjną pozostaje gMaps. Posiada zarówno wersję darmową jak i płatną. Wprawdzie nie zaoferuje nam tego wszystkiego co Google Maps z Androida ale i tak możliwości jest sporo. Brakuje chociażby wsparcia dla pracy Offline. Dla wielu minusem może być też brak wersji polskiej aplikacji. Były też mapy dostępne z poziomu www, ale od jakiegoś czasu Google blokuje do nich dostęp z poziomu Windows Phone.  Alternatywy: Posiadacze urządzeń od Nokii otrzymują dostęp do map i nawigacji od tego producenta. W niektórych elementach są one nawet lepsze niż te od Googla, chociażby dzięki możliwości pełnej pracy w trybie offline. Aplikacje które warto sprawdzić: gMaps, Nokia Mapy 3.0, Mapy Bing  Dysk Google Oficjalnej aplikacji brak, a nieoficjalnie rozbijają się o ograniczenia api Windows Phone 7. Wprawdzie część 8 pozwala na więcej swobody, ale w Marketplace nie ma jeszcze żadnej aplikacji do dysku Google, która by wykorzystywała jego możliwości. Na co możemy liczyć? Proste programy takie jak Insync, które pozwalają nam przeglądać zawartość dysku, dodawać nowe zdjęcia, pobierać już dostępne oraz zmieniać uprawnienia plików. To właściwie wszystko. Oddzielną częścią są dokumenty, ale je opiszę poniżej  Api dysku pozwala na wiele, wystarczy tylko odpowiednia aplikacja. Niestety tych ciągle brakuje, a już dostępne są albo płatne albo nierozwijane.  Alternatywy: SkyDrive. Dzięki swojej integracji z Windows Phone i komputerami Windows są najlepszym rozwiązaniem dla użytkowników mobilnego systemu od Microsoft. W pełni zastępują wszystkie możliwości Dysku Google znane z aplikacji mobilnych. Aplikacje które warto sprawdzić: Insync Google Dokumenty (Dysk Googla) Jest kilka aplikacji wspierających format oferowany przez Googla. Za ich pomocą możemy przeglądać jak i edytować dokumenty dostępne na dysku. Jest też bardzo przydatna aplikacja, która konwertuje dokumenty na format pakietu Office i zapisuje w pamięci naszego telefonu. Zdecydowanie polecam to ostatnie rozwiązanie. Chyba że w dokumentach Googla sporo pracujecie grupowo.  Alternatywa: Mobilny Office. Jak wyszło w tym porównaniu na chwilę obecną oferuje o wiele więcej niż mobilne dokumenty Googla, ponieważ obie usługi są darmowe, może warto zastanowić się nad zmianą? Aplikacje które warto sprawdzić: Docs   Sheets, Docs Youtube Choć ma otwarte api to o wiele bardziej zamknięte niż się wielu osobom wydaje. To właśnie o YouTube rozgrzał niedawny spór pomiędzy Microsoftem a Google. Niestety Microsoft nie ma dostępu do api, Google nie chce stworzyć oficjalnej aplikacji, a nam pozostają nieoficjalne. Te działają nawet nieźle, wykorzystując różne sztuczki na udostępnianie materiałów w HD. Wystarczy jednaj aby Google zmieniło lekko api, a cała aplikacji staje się bezużyteczna. Taka sytuacja miała miejsce niecały miesiąc temu. Jeżeli nie straszne Wam czasowe braki w dostępie do tego serwisu polecamy TubePro i MetroTube. Aplikacje są świetne, wyciskają ostatnie soki z api serwisu jak i możliwości Windows Phone. Alternatywa: właściwie brak, dla fanów wideo możemy polecić też Vimeo, ma bardzo dobrą aplikację, jednak to trochę inna kategoria materiałów niż YouTube. Aplikacje które warto sprawdzić: MetroTube, YouTube Pro, Vimeo, Vevo  Google + Ze względu na zamknięte api, nie mamy co liczyć na aplikację do Google +. Te dostępne w Marketplace są nakładkami na stronę www serwisu. Przydatnymi nakładkami, dzięki nim możemy w prosty sposób dostać się do menu, stworzyć nowe wpisy i mieć ładny kafelek zamiast przypiętej strony.  Alternatywy: Google mocno zamyka Google+ na swój ekosystem, alternatywą są inne portale społecznościowe  Facebook, Twitter itp. Aplikacje które warto sprawdzić:  G+ Launcher, g+ 