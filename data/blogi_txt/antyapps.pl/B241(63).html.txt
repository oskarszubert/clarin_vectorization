19.04.2012 Moim ulubionym wczesnoszkolnym ćwiczeniem było wykreślanie wyrazów. Czy to po polsku, czy po angielsku – w taki sposób uczyło mi się najlepiej, najszybciej i najfajniej. Nawet nie wiecie jak fajnie się poczułem w momencie, kiedy znalazłem wykreślankę w Google Play. Pobrałem, zagrałem, przeniosłem się w czasie conajmniej o 15 lat wstecz i mogę zostać tu na dłużej. Aplikacja jest niesamowicie prosta – pod każdym względem. Mamy planszę z literami, pod nią wyświetlają nam się wyrazy, które musimy odnaleźć i… Tyle. Zaznaczamy przeciągając palcem od litery do litery – wzdłuż, wszerz, pod kątami, od przodu, od tyłu – na każdy możliwy sposób i do tego – w wielu językach! Jedyna zmiana względem klasycznej wersji jest taka, że wyrazy zaznaczają się na wiele losowych kolorów co ułatwia nawigowanie i odnajdywanie kolejnych. Nie jest to produkcja w 3D, nie wymaga mega procesora, nie wymaga super urządzeń i ekranów. Wystarczy najnormalniejszy i najprostrzy telefon, a kiedy już się wciągniecie to nawet nie zauważycie, jak nudny wykład przeminie. Serio! Wykreślanka dostępna jest w Google Play za darmo. 