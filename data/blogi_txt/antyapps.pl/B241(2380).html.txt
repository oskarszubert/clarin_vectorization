26.11.2012 Takimi słowami opis swojej aplikacji rozpoczyna jej autor. Choć nigdy nie przepadałem za programami wspomagającymi robienie zakupów, takie podejście do sprawy sprowokowało mnie do bliższego przyjrzenia się MobiLiście. Muszę przyznać, że wynikiem byłem pozytywnie zaskoczony. Okno aplikacji dzieli się 2 dwie części, jedną poświęconą naszym listom, drugą różnym obliczeniom, którym przyjrzymy się później. Przygodę z aplikacją najlepiej rozpocząć od stworzenia nowej listy. Poza standardowym dodaniem produkty z możliwością szczegółowego opisu jego kategorii, ilości, ceny itp., mamy też tryb prosty, w który wpisujemy wszystkie nazwy po przecinku. Gdy stwierdzimy, że to wszystko, wystarczy zatwierdzić, a aplikacja doda poszczególne produkty do listy. Pomysł bardzo prosty, a zarazem wygodny jeżeli ktoś nie lubi bawić się w dodawanie produktu jeden za drugim. Oczywiście każdy z nich możemy potem bardziej szczegółowo edytować.  Tak stworzoną listę możemy wysłać sms bądź też przypiąć jako kafelek do menu głównego, dzięki temu będziemy mieli do niej szybki dostęp. Zawiera on powiadomienia o ilości produktów nie kupionych. Na dole naszej listy mamy też wspomniany wcześniej kalkulator, który przeniesie nas do narzędzi dostępnych na drugiej stronie.  Są to: opakowanie i cena oraz opłacalność rabatu. Bardzo przydatne narzędzie nawet jeżeli nie chcemy korzystać z samych list i zapisywania produktów. Pierwsze z nich oblicza opłacalność produktu, A względem produktu B porównując ich wielkość. Nieraz bywa tak, że ceną kusi nas coś co w przeliczeniu na 1kg wychodzi drożej niż konkurencyjny produkt. Tutaj w łatwy sposób sprawdzimy, który jest tańszy. Kolejne narzędzie to obliczanie rabatu, dzięki niemu sprawdzimy czy dany rabat jest opłacalny oraz kiedy nam się zwróci.  Jedyne czego mi brakuje to jakiejkolwiek możliwości tworzenia kopii zapasowej danych w internecie. Skoro już możemy dodawać produkty do listy ulubionych, fajnie gdyby istniała możliwość ich odzyskania w razie zmiany urządzenia, potrzeby przeinstalowania aplikacji. MobiLista to aplikacja godna polecenia. Zwłaszcza przed zbliżającym się okresem zakupowym. Mnie osobiście zachwyciła jej prostota i troska autora o to, by wszystko było czytelne, dostępne w prosty sposób. Brak zbędnych dodatków, niepotrzebnych ustawień to jest to co sprawia, że MobiLista staje się naprawdę przydatnym narzędziem. Warto podkreślić, że choć dostępna jest za darmo, nie posiada żadnych reklam. MobiLista działa na Windows Phone 7,5 oraz Windows Phone 8 