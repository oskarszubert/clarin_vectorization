05.02.2013 Aplikacji na naszych smartfonach i tabletach instalujemy coraz więcej, skróty do nich swoje zajmują. Możliwość grupowania ich w folderach na pulpicie jest ciekawą alternatywą, jednak prawdopodobnie nie wszystkich takie rozwiązanie satysfakcjonuje. I to właśnie im naprzeciw wyszli twórcy App Space, programu będącego właściwie widżetem. Sprytnie pozwalającym w stylowym ubranku skąpać zestaw skrótów do najczęściej używanych przez nas aplikacji. Idea programu opiera się na dodatku na pulpit, na którym, w podstawowej wersji, znajdziemy wizerunek pokoju z całym jego arsenałem — aparatem fotograficznym, komputerem, telefonem, budzikiem, radiem, torbą z zakupami itp. Samodzielnie możemy ustawić skróty do każdego z tych elementów — w sumie będzie ich blisko 30. Czy to faktycznie takie fenomenalne rozwiązanie? Szczerze mówiąc, dla mnie niekoniecznie, ale jako że korzystam ze swojego smartfona częściej niż przeciętny użytkownik, zmuszony byłem sobie wypracować dogodne ustawienie przestrzeni, by pracowało się przyjemniej, więc taka opcja nie do końca mnie satysfakcjonuje.  Interesująca idea, choć trudno jest zmieniać swoje stare przyzwyczajenia. Szkoda też, że nie działa to na zasadzie żywej tapety, by obejmowało cały pulpit, a nie jedynie większą jego część. Inna sprawa to taka, że póki co App Space wspiera ekrany do 7” — ale jak wynika z opisu, twórcy pracują nad dostosowaniem swojego narzędzia również do większych rozdzielczości. Podstawowy widżet jest darmowy, za pozostałe należy zapłacić 99 centów. Choć „pozostałe” brzmi dość szumnie, biorąc pod uwagę, że obecnie znajdziemy tam jedynie możliwość zakupu dwóch innych skórek. Jeżeli poszukujecie nowych metod, by zaoszczędzić miejsce na pulpicie, a mimo tego mieć szybki dostęp do wszystkich najczęściej używanych przez Was narzędzi, warto sprawdzić App Space. To interesujący pomysł, jednak starych drzew się nie przesadza, dlatego u mnie ciężko byłoby zmienić wszystkie przyzwyczajenia. Szczególnie, że przez bycie jedynie wycinkiem na ekranie, całość nie prezentuje się specjalnie efektownie. App Space można pobrać za darmo na platformie Google Play. 