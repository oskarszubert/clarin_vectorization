18.04.2013 Jeszcze za czasów ReadItLater byłem wiernym użytkownikiem tej usługi. Przemiana na Pocket okazała się na tyle skuteczna, że nie zdecydowałem się poszukiwać alternatywy i do dziś Pocket jest moim numerem jeden, jeżeli chodzi o usługi typu „przeczytaj później”. Mija właśnie rok od zmiany nazwy i objęcia nowego kierunku – co tym razem przygotowali dla nas deweloperzy?  Jak poinformował Pocket na swoim blogu, użytkownicy mobilnych aplikacji znacznie częściej polecają zapisane w niej artykuły swoim znajomym za pomocą e-maili, aniżeli portali społecznościowych. Z tego powodu, Pocket zdecydował się na dodanie fukcji o nazwie „Send to friend”, która znacznie ułatwia podzielenie się artykułem. Wystarczy wybrać tekst, dodać adres e-mail odbiorcy oraz ewentualnie kilka słów od siebie – gotowe. Oprócz wpłynięcia wiadomości do skrzynki odbiorczej, użytkownik otrzyma także powiadomienie wewnątrz aplikacji o udostępnionym mu tekście. Oczywiście warunkiem jest posiadanie konta zarejestrowanego na znany przez znajomych e-mail. Naturalnie w taki sposób Pocket pragnie też zachęcić nowych użytkowników do skorzystania z możliwości usługi – na ile okaże się to skuteczne?   Zmianie uległ także sam panel udostępniania, który delikatnie przypomina teraz ten z systemu iOS. Oczywiście nadal możemy wczytać pełną listę opcji udostępniania, lecz te najpopularniejsze mamy tuż pod palcem. Pocket zapewnia także, że aplikacje mobilne doczekały się wiel usprawnień w płynności działania oraz poprawek błędów. Być może jest to w pewnym stopniu efekt placebo, lecz rzeczywiście zauważyłem delikatne przyspieszenie w działaniu aplikacji.      Parnerem technologicznym serwisu jest Sony Mobile.  Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 