12.12.2012 Wielokrotnie na łamach AntyApps opisywaliśmy aplikacje, które pomagają wypełnić braki systemu Windows Phone. Tym razem chodzi o takie, które wynikają z posiadania polskiego konta Live. Wiąże się z tym brak wielu usług, oraz powiązanych z nimi dodatków. Jednym z takich ograniczeń są te związane z HUB-em muzyka. Niestety w naszym kraju nie jest dostępny sklep z muzyką, a co za tym idzie szczegółowe informacje o piosenkach oraz wykonawcach. Są one widoczne w wielu miejscach: jako tła w odtwarzaczu, jako animacje na kafelku, a nawet jako tapeta na ekranie blokady. Niestety w przypadku lokalnych kont Live, będzie to tylko szarawe tło. Ten stan rzeczy zmienia MPAtool Aplikacja pozwala dodać dla naszych albumów elementy graficzne, które to pojawią się w wyżej wymienionych miejscach. Od teraz Twój odtwarzacz i system mogą wyglądać tak.  Na czym polega cały proces? Aplikacja korzystając z nowego api Windows Phone 8 dodaje do wybranych albumów krótki plik MP3 z wybraną grafiką, dzięki temu grafika zostaje przypisana do całego albumu. Taki plik możemy potem bez problemu wykasować. Polecam hurtowe kasowanie na koniec edycji naszych albumów. Grafikę wybieramy z bazy wyszukanej nam przez aplikację, bądź też ręcznie z biblioteki telefonu. Wybierając tło należy pamiętać, że różne części systemu wykorzystują jego różne fragmenty, jeżeli będzie zbyt szerokie, możemy nie ujrzeć tego co chcemy. Warto też wspomnieć o jednym błędzie, który… nie pozwala na zmianę raz ustawionej grafiki. Nie wiem dlaczego tak się dzieje, ale jeżeli zdecydujesz się już na jeden obrazek, to próby zmiany nic nie dadzą. Mam nadzieję, że autor szybko naprawi ten błąd, a tym czasem rozważnie wybierajcie tło. Jeżeli nie przypadnie Wam do gustu, pliki muzyczny będziecie musieli wgrać na nowo z komputera. MPAtool pomoże też uzupełnić brakujące okładki dla albumów.  Oczywiście tego typu rozwiązania nigdy nie będą tak komfortowe jak te systemowe. Dochodzą jeszcze wspomniane problemy ze zmianą raz ustawionych grafik. Pomimo tego MPAtool jest narzędziem godnym uwagi każdego, kto zwraca uwagę na takie elementy jak estetyka systemu. Dzięki niej zarówno odtwarzacz muzyki, jak i sam system (kafelki, ekran blokady) nabiorą nowych barw. Przynajmniej do czasu premiery Xbox Muzyka w naszym kraju. MPAtool jest dostępny za darmo, nie zawiera też reklam. Dlatego jeżeli macie chwilę wolnego czasu, a często korzystacie z wbudowanego odtwarzacza polecam pobrać, przetestować i ocenić. Jest to też kolejny (acz jeden z pierwszych) przykładów jak pożytecznie można wykorzystać nowe api. Niestety oznacza to, że…. Aplikacja wymaga do działania urządzeń z systemem Windows Phone 8. 