22.10.2011 Miłośnicy klasycznych bijatyk posiadający iOSa nie mają powodów do narzekań. W rozmaitych formach na urządzeniach z tym systemem zagościły już bowiem takie serie jak Street Fighter, Tekken czy King of Fighters. Do pełnego kompletu najbardziej znanych tytułów brakuje już naprawdę niewiele. Bandai Namco niedługo jedną z luk zaślepi wypuszczając pierwszą, otoczoną kultem część Soul Calibura.  Soul Calibur pierwotnie ukazał się w 1998 roku na automatach z miejsca wzbudzając sensację – żadna inna gra nie miała takiej oprawy. A na dodatek, poza patrzeniem kapitalnie się również grało. Rok później Sega przeniosła swoje dzieło do domowych pieleszy serwując wersję na ich ostatnią konsolę – Dreamcasta. Sprzedaż poszła doskonale, a rozbudowany tryb fabularny pozwalał nie nudzić się nie tylko z kumplami, ale i samemu przed konsolą.  Prawie 10 lat później Soul Calibur wylądował w cyfrowej dystrybucji na Xbox Live Arcade, a już niedługo zagości na iUrządzeniach. Dla tych co nie znają – w odróżnieniu od innych najbardziej znanych naparzanek (Tekken, Virtua Fighter), w SC walka odbywa się za pomocą broni białej, której różnymi rodzajami dysponują bohaterowie. Autorzy nie podali jeszcze konkretnej daty premiery, ale spodziewać możemy się gry „wkrótce”. *film pochodzi z wersji na Dreamcasta 