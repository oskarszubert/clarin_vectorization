27.08.2013 Sieci społecznościowe okazały się istnym katalizatorem dla fotografii, podobnie jak coraz lepsze aparaty w smartfonach oraz aplikacje umożliwiające „udziwniać” wręcz zdjęcia. Instagram jest aktualnym numerem jeden, ale za kulisami nadal „czai się” wiele ciekawych projektów. Jednym z nich jest Frontback, który stawia jedynie na fakt zrobienia ciekawego zdjęcia (komuś lub czemuś i jednocześnie sobie) i jego udostępnienie. Jest to nie mniej ciekawe doświadczenie niż nakładanie filtrów szczerze mówiąc…  Powiedzenie „2 w 1″ nie jest żadną przesadą, ponieważ ideą Frontback jest połączenie w jedno ujęcie dwóch zdjęcie. Ale nie byle jakich zdjęć. Chodzi o fotkę wykonaną telefonem, a także fotkę… autora zdjęcia. Nieco poplątane? Otóż nie. Po uruchomieniu aplikacji ekran zostaje podzielony na pół – górna część to podgląd obrazu z tylnej kamery, byśmy mogli zrobić zdjęcie jakie sobie wymarzymy. Nastepnie aktywna staje się dolna połówka ekranu, gdzie aktywny jest podgląd z przedniej kamery umożliwiając nam zrobić sobie samemu zdjęcie.  Taka podwójna perspektywa może okazać się bardzo ciekawa w sytuacjach, gdy autor zdjęcia również chciałby zostać „uwieczniony” w tej ciekawej chwili. Jest to też fajny sposób na interesujący „miks” zdjęć – tutaj wykazać się możemy swoją własną inwencją twórczą, ponieważ możliwości są naprawdę spore.  Aplikacja jest pewnego rodzaju odpowiedzią na funkcję w Samsungu GSIV, choć nie działa do końca w ten sam sposób. Uważam jednak, że rozwiązanie zaproponowane przez autorów aplikacji jest znacznie lepsze, ponieważ obydwa zdjęcia nie są wykonywane jednocześnie, co daje nam możliwość na przygotowanie dwóch ciekawych fotografii. Aplikacja umożliwia także przegląd najciekawszych zdjęć wybranych przez zespół odpowiedzialny za jej powstanie, gdzie można podejrzeć kilka fajnych pomysłów. 