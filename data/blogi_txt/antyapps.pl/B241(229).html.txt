01.11.2012 Październik już za nami, kolejne dziesiątki gier i aplikacji pojawiły się na łamach AntyApps. Kolejny, zupełnie subiektywny, wybór najlepszych programów jakie pojawiły się w naszym serwisie, sprawdźcie czy niczego nie przegapiliście!  Football Messenger to jedna z tych produkcji, której nie powinno zabraknąć na smartfonach żadnego z szanujących się miłośników piłki nożnej. Relacje na żywo, terminarz, kalendarz spotkań — wszystko to zamknięte w jednym, nieskomplikowanym programie! Nasza recenzja  Najnowsza produkcja Gameloftu to gra z gatunku slasherów stworzona na silniku Unreal. Tym razem deweloper na szczęście darował sobie wszędobylskie mikropłatności, skupił się na dostarczeniu naprawdę solidnej gry za którą co prawda trzeba sporo zapłacić, ale też wystarcza na wiele godzin świetnej zabawy. Nasza recenzja  Niby w Google Play można przebierać wśród gier z każdego gatunku, ale znaleźć coś naprawdę dobrej jakości to nie lada problem. Sport Car Challenge to prawdopodobnie najlepsze wyścigi jakie można znaleźć na platformie z aplikacjami Google’a — twórcy zadbali nawet o najmniejsze szczegóły. Nasza recenzja  Ile razy zdarzyło Wam się zapomnieć podgłośnić telefon po zakończeniu ważnego spotkania, a kiedy zerkaliście nań po kilku godzinach czekała na Was sterta nieodebranych połączeń i smsów? Z tą prostą aplikacją takie sytuacje już nigdy więcej nie będą miały miejsca, bowiem automatycznie włączy dźwięki po wyznaczonym przez nas czasie! Nasza recenzja  Ciekawa i powszechnie używana usługa Google nareszcie doczekała się dedykowanej aplikacji na Androidzie. Lepiej późno niż wcale — jeżeli nie wystarcza Wam instalowany domyślnie w posiadanej wersji Androida, polecamy: estetyczna, niemalże identyczna jak wersja webowa odsłona kalendarza! Nasza recenzja  Ciekawa aplikacja pozwalająca sparować smartfon z przeglądarką, dzięki czemu siedząc przed komputerem możemy przestać stukać w ekran odpisując na SMSy. Zarówno pisać jak i czytać możemy z poziomu przeglądarki — to naprawdę wygodne i ciekawe rozwiązanie. Warto sprawdzić, tym bardziej że MightyText dostępny jest za darmo! Nasza recenzja  Prosta aplikacja oferująca bogatą bazę posiłków, których wartość spożywczą możemy sprawdzić za pomocą kilku stuknięć w ekran. Nic dodać, nic ująć! Nasza recenzja  Tworzenie co jakiś czas kopii zapasowych danych to podstawa. Jedne systemy mają takie narzędzia zapewnione w standardzie, inne — a w do nich zalicza się właśnie Android — muszą posiłkować się zewnętrznymi aplikacjami. G Cloud Backup to jedna z propozycji, która pozwoli Wam szybko, łatwo i bezpłatnie zrobić/przywrócić kopię wszystkich danych jakie znajdują się na tablecie czy smartfonie. Nasza recenzja  Na pierwszy rzut oka — kolejny klon Minecrafta. W praktyce jednak to coś więcej, rzadko które gry dostają u nas najwyższą w skali notę. Ogrom możliwości, które co rusz się jeszcze bardziej rozrastają. Do tego stałe aktualizacje i „to coś”, przez co od gry nie można się oderwać… Nasza recenzja 