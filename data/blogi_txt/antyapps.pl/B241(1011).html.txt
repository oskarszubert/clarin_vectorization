19.09.2012 Wczoraj z rana wspominałem o aplikacji do obsługi Dropboxa, nie pozwala ona na zbyt wiele, ale lepsze to niż nic. Podobnie jest w przypadku chmury od Googla, a zwłaszcza ich dokumentów. Pomimo ograniczeń systemu powstają aplikacje, które pozwalają nam na korzystanie z nich w mniej lub bardziej ciekawy sposób.  Docs (bo tak nazywa się aplikacja o której będzie mowa) nie jest jednym programem do obsługi zasobów tego popularnego pakietu, ma jednak jedną istotną funkcję o której wspomnę za chwilę.  Po pierwszym kontakcie z przemyślanym i ładnym menu w stylu metro, czeka nas bolesny kontakt z oknem prezentacji pliku. Jest koszmarne. Najgorzej zaprojektowany jak to tylko można było zrobić. W oknie aplikacji zostaje otwarte kolejne okno, w którym to ładuje się wersja www dokumentu. Nawet na ekranie 4,7 cala miałem problem z odczytaniem takiego potwora. Dlaczego więc w ogóle wspominam o tym programie? Głównie dzięki jednej, bardzo istotnej możliwości: przerobieniu plików na z formatu Googla na format Office i pobranie ich na nasz telefon. Dzięki temu możemy je spokojnie odczytać, edytować i przede wszystkim posiadać w bibliotece telefonu. Aby tego dokonać należy wybrać plik z naszej chmury, a po jego wczytaniu przesunąć ekran w lewo. Poza opcją zapisania w formatach Office, możemy też eksportować do pdf oraz html.  Kolejną przydatną funkcją jest możliwość sprawdzenia i edycji uprawnień. Tyczy się to również dziwnych formatów plików, nieobsługiwanych przez ten program. Jeżeli potrzebujesz nadać komuś szybko uprawnienia do konkretnej zawartości Dysku Googla, bez problemu zrobisz to z poziomu tej aplikacji. Nie ważne czy chodzi o dokument czy obrazek, plik zip albo exe.  Docs posiada bogatą w funkcje wersję darmową oraz płatną (6,99 zł). Jak już wspomniałem, nie jest to jedyna aplikacje tego typu, jednak tylko ona pozwala na szybką zmianę formatu i bezproblemowe korzystanie z pliku na naszym smartfonie. Szkoda tylko że podgląd dokumentów rozwiązano w tak koszmarny sposób. Ocena: 4- 