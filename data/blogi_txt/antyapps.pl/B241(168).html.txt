11.12.2013 Zgodnie z zapowiedziami, dziś czyli 11 grudnia do sklepów najpopularniejszych systemów mobilnych trafił Angry Birds Go!. Jak przystało na Rovio robi to falowo, ale cześć użytkowników może już bez problemu pobrać grę i cieszyć się nią. Marcin opisując jakiś czas temu wersję beta wytknął jej kilka błędów, zwłaszcza technicznych. Czy teraz uległy poprawie? Na chwilę obecną dane mi było sprawdzić jedynie edycję na Windows Phone. Na pewno poprawie uległa wydajność gry. Obecnie nie natrafiłem jeszcze na żadne lagi czy też spowolnienia. Drugim głównym zarzutem była mikropłatność. Tutaj niestety muszę potwierdzić część uwag Marcina. Nie pamiętam by którakolwiek z poprzednich gier Rovio miała tak bardzo rozwiniętą płatność dodatkowe, wołającą do nas w prawie każdym momencie gry.  Dodatkowo edycja na Windows Phone jest pierwszą grą Rovie spoza Xbox Live. Widać po Gamelofice kolejna firma postanowiła się z niego wycofać. Szkoda że Microsoft nie potrafi zachęcić programistów do pozostania w ramach tej usługi, a wręcz zniechęca ich do niej. Ważną informacją jest też potrzeba posiadania 1GB ramu. Zapewne wersja na słabsze urządzenia powstanie za jakiś czas, jak miało to miejsce w przypadku wcześniejszych wersji gry. Posiadacze sprzętów od Apple zainstalują grę na każdym urządzeniu z iOS 6 lub wyższym.  Pozostałe pierwsze wrażenia z grą są jak najbardziej pozytywne. Gra stopniowo wprowadza nas w świat nowych zasad dla ptasiej serii. Na pełną recenzję zapraszamy za kilka dni, kiedy to dokładniej przebadamy każdy element Angry Birds GO! Teraz jednak zachęcamy do pobierania. Gra dostępna jest za darmo. Do sklepów zapraszam posiadaczy Windows Phone 8 (osoby które pobrały grę wcześniej, otrzymają aktualizację) iOS (linki poniżej w stopce) oraz Androida. Gdy tylko pojawi się wersja na Androida zaktualizujemy wpis. 