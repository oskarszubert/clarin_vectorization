19.03.2012 Dobra platformówka nie jest zła. Najfajniejsze w tym gatunku jest to, że tworzone produkcje są banalne i ich zasady można pojąć w lot. Tak samo tutaj, gdzie do gry wystarcza tylko jeden przycisk. Jak w to się gra? W grze naszym zadaniem jest to, aby cały czas iść do przodu. Świnia porusza się sama swoim stałym tempem, a my musimy jedynie w odpowiednim miejscu skakać. Między platformami zdażają się mniejsze lub większe odstępy, niekiedy platformy bywają też ruchome, co utrudnia grę, ale jednocześnie dodaje jej smaczku.  Ze skokami jest tak, że przeznaczona jest na nie cała prawa część ekranu. Chodzi o to, że im wyżej naciśniemy prawą krawędź ekranu, tym wyżej podskoczy świnia. Może wydawać się, że najlepiej klikać cały czas w górę, ale to nie prawda. Zdarzają się często sytuacje, że lepiej skoczyć nisko, żeby na przykład złapać jakiś bonus. A tych jest trochę – między innymi kamizelka chroniąca przed ogniem rozsianym po planszy lub skrzydła, gdzie skoki stają się zrywaniem do lotu. Czy warto? Gra jest naprawdę przyjemna. Nie jest żadną rewelacją, nie powala na kolana, ale z uśmiechem na twarzy można przy niej spędzić kilka godzin. Z racji tego, że jest to gra wymagająca pod względem wydajności smartfona, działa tylko na telefonach opartych o procesory ARMv7 i wyższe. Jeśli wszystko się zgadza, po prostu pobierzcie i spróbujcie sami. Pig Rush jest dostępne za darmo.   Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 