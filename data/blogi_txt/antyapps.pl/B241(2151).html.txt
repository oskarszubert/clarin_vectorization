17.08.2012 Ostatnio Marketplace boryka się ze sporymi problemami. Od dwóch tygodni nie ma gier w promocji tygodnia, od niedawna nie pojawiają się także aktualizacje oraz nowe aplikacje. Mimo to Microsoft zadbał, aby jak co środę, do grona tytułów Xbox Live dołączyła nowa gra. W tym tygodniu jest to Little Acorns.  Gra, wcześniej dostępna na iPhony, zebrała w prasie bardzo pozytywne recenzje i wysokie oceny, często w granicach 9,5/10, a nawet 10/10. Choć jest to, tak naprawdę zwykła platformówka, to zawiera w sobie to wszystko, co niezbędne do dobrej zabawy. Fabuła jest prosta. Gromada złych zwierząt obrobiło naszą dziuplę z wszystkich zapasów orzechów. Jako wzorowa głowa rodziny, musimy pomścić ten czyn i odzyskać pokarm. Tak zaczyna się nasza przygoda, której głównym celem jest właśnie zbieranie orzechów. Po zebraniu wszystkich na danej planszy, możemy udać się do specjalnych drzwi, aby przejść dalej.  Ale to nie wszystko, plansze są pełne różnych innych elementów, przeciwników czy też bonusów. Wrogów zabijamy w stylu Mario, naskakując na nich. Co jakiś czas możemy odnaleźć również czapki, które dodają naszej wiewiórce specjalne moce. Little Acorns to 80 plansz podzielonych na 4 lata i 4 pory roku. Wszystkie one są pięknie ilustrowane oraz ciekawie przemyślane. Na każdej planszy ogranicza nas czas, oraz dodatkowe elementy do zdobycia, wpływające na końcową ocenę. Wraz z osiągnięciami stanowią ciekawy element motywujący do powtarzania plansz, w celu uzyskania maksymalnego wyniku. Pomaga w tym także proste i dobrze wykonane sterowanie. Jak na platformówkę jest świetne. Grafika jest naprawdę śliczna. Tła, postaci, ich animacje, wszystko jest dobrze przemyślane, przygotowane i spójne. Właśnie tak powinna wyglądać platformówka 2D. Humorystyczna kreska dodaje jej uroku, a całość prezentuje się dobrze nawet na ekranach 4,7 cala. Z muzyką jest podobnie. Wprawdzie niektórych może  irytować, ale doskonale pasuje do klimatu gry.  Little Acorns jako gra Xbox Live został wzbogacony o system osiągnięć oraz darmową wersję próbną. A warto w nią zagrać, bo pełna wersja kosztuje 10,49zł. Choć osobiście uważam, że warto, to jednak dla wielu jest to spory wydatek. Tym bardziej, że ten sam tytuł na iOS kosztuje 0,79€ (odpowiednik 3,49zł na WP). Ocena: 5- 