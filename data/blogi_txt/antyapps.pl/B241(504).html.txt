04.12.2012 Na początku kwietnia zachęcałem was do interaktywnej nauki języka angielskiego z Beatą Pawlikowską i jej aplikacją Blondynka na językach. Program okazał się prawdziwym sukcesem sprzedażowym, więc jego wydawca – firma G+J Polska – zdecydowała się na poszerzenie oferty o kolejne kursy multimedialne. Od dziś w AppStore dostępne są aplikacje, z których pomocą opanujemy język hiszpański i niemiecki.  Aplikacje z serii Blondynka na językach to innowacyjny kurs językowy oparty na metodzie opracowanej i stosowanej na co dzień przez popularną dziennikarkę – Beatę Pawlikowską – która zauważyła, że języka można nauczyć się instynktownie zapamiętując dane wyrażenia i zdania poprzez systematyczne powtarzanie ich na głos. Program pozwala na naukę w trzech trybach – audiobooka – który szczególnie przyda się osobom podróżującym samochodem, interaktywnym – który dodatkowo pozwala nam na rejestrowanie naszego głosu i porównywanie go z lektorem, a także w nieco bardziej tradycyjnej formie – słownika/rozmówek.  Wydane dziś aplikacje, to odpowiednio przystosowane do danego języka kopie programu uczącego nas języka angielskiego. Zatem jeżeli ktoś już wcześniej próbował nauki z „Blondynką…” nie będzie miał większych problemów z obsługą nowych programów, a jeżeli cokolwiek sprawiało by problem, wszelkie wątpliwości możemy rozwiać oglądając przygotowane video-poradniki. Kurs języka hiszpańskiego składa się z 28 rozdziałów, a niemieckiego z 27. Oba zostały przygotowane z równie dużą precyzją i dbałością o szczegóły. Podobnie jak w przypadku kursu języka angielskiego, czytaniem polskich zwrotów zajmuje się pani Beata, a zwroty w języku obcym możemy usłyszeć z ust native speakera. Więcej niż jedna osoba w domu ma ochotę na naukę? Żaden problem, program pozwala nam na utworzenie kilku, niezależnych kont użytkowników, a by było ciekawiej możemy także z nimi rywalizować – wyznacznikiem będzie ilość zdobytej wiedzy. Kłopotów nie będzie także z uruchamianiem kursu na kilku urządzeniach, program jest bowiem kompatybilny zarówno z iPhonem jak i tabletem firmy Apple.  Nie przedłużając – gorąco zachęcam do nauki. Sam już założyłem słuchawki i postanowiłem zmierzyć się z wyzwaniem nauki hiszpańskiego. Jak dotrwam do końca – zdecydowanie dam wam znać czy było warto ;). Poniżej znajdziecie kody uprawniające do bezpłatnego pobrania pełnych wersji każdego z kursów. Więcej spodziewajcie się niebawem na naszym Facebooku. Blondynka na językach: Hiszpański - KFA64WHLEP63 Blondynka na językach: Niemiecki - KXXYN9FP43NN 