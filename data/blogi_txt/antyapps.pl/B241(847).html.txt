29.07.2013 Kolejna z aplikacji do robienia zdjęć. Tym razem jednak zamiast dziesiątek filtrów, ramek i innych dodatków, twórcy postawili na minimalizm. Bo skoro możemy już wykonywać i ozdabiać nasze fotki we wszystkich fantazyjnych kombinacjach, to wróćmy do korzeni i zapomnijmy na chwilę o kolorach. Skala odcieni szarości to prawdziwy klasyk, o którym warto pamiętać.    Po włączeniu aplikacji automatycznie uruchamia się aparat (przedni lub tylni, w zależności od naszych potrzeb). Przyciskiem umiejscowionym na środku wykonujemy zdjęcie, zaś tym bliżej prawej krawędzi zmieniamy poziomy naświetlenia/kontrastu. Oczywiście to jeszcze nie wszystko — jeśli chcielibyście któryś z plików znajdujących się w Waszej galerii pokolorować na czarno-biało, wystarczy go zaimportować i z pomocą przycisku w prawym dolnym rogu wybrać efekt który nas interesuje. Black + White Camera może nie należy do najbardziej zaawansowanych aplikacji które znajdziecie pod tagiem foto na AntyApps, jednak niewątpliwie w tej prostocie jest pewien urok. Bez zbędnych kombinacji i miliona suwaczków możemy sprawnie uzyskać zdjęcia w klasycznej skali odcieni szarości. Jeśli szukacie programu, gdzie takowe prezentują się naprawdę urokliwie, to serdecznie polecam — aplikacja dostępna jest w wersji uniwersalnej w AppStorze. Standardowo kosztuje 1,99$, jednak obecnie można ją pobrać za darmo. 