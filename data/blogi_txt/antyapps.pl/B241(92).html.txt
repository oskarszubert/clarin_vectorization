14.01.2012 Gry mobilne to dla mnie nadal krótka i szybka rozrywka w przerwie w pracy, czy czekają w kolejce do lekarza. Dlatego na razie dużym łukiem omijam bardziej angażujące pozycje i szukam czegoś szybkiego, miłego dla oka i z dużą dawką dobrego gameplay. Dziś przeglądając serwisy publikujące nowości na iOS trafiłem na dobrze brzmiący tytuł Age of Barbarians (nowość). Dobrze mi się kojarzył, bo byłem i jestem fanem twórczości Roberta E. Howard’a.  Age of Barbarian to pięknie wyglądająca zręcznościówka w której stajemy do walki z niezliczonymi ilościami przeciwników wcielając się w wielkiego mięśniaka barbarzyńcę wymachującego dużym mieczem. Grałem dosłownie 15 minut przed napisaniem tego postu i muszę przyznać, że gra wcale do łatwych nie należy. Punkty życia kończą nam się bardzo szybko i należy wykazać się dużą zręcznością i refleksem aby podołać coraz to nowym przeciwnikom. Nie wystarczy też samo machanie mieczem bo przy niektórych pojedynkach trzeba naprawdę dobrze kombinować i umiejętnie wykorzystywać potencjał naszego barbarzyńcy.    Mamy też ciekawe i dość zaawansowane sterowanie wykorzystujące multitouch. Do tego wszystkiego dochodzi jeszcze możliwość rozbudowy naszej postaci, która z czasem nabiera nowych umiejętności.  Grając w tę grę przypomniały mi się stare czasy, kiedy to tego typu pozycje były dostępne na automatach. Teraz mamy je na telefonach z 10 razy lepszą grafiką i mocno dopracowanym systemem walki dostosowanym do ekranów dotykowych. Na szczęście w przypadku Age of Barbarian gameplay jest równie dobry jak ten który pamiętamy z automatów. Gorąco polecam tę pozycję, jest dostępna w tej chwili w promocyjnej cenie w App Store czyli 0,79 EUR. W przyszłym tygodniu natomiast ma się pojawić wersja HD. 