10.09.2013 Arkanoid to jeden z najstarszych gatunków w świecie elektronicznej rozgrywki. Pomimo swoich lat, wciąż potrafi bawić tak samo dobrze, jak w swych pierwszych odmianach. Jest też częstym bywalcem na systemach mobilnych. Każdy sklep pełen jest dziesiątek, jeżeli nie setek, różnych odmian tej gry. Niestety, tylko nieliczny procent z nich to tytuły warte polecenia. Na pewno zalicza się do nich Prospector. Prospector modelem rozgrywki niczym nie odstaje od klasycznych arkanoidów. Nie ma tu zbędnych udziwnień, które bardzo często cieszą tylko na krótko, a potem niepotrzebnie komplikują rozrywkę. Czeka nas ponad 40 plansz, podzielonych na 3 poziomy trudności. Zabawa odbywa się w trybie pionowym, co ma oczywiście swoje plusy i minusy. Tym co najciężej wykonać w smartfonowych arkanoidach jest sterowanie. Te z Prospector oceniam na dobre. Trochę za mało przestrzeni jest pod naszą platformą, przez co palec zasłania ją w całości, a dodatkowo łatwo musnąć klawisze systemowe. Niektóre tytuły pozwalają na grę po odwróceniu telefonu do góry nogami, niestety w tym przypadku tak nie jest. Wspomniana wcześniej oprawa, wraz z dynamiką rozrywki sprawia, że podczas gry nie ma miejsca na nudę. Na planszach nie brakuje różnego rodzaju udoskonaleń czy też bonusów, które pomagają w zabawie. To naprawdę jest sztuka, która udaje się nielicznym. Tak wyważyć dynamikę aby z jednej strony nie była zbyt powolna, z drugiej nie utrudniała niepotrzebnie gry. Twórcom Prospector ta sztuka się udała. Grafika pomimo braku wsparcia dla wysokich rozdzielczości prezentuje się zadziwiająco dobrze, jest najmocniejszym elementem tego tytułu. Czaruje zwłaszcza na urządzeniach z Windows Phone 7. Nie mam większych uwag do technicznego wykonania gry. Nie laguje, nie resetuje się, jedynie kafelek główny mógłby być bardziej atrakcyjny (brakuje wsparcia dla największego rozmiaru). Grę polecam wszystkim fanom gatunku. Dostępna jest za darmo, w zamian wyświetla reklamy u góry ekranu, nawet podczas gry. Jest to jeden z tych tytułów gdzie z chęcią zapłaciłbym 3,49zł za pozbycie się ich. Niestety autor nie dał nam takiej możliwości. Zapraszam do linków poniżej, sporo chwil dobrej zabawy gwarantowane. 