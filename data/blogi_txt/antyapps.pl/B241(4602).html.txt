21.04.2012 Masz już dość swojego szefa? Ja tam mojego lubię :) Rozumiem jednak, że przełożony potrafi być irytujący i po rozmowie z nim trzeba po prostu odreagować. Teraz możecie pobawić się w sadystów i znaleźć 20 sposobów by ukarać szefa za to, że jest taki wkurzający. Kolejny przykład flashowego szlagiera z komputerów przeportowanego na Androida. Do takich gier należy między innymi Fragger. Jeśli przenoszone między platformami gry są naprawdę niezłe, to czemu nie. A w tym przypadku mamy do czynienia z rzeczywiście ciekawą produkcją.  Nie jest to żadna zaawansowana gra. Jest prosta. Naszym zadaniem jest po prostu wskazanie elementu na ekranie, który tym razem zostanie wykorzystany do pokazania szefowi, że go nie lubimy. Można w tym celu skorzystać z parasolki, kija golfowego czy szafki na dokumenty. Możecie to zobaczyć na powyższym filmie, choć osobiście zachęcam do instalacji i samodzielnego wybadania wszystkich dwudziestu sposobów. Film zdradza wszystko, zabierając frajdę. Na górze ekranu znajduje się licznik. Jeśli gra obudzi w Was małego sadystę, nie minie moment, jak odkryjecie wszystkie 20 sposobów. Zapraszam do zabawy – gra jest dostępna do pobrania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 