01.02.2013 Ilekroć opisuję gry z tego gatunku, podkreślam jak bardzo słabo są one reprezentowane na Windows Phone. Ten stan rzeczy powoli się zmienia. Wprawdzie system Microsoftu wciąż jest daleko w tyle za iOS czy Androidem, ale coraz więcej ciekawych wariacji bejeweleda trafia także na mobilne kafelki, czasem nawet, tylko na nie. Jedną z najnowszych premier jest gra Azkend.  W tej odmianie nie przesuwamy elementów, a jedynie zaznaczamy je. Jeżeli na planszy obok siebie znajdują się minimum 3 takie same przedmioty  wystarczy przejechać po nich palcem. Oczywiście im więcej usuniemy za jednym razem tym lepiej. Gdy tego dokonamy, zmienia się kolor platformy na której znajdowały się dane elementy. Czasem podłoże jest bardziej twarde i taką operacji musimy wykonać parokrotnie. Gdy już wszystkie platformy zrównają się kolorem, na planszy pojawia się element specjalny. Od teraz musimy tak usuwać poszczególne przedmioty, aby dany fragment znalazł się na samym dole. To kończy planszę i kieruje nas do następnej.  Rozgrywkę opiera się na dwóch trybach a urozmaica ją bardzo prosta fabuła oraz kilka elementów specjalny. Standard dla tego gatunku, ale warto zauważyć jego obecność. Wprawdzie nie są tak rozbudowane jak w rodzimej The Path of Kara, ale i tak umilają rozgrywkę. Bardzo kojąco przedstawia się oprawa audiowizualna. Utrzymano ją w azjatycko-tybetańskich klimatach. Oczywiście grafika ogranicza się do kilku animacji i szkicowanych teł, ale i tak autorzy dołożyli wszelkich starań, aby prezentowały się jak najokazalej. Muzyka jest spokojna i relaksująca, doskonale komponuje się z grafiką, a w połączeniu z odpowiednim trybem pozwala nam na chwilę odpoczynku.  Azkend jest godny polecenia dla każdego fana gatunku. Posiada rozbudowaną, darmową wersję testową. Za pełną zapłacimy 6,99zł. Osobiście uważam że warto. Możecie sprawdzić to sami klikając na poniższe linki. Gra jest dostępna także na urządzenia z Androidem. Tam pomimo bardzo licznej konkurencji, jej średnia ocena wynosi 4,6. Podobnie wygląda średnia z iOS 4,5. Czyli chyba warto. :) Windows Phone 7.5: nie działa, Windows Phone 8: działa, Lumia 610: nie działa 