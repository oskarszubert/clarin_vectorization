25.01.2012 Widżety dostarczane przez HTC w ramach Sense są naprawdę funkcjonalne i dopracowane wizualnie. Najbardziej znany, bo domyślnie wgrywany na każdego smartfona tej firmy jest widżet zegarka wyświetlającego również informację o pogodzie. Nic dziwnego, że powstały jego klony, wszak są użytkownicy, którzy chcieliby mieć Sense, ale nie mają HTC. Sense Flip Clock   Weather nie jest bezpośrednią kopią rozwiązania firmy HTC. Oczywiście wzoruje się na nim, co widać po nazwie, ale nie wygląda w stu procentach tak samo. Ten widżet jest mniej elegancki, wygląda raczej jakby był z kreskówki. Z tego powodu może służyć również tym, którzy mają Sense, ale domyślny widżet nie podoba im się pod kątem graficznym. W przeciwieństwie do oryginału, Sense Flip Clock   Weather daje sporo możliwości personalizacyjnych. Możemy tutaj przebierać w aż dziewięciu skórkach widżetu, czterech zestawach ikon, dodatkowo możemy wybierać także własne kolory na przykład czcionki wskazującej godzinę. W ustawieniach konfiguracyjnych możemy ustalić na przykład, czy do wyświetlania lokalizacji ma być używany GPS. Możemy również zrezygnować z wyświetlania całej nazwa miejsca, w którym się znajdujemy. Polecam, gdyż ciąg znaków składający się z miasta i województwa zajmuje zbyt dużo miejsca. Wśród ogroma innych opcji można znaleźć jeszcze między innymi ustawienie interwału odświeżenia danych o pogodzie. Podsumowując, Sense Flip Clock   Weather daje naprawdę sporo możliwości konfiguracyjnych podczas gdy domyślny widżet w Sense nie daje praktycznie żadnych. Z drugiej strony osobiście uważam, że zegar od HTC wygląda znacznie bardziej profesjonalnie. Wybór należy do Was. Jeśli natomiast nie posiadacie HTC, to nie macie wyboru i musicie zainstalować ten widżet :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 