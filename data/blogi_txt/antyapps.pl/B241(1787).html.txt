23.11.2011 Wczorajszy TripAdvisor to informacje turystyczno-rozrywkowe dla miłośników dość „typowych” miejsc, ale co jeśli wpadła Wam do głowy wycieczka np. do Brunei Darussalam? Przyznajcie, chociaż raz chcielibyście to miejsce zobaczyć. iPolak Wam tego może nie umożliwi, ale pomoże, jeśli zdecydujecie się na wyjazd. Sprawy wizowe, szczepień czy waluty zawsze są istotne.  I chociaż nazwa aplikacji „iPolak” sugeruje dziadowskie pochodzenie z garażu zabitego dechami, to tak naprawdę podobną inwencją wykazało się nasze Ministerstwo Spraw Zagranicznych. Jako uzupełnienie zawartych na stronie informacji możemy pobrać na telefon ten właśnie program, a w nim:  opisy krajów świata dane teleadresowe polskich placówek za granicą wraz z mechanizmem wyznaczania trasy na mapie do wybranej placówki zestaw niezbędnych informacji potrzebnych w podróży, dotyczących m.in. tego, czy potrzebujemy wizy, jak zadbać o własne bezpieczeństwo, co zrobić w trudnej sytuacji ostrzeżenia MSZ o niebezpieczeństwach na świecie  Trzeba przyznać, że to całkiem zgrabny pakiet. Aplikacja nie działa jakoś specjalnie widowiskowo, ale nie taka jest jej rola. Dostarcza informacje, nie wiesza się, a jedyny minus to wymagany dostęp do sieci podczas czytania. Ale i tak kwestie wiz sprawdza się PRZED wyjazdem, więc problemu większego nie ma, prawda? Podróżnicy, miejcie ten produkt na uwadze. iPolak można pobrać tutaj. 