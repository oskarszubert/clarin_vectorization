27.03.2013 Miło mi poinformować czytelników, że Sony Mobile będzie partnerem technologicznym AntyApps. Bardzo cieszę się, że Sony zdecydowało się współpracować na zasadach jakie na Antyweb i AntyApps od samego początku promujemy. Czyli otwarta komunikacja, wszystko jasno wyłożone – szczerze i bez kryptoreklamy. Nie będziemy też przepisywać informacji prasowych.  W ramach współpracy dostaniemy od Sony Mobile sprzęt na którym będziemy testować dla was aplikacje. Przy wybranych tekstach pojawi się w związku z tym informacja o współpracy wraz z drobną grafiką.  Bardzo chętnie też odpowiemy na wszelkie wasze pytania związane z produktami Sony jakie posiadamy i jakie będziemy testować. Oczywiście testy tak jak do tej pory będą publikowane na Antyweb.pl, AntyApps cały czas jest i będzie skupiał się głównie na aplikacjach mobilnych. 