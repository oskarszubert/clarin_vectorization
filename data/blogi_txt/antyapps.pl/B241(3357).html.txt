06.03.2012 Wczoraj opisywałem Cytaty, dziś będą Przysłowia. Ten sam twórca i podobny layout, choć obie aplikacje prezentują inny design. Zarówno cytaty, jak i przysłowia to wypowiedzi, z których możemy czerpać mądrości, dlatego obie aplikacje są funkcjonalne i pozwalają zabłysnąć w towarzystwie. Przysłowia są bardzo podobne do Cytatów. Główny ekran to kategorie, a nawigacja między kolejnymi z nich odbywa się w ten sam sposób – poprzez przeciągnięcie ekranu w lewo lub prawo. To, co pojawiło się w tym programie, to przysłowie dnia, które widoczne jest następnie również na widżecie. Ta aplikacja posiada dwie skórki graficzne, całkowicie niezależne od Cytatów. Wyglądają zupełnie inaczej i osobiście bardziej podobają mi się te tutaj – w Przysłowiach. Mamy tutaj gorszy, czarny wygląd, ale ten drugi jest naprawdę super i cieszy oko. Zresztą sami zobaczcie na zrzucie ekranu po prawej stronie. Podobnie jak Cytaty, Przysłowia są dostępne do pobrania za darmo. Warto skorzystać z tej możliwości, aby poszerzyć swoje horyzonty. Dzięki funkcji losowania przysłów oraz przysłowia dnia w łatwy sposób przyswoimy w krótkim czasie te 2000 przysłów zawartych w aplikacji.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 