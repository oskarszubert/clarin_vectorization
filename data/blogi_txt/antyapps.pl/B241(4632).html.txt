16.11.2011 Aplikacja do obsługi WiFi w Androidzie jest bardzo ograniczona. W zasadzie ogranicza się jedynie do wyświetlania listy dostępnych sieci i kilku opcji konfiguracyjnych. Są jednak osoby, które chcą wiedzieć więcej na temat połączenia. Dla wszystkich tych powstała aplikacja WiFinder. WiFinder nie tylko wyszukuje dostępne sieci WiFi, co potrafi przecież sam Android, ale również wyświetla o nich dodatkowe informacje. Wśród nich pojawiają się takie pozycje jak kanał, poziom sygnału wyrażany wskaźnikiem słupkowym, procentowym lub w jednostce dBm. Znajduje się tutaj także informacja o stosowanym szyfrowaniu danej sieci. Oprócz tego mamy możliwość wykluczenia ze skanu sieci niezabezpieczonych. Za pomocą tej aplikacji możemy następnie podłączyć się do wybranej sieci. Narzędzie to może służyć również do szybkiego wyłączania połączenia WiFi. Nie potrzebujemy już żadnych androidowych czy zewnętrznych widżetów do zarządzania sieciami czy oszczędzaniem energii. Wystarczy, że umieścimy ikonkę aplikacji na pulpicie i zyskujemy dostęp do połączeń WiFi za pomocą jednego kliknięcia. Brakuje w WiFinderze jedynie możliwości podłączenia się do sieci ukrytej. Aplikacja jest darmowa i nie zawiera reklam. Można ją pobrać stąd. 