20.12.2011 Klocki LEGO to jedna z najpopularniejszych, najbardziej znanych zabawek dla dzieci na całym świecie. Nic dziwnego, że podobnie jak Coca Cola, LEGO nie daje o sobie zapomnieć. Stara się wciąż pozostawiać w świadomości konsumentów, z czego biorą się potem takie ciekawostki jak gra LEGO Creationary dla Androida. Co ważne, z racji tego, że firma zarabia na klockach, tego typu gry pozostają darmowe. Jak w to się gra? Gra polega na odgadywaniu, co jest budowane na naszych oczach. Na środku ekranu budowany jest obiekt z klocków LEGO, sekunda po sekundzie dodawane są kolejne elementy, a my musimy odgadnąć, co takiego jest tworzone. W rogach okna widoczne są ikony symbolizujące wybrane obiekty. Zanim rozpocznie się zgadywanie, musimy najpierw rzucić kostką. Odpowiednie pole, które wypadnie, będzie wskazywać kategorię, której dotyczyć będzie zgadywanie. Jedna gra to 15 zagadek, gdzie błędna odpowiedź kończy grę. Im szybciej odgadniemy, z jakim obiektem mamy do czynienia, tym większą liczbę punktów zdobędziemy. Czy warto? Gra jest ewidetnie dedykowana dzieciom, dziwi zatem fakt dodania możliwości dzielnia się wynikiem na Facebooku. Osoby dorosłe szybko się przy niej znudzą, dlatego nawet nie proponuję Wam instalowania tej gry dla siebie. Z pewnością jednak dziecko w rodzinie ucieszy się, gdy pozwolicie mu zanużyć się w świecie klocków LEGO z pomocą Waszego smartfona. Gra jest przyjemna i nie zawiera reklam. Można ją pobrać za darmo z Android Marketu. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 