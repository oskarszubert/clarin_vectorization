04.10.2012 Ostatnimi czasy EA Games wraz z Chillingo bardzo hojnie obdarzają swoimi grami Xbox Live. To już kolejny tytuł na przestrzeni ostatnich miesięcy, jednak tym razem nie jest to prosta (w formie) gra zręcznościowo logiczna. Dawno nie grałem w tytuł tak nierówny pod każdym możliwym względem, a zarazem potrafiąca wciągnąć na długie godziny. Extraction to połączenie strzelanki z elementami RPG, jak to ładnie ujęli jej autorzy top-down 3D shooter. Tak więc akcję obserwujemy z lotu ptaka, oczywiście mamy możliwość przybliżania i oddalania pola widzenia, ale perspektywa pozostaje bez zmian. Autorzy w nowatorski sposób podeszli do sterowania. Nie mamy tu wirtualnych kursorów, naszą postacią kierujemy poprzez wskazywanie jej miejsca w które ma się udać. W czym więc tkwi wspomniane nowatorskie podejście? W celowaniu i strzelaniu. Aby wyznaczyć cele (może być kilka) przesuwamy po nich palcem, niczym krojąc owoce w Fruit Ninja. Choć na początku taki model może stwarzać problemy, to bardzo łatwo go przyswajamy.  A do kogo przyjdzie nam strzelać? Zombie, roboty, żołnierze, wszystko to wplecione w znośną (jak na takie produkcje) fabułę.  Każda misja rozpoczyna się i kończy tak samo. Lądujemy w strefie zrzutu, a po wykonaniu zadania, wracamy do niej. Zadanie jakie przed nami stoją można podzielić na parę kategorii: zabicie konkretnej ilość przeciwników, odbicie zakładników, eskorta żołnierzy, pomoc w naprawie sprzętu, obrona bazy. Każda z nich wygląda trochę inaczej, niektóre mają limit czasowy, inne możemy wykonywać spokojniej. W ramach jednej kategorii plansze są do siebie bardzo podobne. Co więcej, poszczególne misje generowane są losowo, gdy z jednej zrezygnujemy, po chwili możemy już nie mieć do niej dostępu. Poziom trudność jest bardzo nierówny, zdecydowana większość gry jest zbyt łatwa. Zabawę rozpocząłem na normalnym poziomie trudności, a już po paru misjach. gra sama zaproponowała mi zmianę na poziom Hard (plus). Zgodziłem się, ale nie zauważyłem, aby było odczuwalnie trudniej.  Wspomniałem wcześniej o aspekcie rpg. Niestety nie mamy pełnej swobody w rozwoju naszej postaci jak i broni. Bardzo często żeby przejść na kolejny etap ulepszeń trzeba zainwestować we wszystkie poprzednie (tak jest np. z punktami wzmacniającymi cechy naszej postaci). Aby stać się super bohaterem musimy zbierać punkty doświadczenia, za każdy nowy poziom otrzymujemy punkt do przydzielenia pomiędzy główne cechy. Broń ulepszamy za pieniądze, których zasób możemy powiększyć dzięki mikropłatności (nie działa). Uwaga, gra nie synchronizuje nigdzie stanu gry, tak więc zakupione pieniądze i przedmioty prawdopodobnie przepadają wraz z jej odinstalowaniem.  Grafika jest słabszym elementem gry. Choć zdjęcia wyglądają ładnie to w praktyce, całość wygląda o wiele gorzej. Początkowo szczególnie razi skala pola działań. Wszystko jest mikroskopijnie małe. Na szczęście po paru misjach przyzwyczajamy się do tego, a czasem sami dodatkowo je pomniejszamy, byle tylko widzieć więcej. Mocną stroną Extraction jest jej oprawa audio. Idealnie pasuje do toczących się na ekranie zmagań. Poniżej zapowiedź wersji na iPada, na WP niestety całość wygląd gorzej.  Za Extraction przyjdzie nam zapłacić 3,49zł, jest to bardzo mało jak na to co oferuje sama gra. Choć jej poziom jest bardzo nierówny i w pierwszych chwilach może odstraszyć, to mimo wszystko jest produkcją dobra, wartą polecenia. Sami możecie to sprawdzić dzięki darmowej wersji testowej. Grę znajdziecie tutaj. Ocena: 4 Logo: applezein.net 