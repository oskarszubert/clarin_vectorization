20.06.2012 Przeglądając Android Market w poszukiwaniu ciekawej aplikacji natknąłem się coś, co mnie totalnie zaskoczyło. Bo o ile wiem, jakie możliwości daje Android, o tyle tego się nie spodziewałem. Program, który znalazłem nazywa się AIDE i służy do… Programowania aplikacji na Androida bezpośrednio na urządzeniu z Androidem.  Od razu uprzedzam – nie jestem programistą, nigdy nie byłem i pewno nigdy nie będę, więc nie znam się na wszystkim, co potrafi AIDE. Niemniej dla osób, które wiedzą czym jest pętla rekurencyjna i wiele innych tego typu pojęć, program będzie pewno zrozumiały. Aplikacja wygląda ciekawie i jest kompilatorem Android SDK. Pozwala więc na tworzenie androidowych aplikacji prosto z poziomu telefonu. Oczywiście znajomość języka programowania jest niezbędna do tego, aby stworzyć cokolwiek, co miałoby w jakimś stopniu działać (inaczej, niż wyświetlać czarny ekran – bo to nawet ja potrafię :). Ciekawostką jest także fakt, że AIDE jest w pełni kompatybilna z projektami z Eclipse (czyli kompilatora desktopowego). Dlatego jeśli wyjeżdżacie gdzieś w podróż i nie bierzecie komputera, to możecie programować dalej na tablecie czy nawet telefonie. Droga wolna! Niestety to wszystko, co taki laik jak ja jest w stanie o AIDE powiedzieć. Bardziej doświadczonym zalecam przeczytanie opisu umieszczonego na Google Play – bo brzmi zachęcająco. Do tego program dostępny jest zupełnie za darmo – miło, prawda? 