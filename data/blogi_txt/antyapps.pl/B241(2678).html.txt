24.01.2012 Gry dla dzieci powinny mieć proste do przyswojenia zasady, powinny być łatwe i nie zawierać scen przemocy. Właśnie taką produkcją jest Ninja Dash,. Naszym zadaniem jest pokonywanie planszy, gdzie do dyspozycji mamy jedynie dwa ruchy – skok i ślizg. Jak w to się gra? Gra w swoich założeniach jest bardzo podobna do takich tytułów jak Doodle Dash, Zombie Dash, Caveman czy I must run! Oznacza to, że bohater gry porusza się do przodu automatycznie, a naszym zadaniem jest jedynie wykonywanie w określonym momencie jednej z możliwych czynności, na przykład skoku. Każda z tych gier różni się oprawą audiowizualną, ale Ninja Dash różni się czymś więcej – nie zawiera aktów przemocy. W przeciwieństwie do pozostałych wymienionych tu tytułów, w opisywanej produkcji nie ma nawet przycisku odpowiadającego za wykorzystanie katany. Gra opiera się w pełni o sterowanie przyciskami na ekranie, które znajdują się w jego dolnych rogach. Ninja Dash oferuje 3 poziomy trudności, gdzie z pierwszym kilkuletnie dziecko poradzi sobie bez problemu. Podczas gry należy omijać odpowiednie platformy czy przeszkody pokroju kolce. Mimo tego nawet jeśli na nie wpadniemy, nie dostrzeżemy ani kropelki krwi. Gra jest kompletnie bezkrwawa. Czy warto? Osoba dorosła znudzi się zbyt niskim poziomem trudności, a cukierkowata grafika może po jakimś czasie odpychać. Dla dziecka jest to jednak idealny tytuł, zwłaszcza biorąc pod uwagę brak przemocy. Gra jest dostępna do pobrania za darmo.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 