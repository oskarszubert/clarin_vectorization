24.05.2012 Gliwickie Infinite Dreams (znane z gry Jelly Defense) przygotowało dla graczy naprawdę fajny i co ważne darmowy tytuł Shoot The Zombirds. Gra od dziś dostępna jest w Google Play jak również w App Store.  W grze mamy do czynienia z ptakami zombi, które porywają małe pumpkidsy a my uzbrojeni w strzały musimy nie dopuścić aby uciekło nam więcej niż 3 porywaczy:) Strzał na początku mamy dosłownie kilka dlatego trzeba być precyzyjnym. Za każdego zestrzelonego latającego potwora dostajemy kolejną porcję amunicji. W ten sposób utrzymujemy się cały czas w grze, w momencie kiedy strzały się skończą lub przeleci nam przed nosem więcej niż 3 porwanych pumpkidsów gra się kończy.    Shoot The Zombirds wizualnie prezentuje się świetnie, i naprawdę nie mamy się czego wstydzić jeśli chodzi o porównanie tej produkcji do światowych hitów. Liczy się jednak grywalność a ta moim zdaniem jest na bardzo wysokim poziomie. Wracałem już do tej gry kilka razy a ponieważ sama rozgrywka jest dość krótka to można grać wszędzie. W Shoot The Zombirds nie ma czegoś takiego jak level, mamy kolejne fale przeciwników tak więc za każdym razem gdy przegramy zaczynamy od nowa licząc, że tym razem uda nam się pokonać własny rekord. Z każdą nową falą przeciwników jest jednak więcej, są szybsi, mniejsi coraz trudniej jest ich trafić.  Warto też zwrócić uwagę na ciekawe kombosy jakie możemy robić, jeden zestrzelony ptak spadający na drugiego, wykorzystanie grawitacji to zestrzelania ptaka w momencie kiedy strzała już spada. Smaczków jest jednak dużo więcej bo zestrzelić ptaka możemy też na kilka sposobów. Mi na przykład udało się umieścić aż dwie strzały w jednym zombirdzie, spróbujcie to zrobić :) Jeśli podczas rozgrywki zdobędziemy dużo punktów i pieniędzy (kasę zdobywam zestrzeliwując odpowiednie latające zombirdy) możemy skorzystać z sklepu z dodatkowym arsenałem i skilksami dla naszego głównego bohatera. Czyli na przykład możemy mieć więcej strzał, szybciej strzelać itp. O grze można by długo pisać ale tak naprawdę zachęcam do spróbowania swoich sił. Gra jest za darmo dla Androida na iOS trzeba zapłacić 0,79 EUR. 