03.02.2014 Flappy Bird to tytuł który ostatnio zdobywa niezwykłą popularność. Kilka dni temu pisał o niej Bartek. W sklepach jest już wersja dla Androida i iOS. Zapowiedziano także wersję na Windows Phone, która jeszcze w tym miesiącu powinna pojawić się w sklepie. Jednak jeżeli nie możecie się doczekać, mamy dla was propozycję ciekawej alternatywy, a wręcz klona Flappy Bird. Jolly Fish bo o nim mowa, czerpie pełnymi garściami z Flappy Bird. Mamy więc retro klimatyczną grafikę, prawie identyczną rozgrywkę oraz podobnie wysoki poziom trudności. Na czym polega zabawa? Dotykając ekranu zmuszamy naszą ośmiorniczkę  (?) do podskoku przez co unikamy upadku oraz staramy się uniknąć przeszkód. Te rozmieszczono na różnych wysokościach do tego bardzo blisko siebie. Najmniejszy kontakt z przeszkodą terenu kończy się naszą przegraną. Tak naprawdę nie jest to nic nowego, tym co wyróżnił Flappy Bird na tle innych był poziom trudności. I to on wciąga najbardziej. Niech Was nie zdziwi sytuacja gdy na początku nie będzie mogli wyjść poza 1-3 punkty. Taki wynik potrafi zdenerwować, ale też zmotywować. Niestety w Jolly Fish brakuje jednego ważnego elementu, a jest nim ranking wyników. Śledzić możemy jedynie swój ostatni wynik, który widnieje na tablicy zaraz przy starcie gry. To mało, szkoda że zabrakło rankingu globalnego.  Grafika Jolly Fish nawiązuje do retro stylu znanego z Flappy Bird. Wykonanie plansz jak i głównego bohatera stoi na niższym poziomie, ale podczas zabawy jest to rzecz na którą kompletnie nie zwracamy uwagi. Dodatkowo, tym razem tytuł posiada muzykę. Pasuje klimatem do grafiki, jednak zabrakło możliwość jej wyłączenia. Falek Jolly Fish jest koszmarny, ale cóż taki urok głównego bohatera. Tak jak wspomniałem we wstępie, Flappy Bird ma trafić na Windows Phone jeszcze w tym miesiącu. Jolly Fish to dobry przedsmak, a przy okazji trener przed nadchodzącą premierą. Posiada prawie wszystko co jego protoplasta. Dostępna jest za darmo i na chwilę obecną nie znajdziemy w niej reklam. 