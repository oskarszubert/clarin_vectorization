20.07.2012 Choć Agora dysponuje sporą ilością magazynów w AppStore (Wysokie Obcasy Extra, Filmowy. Magazyn do czytania, Książki itd.) to jednak ich kluczowy tytuł, był osiągalny jedynie dla posiadaczy czytników Kindle. Posiadacze iPadów musieli długo czekać, ale opłaciło się. Dziś oficjalnie Gazeta Wyborcza trafiła do AppStore. Jak na razie nie ma możliwość zakupu poszczególnych numerów. Dostępna jest jedynie miesięczna subskrypcja w wysokości 6.99€. Na dużą pochwałę zasługuje możliwość darmowego testowania aplikacji przez tydzień. Wprawdzie wymaga wcześniejszego zdecydowania się na prenumeratę, ale jeżeli przed upływem tego terminu zrezygnujemy z niej, otrzymamy zwrot kosztów. Poza samą Gazetą Wyborczą otrzymujemy dostęp do dodatku społecznego, sportowego i Dużego Formatu.  Sam interfejs sprowadzono do minimum. Większość operacji wykonujemy za pomocą gestów. Choć nie są one skomplikowane, a większość znamy z innych programów, to jednak dziwi brak podpowiedzi w trybie pionowym. Gdy nowy numer obrócimy do pozycji horyzontalnej, tuż przed okładką dostaniemy wypis gestów.  Ciekawie prezentuje się widok podstawowy gazety.  Nie jest on idealny, dodatkowo retuszowany. Dzięki temu mamy uczucie obcowania z normalną gazetą. Mi to rozwiązanie przypadło do gustu. Jeżeli ktoś chciałby czytać artykuły w takiej formie, najlepiej sprawdza się położenie horyzontalne i powiększeniem 50%. Gdyby to nie wystarczało, każdy tekst (poza reklamowymi) możemy uruchomić w nowej warstwie. Pojawi się wtedy w odpowiednio przygotowanym polu tekstowym.  W pogoni za upraszczaniem interfejsu zabrakło jakichkolwiek metod zaznaczania treści czy też szybkiego ich przeszukiwania, przeskakiwania. Gdy na chwilę wyjdziemy z aplikacji, albo też zmienimy na dodatek (np. Gazeta Stołeczna), po powrocie na nowo będziemy musieli przewijać strona po stronie w celu dotarcia do miejsca zakończenia ostatniej lektury. Jest to chyba główny minus Gazety Wyborczej na iPadzie. Kolejnym, jest możliwość posiadania jedynie jednego numery gazety w pamięci urządzenia. Pobierając nowszy/starszy zastępuje on ten obecnie dostępny.  Aplikacja działa bardzo stabilnie, choć na iPadzie pierwszej generacji zdarzały się jej lagi. Nie wpływa to jednak zbyt mocno na odbiór treści. Jeżeli macie wątpliwości czy taka forma porannej prasy przypadnie Wam do gustu, możecie przekonać się sami, testując ją przez tydzień. Agorze udało się przygotować naprawdę wygodną i czytelna aplikację, wprawdzie wymagającą jeszcze paru szlifów, ale już teraz doskonale spełniającą swoją rolę. Ocena: 4 