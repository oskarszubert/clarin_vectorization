28.06.2013 Koniec miesiąca to u nas czas rankingów i podsumowań. Rano mogliście przeczytać tekst Pawła opisujący najchętniej pobierane aplikacje na jego ulubiony system mobilny – Windows Phone. Jutro będziecie mogli znaleźć u nas podobne zestawienie dotyczące systemu Android, a już teraz zapraszam do zapoznania się z listą programów i gier mobilnych, które w maju cieszyły się największym powodzeniem wśród użytkowników iPhone’ów, iPad’ów i iPod’ów Touch. [iPhone] Najlepsze w tym miesiącu: darmowe Instagram Score! World Goals Dumb Ways to Die Spotify Clash of Clans Nike+ Running Subway Surfers Dream League Soccer Facebook Messenger Injustice: Gods Among Us  Najlepsze darmowe aplikacje miesiąca na iPhone’a niemal równo podzieliły się między gry i programy. Nieco dziwić może bardzo wysoka pozycja wiekowego Instagrama, ale gdy zwrócimy uwagę na to, że aplikacja doczekała się w maju aż dwóch aktualizacji (3.5 i 3.5.1), to pierwsze miejsce przestaje dziwić (Instagram został w tym miesiącu pobrany… ponad 12 mln razy!). Drugie miejsce klasyfikacji okupuje (z ponad dwukrotnie mniejszą ilością pobrań od lidera) oryginalna gra piłkarska Score! World Goals. Ostatnie miejsce na podium przypadło majowemu debiutantowi, czyli grze-viralowi pt. Dumb Ways to Die.  [iPhone] Najlepsze w tym miesiącu: płatne Asphalt 7: Heat Tentacle WeatherPro Fruit Ninja Warhammer Quest Jet Trains Pou Fifa 13 Runtastic Road Bike PRO GPS Cycling Computer WhatsApp Messenger  Wśród płatnych aplikacji na iPhone’a zwraca uwagę bardzo wyrównana ilość pobrań w Polsce całej czołówki rankingu. Każda aplikacja z pierwszej piątki oscyluje w okolicach 10 tys. ściągnięć, co w kontekście światowym jest właściwie nic nie znaczącym pyłkiem. Pierwsze miejsce z przypadło pięknie prezentującej się ścigałce Asphalt 7: Heat (11 tys. pobrań w Polsce). Kolejne pozycje to w przeważającej większości gry (Tenacle Wars, Fruit Ninja, Warhammer Quest, Jet Trains, Pou, Fifa 13). W pierwszej trójce znalazła się tylko jedna aplikacja, pogodynka o nazwie WeatherPro.  [iPad] Najlepsze w tym miesiącu: darmowe  CZTERY KĄTY – Magazyn o wnętrzach Pudding Monsters AccuWeather for iPad Injustice: Gods Among Us 7 dni GOSPODARKA PAP Spotify Mushroom Wars Clash of Clans Running with Friends HD Subway Surfers Pierwsze miejsce wśród najlepszych darmowych aplikacji na iPad’a zajął dosyć niepodziewanie magazyn o… wnętrzach CZTERY KĄTY. Program, za pomocą którego możemy pobierać kolejne numery miesięcznika rozszedł się w naszym kraju w liczbie 23 tys. sztuk. W pierwszej dziesiątce rankingu znajdziemy jeszcze jedną propozycję dla miłośników słowa pisanego – nowy magazyn 7 dni GOSPODARKA PAP oferujący cotygodniowy przegląd informacji gospodarczych z Polski i ze świata.  [iPad] Najlepsze w tym miesiącu: płatne  Clear Vision 2 HD Fruit Ninja Star Wars: Knights of the Old Republic WeatherPro for iPad The Room Angry Birds Seasons HD Plants vs. Zombies HD AppZapp HD Pro – Free Paid Apps   price Drops MeteoEarth for iPad Cute Food – Cooking App for Kids  Nie od dziś wiadomo, że w przypadku urządzeń mobilnych najlepiej sprawdzają się produkcje o prostych regułach i czytelnej grafice. Ta zasada znajduje potwierdzenie w przypadku klasyfikacji najlepszych płatnych aplikacji przeznaczonych na iPad’a. Pierwsze miejsce (z dużą przewagą nad resztą stawki) w tej klasyfikacji okupuje druga część prostej strzelanki pt. Clear Vision 2 HD. Środkowe miejsce na podium przypadło prawdziwemu staruszkowi – niemal trzy letniej grze Fruit Ninja. Na ostatnią „punktowaną” pozycję wskoczyła majowa nowość, gra osadzona w uniwersum Gwiezdnych Wojen – Star Wars: Knights of the Old Republic.  [iPhone] Nowa aplikacja miesiąca: darmowe  Guncrafter Kapsel Guitar! by Smule Hangouts Bankomaty PL Epic WWDC Trucker: Parking Simulator Tetris Blitz Gry Kubusia 2  Ranking nowych darmowych aplikacji maja na iPhone’a otwiera Guncrafter. Gra w ciągu miesiąca od wydania została w naszym kraju pobrana przeszło 10 tys. razy. Drugą pozycję w klasyfikacji okupuje prosta jak kij od miotły aplikacja Tymbarka o nazwie Kapsel. Dalsze miejsca przypadły m.in. nowemu komunikatorowi od Google – Hangouts, aplikacji Bankomaty PL oraz programowi do śledzenia przebiegu konferencji Apple – WWDC. [iPhone] Nowa aplikacja miesiąca: płatna  Warhammer Quest Can Knockdown 3 Koloid – hand developed photography Bridgy Jones Moj Paragon Kingdom Rush Frontiers iBlacklist – Unwanted Call Blocker Analog Camera Milionerzy Ninja Wrath  Nowe płatne aplikacje na iPhone’a zostały zdominowane przez znakomitego eRPeGa w świecie Warhammer. Gra przez pierwsze 30. dni od premiery została przez Was pobrana ponad 8 tys. razy. Drugie miejsce zajmuje trzecia część Polskiej trylogii traktującej o zbijaniu piłką piramid z puszek – Can Knockdown 3. Tuż za podium znajdziemy kolejną nowość prosto z Polski – niezwykle grywalne i wciągające budowanie mostów pt. Bridgy Jones. W pierwszej piątce znalazło się również miejsce dla pomysłowego programu Moj Paragon, umożliwiającego skanowanie i katalogowanie paragonów fiskalnych.  [iPad] Nowa aplikacja miesiąca: darmowa  7 dni GOSPODARKA PAP 2+3D International Design Magazine Gry Kubusia 2 HD W Punkt Guncrafter Syberai – Part 1 HD Guitar! by Smule Hangouts Epic WWDC  Wśród nowych darmowych aplikacji na iPada prym wiodą aplikacje umożliwiające pobieranie na dysk naszego urządzenia cyfrowych magazynów. Pierwsza piątka to aż trzy tego typu pozycje: tygodnik 7 dni GOSPODARKA PAP, czasopismo 2+3D International Design Magazine oraz społeczno-polityczny magazyn pt. W Punkt. Na trzecim miejscu podium znalazło się miejsce dla drugiej części gry przeznaczonej dla najmłodszych – Gry Kubusia 2 HD. Aplikacja ta została pobrana lekko ponad 4 tys. razy. [iPad] Nowa aplikacja miesiąca: płatna  Star Wars: Knights of the Old Republic Cute Food – Cooking App for Kids Kingdom Rush Frontiers HD Warhammer Quest Frozen Synapse Can Knockdown 3 Voice Changing HD Bridgy Jones iBlacklist – Unwanted Call Blocker Milionerzy  Pierwsze miejsce wśród nowych płatnych aplikacji na iPad’a zajmuje Star Wars: Knight of the Old Republic. Rewelacyjny RPG , którego akcja rozgrywa się w świecie Gwiezdnych Wojen został pobrany w Polsce prawie 6 tys. razy (na świecie liczba pobrań tej aplikacji przekroczyła w maju 320 tys. sztuk). W pierwszej piątce rankingu obok trzech bardzo mocnych ‚growych” tytułów (wspomniany KOTOR, Kingdom Rush Frontiers HD oraz Warhammer Quest) znajdziemy aplikację, której celem jest zarażenie najmłodszych użytkowników iPad’a pasją gotowania. 