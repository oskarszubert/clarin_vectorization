31.12.2013 Wraz z końem roku przyszedł też czas podsumowań. Przygotowaliśmy już dla Was przegląd najciekawszych (naszym zdaniem) aplikacji jakie zagościły do mobilnych sklepów w 2013 r., teraz przyszedł czas na kilka słów o AntyApps. A jest się czym chwalić i nad czym pracować.  Był to dla nas bardzo pracowity rok i przyniósł ze sobą sporo zmian. W tym tę najważniejszą, czyli szaty graficznej. Wciąż trwa dostosowywanie starszych wpisów do nowych stopek i tagów, ale to co najważniejsze możecie oglądać już od połowy listopada. Wraz z nową szatą wzrosła także Wasza rola. Teraz także Wy możecie oceniać aplikacje i na podstawie tych ocen współtworzyć ranking tych najlepszych. O innych ważnych dla nas wydarzeniach pisałem przy okazji naszych drugich urodzin. Nagrody AppAward czy też współorganizowanie już drugiej edycji Generation Mobile to tylko część z  nich. Ale AntyApps to przede wszystkim opisy aplikacji. W tym roku nasza baza powiększyła się o prawie 2,500 nowych artykułów z czego zdecydowaną większość stanowią recenzję oraz rankingi i zestawienia. Które z nich czytaliście najczęściej? Dla tych którzy śledzą nas regularnie nie będzie zaskoczeniem że… 10 najchętniej przeglądanych wpisów 2013 roku  Zaopiekuj się Pou, patrz jak rośnie! Pou — krótki poradnik, który pomoże podjąć odpowiednią opiekę nad stworkiem MOU – młodszy i biedniejszy brat POU  Najlepsze aplikacje 2012 na Androida Logo Quiz – zgadnij co to za marka Ranking Aplikacji 8 najlepszych aplikacji do edycji zdjęć na Androida Najlepsze gry 2012 dla Androida Szukacie odtwarzacza wideo na Androida? Nie ma nic lepszego niż MX Video Player Oglądaj za darmo filmy i seriale dzięki VOD Onet [Android/iOS]  Żadne super produkcje, zaawansowane i rozbudowane narzędzia nie mogą równać się z popularnością POU. Kolejny rok z rzędu króluje jako najchętniej odwiedzany i czytany tekst. Jego klon o nazwie MOU dostępny tylko na Windows Phone zdołał dostać się na miejsce 3. Pozostałe miejsca w pierwszej 10 zajęły głownie opisy i zestawienia dotyczące Androida. System ten w tym roku podbił wszystkie statystyki, o czym przekonacie się w tych bardziej szczeółowych(wszystkie pochodzą z Google Analytics). Systemy z których nas odwiedzaliście  Windows 67,40% Android 14,99% iOS 8,06% Macintosh  4,16% Linux 2,41% Windows Phone 2,13% (not set) 0,42% SymbianOS 0,13% Bada  0,13%  Przeglądarki z jakich korzystacie  Chrome 35,94% Firefox  28,54% Safari 8,54% Android Browser 8,26% Internet Explorer 7,70% Opera 7,17% Opera Mini 1,70% Safari (in-app) 0,95% Mozilla Compatible Agent 0,23% Mozilla 0,21%  Systemy mobilne z jakich nas czytaliście w 2013 roku  Android 57,60% iOS  31,74% Windows Phone 7,95% (not set) 1,19% Bada 0,52% SymbianOS  0,44% Series40 0,28% BlackBerry 0,14% Nokia 0,05% Playstation Vita 0,03%  Procentowy wzrost odwiedź z systemów mobilnych względem roku 2012  Android 4 460,93% Windows Phone 354,57% iOS 199,52%  Te dane robią na mnie największe wrażenie. Rok temu Android plasował się na końcu pierwszej trójki, pozostając w cieniu nawet Windows Phone. W tym, awansował na miejsce pierwsze ze wzrostem 4460,93% odwiedzin względem roku poprzedniego. Sporo. Najmniejszą dynamikę wzrostu z tych trzech zanotował iOS. A jak na tym tle wyglądają dane samego AntyApps? Poniżej dane porównujące rok 2012 z 2013. Blisko milion unikalnych użytkowników to coś z czego jesteśmy dumni. Tak jak i wzrost 119% względem poprzedniego roku. Na Facebooku liczba fanów przekroczyła 6 tysięcy (z czego Facebook informuje o naszych wpisach jakieś 5%:)), a zadziwiająco prężnie przybywa ostatnio osób na naszym profilu na Google +.  Liczymy że kolejny będzie jeszcze lepszy. Idziemy świętować, cieszyć się nowym rokiem, a Wam życzymy abyście spędzili ten wieczór tak jak lubicie, w gronie bliskich Wam osób, bądź też samotnie, a nawet grając w grę. Po prostu spędźcie go dobrze. 