02.02.2012 Sketch ‚n Draw pozwala dokładnie na to, na co wskazuje nazwa. Jest to jedna z najlepszych aplikacji do szkicowania i rysowania, posiada kilkanaście narzędzi plastycznych do tworzenia swoich własnych prac. Z pomocą tego programu można tworzyć naprawdę niesamowite obrazy. Widać to nie tylko po efektach końcowych – na YouTube są filmy pokazujące tworzenie prac z wykorzystaniem tej aplikacji. Program daje dostęp do 14 rodzajów pędzla oraz gumki. W tym zakresie umożliwia korzystanie z przezroczystości – każde narzędzie może rysować kolorem półprzezroczystym. Sketch ‚n Draw obsługuje także funkcję cofnięcia i ponowienia ostatnich akcji oraz rozdzielczości ekranu do 1280 x 800.  W celu dopieszczania szczegółów program daje także możliwość zoomowania wybranych fragmentów za pomocą multitoucha. Sama końcówka pędzla może mieć różną wielkość. Mamy w tej kwestii spore pole do manewru – linia może być zarówno ledwo widoczna, jak i wielkości obszaru roboczego. Stworzone obrazy możemy zapisać na karcie pamięci lub bezpośrednio podzielić się nimi za pomocą zewnętrznych aplikacji. Wszystko to dostajemy za darmo – ceną jest tylko oglądanie banera wyświetlanego na górze aplikacji. Zachęcam do pobierania wszystkich amatorów cyfrowego szkicu i rysunku :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 