07.05.2012 Od rana większość mediów stara się radzić jak wrócić do pracy po tak nieprzyzwoicie długim okresie wolnego. Rad i zaleceń jest wiele, ale wszystkie mają jeden element wspólny: należy zacząć spokojnie, z dobrym nastawieniem. To może lektura komixxu? Choć programy tego typu wydają się proste i niekoniecznie godne recenzowania i polecania to przy ich projektowaniu można popełnić wiele błędów. Począwszy od skalowania obrazków, a na metodzie ich zmiany kończąc. W tym wypadku wyznawanie tym większe, że Komixxy w dużej mierze cechuje długość grafik oraz tekstu w opowiadanych historiach.  Komixxy rewelacyjnie skalują grafiki do proporcji naszych ekranów. Podczas testów właściwie tylko raz musiałem lekko powiększyć obrazek, by poprawić czytelność tekstu w dymkach. Dodatkowo powiększamy jak i pomniejszamy naturalnie, gestami. Nie -jak to bywa w tego typu aplikacjach- klawiszami lupy. Sama zmiana komiksów jest równie intuicyjna. Polega na kliknięciu strzałki u dołu ekranu. Komixxy pozwalają na przeglądanie listy top10, przeskakiwanie do konkretnej strony oraz czytanie komentarzy. Aplikacja wspiera też tryb horyzontalny. Jest mniej czytelny, ale działa równie sprawnie i płynnie.  Minusy? Brakuje podstawowej metody przeskakiwania pomiędzy komiksami za pomocą przesuwania ekranu. Domyślam się, że zrezygnowano z tego na rzecz bezproblemowego skalowania i przesuwania obrazka, ale może udałoby się rozwiązać to inaczej? Dodatkowo nie ma opcji zapisania ulubionych komiksów, ani ich przesłania za pomocą maila. Jedyne co możemy to udostępnić w wybranych usługach społecznościowych.Do ideału przydałaby się również możliwość logowania na konto oraz dodawania komiksów z poziomu aplikacji. Autora czeka jeszcze sporo pracy, ale zaczął z dobrego pułapu. Pomimo tych braków, kluczowe funkcje działają bardzo dobrze, dzięki czemu lektura komikxxów jest czysta przyjemnością. Jest to pierwsza aplikacja do obsługi tego serwisu na Windows Phone i od razu stoi na wysokim poziomie. To dobry znak, zwłaszcza gdy pamięta się pierwsze aplikacje do obsługi Demotywatorów, to jak nieporęczne i nieintuicyjne było ich używanie. Tak więc jeżeli długi weekend jak i dzisiejsza pogoda nie pozwalają Wam wrócić mentalnie do pracy, zachęcam do krótkiej lektur. Aplikację możecie pobrać tutaj. Dostępna jest dostępna za darmo, zajmuje niewiele bo około 1MB. Ocena: 4 