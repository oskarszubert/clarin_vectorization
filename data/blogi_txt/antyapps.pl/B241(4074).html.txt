31.07.2012 Z początkiem roku Jakub opisał na łamach Antyapps.pl świetną aplikację, dającą użytkownikowi posiadającemu sprzęt z systemem iOS możliwość ściągnięcia na dysk dokładnych map wybranych lokalizacji. Sprawdzając dziś aktualne obniżki w AppStore rzuciła mi się w oczy przekreślona cena widniejąca właśnie przy tych, bardzo udanych mapach offline. Możliwość ściągnięcia City Maps 2Go za darmo ograniczona jest tylko do jednego dnia – warto skorzystać!  City Maps 2Go szybko wylądowało na dysku mojego iPada. Pierwsze wrażenia są bardzo pozytywne – mapy wybranych lokalizacji ściągają się błyskawicznie (zajmują maksymalnie po kilka megabajtów) i są bardzo dokładne. Według zapewnień producentów użytkownik ma możliwość pobrania map prawie 8000 lokalizacji. Oto co o programie pisał Jakub: W środku wygląd przypomina rzecz jasna ten znany z Google Maps. Aplikacja wykorzystując GPS bez połączenia się z siecią jest w stanie określić naszą lokalizację, co przydatne jest szczególnie podczas zagranicznych wojaży. Dodatkowo posiada dość bogatą bazę rozmaitych placówek – banków, bankomatów, restauracji, sklepów, pubów… Wszystkiego, co potrzeba nam w trakcie wycieczki i nie tylko. Możemy wskazać dane miejsce na mapie, ale tutaj pojawia się największy minus, którego jednocześnie nie ma w Google Maps – City Maps 2Go nie potrafi wyznaczyć trasy. Na bieżąco pokazuje nasze miejsce, więc teoretycznie jesteśmy w stanie dotrzeć do celu, ale przy nieco większych metropoliach, gdzie niewielkich czy jednokierunkowych ulic nie brakuje, może nie być to takie proste. CM2G kosztuje jednak w chwili obecnej niespełna 1 euro, więc trudno wymagać od niego funkcjonalności typowych dla pełnego GPSa.    Jako offline’owe mapy z POI w formie para- przewodnika sprawdza się wyśmienicie. Dodatkowo za 2.39 euro można w ramach IAP wykupić dostęp do Wiki Plus, dzięki czemu uzyskamy jeszcze dostęp do 200 tysięcy artykułów na temat miejsc z Wikipedii. Myślę, że więcej słów jest w tym wypadku zbędne, a taka promocja szybko się nie powtórzy. Od siebie dodam, ze aplikacja dostępna jest również na urządzenia z systemem Android. Mikołajkowa zabawa: ”Blondynka na językach” – Angielski PKK4LRHN4ALP 