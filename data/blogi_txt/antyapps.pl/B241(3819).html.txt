05.12.2012 Snowball Assault był dla mnie sporym zaskoczeniem. Gra na zrzutach ekranu przypominała zwykły klon Angry Birds jakich są dziesiątki na Windows Phone i inne systemy mobilne. Pobrałem ją dla jednej ciekawej możliwości, o której wspomnę później. Jednak już po kilku planszach wprowadzenia, ciężko było mi się od niej oderwać.  Podstawowa rozgrywka choć mocno przypomina Angry Birds czy też takie tytuły jak Fragger, wprowadza coś nowego. Dochodzi jeden czynnik mocno zmieniający dynamikę całej zabawy. Teraz to nie tylko my jesteśmy stroną atakującą. Również nasi przeciwnicy- pingwiny potrafią miotać w nas różnymi elementami. Aby się przed nimi obroni używamy metalowej tarczy. Tak więc nie tylko musimy celować i dokładnie rzucać, ale też w miarę potrzeby odpowiednio szybko się bronić. Naszą podstawową bronią się śnieżki, ale z czasem dołączą do nich kamienie i inne elementy ułatwiające pokonanie przeciwnika. Jeden rzut nie równa się jednej ofierze, pingwiny mają paski życia, a to ile obrażeń im zadamy zależy od ich rangi, tego z jagą siła rzucimy i czym. Warto też wiedzieć że mamy ograniczoną ilość każdej z amunicji. Grać możemy na 61 planszach podzielonych na 8 aren. Niestety plansze musimy sami pobierać z internetu, po zainstalowaniu gry. Gdyby tego było mało, są jeszcze te stworzone przez innych graczy. W jaki sposób? Za pomocą dołączonego do gry edytora. Jest prosty w obsłudze i dzięki niemu każdy z Was może stworzyć swoją własną, oryginalną planszę. Bardzo duży plus za takie rozwiązanie.  Grafika prezentuje dobry poziom, nie wybiega poza standardy tego gatunku, ale potrafi cieszyć zimowo-wojennym klimatem. Zawiodła mnie muzyka. Nie dla tego że jest zła, po prostu ewidentnie nie pasuje mi do klimatu gry. Jak zapewne zdążyliście zauważyć, obrazki z grą szpecą brzydkie reklamy. Są chyba jednak niedostępne w naszym kraju, bo podczas zabawy ich nie uświadczycie. Gra jest darmowa, a biorąc pod uwagę jak wiele dobrej rozgrywki oferuje, zdecydowanie warto ją polecić. Nie każdemu może przypaść do gustu mocny element zręcznościowy (w Angry Birds nikt nie zakłócał procesu celowania), ale warto dać jej szansę. Snowball Assault dostępny jest dla systemów Windows Phone 7,5 oraz 8. 