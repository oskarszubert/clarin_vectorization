08.11.2012 Zgodnie z zapowiedziami dziś do sklepów wielu systemów mobilnych trafiła jedna z najdziwniejszych części Angry Birds. Wprawdzie mieszanie różnych elementów kultury to dla niej nic nowego, ale tak mocne połączenie trafia się po raz pierwszy. Czy wyjdzie obu seriom na dobre? Mam nadzieję, że tak, bo gra zapowiada się znakomicie.  Już od pierwszego uruchomienia czuć w grze moc Gwiezdnej Sagi. Oczywiście bardziej ortodoksyjni fani mogą być oburzeni, ale moim zdaniem, połączenie jak i jego wykonanie wygląda wyjątkowo dobrze. Zresztą zapoznajcie się z animacją wprowadzającą w świat gry.  Fabuła buduje na częściach starej trylogii, poszczególne zestawy plansz to planety jakie przemierzali jej bohaterowie. Pierwsza z nich to Tatoonie, następnie Gwiazda Śmierci, Hoth (w przygotowaniu), specjalny zestaw Path of The Jedi oraz bonusowe plansze z R2-D2 i  C-3PO. Łącznie mamy 80 zróżnicowanych poziomów. Gwiezdne Wojny, to nie tylko styl graficzny, ale też wiele mniejszych zmian w samej rozgrywce, takich jak miecze świetlne, czy też lasery. Naszej rozgrywce towarzyszy oczywiście jedyna słuszna muzyka.  Jestem ciekaw jak rynek przyjmie taką kombinację dwóch znanych marek. Czy Rovio pójdzie drogą LEGO i otrzymamy teraz wiele gier krzyżówek Angry Birds z innymi popkulturowymi dziełami? Czas pokaże, po pierwszym kontakcie z Angry Birds Star Wars nie mam nic przeciwko temu. Jak podaje oficjalna informacja od Rovio gra jest dostępna na iOS, Google Play, PC, Amazon, Mac, Windows 8   WP8. Na razie udało nam się znaleźć linki jedynie do wersji na Androida, pozostałe sklepy zapewne czekają na odświeżenie. Wersję darmową na Androida pobierzecie tu, a płatną HD za 11,82 zł tutaj. Wersja na iOS HD 2,69€ i zwykła 0,89€. Wersja na Windows Phone 8 (pod linkiem jest QRkod, który Was przekieruje do strony gry), lub też wersja www. Cena 3,49zł Aktualizacja: Nokia na swoim blogu zapewnia, że gra na Windows Phone 8 nie wyklucza powstania wersji na Windows Phone 7,5. Jednak wymaga to czasu i dokładnych testów. Aktualizacja 2: W podanym wyżej wpisie na blogu Nokii, Rovio oficjalnie potwierdziło, że trwają prace nad konwersją Angry Birds Space i Star Wars na Windows Phne 7,5. Wersje te powinny pojawić się niedługo. Trochę więcej problemu sprawiają urządzenia z mniejszą ilością ramu, czyli Lumia 610 i 510. Tutaj nie chcą nic obiecywać, ale pracują na tym aby gry wyszły też na nie. 