03.12.2012 Listopad za nami, zatem czas na kolejną falę podsumowań najlepszych, naszym zdaniem, gier i aplikacji o których pisaliśmy na łamach AntyApps. Na pierwszy rzut oczywiście rosnący w siłę Android — sprawdźcie koniecznie, czy czegoś nie przegapiliście!  Otwarcie puszki pandory zawsze niesie za sobą niespecjalnie miłe konsekwencje. Na szczęście to tylko gra wideo, ale jeśli chcielibyście by w jej świecie powrócił ład i porządek przyjdzie Wam rozprawić się z dziesiątkami zagadek zostawionych przez tajemniczego Manekina. Link do naszej recenzji  Odświeżona wersja klasyka wydanego kilkanaście lat temu na konsole i komputery. Moc wybuchów, tysiące pocisków i szukanie odpowiednich ścieżek wciąż bawią. Szczególnie, że całość została świetnie przystosowana do urządzeń mobilnych – takich remake’ów chciałbym widzieć jak najwięcej! Link do naszej recenzji  Mieliście kiedyś przyjemność bawić się przy tytule, w którym – dosłownie – rysujecie swojego bohatera?! Ja do niedawna też nie, ale wszystko zmieniło się po ograniu Draw a Sticman: EPIC. Przyjemna gra logiczna w której możemy podążać nie tylko jedną, z góry wyznaczoną ścieżką, zamknięta w przyjemnej dla oka zarówno starszych jak i młodszych oprawie! Link do naszej recenzji  Przyszłość jest teraz – jeżeli macie dość stania w kolejkach i błądzenia między regałami w sklepach, warto skorzystać z opcji robienia zakupów przez internet. Do tej pory nie było to zbyt wygodne rozwiązanie; nawigacja z poziomu smartfonu nie była zbyt wygodną. Wszystkie nasze problemy rozwiązuje Listonic, za pośrednictwem którego szybko i bez żadnych problemów możemy skorzystać z bazy danych sklepu. Wklepujemy jedynie naszą lokalizację (kod pocztowy), wybieramy sklep i robimy zakupy! Link do naszej recenzji  Jeżeli macie już dość TVN playera i innych platform VOD, warto zainteresować się projektem NEXT plus, w którym za niewielką opłatą można będzie wykupić dostęp do bazy kanałów telewizyjnych. Projekt interesujący, ale czy chwyci? Link do naszej recenzji  Od lat pixlr-o-matic cieszył się wyśmienitą opinią wśród miłośników szybkiej edycji zdjęć na urządzeniach mobilnych. Tak było, ale przy najświeższej produkcji Autodesk – pixlr EXPRESS – jest on tylko młodszym, niespecjalnie radzącym sobie w temacie bratem. Więcej, lepiej, wygodniej, wow – tego nam było trzeba! Link do naszej recenzji  Gry z gatunku odwróconych tower defence, w których miast bronić naszego przybytku musimy podbijać dobra wrogów. Świetna oprawa, dziesiątki wyzwań, śliczna grafika, a wszystko to za darmo – do tego niezmącone drażniącymi mikrotransakcjami! Link do naszej recenzji  Jeżeli dotychczas opisywane przez nas aplikacje pozwalające śledzić promocje na Androidzie niespecjalnie przypadły Wam do gustu, spróbujcie Savera. Z nim już nigdy nie przegapicie okazji! :) Link do naszej recenzji Ile razy drażniły Was brzęczące w środku nocy smartfony i tablety, bo zapomnieliście przed snem wyłączyć dźwięków? Ze Smart Volume Control to nie problem – możemy przygotować profile, które będą włączały się automatycznie o ustalonej godzinie, a nawet… wczytując nasze dane z kalendarza czy bazując na prędkości z jaką się poruszamy! Link do naszej recenzji  Koniec z drażniącym spamem SMSowym. Czas rozprawić się ze wszystkimi rozsyłającymi nam niechciane wiadomości numerami, a nawet zestawami numerów bazując na serii! Link do naszej recenzji 