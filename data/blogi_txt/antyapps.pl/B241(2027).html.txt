22.10.2012 Moda na aplikacje wspomagające zamawianie taksówek, nie mogła przejść niezauważona obok jednego z głównych zainteresowanych, czyli korporacji taksówkarskich. Cześć z nich postanowiła przygotować swoje rozwiązania dla rynku mobilnego, na którym istnieje już kilka bardzo dobrych produktów. naviTAXI jest chyba pierwszą korporacyjną aplikacją tego typu na Windows Phone. Jak czytamy w opisie Stworzyli ją znani liderzy rynku taksówkowego Warszawy i największych miast Polski, a opiekę nad projektem przejęło na siebie ELE TAXI. W zależności od miasta dostępne korporacje prezentują się tak: Gdańsk -  Hallo Taxi, Katowice – City Taxi, Kraków – Taxi Barbakan, Łódź – Tele Taxi, Olsztyn - MPT Radio Taxi, Poznań – Euro Taxi, Szczecin -Taxi4you, Wrocław – Mini Radio Taxi, Warszawa ELE TAXI. Czy są to liderzy na danych rynkach? Nie wiem, ale czytając dalsze pochwalne opisy i widząc jak mocno odrywają się od rzeczywistość śmiem wątpić. Jak działa aplikacja? Zaraz po starcie wyświetla się nam menu z możliwością ustalenia naszej lokalizacji, wprowadzeniem adresu ręcznie oraz (gdy już z niej korzystaliśmy) ostatnio używanych adresów. Dwa kolejne ekrany dotyczą aktywnych zamówień, podają ich szczegóły. I to właściwie wszystko.  Po określeniu naszego adresu, możemy zamówić taksówkę, a właściwie złożyć na nią zgłoszenie. Niestety nie otrzymujemy o niej żadnych informacji, nawet tak podstawowych jak cena za kilometr! Jedyne co możemy, to przedzwonić do centrali przewoźnika i samemu dopytać o szczegóły.  W przeciwieństwie do innych aplikacji tego typu, tworzonych przez informatyków bez doświadczeń w zakresie realizacji usług TAXI – jako jedyna – działa niezawodnie. Bardzo moce słowa i możliwe, że tak jest, rynek TAXI znają doskonale, ale już to jak się robi dobre aplikacje, to dla nich zupełnie inna galaktyka. Bo jak inaczej wytłumaczyć stan, w którym program aby sprawdzić dane właśnie złożonego zamówienia wymaga restartu aplikacji? Do tego interfejs jak i elementy graficzne są wykonane tragicznie, na poziomie projektu z liceum, a nie liderów rynku.  Zdecydowana większość komentarzy pod aplikacją wygląda tak (zapożyczone z Google Play): Jak przeczytałem że stworzyli to liderzy rynku to myślałem że to żart. Ta aplikacja jest z epoki bitu gładzonego, przecież to grzech coś takiego do marketu wrzucać. Opamietajcie się. albo W html’u naście lat temu ładniejsze formularze powstawały. To właśnie dzięki takim aplikacjom jak naviTAXI widzę jak bardzo potrzebne są projekty pokroju iTaxi. I choć w walce z korporacjami iTaxi stoi na przegranej pozycji, to pokazuje jak pięknie może wyglądać i działać cały system, nawet gdy nie projektują go liderzy rynku. NaviTAXI dostępny jest na iOS, Androida i Windows Phone (aplikacja jest też dostępna na Windows Mobile!). Odradzam, chyba że jesteście stałymi klientami wymienionych wcześniej korporacji, albo też żadna inna aplikacja nie wspiera TAXI w waszym mieście. Choć nawet wtedy zwykły telefon wydaje się lepszym rozwiązaniem Ocena: 2- 