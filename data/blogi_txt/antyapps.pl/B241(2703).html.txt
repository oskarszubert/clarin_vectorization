18.02.2013 Nokia nie przestaje w wysiłku promowania swoich smartfonów z serii Lumia i urządzeń dedykowanych. Dla użytkowników istotne jest natomiast to, że poza tradycyjnymi reklamami w formie bilbordów, spotów itp. coraz częstsze są konkursy z nagrodami, w których to małym kosztem można zyskać szansę wygrania nagrody. To właśnie w ich ogarnięciu ma nam pomóc aplikacja Nokia Konkursy. Jej nazwa doskonale odzwierciedla zastosowanie. Celem aplikacji jest informowanie o najbliższych konkursach (oraz archiwalnych), a zarazem danie nam możliwości wzięcia udziału z poziomu aplikacji. Nie musimy więc przechodzić na żadne strony, po prostu wybieramy obecnie aktywny konkurs, wykonujemy zadanie, zgłaszamy swój udział i już.  Dzięki temu rozwiązaniu przydatność aplikacji mocno wzrasta. Na chwilę obecną trwa jeden konkurs, a w kolejce czekają 3 następne. Niestety odstępy czasowe pomiędzy nimi są sporo. Nie jest jednak powiedziane, że z czasem lista ta się nie powiększy o kolejne. Aby nie przegapić żadnego z nich, aplikacja pozwala na włączenie powiadomień. Niestety z oczywistych powodów nie było dane nam ich przetestować. Mam nadzieję, że nie ograniczają się do górnej belki, ale także informacji na kafelku.  Samo wykonanie, przypomina standardowe aplikacje informacyjne. Jest czysto, prosto i klarownie. Niestety problemy zaczynają się przy oknie wpisywania tekstu. Treść nie jest łamana, ciągnie się w jednej, coraz to dłuższej linijce. Nie mamy więc wglądu na to co już napisaliśmy, ani prostego sposobu przewijania. W otwartych pytaniach, taki błąd znacznie utrudnia wprowadzanie dłuższych tekstów. Aplikację warto pochwalić za jeszcze jeden aspekt. Pełne informacje odnośnie nagród, treści zadania i regulaminu. Wszystko to jest dostępne z poziomu aplikacji. Wystarczy tylko wybrać i zapoznać się z treścią. Sama aplikacje jest oczywiście darmowa. Mam nadzieję, że z czasem ilość konkursów i nagród wzrośnie. A Nokii należy się plus za taką formę promocji. Windows Phone 7.5: działa, Windows Phone 8: działa, Lumia 610: działa 