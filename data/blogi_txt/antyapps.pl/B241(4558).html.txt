10.09.2012 Pierwsza wersja Dysku Google rozczarowywała. Bardzo mała ilość dostępnych opcji oraz ubogie możliwości, sprawiały że aplikacji bliżej było do czytnika, niż narzędzia zarządzającego naszą chmurą. Konkurencyjne rozwiązania oferowały o wiele więcej rozwiązań. Dziś Google wydało pierwsza aktualizację dla swojej aplikacji, bardzo istotną. Najważniejszą z nowości jest możliwość edycji plików z poziomu naszego urządzenia. Bez problemu otworzymy nasze dokumenty i będziemy mogli na nich pracować. Wprawdzie opcji w takim edytorze nie ma zbyt wiele, ale znajdziemy tam wszystko co niezbędne. Bez tej możliwości aplikacja była tylko prostym czytnikiem danych. Dodatkowo teraz możemy dodawać nowe dokumenty jak i tworzyć foldery. Niestety nowy dokument może być jedynie dokumentem tekstowym. Na pozostałe rozszerzani (w tym arkusze kalkulacyjne) zapewne przyjdzie nam trochę poczekać.  Kolejną z nowych opcji jest możliwość przesyłania zdjęć i video z naszego urządzenia. Niestety odbywa się to pojedynczo, nie ma sposoby przesłania jednorazowa folderu. albo większej kolekcji zdjęć i nagrań wideo. Poprawiono również możliwości w zakresie odtwarzania prezentacji. Jest też obsługa języka polskiego, niestety nie jestem pewien czy dopiero od tej wersji czy już od poprzedniej. Zmiany te są bardzo istotne z punktu widzenia użytkowników chmury od Googla. Wreszcie oficjalna aplikacja jest czymś więcej niż tylko prostym czytnikiem danych i staje się realnym zagrożeniem dla konkurentów (konkurencyjny SkyDrive pozwala na przesyłanie paru zdjęć na raz, ale nie posiada opcji edycji dokumentów). To dobrze, na takiej rywalizacji zyskują użytkownicy. Edycja: Aktualizacji doczekała się także aplikacja w wersji na system Android. Lista zmian jest długa:  1. Tworzenie folderów i przesyłanie do nich. 2. Filtrowanie folderów wg typu plików. 3. Autosynchronizacja przypiętej zawartości w 3G. 4. Lepsza obsługa Prezentacji Google. 5. Obsługa tabeli w Edytorze Dokumentów. 6. Tworzenie komentarzy, odpowiadanie i rozstrzyganie ich w Edytorze Dokumentów. 7. Wyświetlanie i zmiana czcionek w Edytorze Dokumentów. 8. Zwiększanie widoku w Edytorze Dokumentów palcami. 9. Drukowanie plików w Google Cloud Print. 10. Wznawianie przerwanego przesyłu.  Także w tym wypadku zmiany są ważne i zapewne doceni je każdy, kto korzysta sporo z dokumentów w tej chmurze. Brakuje mi cięgle możliwości automatycznego wysyłania zdjęć i filmów zaraz po ich wykonaniu, może z kolejną aktualizacją doczekamy się takiej opcji. 