23.05.2012 Opisując przedwczoraj przeglądarkę o szumnej nazwie Firefox, zwróciłem uwagę na ograniczenia jakie w aspekcie tego typu aplikacji nakłada na autorów Windows Phone. UC Browser pokazuje jak mimo to stworzyć świetny program. UC Browser to dobra szkoła dla projektantów Internet Explorera. Mamy więc bardzo intuicyjne UI, w łatwy sposób pozwalające nam zmieniać karty czy też cofać się do poprzednich stron. Dostęp do wielu opcji to zazwyczaj 1-2 kliknięcia. System ulubionych jest bardzo czytelny i poręczny. Poza zakładkami (które można umieszczać w folderach) mamy również panel szybkiego uruchamiania ulubionych. Oczywiście wszystko to jest edytowalne. Przeglądarka oferuje nie tylko tryb incognito, ale również „Booster Mode”, który to powinien zmniejszy nasz transfer aż o 80% (tak przynajmniej zapewniają autorzy). Rozwiązanie to powinno ucieszyć miłośników Opery Mini. Niezależnie od tego możemy wybrać jeden z 4 zakresów wczytywania grafiki. Od wyłączenia jej w ogóle poprzez słabą, średnia i oryginalną. Kolejną ciekawostką jest możliwość pobierania plików, oraz ich późniejsze przesyłanie na Skydrive. Nie widzę obecnie zbyt wielu zastosowań dla tego rozwiązania, ale warto docenić fakt, że taka możliwość istnieje.  W kwestii samego podglądu strony mamy dostęp do: trybu pełnoekranowego oraz normalnego, ze sztywno umocowanymi belkami. Dodatkowo możemy przełączyć przeglądarkę na tryb nocny, który pozwala oszczędzić oczy jak i baterię, gdy ilość światła jest znikoma. Minusy? Naprawdę ciężko się czegoś przyczepić. Najbardziej odczuwalny jest długi start programu. Przy błyskawicznym IE, może wzbudzać dyskomfort. Problematyczna może okazać się również próba założenia konta w celu synchronizacji zakładek. Gdy zrobimy to z poziomu telefonu, przywita nas moc krzaczków i azjatyckich znaków.  UC Browser polecam każdemu kto choć trochę korzysta z przeglądarki w telefonie. Nie tylko w znaczny sposób ułatwia proces przeglądania stron, jak i budowania bazy ulubionych, ale przede wszystkich pozwala zredukować ilość transferu generowanego serfowaniem po siei. Gdy dodamy do tego bardzo ładne wykonanie oraz fakt, że program jest darmowy i pozbawiony reklam, UC Browser staje się bezkonkurencyjny. Aplikację możecie pobrać tutaj. Niech was nie przestraszy język aplikacji widniejący na oficjalnych screenach. :) Ocena: 4 