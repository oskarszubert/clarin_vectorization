03.05.2012 Gdy ostatnio recenzowałem oficjalną aplikację Playa do zarządzania kontem, było naprawdę kiepsko. Program wciąż znajduje się w wersji beta, ale po ostatniej aktualizacji działa i wygląda o niebo lepiej. Super, w końcu można rzeczywiście skorzystać z mobilnej aplikacji do zarządzania kontem. Od ostatniej recenzji w programie znalazło się sporo zmian związanych przede wszystkim z bezproblemowością obsługi. Nie ma już irytujących błędów podczas logowania. Animacje również zostały poprawione, dzięki czemu z aplikacji korzysta się znacznie chętniej. Ostatnio wyglądała po prostu okropnie. Play24 nie traci już na estetyce. Oprócz tego program przede wszystkim spełnia swoje zadanie. Za jego pomocą możemy aktywować wybrane usługi, przeglądać dane dotyczące finansów typu suma doładowań telefonu, a także billingi połączeń. Do tych funkcji dostęp możemy uzyskać jedynie logując się za pomocą internetu 3G Playa. Cieszy mnie natomiast, że najważniejsze informacje są dostępne bez logowania przez internet mobilny. Po Wi-Fi mamy dostęp do takich danych jak saldo niezapłaconych faktur, minuty do Play, minuty do wszystkich i inne. Jednym słowem – wyciąg finansów plus wykorzystanie pakietów. Wszystkich klientów Playa, a zarazem posiadaczy smartfonów zachęcam do pobrania tej aplikacji. Jest naprawdę niezła.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 