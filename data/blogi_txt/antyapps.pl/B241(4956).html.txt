23.01.2012 Wyobraźcie sobie grę będącą jednoczesnym połączeniem Tetrisa, Bejeweled oraz Scrabble. Trudne zadanie? Ano właśnie, być może dlatego twórcy swoją produkcję nazwali Puzzlejuice. Niby jedyna w swoim rodzaju, a jednocześnie tak bardzo podobna, do wielu uznanych gier. Można powiedzieć, że to mieszanka wybuchowa. Rozgrywka w zasadzie wydaje się banalna, jeśli podzieli się ją na kilka w miarę oczywistych kroków:   Na plansze spadają klocki konstrukcji podobnych tych z Tetrisa, ale zbudowanego z różnorakich kolorów. Musimy je umieścić na planszy tak, żeby jak najwięcej bloków tego samego koloru stykało się ze sobą W momencie zebrania przynajmniej 3 kwadratów tego samego koloru obok siebie odkrywamy je naciskając na nie. Pod nimi kryją się litery. Z liter dostępnych w tym momencie na ekranie próbujemy ułożyć słowo, przy czym muszą się one łączyć ze sobą w linii prostej lub na skos. Ułożone słowo znika razem z otaczającymi je płytkami, a my dostajemy punkty. Czynność powtarzamy, aż do zapełnienia się planszy i naszej przegranej  Jak możecie się domyślić w całej zabawie chodzi o zdobycie, jak największej liczby punktów, a pomóc w tym mają jeszcze dodatkowe bonusy ułatwiające rozgrywkę. W ogólności nie ma w tym koncepcie nic szczególnego, ale to właśnie połączenie tych 3 różnych aspektów powoduje, że Puzzlejuice jest tak świeże. Czasem nie nadążamy układać kolorów, innym razem byłoby świetnie, gdyby nie litery nie dające się ułożyć w żaden wyraz. Zabawa jest przednia i bardzo prosta, jak każda z tych gier z osobna. Podobnie, jak w wielu tego typu przypadkach, jeśli macie wybór to polecam wersją na iPada, która pozwala na zabawę w bardziej kontrolowany sposób, bo muszę powiedzieć, że na iPhonie zdarzało mi się mieć problemy ze sterowaniem (małe literki to główny powód). Na szczęście nigdy nie było to na poziomie, który zabijałby radość z układania klocków, kolorów i wyrazów.  Czy warto? Puzzlejuice to gra dość nietypowa, bo łącząca trzy z najpopularniejszych gatunków gier na App Store w coś niesamowitego. Oczywiście to powoduje, że jest trzy razy większa szansa, że z jakiegoś powodu Wam się nie spodoba, bo musicie lubić układać klocki, łączyć kolory i próbować ułożyć wyrazy z rozsypanych liter. Niby dużo, ale rozgrywka jest lekka, przyjemna i zaskakująco satysfakcjonująca. Za 0.79 Euro nic więcej mi nie potrzeba. Lubicie tego typu zabawy to bierzcie śmiało – nie będzie zawodu, a na razie konkurencji nie ma. Link do aplikacji (wersja uniwersalna). 