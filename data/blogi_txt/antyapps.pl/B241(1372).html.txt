16.12.2013 Trzeba przyznać Disneyowi że bardzo dobrze odnajduje się w świecie mobilnej rozgrywki. Nie tylko zdążył się dorobić swojej znanej marki (Where’s My…), ale też z powodzeniem buduje na innych (Temple Run) oraz wykorzystuje klasyczne gatunki do promocji swoich filmów i animacje. Jedną z najnowszych jest Frozen Free Fall bazująca na bajce Kraina Lodu. Frozen Free Fall To klasyczny bejeweld. Naszym zadaniem jest umieszczenie obok siebie w jednym rzędzie trzech, bądź więcej identycznych kryształów. W taki sposób eliminujemy je z planszy. Gdy za jednym razem pozbędziemy się większej ilości niż wspomniane 3, możemy liczyć na dodatkowe bonusy w formie kryształów specjalnych, niszczących większa część planszy niż standardowo. Gra nawiązuje oczywiście do fabuły wspomnianej bajki, jednak robi to w bardzo symboliczny sposób. Kolejne poziomu przenoszą nas dalej po mapie świata, pozwalają też na poznanie i wcielenie się w nowych bohaterów. Na każdej planszy mamy określoną ilość ruchów. W zależności od tego ile punktów zdobędziemy otrzymamy od 1 do 3 gwiazdek. W osiągnięciu celu pomagają nam przedmioty specjalne. Każdy bohater posiada kilka przypisanych tylko dno niego. Niestety, poza określoną pulą darmowych, pozostałe  I tutaj docieramy do najważniejszego elementu nowej produkcji Disneya, mikropłatności. Niestety, z czasem stają się naprawdę męczące i zdobycie więcej niż jednej gwiazdki bez sięgania po nie jest bardzo trudne. Dodatkowo zastosowano rozwiązanie znane z poprzednich gier, czy też Angry Birds Go. Mamy określoną ilość prób w podejściu do plansz, po ich wykorzystaniu musimy sporo odczekać, bądź też zapłacić za dodatkowe.  Przyjemna grafika i muzyka bardzo dobrze wprowadzają nas śnieżny klimat świata gry. Miłym dodatkiem jest fakt, że gra pozwala na zabawę zarówno trybie poziomym jak i pionowym, a przejścia pomiędzy nimi są płynne i bezproblemowe. W przypadku recenzowanej tu wersji na Windows Phone gra wygląda dobrze nawet na wyższych rozdzielczościach, posiada też wsparcia dla wszystkich rozmiarów kafelków.  Frozen Free Fall to gra godna polecenia każdemu, chyba że już macie dość tego typu rozgrywki. Może nie wnosi do niej nic nowego, ale to co najlepsze podaje w strawnej i dobrze przygotowanej formie. A potem trafiamy na mur z mikropłatności i robi się mniej ciekawie. :) Ale do tego momentu, za darmo można spędzić z grą wiele miłych chwil. Niestety, w przypadku wersji na Windows Phone gra domaga się dostępu do naszego konta SkyDrive, a wraz z tym sporych uprawień. Nie musimy się na to godzić, jednak jest to równoznaczne z powtarzaniem pytania przy każdym starcie gry. 