12.02.2014 Różnorodność applikacji mobilnych to luksus, jakim nie dysponowaliśmy kilka lat temu. Odnalezienie tej, która będzie nam w pełni odpowiadała nie jest łatwe, ale ogromny wybór programów na każdej z platform daje spore możliwości. Aplikacja Time Quad specjalizuje się w mierzeniu czasu, a mnogość funkcji robi wrażenie.  Smartfony pełnią dziś rolę nie tylko urządzenia umożliwiającego kontakt telefoniczny lub za pomocą wiadomości SMS, ale w tej niewielkiej obudowie znalazły się także „zminiaturyzowane” wersje odtwarzacza mp3, aparatu, zegarka, czytnika i internetowego komunnikatora. Podstawowe funkcjonalności rozszerzamy takimi aplikacjami jak Time Quad, która znacznie przewyższa systemowe programy odpowiadające za pomiar czasu.  Zaraz po otwarciu Time Squad zaoferuje nam skorzystanie z rozbudowanego stopera, oferujacego dwie kolumny, co umożliwia nam na podwójny pomiar jednocześnie. Międzyczasy możemy zapisywać w pamięci urządzenia i powrócić do nich w dowolnym momencie. Licznik możemy wykorzystać do zliczania wydarzeń w krótszym odstępie czasu, by przeliczyć ten wynik na dłuższe okresy (np. z minut na godziny) – jedym z zastosowań będzie liczba uderzeń serca. Minutnik, poza odmierzaniem wskazanego czasu, umożliwia na zapisanie kilku „szablonów” czasowych, na przykład czasu pieczenia ciasta czy gotowania posiłku. Do każdego z szablonów możemy załączyć tekstową notatkę, co od czasu do czasu może okazać się pomocne.  Na sam koniec pozostawiłem sekcje „Training”, która powinna przypaść do gustu wszelkiego rodzaju sportowcom. Do naszej dyspozycji jest opcja tworzenia serii ćwiczeń, dla których możemy doprecyzować ile czasu potrzebujemy na przygtowanie się po uruchomieniu odliczania na telefonie, ile trwać będzie samo ćwiczenie, ile razy będziemy je powtarzać i ile potrwa przerwa pomiędzy kolejnymi seriami. Co prawda tworzenie własnych cykli może okazać się czasochłonne, ale w większości przypadków każdy z nas potrzebuje indywidualnych ustawień, więc nawet w przypadku dostępności domyślnych zestawów, nie okazałoby się to dla nas przydatne. TimeQuad znajdziecie w Sklepie Windows Phone za 10,49 złotego, lecz biorąc pod uwagę mnogość funkcji, prosty interfejs i dostępność języka polskiego, to inwestycja w tę aplikację powinna okazać się trafna. Autor aplikacji umożliwia także wypróbowanie jej przez ograniczony czas, więc sami możecie łatwo przekonać się czy jest to coś dla Was. 