30.08.2012 Może nie każdy pamięta, ale kiedyś przenośna konsola była standardem w prawie każdym domu. :) Wprawdzie miała tylko jedną grę, monochromatyczny wyświetlacz, obudowę zdobiły jakieś dziwne znaki, niepodobne do naszych liter, ale najważniejsze, że pozwalała grać w ulubioną grę, w każdym miejscu. Dziś zaprezentujemy Wam, jedną z najpopularniejszych.  Wilk i Zając, jajka , nazw miała wiele, ale wszystkie opisywały jeden i ten sam tytuł. Jednym z najciekawszych wydań na Windows Phone, jest gra Nu, Pogodi! Co odróżnia tę edycję od pozostałych na tyle by to właśnie o niej pisać? Autor postanowił nie umieszczać w grze żadnego menu, opcji, a jedyny opis dokładnie ukrył pod małym przyciskiem. Dzięki temu zaraz po uruchomieniu, mamy wrażenie trzymania konsoli sprzed lat. Cały ekran zajmuje jej interfejs. Ten prosty, a zarazem skuteczny zabieg pozwala zapomnieć że gramy na potężnym smartfonie.  Sam model zabawy jest prosty. Do wyboru mamy 2 rodzaje gry (wszystko obowiązkowo opisane w języku rosyjskim). Po wybraniu jednej z nich startuje zabawa. Tej chyba nie trzeba nikomu przybliżać. Cel jest prosty, wyzbieranie naszym wilkiem wszystkich jajek. Ku memu zdziwieniu, to dalej jest miodne, wymagając i stresująca gra. Potrafi wciągnąć na dłuższą chwilę.  Oprawa jest idealna. Wspomniałem już wcześniej o świetnie zaprojektowanym interfejsie, grafika i dźwięki trzymają równie wysoki poziom retro. Żadnym niepotrzebnych udziwnień, udoskonaleń. Tylko to, co pamiętamy sprzed ponad 25 lat. Nie wiem jak na ten tytuł zareagują młodsi gracze, Ci którzy nie mieli styczności z oryginałem. Dla starszych będzie to natomiast przyjemny powrót do przeszłości. Grę warto pobrać także dlatego, że obecnie dostępna jest za darmo. Normalnie kosztuje 3,49zł. Nie jest to dużo, a dzięki temu zabawy nie psują nam reklamy. Ocena: 5 