26.03.2013 Internet daje nam wspaniałe pole do popisu pod wieloma względami. Jedną z jego zalet jest możliwość rozmowy praktycznie w czasie rzeczywistym z osobą na drugim kontynencie. Świetną opcją będzie również wymiana zdań odnośnie stworzonego przez nas projektu strony WWW i ocena innych osób. Sieci społecznościowe takie jak Twitter czy Facebook są doskonałym narzędziem dla tego typu spraw. Zapewniają ciągły przepływ inspiracji wobec naszych działań. Nie zawsze jednak potrafimy sobie z nimi poradzić. Jeśli zakładamy, że nasze projekty internetowe mają być proste – zerknijmy na aplikację Webr. Pozwala ona maksymalnie zredukować trudność w tworzeniu unikalnej, własnej strony internetowej. Program zapewnia tworzenie, edycję i publikację naszego miejsca w sieci w sposób, który może przypaść do gustu niezbyt wymagającym użytkownikom. W końcu nie każdy z nas chce się martwić zaprojektowaniem lub wielogodzinnym szukaniem szablonu, kodowaniem i innymi czasochłonnymi procedurami. Dzięki Webr wystarczy, że wybierzesz odpowiedni dla siebie szablon spośród dostępnych, determinujących układ zawartości strony. Określisz tytuł, dodasz kilka zdjęć, wpisów i opublikujesz je w sieci. Całość procesu jest niezwykle prosta i szybka. Nawet największy laik nie powinien mieć kłopotu z obsługą aplikacji. Program pozwala także na dodanie naszego unikalnego adresu do stworzonej strony oraz połączenie się z kontami na Twitterze i Facebooku. Taki zabieg niewątpliwie wzbogaci interakcję w świeżo stworzonym przez nas miejscu w Internecie. Jeśli jednak jesteś już trochę zaznajomiony z budowaniem stron WWW to obawiam się, że Webr nie spełni Twoich oczekiwań. Kilka bardziej rozbudowanych funkcji znajdziemy w wersji Pro oraz Business. Nie mniej jednak aplikacja prezentuje się świetnie – tak samo jak strony, które możemy dzięki niej zbudować i pochwalić się przed znajomymi. 