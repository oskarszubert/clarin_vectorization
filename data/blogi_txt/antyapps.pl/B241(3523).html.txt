07.03.2012 O Programie TV miałem pisać już jakiś czas temu. Jest to piękny przykład aplikacji, która choć porządnie wykonana i przydatna, nie ma szans na rynku bo istnieje konkurencja w postaci korporacyjnego odpowiednika. Autor zbyt późno wydał swoją aplikację, gdy na rynek wkroczyła znana i rozpoznawana marka, jego program nie miał już szans. Ostatnimi czasy rozbudował ją jednak o pewną unikatową dla Windows Phone funkcję. Otóż aplikacja Program TV pozwala nam na śledzenie repertuaru oraz położenia kin. Dodatkowo funkcja ta została dodana w tak specyficzny sposób, że mamy do niej dostęp zaraz po starcie programu i tylko wtedy. Jeżeli już wybierzemy „przejdź do programu TV” nie ma opcji cofnięcia, aby wrócić do repertuaru kin musimy restartować program. Przyznam, że magia tego rozwiązania do tej pory wprowadza mnie w osłupienie. Tym bardziej, iż funkcjonalność broniłby się jako samodzielne aplikacja.   Repertuar kin jest obecnie chyba jedyną taką funkcjonalnością/programem dla naszego rynku w Marketplace. Program (pozwólcie, że będę używał tej nazwy, choć tak naprawdę chodzi o funkcję) pozwala nam wyszukać repertuar oraz kino po naszej pozycji gps (zaokrąglona do miasta) lub też ręcznie, wybierając interesujące nas miasto. Dodatkowo, gdy wybierzemy opcję GPS program wyświetli nam jak daleko od danego kina jesteśmy. Niestety brakuje najprostszej nawigacji do wybranego kina, naniesienie pozycji na mapę. Informacje o filmie są skąpe. Możemy sprawdzić godzinę seansu, czas trwania filmu oraz jego gatunek. Brakuje rozbudowanego opisu, aktorów itp. Tak jak to mamy w programie tv. Żadnej z funkcji ani danych kinowych nie możemy przypiąć jako kafelka, co jest kolejnym sporym minusem. Pomimo tych braków, aplikacja potrafi być przydatna. Jeżeli potrzebujemy szybko sprawdzić co jest grane w danym kinie, o konkretnej godzinie. Najważniejsza funkcjonalność działa. Tylko po co łączyć to z programem tv? A program tv? Polecam, posiada kilka unikatowych rozwiązań, których nie znajdziecie w aplikacji od Wirtualnej Polski. Niestety i tak nie ma z nią szans, realia rynku są nieubłagane. Mam nadzieję, że nie zrazi to autora do dalszej pracy, a zwłaszcza rozwoju funkcji kinowej jako samodzielnej aplikacji. Program TV możecie pobrać z tego miejsca.    Ocena: mocne 4- 