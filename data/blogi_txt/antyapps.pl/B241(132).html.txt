11.12.2012 Ostatnimi czasy powiadomienia w moim HUB-ie gry opanował jeden tytuł- gra AlphaJax. Właściwie żadna inna wcześniej, nie zaktywizowała moich znajomych na Xbox Live aż tak mocno. Zapewne duża w tym rola tego, że gra jest darmowa, ale nie można też odbierać urokowi samej rozgrywce. Czym jest AlphaJax? Najprościej byłoby przywołać wspominane w tytule Scrabble. Choć w rozgrywce są drobne różnice, to główny trzon zabawy pozostaje taki sam. Otrzymujemy litery, za pomoc których My jak i nasz przeciwnik tworzymy wyrazy. Za poszczególne przyznawane są nam punkty, a ten kto uzbiera ich najwięcej wygrywa potyczkę. Proste. Jest to jedna z tych gier Xbox Live, które najpierw istniały samodzielnie (w tym wypadku jako płatna), a dopiero ich sukces skłonił Microsoft to zwrócenia na nie swojej uwagi i włączenia do rodziny Xbox Live.  Jak już wspomniałem we wstępie, gra skupia się na rozgrywce online w oparciu o znajomych XBL. Jeżeli ich nie macie, gra sama odnajdzie przeciwników w bazie i połączy nas grą. Jest też tryb gry dla dwóch graczy na jednym urządzeniu.Można też szukać rywali po forach, albo w Maarketplace/Sklepie, tak w komentarzach gracze często podają swoje tagi XBL. AlphaJax wspiera wszystkie rodzaje powiadomień, w tym te najważniejsze, na kafelku Xbox Live, oraz wewnątrz jego na liście powiadomień. Pojawiają się tam informacje o nowych zaproszeniach jak i czekających na nas turach. Od strony technicznej i wykonania wszystko wygląda bardzo ładnie. UI jest schludne i bardzo estetycznie zaprojektowane. W samej grze mamy wiele pomniejszych opcji takich jak czat, możliwość tworzenia zrzutów ekranu, przypinania rozgrywek do pulpitu itp. Oczywiście należy pamiętać, że jest to gra Xbox Live, tak więc oferuje nam system osiągnięć.  AlphaJax to znakomita propozycja dla fanów gier słownych. Niestety, ma jeden spory minus, dostępna jest jedynie w wersji anglojęzycznej. Bez dobrej znajomości tego języka, ciężko czerpać przyjemność z gry. Choć przy braku limitu czasowego i turowym systemie, można próbować wspierać się słownikiem. Polecam sprawdzić, tym bardziej, że tytuł jest darmowy. Gra dostępna jest dla urządzeń z Windows Phone 7,5 oraz 8. 