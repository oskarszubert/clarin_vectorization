14.03.2012 Pomóż przesympatycznym robakom w odzyskaniu wolności! Walcząc z grawitacją oraz innymi przeszkodami, uwolnij je z wnętrza m.in. pudełka lub komputera. Do odkrycia czeka 150 poziomów, które teraz w ramach specjalnej promocji są dostępne bezpłatnie.  Jump Out! to zbierająca świetne recenzje gra logiczna, dzięki której pomożemy w odzyskaniu wolności małym, niewinnym robaczkom. „Wyrzucając” je na kolejne śruby, wykorzystując towarzyszące nam w życiu codziennym prawa fizyki oraz pomoce typu bańki lub wiatraki oraz uważając na niebezpieczeństwa, musimy doprowadzić naszych bohaterów do wyjścia. Gra charakteryzuje się bardzo prostym i intuicyjnym interfejsem, przyjemną oprawą dźwiękową oraz grafiką, która pomimo swojej prostoty bardzo cieszy oko. Urocze robaki z przerośniętymi oczami, zdobędą chyba każdego. Jump Out! to także wymagające myślenia poziomy, które niejednokrotnie zaskoczą swoim sprytem nie jednego posiadacza iPhona. Obecnie, w ramach specjalnej promocji autorów gry, Jump Out! możecie pobrać bezpłatnie z AppStore. 