17.05.2012 W świecie gier mało która firma wzbudza takie emocje jak Blizzard. Ich tytuły przez wielu obdarzone są kultem, tak jak i samo studio. Ostatnia premiera Diablo III jest dobrą okazją by przyjrzeć się pewnemu narzędziu, które może pomóc nam zabezpieczyć dostęp do gier zgromadzonych na koncie Battle.net. Allegro i inne portale aukcyjne pełne są kont oraz przedmiotów z gier, do kupienia od zaraz. To sprawia, że nasze konta Battle.net, do którego przypisano gry jest łakomym kąskiem nie tylko dla pasjonatów. Aby zwiększyć nasze bezpieczeństwo Blizzard dodał dodatkową metodę zabezpieczeń. Jest nią właśnie Battle.net Authenticator. Rola aplikacji jest bardzo prosta.Co pół minuty generuje inny losowy kod, który uwierzytelnia nasze logowanie. Na czym to polega? Całość powinniśmy rozpocząć od pobrania aplikacji na iOS, Androida albo Windows Phone. Następnie udajemy się na nasze konto Battle.net, gdzie przechodzimy do zakładki gry. Po lewej stronie znajdziemy opcje bezpieczeństwa. Nas interesuje Token.  Tam zostaniemy pokierowanie krok po korku przez cały proces, trwa on około 1-2 minut. Po uwierzytelnieniu i przypisaniu Battle.net Authenticator, nasze konto oraz wszystkie gry zostają zabezpieczone w ten sposób. Od tej pory aby zalogować się na Battle.net, lub też do gry, poza standardowym podaniem loginu i hasła, będziemy musieli podać również ten kod. Będziemy o niego pytanie losowo, zazwyczaj przy zmianie ip (czyli jeżeli mamy internet mobilny, to po każdym nowym logowaniu). W razie potrzeby, z poziomu strony możemy wymusić każdorazowe potwierdzenie kodem.  Czy jest to spore utrudnienie? I tak i nie. Na pewno opóźnia cały proces grania, wszak musimy wyjąć telefon i przepisać kod. Czy jest to bardzo czasochłonne? Nie. Natomiast jeżeli często korzystamy, z kawiarenek internetowych, lub też gramy u znajomych, warto się w taki sposób zabezpieczyć. Wszak utrata naszego konta z wieloma grami, w które włożyliśmy ogrom czasu (a gry Blizzarda potrafią absorbować jak mało które), może być bardziej bolesna niż każdorazowe poświęcenie 10 sekund na przepisanie kodu. Aplikacja jest oczywiście darmowa i co ważne, dostępna w języku polskim. Jej konstrukcja nie powinna sprawić nikomu problemu, ale warto docenić fakt lokalizacji. 