08.05.2012 Pisałem już o Soupperze jako świetnym kliencie do Soup.io. Tym razem mam zamiar zająć się konkurencją – tumblr. Tylko, że nie do końca. Nie mam zamiaru opisywać oficjalnej aplikacji tumblr (a przynajmniej nie tym razem), a chciałbym przedstawić aplikację, która nazywa się Stumblr i służy do przeglądania obrazków z tumblr.  Jeśli o zupie można powiedzieć, że jest agregatorem śmiesznych obrazków, motywacyjnych tekstów i kto wie co jeszcze, to o tumblr można powiedzieć, że to taka nowoczesna i bardzo uniwersalna platforma do blogowania. Dlaczego nowoczesna i uniwersalna? Bo właściwie po paru zmianach może być czymkolwiek zechcemy. Jeśli odpowiednio skonfigurujemy tumblr to możemy mieć tam agregator śmiesznych komiksów, możemy tam umieszczać nasze zdjęcia czy myśli albo po prostu pisać tam bloga. Czym jest Stumblr? Jak już mówiłem to przeglądarka obrazków z tumblr. Pozwala na wyszukanie bloga lub tagu z którego obrazki chcemy oglądać. Następnie są one załadowywane i… i w sumie tyle. Mamy potem po prostu możliwość przejrzenia ich wszystkich. Opcji nie ma zbyt wiele – bo tak właściwie jedyną ważną rzeczą, którą możemy wyłączyć to filtr. Po jego wyłączeniu na naszym streamie mogą pojawiać się cycki i inne – czasami mocniejsze treści. Poza tym w Stumblr znajdziemy historię przeglądanych blogów i ulubione źródła obrazków. To właściwie wszystko. Prosto i minimalistycznie, a za to bardzo funkcjonalnie. Do tego Stumblr ma bardzo ładną ikonkę przez co nie mam zamiaru usuwać go z mojego telefonu. Jeśli ktoś używa tumblr i często przegląda różne blogi w poszukiwaniu jakichkolwiek obrazków – to Stumblr nada się idealnie by robić to samo, ale na telefonie. Program dostępny jest na Androida w wersji na tablety i telefony, z czego ta druga posiada jeszcze wersję premium pozbawioną reklam kosztującą 10zł. Stumblr wyłapuje ode mnie ocenę 4. Minimalizm minimalizmem, ale tak do końca intuicyjnie nie jest. 