26.06.2012 OneNote to jeden z najbardziej niedocenianych produktów Microsoftu. Rewelacyjny notatnik i organizer, który idealnie sprawdza się w pisania prostych notatek jak i rozpisywania złożonych projektów w pracy grupowej. Choć w wersji pełnej dostępny jest jedynie w płatnych pakiecie Office, to dzięki kontu Live, każdy może mieć dostęp do jego prostszej wersji. Jeżeli z niego korzystacie, warto waszą pracę wesprzeć aplikacją mobilną.  OneNote pojawił się w pakiecie Office w roku 2003, od tego czasu stał się jednym z najlepszych narzędzi do zarządzania zadaniami i notatkami. Choć cały czas widać pewne rozdarcie i niezdecydowanie, czy jest to aplikacja dla każdego, czy też tylko dla profesjonalistów, to Microsoft coraz lepiej zaciera tę granicę. Program pozwala nam tworzyć i organizować nasze notatki właściwie w dowolny sposób. Możemy w nich umieszczać tekst, obrazki, filmy, pliki dźwiękowe. Poszczególne notesy dzielimy na zakładki, a te z kolei na strony. Pliki notesów możemy udostępniać też innym osobo, dzięki czemu cała grupa projektowa może pracować na jednym notesie. OneNote integruje się z innymi produktami Microsoftu dzięki czemu bez problemu umieścimy w nim maile, dokumenty tekstowe, prezentacje czy też arkusze kalkulacyjne. Każdy znajdzie w nim coś dla siebie.  Wprawdzie wersja dostępna na koncie Live jest uboższa o wiele niż jej systemowy odpowiednik, to do wielu podstawowych zastosowań w zupełności wystarczy. Zwłaszcza w duecie z aplikacją mobilną. Ta w wersji na Androida pozostawia spory niedosyt. Oczywiście oferuje podstawowe funkcje, takie jak otwieranie i edycja naszych notesów. Możemy również tworzyć nowe notatki, niestety dostępny edytor jest bardzo ubogi. Za jego pomocą wprowadzimy tekst, dodamy zdjęcie (z galerii lub nowe) oraz proste listy i numeracje.Bardzo doskwiera brak dodawania chociażby notatek głosowych, czy też najprostszych metod edycji tekstu (pogrubianie, kolory, zmiana czcionki).    Wprawdzie dostępne narzędzia w wielu wypadkach wystarczają (smartfon nie jest najlepszym narzędziem do długiej i szczegółowej edycji notatek), to jednak dobrze gdy mamy wybór i trochę więcej możliwości. Pewien niesmak budzi też ograniczenie darmowej wersji programu do 500 notatek. Nie oznacza to że w Google Play dostępne są 2 wersje. O płatności dowiemy się dopiero z opcji i tam mamy możliwość dokonania zakupu. Ten przywilej będzie nas kosztował 15,99 zł. Sporo jak na samo odblokowanie większej ilość notatek. Oczywiście 500 to liczba dla wielu zapewne nieosiągalna, ale takie zagranie zniechęca. Podsumowując. Jeżeli ktoś już kożysta z OneNote to aplikacja na systemy Android będzie dla niego bardzo przydatnym wsparcie, zwłaszcza jeżeli chodzi o szybki dostęp do swoich notatek. Wątpię natomiat by zachęciła nowych użytkowników do skorzystania z pełnego pakietu. Program w wersji polskiej, za darmo możecie pobrać z tego miejsca. OneNote jest też dostępy w wersji na iOS (tutaj nasza recenzja). System Windows Phone ma go wbudowanego wraz z pakietem Office. Ocena: 3+ 