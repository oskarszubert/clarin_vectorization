16.01.2012 Przede wszystkim nie lubię klonów, które chamsko zżynają praktycznie całą ideę oryginału, opakowując ją jedynie w inne szaty. Tak jest w tym przypadku, gdzie NinJump ściągnęło praktycznie wszystkie zasady z City Jump, ba nawet elementy planszy. Nic dziwnego, że Backflip Studios pokusiło się o kradzież pomysłu, wszak oryginał zdobył naprawdę spore zainteresowanie. Gorzej, że NinJump nie wnosi praktycznie nic nowego. Jak w to się gra? Gra ma bardzo proste zasady. Główny bohater biegnie cały czas w górę, a my za pomocą naciśnięcia ekranu możemy spowodować, że przeskoczy na drugą jego krawędź. Przeskakując nad takimi elementami jak ptaki czy lisy, zdobywamy dodatkowe punkty oraz power-upy. Dokładnie tak jak w City Jump, tylko w innym środowisku.  Jakie podobieństwa jeszcze zauważam? Rozmieszczenie elementów jest również identyczne. Po linie przesuwa się lis, tam – robot. Mamy wrogą jednostkę, która pozbawia nas życia na stale zamontowaną na krawędzi ekranu, tak samo jak w City Jump. Przeskok nad trzema elementami typu lis tutaj również powoduje power-upa, a pancerz chroniący przed wpadnięciem na wrogi element wygląda dokładnie tak samo. Czy warto? NinJump nie wnosi nic nowego. Co innego byłoby bazować na idei zaczerpniętej z innego źródła i rozbudować ją o nowe pomysły, a co innego bezczelnie zerżnąć czyjś pomysł i nie dodać do niego nic nowego. Gdyby tego było mało, NinJump ma znacznie gorszą grafikę. Na większych ekranach wygląda okropnie, podczas gdy w City Jump grałem nawet na tablecie. Być może to jest właśnie zaleta NinJump – że działa lepiej na słabszych modelach telefonów.  Ja odradzam, jednak jeśli chcecie spróbować, grę można pobrać za darmo stąd. Jeśli podoba Wam się idea, zachęcam do spróbowania City Jumpa – jest rewelacyjny!  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 