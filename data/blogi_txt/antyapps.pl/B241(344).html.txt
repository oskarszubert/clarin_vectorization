12.04.2012 Audioteka należy do grupy aplikacji które cenię sobie najbardziej. Charakteryzuje je jedna, kluczowa cecha. W wersji mobilnej wzbogacają całą usługę, nadając jej nową jakość. Czym jest Audioteka? Szczegółowo możecie o niej przeczytać w tym wpisie z Antyweba. W skrócie jest to jeden z najprężniej rozwijających się sklepów z audiobookami w naszym kraju. Już teraz oferuje blisko 2000 pozycji w języku polskim i blisko 200 do nauki języków. Sporo, biorąc pod uwagę, że trafia tam większość książkowych hitów oraz pozycji bardzo rozbudowanych. Audioteka to domyślnie serwis www, jednak dopiero aplikacja mobilna wydaje się czynić całą usługę naprawdę przydatną. Oczywiście do tej pory mogliśmy spokojnie pobrać audiobooki i słuchać je na naszym komputerze, lub też zgrać na mp3. Jednak aplikacja pozwala nam na bardziej książkowe podejście. Poza standardowym przeglądaniem oferty, czytaniem komentarzy i słuchaniem próbek, możemy dokonywać zakupu książek i uzupełniać naszą kolekcję o dzieła już zakupione. W przypadku transakcji całość zostaje przeniesona na webową wersję serwisu (starannie przygotowaną pod transakcję). Dodatkowo zostaj dodana cała gama usług związanych z „lekturą” takich jak: wznawianie od momentu w którym przerwaliśmy słuchanie, dodawanie (i odtwarzanie) zakładek, przeskakiwanie po spisie treści. Dzięki temu słuchanie audiobooków jest łatwe i przyjemne.  Sporym plusem jest bardzo dokłade komunikowanie tego czym właśnie zajmuje się program, po co to robi i co dzięki temu zyskamy. Podaje maksimum potrzebnych informacji przy zachowaniu rewelacyjnej czytelności. To naprawdę wielka sztuka i duże osiągnięcie. Przykładowo pobierając fragment książki dowiadujemy się ile zajmuje, ile już pobrano, z jaką prędkością pobieramy, od kiedy możemy zacząć słuchać. Są to detale, ale często pomijane przy tego typu aplikacjach. Audioteka wspiera wielozadaniowość. Nic więc nie stoi na przeszkodzie aby słuchać książki, a przy okazji korzystać z innych funkcji telefonu.  O dziwo, w samej aplikacji, książki możemy słuchać tylko będąc w jej ramach. Po opuszczeniu danego tytułu i wyjściu do menu proces zostaje zatrzymany. Brakuje również pełnego wsparcia dla mango w formie przypinania dowolnych audiobooków do ekranu głównego. Listę problemów należy poszerzyć o błędy w odświerzaniu katalogu książek jak również częsty brak reakcji na zmienę głośności z poziomu sprzętu. Pomimo tych paru wad Audioteka godna jest polecenie. Nie tylko dla osób które ją znają, ale również dla tych, którzy nigdy wcześniej nie korzystali z jej usług. Wersja mobilna bywa bardzo przydatna, potrafi umilić nie jedną podróż czy też spacer. Aplikację można pobrać pod tym linkiem. 