01.10.2012 Spośród wielkiej trójki krajowych portali, jak do tej pory tylko Interia nie wydała żadnej aplikacji na Windows Phone. Ten brak postanowiła nadrobić programem InteriaTV. Niestety wyszło bardzo chaotycznie.  Aplikacja daje nam dostęp do programów 347 stacji. Całość robi dobre pierwsze wrażenie (UI odbiega od standardowego, znanego z innych programów tv). Przed nami widnieje lista do programu pierwszego Telewizji Polskiej i tylko niego. W przeciwieństwie do rozwiązań konkurencji, na pierwszym planie wyświetlany jest program tylko jednej stacji. Ma to swoje plusy i minusy. Dzięki temu widzimy więcej informacji z jednej ulubionej stacji, natomiast sprawdzenie programu dla konkretnej godziny dla paru kanałów wymaga sporego klikania. Główny program rozpisano na dwa dni, pozostałe zamieniono na kafelki. Z oka głównego mamy jeszcze dostęp do hitów, listy obserwowanych, zmiany stacji, ulubionych oraz podgląd zegarka.  Stacje wybieramy, poprzez kliknięcie na ikonkę obecnie wyświetlanego kanału. Niestety w obszernej liście zabrakło klawisza lupy, tak więc wyszukiwać możemy jedynie po pierwszych literach. Co więcej, po kliknięciu ikonki dodania do ulubionych, zostajemy przeniesieni do programu danej stacji. To irytuje. Jeżeli chcemy stworzyć od podstaw listę stacji, musimy naprawdę sporo się klikać, przechodzić pomiędzy menu, przewijać. Poszczególne programy posiadają obszerny opis, dane techniczne oraz możliwość dodania przypomnienia. Na plus należy zaliczyć prędkość wczytywania danych i ich prezentacji. Jest o wiele lepiej niż w przypadku aplikacji od WP. Niestety brakuje możliwości pobrania programu do offline. Interia przygotowała ciekawą alternatywę dla obecnych programów telewizyjnych, niestety ilość drobnych błędów i niedoróbek sprawia, że bardzo ciężko się z niej korzysta. Kilka dobrych rozwiązań ginie w irytującym, chaotycznym ui. Szkoda. Apliakcje jest darmowa, tak więc o jej wykonaniu, każdy może przekonać się sam. Ocena: 3+ 