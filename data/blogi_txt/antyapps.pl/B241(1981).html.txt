15.05.2012 Swego czasu pojawiło się sporo zamieszania wokół projektu iTaxi. Zamawianie taksówki za pomocą paru kliknięć, lepsze zarządzanie taksówkami przez firmy, a także możliwość wybicia się prywatnych taksiarzy na tym rynku. Wszyscy mówili o rewolucji. Nie przeczę, że tej nie ma, ale okazuje się, że na rynku mamy już drugiego gracza. Dziwi mnie fakt, że nigdy wcześniej nie słyszałem o Taxi5. W sumie nie przeczytałem o tym projekcie nigdzie w sieci, a po prostu otrzymałem informację prasową. iTaxi ma znacznie więcej buzzu, ale czy to wartość biznesu? Raczej nie. Fakty natomiast są naprawdę ciekawe, bo jak podaje Taxi5, w ich systemie działa już 1200 taksówek w 11 miastach 2300 taksówek w 13 miastach: w Warszawie, Krakowie, Poznaniu, Łodzi, Wrocławiu, Gdańsku, Gdyni, Sopocie, Bydgoszczy, Kielcach, Lublinie, Olsztynie oraz Zielonej Górze. Wow! Wygląda to dla mnie tak, że Taxi5 najpierw postanowiło zebrać grupę współpracujących taksówkarzy, a następnie później ogłosić istnienie projektu. Zapewniono podstawę w postaci partnerów, infrastrukturę, a od strony użytkownika produkt dopiero jest budowany. Świadczy o tym fakt, że na razie dostępna jest jedynie wersja na Androida. iTaxi natomiast najpierw postawił na buzz, a dopiero potem na budowanie bazy partnerów. Które podejście jest lepsze? Mnie bardziej odpowiada model Taxi5. Gdyby tylko działał… A tu pojawia się problem. Co z tego, że na starcie mają aż 1200 taksówek, skoro nie mogę zamówić ani jednej. Próbowałem kilku miast. System zadziałał podczas zamówienia w Poznaniu, ale tylko przez stronę internetową. Niestety testowej rezerwacji na jutro nie mogłem już odwołać. Dziwne. Po kilkunastu minutach oddzwoniła do mnie dyspozytorka z jakiejś tam firmy taksówkarskiej. Czy o to chodzi? Co z tego, że program jest piękny. Czarno-żółta kolorystyka od razu budzi skojarzenia z taksówkami. To jednak mnie nie przekonuje w momencie, gdy program nie działa. Poza tym model Taxi5 wciąż jest oparty o automatyzację z punktu widzenia klienta, czyli notabene niewiele wnosi na rynek. Zamiast dzwonić, naciskamy przycisk, ale to wciąż dyspozytorka (tu prawdopodobnie cyfrowa :) decyduje o tym, jaka taksówka do nas przyjedzie. A przecież różni taksiarze mają różne stawki i znajdują się w różnych częściach miasta. Fajnie, że Taxi5 zadbało o licznę partnerów, ale przez niedziałający system mają nie do końca udany start. Poza tym model automatycznego zamawiania taksówki mi nie odpowiada. To jest właśnie killer feature iTaxi, że dostajemy mapkę i sami wybieramy, która taksówka do nas przyjedzie. Jaka marka samochodu, jaka stawka za kilometr – wszystko wiemy. Taxi5 jedynie wyręcza nas w tym, że nie musimy dzwonić do dyspozytorki. Za pomocą aplikacji wysyłamy po prostu sygnał „chcę taksówki, oddzwońcie do mnie”. Która usługa jest zatem rewolucyjna? Przykro mi stwierdzić, ale na razie Taxi5 przegrywa – i to sporo – w stosunku do iTaxi. Szkoda, bo dane z notki prasowej zrobiły na mnie spore wrażenie. Tak czy inaczej, aplikacja jest dostępna do pobrania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 