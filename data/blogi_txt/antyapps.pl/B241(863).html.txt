20.11.2012 Każdy dzień rozpoczynam i kończę internetowym przeglądem informacji. Bez względu na to, czy za oknem jest ciemno, czy jasno – rytuał wygląda dokładnie tak samo. Najpierw Facebook, później bieżące informacje z kraju i ze świata, a następnie nowinki technologiczne. Uzupełnieniem informacji publikowanych na łamach polskich blogów (tak, tak… tutaj macham do kolegów z AntyWeb) są dla mnie wpisy redaktorów serwisów amerykańskich i brytyjskich. Do przeglądania zawartości The Verge, Wired, Mashableoraz TechCrunch służą mi specjalne aplikacje dedykowane tym serwisom, które pobrałem z AppStore. Kto w tej grupie najlepiej poradził sobie z zadaniem stworzenia mobilnej aplikacji?   WIRED UK | bezpłatne | Pobierz z AppStore Mobilne dzieło brytyjskiej redakcji magazynu WIRED podobnie jak The Verge wyróżnia się nowoczesną oprawą graficzną. Choć ta nie przypadła mi do gustu, aż tak bardzo jak w przypadku pierwszego kandydata, to nadal plasuje się znacznie wyżej niż opisywany przed chwilą Mashable. Także tutaj, na samej górze głównej karty programu zobaczymy polecany wpis – tylko jeden – a tuż pod nim, całą resztę artykułów redakcji. To co w tym programie przypadło mi do gustu, to możliwość zmiany wielkości czcionki w przeglądanym artykule. To na co jednak trochę narzekam to jej krój – mógł być nieco bardziej nowoczesny.  Artykuły przeglądane przy pomocy WIRED UK są jednak bardzo… suche. Często zaopatrzone są tylko w jedno zdjęcie, co przy obecnych trendach użytkowników, którzy uwielbiają duże, wysokiej jakości zdjęcia może trochę odstraszać. To niedopatrzenie jednak mocno dziwi patrząc na świetnie dopracowaną szatę papierowego wydania magazynu.  TechCrunch | bezpłatne | Pobierz z AppStore Najnowsza odsłona mobilnej aplikacji TechCrunch ma zaledwie 5 dni – jest zatem najmłodszą aplikacją z recenzowanych. Pierwsze uruchomienie – jest nieźle. Fajny dobór czcionek, proste kolory, miniatury, liczba komentarzy… niemalże jak w przypadku The Verge – brakuje tylko polecanych artykułów na samej górze. Dalej jest jednak coraz ciekawiej… Samo wyświetlanie artykułów moim zdaniem powinno jeszcze zostać oddane do poprawki – grafiki opływane tekstem po bokach na ekranie telefonu wyglądają po prostu źle. Na tak niewielkim ekranie nie ma na to miejsca. Developerzy zadbali jednak o inne szczegóły. Czcionkę wyświetlanego tekstu mogę powiększyć lub pomniejszyć – podobnie jak w WIRED, artykuł skomentować, a także udostępnić… na niezwykle długiej liście społeczności. Nie zabrakło oczywiście najpopularniejszych – Facebooka oraz Twittera – jednak towarzystwa godnie dotrzymują im m.in.: LinkedIn, Google+, Evernote, Instapaper oraz Pocket. Pod każdym tekstem znajdziemy także przycisk Explore, który pokaże nam szczegóły na temat elementów powiązanych z czytanym artykułem. Rewelacyjna sprawa! Odkrywanie interesujących wpisów ułatwią nam także dwa przycisku umieszczone w górnych rogach głównej karty aplikacji. Po lewej stronie wysuną nam się kategorie wpisów oraz wyszukiwarka, natomiast po prawej lista najpopularniejszych wpisów, technologicznych tweetów oraz materiałów video. Gdy myślałem, że to już koniec, nagle okazało się, że bardzo się myliłem… aplikacja TechCrunch jako jedyna posiada obsługę gestów! Werdykt Oceniając aplikacje pod względem wykorzystania danych wraz z systemem iOS możliwości to zestawienie zdecydowanie wygrywa program TechCrunch. Programiści wykorzystali tutaj najwięcej opcji – program potrafi obsłużyć gesty i nieźle wygląda. Jego jedynym problemem jest wyświetlanie artykułów i gdyby to ten element był kryterium oceny, wygrał by program The Verge. Pozostali kandydaci, bez względu na objęte kryterium zajmują trzecie miejsce – WIRED UK i czwarte Mashable. Z niecierpliwością czekam, aż także polskie serwisy technologiczne zdecydują się na własne aplikacje mobilne oferujące nieco więcej niż mobilna wersja strony… Grzegorzu? :) 