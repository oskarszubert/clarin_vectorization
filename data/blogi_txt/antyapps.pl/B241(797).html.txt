08.03.2013 Instagram był czymś fascynującym, dopóki nie było o nim głośno. Do czasu kiedy nie pojawił się na Androida i został przejęty przez Facebooka z wielką chęcią zamieszczałem w nim zdjęcia. W obecnej chwili to już rzadkość. Nie staram się dodawać na swoim koncie wyjątkowych chwil w przeciwieństwie do tego, co było w przeszłości. Oczywiście jest pełno różnych klonów, które aplikują i biją się wręcz na stanowisko kolejnego fenomenu rodem pierwszego zwycięzcy, jednak nigdy nie będzie to już taką samą sytuacją. Moje poszukiwania zapędziły mnie tym razem do odkrycia Albumatic. Dzięki tej aplikacji możemy udostępniać zrobione przez nas zdjęcia w czasie rzeczywistym. Wystarczy, że stworzysz sobie konto przy pomocy e-maila lub połączysz aplikację się za pośrednictwem Facebooka. Następnie stworzysz album i zaczniesz dodawać zdjęcia dla osób, które są Twoimi znajomymi. Ci, którzy w danej chwili nie będą w Twojej okolicy dostaną możliwość obserwacji wybranych albumów. Otrzymają oni również powiadomienia, jeśli pojawią się nowe zdjęcia. Oczywiście wszystkie albumy, które założysz, do których dołączysz lub po prostu zaczniesz je obserwować będą widoczne w odpowiednio zorganizowanym miejscu. Dostęp do niego znajdzie się zawsze z pozycji wysuwanego menu po lewej stronie ekranu.  Albumatic ma poza tym wszystkim niesamowity design. Nie spotkałem się jeszcze z tak dopracowanym i płynnie pracującym programem do tego typu zadań. Aplikacja posiada świetny potencjał, ale twórcy spóźnili się z innowacyjnością o kilka lat. Prawdopodobnie sam oszałamiający wygląd nie przyciągnie znaczącej ilości użytkowników i nie zatrzyma ich na dłużej w omawianym miejscu. Warto tutaj nadmienić, że Albumatic dostępny jest za darmo. Dlatego zachęcam Cię gorąco do przetestowania jego funkcjonalności oraz wyrażeniu własnej opinii. Zwłaszcza, że nadchodzi wielkimi krokami weekend i być może kolejne zdjęcia z rolki aparatu powędrują tym razem bezpośrednio do tej aplikacji. 