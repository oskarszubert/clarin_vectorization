26.08.2013 W temacie darmowych nawigacji Windows Phone nie ma się czego wstydzić. Po pierwsze jego użytkownicy mają dostęp do świetnych map od Nokii, które nie tylko są darmowe, ale potrafią też działać offline. Po drugie dołącza do nich coraz większa grupa konkurencyjnych aplikacji. Jedną z ciekawszych jest CoPilot GPS. W odróżnienie od innych konkurentów łączy w sobie dwie główne zalety HERE Maps mapy offline i tryb darmowy. Autorzy bardzo sprytnie zachęcają do zakupu. Spora część możliwości jest darmowa, część tylko przez kilka dni, a potem dodatkowe elementy możemy sobie dokupić. Odpowiadając na najbardziej fundamentalne pytanie, część map jest za darmo, w tym mapa naszego kraju. Przygodę z aplikację należy rozpocząć od zalogowania się na swoje konto, bądź też założenie nowego. Na szczęście możemy to zrobić z poziomu CoPilot GPS, a cały proces zajmuje dosłownie kilkanaście sekund. Następnie wybieramy czy chcemy skorzystać z ustawień domyślnych, czy też samemu skonfigurować aplikację. Polecam to drugie rozwiązanie. Jeżeli chodzi o sterowanie głosem to j. polski ma aż 3 różne odmiany. Niestety w wersji darmowej jest ograniczony do 14 dni.  Sporą zaletą programu jest ogromna baza punktów POI. Bazuje na danych Googla, Wikipedii i yelpa. Autorzy mówią o milionie punktów. Czy jest ich aż tyle? Nie wiem, natomiast w Warszawie, nawet w bardzo odległych dzielnicach jest ich sporo. Jednak to co najważniejsze w nawigacji to wyznaczanie i planowanie tras. Na 6 sprawdzonych 5 wyznaczono dobrze, szósta mogłaby prowadzić krótszą trasą. Z komentarzy wynika że większość użytkowników jest zadowolona z proponowanych dróg, ale zawsze może być lepiej.  Interfejs lekko rozczarowuje. Wygląda jak wycięty z szablonu dla nawigacji samochodowych. Sporo opcji i okien trzeba najpierw przeklikać aby dowiedzieć się do czego służą. Dzięki dużym klawiszom łatwo obsłużyć ją jedną ręką co niewątpliwie jest sporą zaletą. Szkoda że autor całość  nie wpisał w wytyczne metro, rozumiem jednak, że w aplikacji multiplatformowej łatwiej stworzyć jeden wspólny interfejs. Ten jednak wymaga dopracowania jeżeli chodzi o czytelność. Aplikacja wspiera j. polski. Zastrzeżenia mam też do jej stabilności. O ile już przy wyznaczonej trasie działała dobrze, to podczas samej zabawy i testowania opcji kilkukrotnie wywaliła mnie do ekranu Start. CoPilot mogę polecić każdemu szukającemu nawigacji samochodowej. Połączenie darmowa + offline jest rzadko spotykane. Oczywiście za wiele innych funkcji przyjdzie nam zapłacić, jednak taki system jest uczciwy. Program sprawdza się także jako nawigacja piesza, a dzięki sporej ilości punktów POI będzie pomocny w podróży. Wersję iOS odnajdziecie tu, a Android tutaj. 