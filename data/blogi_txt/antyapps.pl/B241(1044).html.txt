06.06.2012 Jak już pewno wiecie – gracz ze mnie żaden i jest tylko parę tytułów, które nie porwały. Natomiast każdego, „zwykłego” dnia gram w tytuły typowo casualowe i właśnie jeden z nich odnalazłem w Google Play. Posiada nie do końca przetłumaczoną nazwę i świetny gameplay, a do tego – jest za darmo. Aplikacja, o której mam zamiar opowiedzieć nazywa się „Dotknij Frog”, więc od razu widać, że tytuł po prostu nie został do końca przetłumaczony – ale to nic złego. Dlaczego? Bo gra się przyjemnie i tłumaczenie tytułu nic nie zmienia w samej rozgrywce. Polega ona na tym, że mamy do wykonania sporo zadań związanych z dotykaniem żab. Niech nie brzmi to jak dziwny fetysz – po prostu musimy dotykać je w określony sposób i jak najszybciej. Na przykład pierwsze zadanie polega na jak najszybszym dotknięciu żabki gdy ona zmieni kolor z zielonego na niebieski. W drugim zadaniu musimy dotknąć trzy żabki po kolei tak szybko, jak to tylko możliwe. Poziomów jest mało – bo tylko dwanaście, ale i tak to gwarantuje kawał dobrej zabawy.  Niestety oprócz poziomów jest też parę innych wad – na Sensation gra się rozjeżdża i nie wygląda dość korzystnie. Do tego na samej górze pojawia się denerwujący banner reklamowy, którego nie sposób się pozbyć. Niemniej skoro „Dotknij frog” dostępne jest w Google Play za darmo, to moim zdaniem warto spróbować. Należy jednak się nastawić na to, że nie będą to długie godziny spędzone przy telefonie, a raczej parę fajnie spędzonych chwil w towarzystwie wielu, różnych żabek. Miłej zabawy! Edycja: Po waszych k0mentarzach przyjrzałem się dłużej aplikacji i faktycznie – wyświetla banery reklamowe w pasku powiadomień. 