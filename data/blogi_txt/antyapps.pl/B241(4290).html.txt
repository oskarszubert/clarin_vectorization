01.10.2012 Dokładnie 29 września 2011 roku na AntyApps.pl pojawiła się pierwsza recenzja, była to gra Jetpack Joyride. Od tamtego momentu na serwisie przybyło 1959 kolejnych opisów, zapowiedzi, rankingów, zmieniał się skład redakcji, dochodziły nowe działy, a inne zmieniały swoją formułę. AntyApps rósł w oczach.  Jak wyglądał świat systemów mobilnych i aplikacji rok temu? Android poszerzał swoją dominację, a zarazem pomimo wielu hucznych zapowiedzi średnio sobie radził na rynku tabletów i dedykowanych na nie aplikacji. iOS trzymał się mocno choć większość powoli wróżyła koniec Apple. Windows Phone miał podbić rynki i serca użytkowników dzięki nowej aktualizacji (Mango). Brzmi znajomo? :) Osobiście uważam, że rewolucja dokonuje się na trochę innym polu, często pomijanym i lekceważonym przez geeków. To wpływ aplikacji mobilnych na codzienne życie zwykłych ludzi. Nie chodzi tu o rozbudowane pakiety biurowe, terminarze, aplikacje do zaawansowanej obróbki zdjęć, zachwycające efektami gry. Widzimy to po ruchu na stronie, waszych mailach, pytaniach, naszym rankingu, czy też popularności aplikacji w poszczególnych sklepach. Ludzie chcą by smartfony pomagały im w prostych zadaniach dnia codziennego, przygotowaniu obiadu, relaksie, sportach, spędzaniu czasu z dzieckiem i wielu innych czynnościach, które dzięki poszczególnym aplikacjom stają się prostsze. Staramy się je wszystkie dostrzec i przybliżyć. Co nie jest zdaniem prostym, ze względu na tak ogromną różnorodność oczekiwań, zainteresowań, pasji. O tym jak ciężki jest to zadanie, dajecie czasem znać w komentarzach, mailach. Dziękujemy Wam za te głosy. Dziękujemy też za miłe słowa, w których doceniacie to co robimy, za waszą aktywność w komentarzach, zgłaszane aplikacje, błędy i wszystkie informacje jakie od Was otrzymujemy. Pomagają nam one tworzyć Antyapps na miarę waszych oczekiwań. Na samym końcu chcę podziękować grupie świetnych ludzi, bez których Antyapps nie byłby tym, czym jest teraz, a są to : Beniamin Durski, Grzegorz Marczak, Jakub Tepper, Kamil Brzeziński, Paweł Orzech, Szymon Barczak, oraz obecna epika: Marcin Kabziński,  Kamil Świtalski, Kamil Mizera, Paweł Szymankiewicz. Szczególne podziękowania należą się dla pierwszej trójki Grześka, Beniamina i, Jakuba, z pasji i pracy których AntyApps się zrodził.  AntyApps to pierwsze tak duże dziecko Antyweb i dlatego z tak dużą troską śledzę jego postępy. Pierwszy rok jest bardzo ważny bo pokazuje czy takie przedsięwzięcie ma sens. Patrząc jednak na bardzo zdrowe i ciężko wypracowane dane dotyczące ruchu i czytelników nie mam wątpliwości, że to był dobry pomysł. Oczywiście serwis tego typu to bardzo dużo pracy  i tylko dzięki świetnemu zespołowi i bardzo dużemu wkładowi Pawła mogę bez kozery powiedzieć, że się udało i teraz zaczynamy mieć już trochę z górki :)  Grzegorz Marczak Poniżej prezentujemy garść statystyk i danych jakie podaje Google Analytics dla ostatniego roku AntyApps. Cześć z nich jest naprawdę zaskakująca. Tym bardziej, że szacowana popularność systemów na stronie (powstała na bazie popularność tagów systemowych, nie każdy ich używa) wynosi Android: 62%, iOS: 34%, Windows Phone 4%. Systemy mobilne z jakich odwiedzacie AntyApps:  iOS     42,10% iPad    32,39% Android      10,36% Windows Phone     9,16% SymbianOS 2,73% iPhone  1,96% BlackBerry 0,64% Nokia   0,22% iPod     0,12% Sony     0,12%  Urządzenia mobilne za pomocą których czytacie AntyApps:  Apple iPad 67,15% (not set)     16,08% Nokia Lumia 800   2,56% Apple iPhone 2,29% Nokia Lumia 710       2,15% Samsung GT-I9100 Galaxy S II 1,00% HTC Mozart 7 Mozart      0,96% Samsung Galaxy Nexus 0,67% HTC X310e Titan    0,46% Asus Eee Pad Transformer TF101 0,43%  Wasze systemy operacyjne:  Windows     78,34% Macintosh 9,37% Linux      4,87% iOS      2,81% iPad    1   2,16% (not set)      0,75% Android     0,69% Windows Phone      0,61% SymbianOS    0,18% iPhone       0,13%  A na koniec, 10 najczęściej czytanych wpisów na Antyapps.pl:  Ranking Aplikacji Mobilnych Logo Quiz – zgadnij co to za marka  Samsung Hope Relay – pomagaj spacerując  Szukacie odtwarzacza wideo na Androida? Nie ma nic lepszego niż MX Video Player Zaopiekuj się Pou, patrz jak rośnie! Tablica.pl z mobilną aplikacją może służyć za wzór Przekonaj się jak wiele światowych marek ma miejsce w twojej głowie.  Najlepsze aplikacje 2011 roku na iOSie według Apple oraz według nas  Play24 po aktualizacji wygląda i działa o niebo lepiej  Usta kibica rozniosły mi mózg w strzępki 