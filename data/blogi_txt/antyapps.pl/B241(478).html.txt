07.02.2013 Na rynku chmur robi się coraz bardziej gęsto. Kolejne firmy starają się nas przekonać, że to włąsnie ich rozwiązania są najlepsze. Dodatkowo swoją chmurę ma prawie każda większy ekosystem. Znajdziemy ją u Microsoftu, Googla czy też Apple. W tle tego wszystkiego, bardzo ciekawą ofertę zaprezentowała Bitcasa. Znacznie więcej o samej usłudze i jej unikalnych możliwościach przeczytacie na Antyweb, ja tutaj wspomnę tylko o tych najważniejszych. Po pierwsze Bitcasa to nieograniczona pojemność przy płatnych, ale bardzo korzystnych abonamentach (obecnie jest dodatkowo promocja). Jest też pakiet darmowy 10 GB na nasze dane. Po drugie usługa gwarantuje szyfrowanie plików, co znacznie zwiększa ich bezpieczeństwo. Po trzecie, program zupełnie inaczej podchodzi do kwestii synchronizacji danych. W przeciwieństwie do innych, podobnych rozwiązań, nie wybieramy miejsca gdzie powstanie dodatkowy folder Bitcasa. Aplikacja dedykowana desktopom tworzy nowy dysk, widziany w meny jak dysków i pamięci. Jest to rozwiązanie wygodne i ciekawe. Jednak aby je docenić w pełni trzeba mieć stały i bardzo szybki dostęp do internetu. Podczas promocji aplikacji zachęcano wręcz to robienia kopii wszystkich plików z systemu. Możemy wybrać dowolny folder jako ten, który ma być synchronizowany z dyskiem od Bitcasa.  Tyle jeżeli chodzi o samą usługę, teraz warto przejść do jej aplikacji mobilnej. Dostępna jest zarówno na Androida jak i iOS, tutaj zajmiemy się tą drugą wersją. Najpierw czeka nas proces logowani, bądź też założenia nowego konta. Po dokonaniu tych formalność ujrzymy bardzo ciekawie zaprojektowane menu, przypominające układem stronę główną Google Play. Witają nas duże kafle ilustrujące swoją zawartość. Główną rolę pełnią w nim nie katalogi, a kategorie plików. Mamy więc ostatnio otwierane, zdjęcia, muzykę, dokumenty, wideo i kafelek przenoszący nas do standardowego widoku folderów. Program radzi sobie dobrze z rozpoznawaniem formatów i przypisywaniem ich poszczególnym kategoriom. Pliki możemy przeglądać, a część nawet odtwarzać z poziomu aplikacji, są też standardowe opcje udostępniania i wgrywania nowych.   Niestety, zabrakło jednej kluczowej funkcji, a przynajmniej ja na nią nie natrafiłem. Zapisywanie plików w pamięci telefonu. Nigdzie nie widziałem opcji w stylu pobierz/zapisz itp. Dla wielu może być to spore ograniczenie. Dodatkowo aplikacja posiada możliwość automatycznego wgrywania zrobionych przez nas zdjęć. Szkoda tylko, że jest z automatu włączona. Bitcasa to bardzo świeży powiew na obecnym rynku chmur konsumenckich. Tym bardziej warta polecenie, że swój start zaczyna od dobrze przygotowanej i przemyślanej aplikacji mobilnej. Jeżeli jesteście miłośnikami trzymania plików w chmurze polecam przetestować, zdecydowanie warto. Wersję na iOS znajdziecie tutaj. 