29.11.2011 Przyznam szczerze, że dość długo wybierałem i testowałem programy do skanowania wizytówek. Sprawdzałem jak sobie radzą z prostym tekstem jak również z wizytówkami na których ktoś szalał z ilością informacji. Opisywanie wad i zalet poszczególnych programów nie ma większego sensu. Ostatecznie wybrałem aż dwie aplikacje, obie spełniają generalnie tę samą funkcję jednak w różnych przypadkach raz jedna raz druga sprawdza się lepiej (w zależności od skanowanej wizytówki, jej formatu czy też polskich znaków). Dodam też, że nie zagłębiałem się w bardziej zaawansowane funkcje – sprawdzałem ten na których najbardziej mi zależy czyli jakość i skuteczność przetwarzania danych z wizytówek na kontakty w telefonie.  Pierwszą z aplikacji, które polecam jest SamCard PRO. Proste narzędzie, robimy zdjęcie a następnie aplikacja przetwarza tekst jaki na nim znalazła i stara się dopasować go do zdefiniowanych pół w kontaktach. Skuteczność tego programu oceniam na 4+, przy prostych wizytówkach osiąga ona niemal 100% zidentyfikowanego tekstu. Do zalet SamCard należy też szybkość, aplikacja bardzo sprawnie radzi sobie z przetworzeniem zeskanowanych informacji. Jest jeszcze jedna dość istotna funkcja SamCard, opcja AntiShake. Po jej aktywacji zdjęcie wizytówki robione jest dopiero wtedy kiedy aplikacja uznam że będzie ono najlepszej jakości do rozpoznawania tekstu. Wadą tego programu jest natomiast brak obsługi polskich znaków i generalnie polskiego języka. Aplikacja kosztuje 2,99 USD i jest do pobrania w App Store Druga pozycja jaką wybrałem jest ABBy Business Card Reader. Dużo bardziej zaawansowane narzędzie pozwalające na przykład definiować pola jakie aplikacja po zeskanowaniu wizytówki ma uzupełniać. Program oferuje też obsługę polskich znaków, posiada opcje włączenia latarki przy skanowaniu wizytówki itp. Niestety moim zdaniem jest nieco mniej skuteczny niż SamCard i zdecydowanie dłużej przetwarza zeskanowany obraz na tekst. Rekompensuje natomiast swoje wady właśnie obsługą polskich znaków, których uzupełnianie bywa czasem bardzo upierdliwe w przypadku kiedy aplikacja ich nie rozpozna. Aplikacja kosztuje 3,99 USD i jest do pobrania w App Store 