16.11.2012 Choć wielu uważa, że obraz wyraża więcej niż tysiąc słów, czasami ciężko zdjęciem przekazać wszystko to, co nam w duszy gra. Urodzinowe życzenia, informacja o nadchodzącym spotkaniu… wiadomości, które można wyrazić w mniej niż 10 słowach jest cała kolekcja. Jak to zrobić w oryginalny sposób?  Over to aplikacja, która z pewnością nam w tym pomoże. 1. Robisz zdjęcie. 2. Wpisujesz tekst. 3. Udostępniasz. – W tych trzech zasadach mieści się sposób działania programu, który wesprze nasze „najszczersze chęci” do przekazania jak najwięcej na jednym zdjęciu. Podaną przed chwilą listę czynności możemy jednak poszerzyć. Bowiem Over poza samym dodaniem tekstu na fotografię pozwala także na zmianę kroju czcionki – domyślnie do wyboru mamy aż 25 rodzajów, jednak tuż za rogiem czeka znacznie więcej. Za tą opcję, będziemy musieli jednak zapłacić 0,89€ co osobiście uważam, za nie małe „zdzierstwo”…  Poza krojem edytujemy także wielkość napisu oraz jego wyrównanie. Program pozwala także zmniejszyć jasność grafiki prezentowanej w tle. Gotowe dzieło możemy zapisać w pamięci telefonu, a także od razu podzielić się ze znajomymi w sieciach społecznościowych. Program obsługuje Facebooka, Twittera, Tumblr, Instagram oraz pozawala na przesłanie grafiki wiadomością email. Over to fajnie przygotowana aplikacja, nad której przydatnością można prowadzić długi dyskusje. Jeżeli od czasu do czasu zdarza wam się wysłać zaproszenie do znajomych poprzez MMS lub lubicie wysłać mamie urodzinowe zdjęcie, będzie jak znalazł ponieważ grafiki opatrzone typografią Over wyglądają naprawdę fajnie. 