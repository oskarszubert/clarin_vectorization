14.11.2011 Autorem tego gościnnego wpisu jest Paweł Lipiec, redaktor eCommerce.edu.pl Wybranie jedynie 5 aplikacji, które miałyby się pokazać w takim zestawieniu graniczy z cudem. Trudno było by mi zdecydować czy raczej wybierać z kategorii „użyteczność”, czy „społeczności” czy „użyteczne”. Dlatego też zdecydowałem się wybrać 5 aplikacji, które – mam wrażenie – są mniej popularne, a mogą się przydać.    Android Assistant Gdybym chciał dokładnie opisać Wam funkcje tego „asystenta” musielibyśmy poświęcić temu narzędziu oddzielny wpis. Jest to zestaw kilkunastu narzędzi pozwalających na konfigurowanie wielu opcji telefonu. Monitorowanie użycia procesora, pamięci operacyjnej oraz przestrzeni „dyskowej” czy możliwość „ubijania” wybranych procesów to dopiero początek. W ostatniej zakładce – „Narzędzia” – można konfigurować wszystkie opcje związane z dzwonkami, ich głośnością rodzajem etc. Ponadto dostajemy do dyspozycji menedżera plików, aplikację pozwalającą przenosić aplikacje na kartę SD oraz szczegółowe dane dot. analizy zużycia energii. Polecam zainstalować i przetestować. Osobiście korzystam rzadko ponieważ wykorzystuję ułamek jej potencjału – za pomocą innych aplikacji. Przyzwyczajenie jest silniejsze ;) Jednak dla osób lubiących takie „kombajny” to może być bardzo przydatne narzędzie. Link do aplikacji w sklepie android market JustPictures! To rewelacyjne narzędzie do przeglądania wszystkich zdjęć z wielu źródeł w przejrzysty sposób. JP obsaługuje serwisy: Picasa, Flickr, Smugmug, Facebook, Photobucket, Windows Live, Tumblr, Deviant Art, Imgur oraz albumy zapisane w pamięci telefonu. Dzięki chronologicznemu układowi łatwiej odnaleźć poszukiwane zdjęcie – zwłaszcza jeśli robicie dużo fotek telefonem i zdarza się uploadować je do kilku źródeł. Z poziomu aplikacji mamy oczywiście dostęp do wszystkich podstawowych opcji takich jak usuwanie, dodawanie i usuwanie tagów, ustawienie obrazu jako tapety lub przypisanie go do wybranego kontaktu. Link do aplikacji w sklepie android market Swiss Army Knife Ta aplikacja ato kolejny „kombajn”. W zestawie dostajemy: latarkę (która często występuje jako pojedyncza aplikacja), linijkę, czasomierz, stoper, kompas i poziomicę. Acha, jest jeszcze kalkulator i to całkiem rozbudowany. Nie ma zbędnych bajerów, ale wszystko działa dokładnie tak jak powinno. Niektóre z narzędzi wymagają „kalibracji”, ale o tym aplikacja wyraźnie poinformuje. Osobiście najczęściej przydaje mi się linijka. Link do aplikacji w sklepie android market QR Droid  QR Droid pozwala na skanowanie kodów QR za pomocą aparatu w telefonie. Niby nic nowego. Jednak ta aplikacja to coś więcej niż tylko „QRCode Reader”. Dzięki aplikacji możemy również łatwo tworzyć kody QR z linków, kontaktów w książce telefonicznej czy „skanowanie” kodu, który widzisz na stronie przeglądanej w telefonie. Jest to chyba jeden z bardziej rozbudowanych „czytników” kodów QR. Możliwość stworzenia w telefonie kodu z kontaktu, adresu www, aplikacji, dowolnego tekstu, geolokalizacji, maila, numeru telefonu etc. to chyba najbardziej rozbudowane możliwości. Link do aplikacji w sklepie android market Vignette  Na koniec coś dla amatorów „stylowych” fotografii. Ponad 80 efektów i blisko 60 ramek jakie można nałożyć na zdjęcie sprawią, że każde zdjęcie może zyskać nowy wymiar. Zdjęcia w stylu retro (vintage) to żaden problem. Możesz również uzyskać efekt polaroidu, rozmycia i wielu, wielu innych. Dostępne jest geotagowanie zrobionych zdjęć oraz zoom. Aplikację polegam głównie ze względu na mnogość możliwych efektów. Naprawdę appka daje olbrzymie możliwości! Link do aplikacji w sklepie android market 