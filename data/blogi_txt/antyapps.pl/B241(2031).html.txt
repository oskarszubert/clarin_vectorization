04.11.2013 Użytkownicy korzystający z aplikacji Sunrise dla iOS mogą mieć spory problem. W rozesłanej do nich wiadomości e-mail można przeczytać, że doszło do ataku na serwery MongoHQ, gdzie przetrzymywane są dane z aplikacji Sunrise. CEO usługi Pierre Valade zapewnił, że wszystkie informacje są bezpieczne z wyjątkiem danych powiązanych z iCloud, które mogły zostać przechwycone.  Opisywana już kilkakrotnie na łamach AntyApps aplikacja Sunrise (linki poniżej), to jeden z lepszych zamienników dla systemowego kalendarza w w iOS. Wsparcie dla kalendarza Google, wydarzeń na Facebooku oraz obsługa inteligentnego dodawania pozycji uczyniły Sunrise aplikacją numer jeden na bardzo, bardzo długo na moim smartfonie. Tego typu atak przypomina o kwestii ryzyka korzystania z aplikacji trzeci przy obsłudze usług w chmurze (przykłady to Sunrise, Mailbox), które korzystają z pośrednika przy wymianie danych. Dla porównania, mail czy kalendarz w iOS komunikują się z serwerami Apple oraz Google bezpośrednio, co chociaż teoretycznie zmniejsza szansę na utratę danych czy dostanie się ich w niepowołane ręce. W takiej sytuacji zalecana jest użytkownikom zmiana hasła do konta iCloud, nawet profilaktycznie. Źródło: The Verge. 