17.05.2012 Tą grę pokochasz, albo ją znienawidzisz! Będzie twoim nowym „odstresowywaczem”, bądź vice versa. Zdecydowanie, nie dla każdego! – Tak studio Asketic zachęca do pobrania swojej najnowszej produkcji, gry Mailboxing. Skoro nie dla każdego, to może akurat dla Ciebie?  Poznaj rodzinę buntowników: Hairy Victor, Babushka, Red Crocodile, Von Der Bear, General Hanz oraz Mr. Schneider – oni nie mogą już znieść życia w pełnym korupcji, postsowieckim państwie. W ramach protestu, postanowili zniszczyć sąsiedzkie skrzynki pocztowe. Mailboxing to całkiem zabawna, prosta gra, w której wcielamy się w jedną z sześciu postaci. Wyposażeni w baseballowe kije, umieszczeni w stylowych pojazdach, pełni buntu i nienawiści dla obecnie rządzącej władzy, niszczymy sąsiedzkie skrzynki pocztowe uważając przy tym na przechodniów, inne samochody, pułapki i przeszkody jednocześnie nie dając się złapać policji i nie zapominając o systematycznym tankowaniu pojazdu. Pojazdem w grze sterujemy ruszając naszym telefonem, chcąc zniszczyć postawioną przy domu skrzynkę, wystarczy dotknąć ekranu, a jeżeli dosięgnie nas paliwowy kryzys, zawsze możemy spróbować wydobyć ostatnie krople z baku, trzęsąc  aparatem.  Choć Mailboxing to gra jedno planszowa, przy każdym następnym uruchomieniu poddana jest ona nie małemu liftingowi, dzięki czemu nie jeździmy cały czas tą samą trasą. Trójwymiarowa grafika, dynamiczna akcja, zabawna fabuła – innymi słowy, idealna gra do porannej kawy podczas przerwy w pracy! W moim przypadku będzie „odstresowywaczem”. A co wy macie do powiedzenia w tej kwestii? Grę pobierzecie za 0,79€ z AppStore. 