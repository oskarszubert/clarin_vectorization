22.04.2013 Windows Phone dla wielu osób kojarzy się z zamkniętym systemem plików i wspieranych standardów. Choć tak było w czasach wersji 7.X to najnowsza 8.0 wprowadziła w tej materii kilka zmian. Jedną z nich jest dostęp aplikacji zewnętrznych do plików zawartych w mailch i stronach www. Dzięki temu możemy bez problemu otwierać także inne formaty, nie wspierane przez sam system. Jak już wspomniałem program obsługuje pliki dołączone do maili bądź też dostępne z poziomu strony www. System sam zapamiętuje, jakie programy mogą obsłużyć wybrane formaty i automatycznie uruchamia odpowiednią aplikację. W przypadku gdy jeden format może być otworzony przez kilka programów (i nie jest to format wspierany przez aplikacje systemowe) otrzymamy okno wyboru programu w którym chcemy nasz plik uruchomić. Jeżeli chodzi o możliwości Text Readera autor niestety nie podaje konkretnej lity wspieranych formatów, chwali się jedynie że jest ich sporo. Podczas testów udało się podejrzeć pliki z rozszerzeniem .java oraz .ini. Komentarze wskazują także na pozostałe popularne formaty powiązane z językami programowania. Aplikacja sama w sobie nie posiada rozbudowanego interfejsu. Gdy ją uruchomimy za pomocą ikony, otrzymamy jedynie informacje o tym jak otworzyć pliki. Niestety brakuje historii już przeglądanych, czy też możliwości zapisania ich i szybkiego dostępu. Za każdym razem musimy odnaleźć konkretnego maila bądź też link do pliku. Text Reader jest aplikacją niszową, ale w bardzo dobry sposób uzupełniającą możliwości Windows Phone. Jeżeli operujecie na różnych dziwnych plikach, warto wiedzieć że od wersji 8.0 wsparcie dla nich znacznie się poprawiło. Text Reader warto pobrać jeżeli często macie styczność z plikami zawierającymi kod, aplikacja jest niewielka i darmowa. 