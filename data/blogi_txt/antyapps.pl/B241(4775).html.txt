09.05.2012 Niedawno recenzowałem świetną grę od G5 Entertainment. Tytuł, w którym lądowaliśmy na nie do końca bezludnej wyspie. Wyspie, której sekrety poznawaliśmy wraz z głównym bohaterem. Paranormal Agency to również gra przygodowa, ale dla naprawdę spokojnych ludzi. Mało się dzieje, gra jest jak na mnie nazbyt spokojna. Może Wam się spodoba? Jak w to się gra? Gra polega na zabawie w detektywa. Pojawia się tutaj trochę minigier, ale zdecydowanie zbyt dużo czasu musimy poświęcać na szukanie określonych obiektów.  Polega to na tym, iż na dole ekranu znajduje się lista przedmiotów. Naszym zadaniem jest znalezienie ich na ekranie. Taka zabawa jest… potwornie nużąca i irytująca. Od tego typu gry spodziewałem się rozwiązywania skomplikowanych zagadek, a nie klikania po ekranie. W rzeczywistości można po prostu stukać we wszystkie części ekranu, a zaginione przedmioty zostaną wyłapane przez przypadek – sprawdziłem, działa. Czy warto? Nie widzę niczego ciekawego w szczypaniu ekranu gry w celu jego powiększenia i szukania ołówka czy nożyczek, bo to jakiś tam dowód w sprawie. Moim zdaniem taka gra jest po prostu nudna i dziwi mnie fakt, iż zdobywa tak dużo pozytywnych opinii w Google Play. Najwidoczniej twórcy trafili do właściwej grupy, którą interesują tego typu produkcje, tudzież jedynie fani decydują się ją oceniać w markecie Google’a. Gra jest dostępna za darmo, ale zgaduję, że podobnie jak w The Island: Castaway po pewnym czasie trzeba zakupić pełną wersję za około 20 złotych. Jak dla mnie niewarto, ale być może produkcja kogoś zainteresuje. Ja oceniam tę grę na trójkę.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 