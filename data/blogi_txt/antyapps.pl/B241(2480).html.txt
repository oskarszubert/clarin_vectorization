05.07.2012 Na Mush czekałem bardzo długo. Była to jedna z pierwszych gier zapowiedzianych na Windows Phone. Mijały miesiące, a informacji o premierze wciąż brakowało. Kolejne, publikowane przez Microsoft zapowiedzi, tylko zwiększały apetyty. I w końcu jest, Mushes trafił do naszego Marketplace i jest lepszy niż tego oczekiwałem.  Czym jest Mush? Wyjątkowo piękną i nietypową grą zręcznościowo-platformową. Nie mamy tutaj klasycznych przycisków sterowania, a naszego tytułowego bohatera (a raczej bohaterkę) przemieszczamy za pomocą przechylania telefonu. Ale to nie wszystko. W taki sposób możemy poruszać się jedynie w lewo bądź prawo, za całą resztę odpowiadają emocje. Tak, nasz włochaty kłębek, zna wiele emocji, a każda z nich wprowadza go w inny stan. Może być smutny, wesoły, neutralny, zdenerwowany. Emocje uzyskujemy za pomocą rysowania gestów. Przykładowo, jeżeli chcemy by Mush był wesoły (co sprawia że lata) rysujemy nad nim uśmiech.  Oglądając pierwsze zapowiedzi tej gry, jeszcze z targów, byłem pełen obaw, czy sterowanie za pomocą akcelerometru ma sens. Teraz już wiem, że tak, wszystko zależy od konceptu i założeń gry. W Mush pasują do całości tak idealnie, że brak strzałek nie przeszkadza w żaden sposób. Grę cechuje bardzo spokojna rozgrywka. Jeżeli ktoś lubi wartką akcję i duży dynamizm zabawy, zapewne bardzo szybko poczuje się znużony. Jednak to co w grze najlepsze to oprawa graficzna. Jest piękna, jest śliczna, jest wyjątkowo. Samo patrzenie na nią, wywołuje pozytywne emocje. Pokazuje jak piękne potrafią być gry 2D. Tyczy się to całej oprawy: tła i animacji. Subiektywnie, jest to najładniejsza gra na Windows Phone. Do oprawy graficznej dopasowaną muzyczną. Przypomina mi trochę tę z IloMilo. Zresztą posłuchajcie sami:  Gra jak przystało na tytuł Xbox Live posiada wersje demonstracyjna. Niestety jest ona bardzo uboga i nie pokazuje paru ciekawych aspektów rozgrywki. Za pełną przyjdzie nam zapłacić 10.49zł. Nie jest to mało, ale jeżeli jesteś fanem gier pięknych, gier zręcznościowych, gier logicznych i spokojnych, to Mush jest właśnie dla Ciebie. Znajdziecie go pod tym linkiem. 