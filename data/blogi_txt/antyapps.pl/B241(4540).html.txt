24.01.2014 Wbrew temu co powszechnie przyjęło się uważać, z upiększanie Windows Phone nie jest wcale tak źle. Jako użytkownicy mamy wpływ na kilka elementów, które pozwalają dopasować wygląd jak i informacje widoczne na naszym telefonie do subiektywnych potrzeb i oczekiwań. Jednym z bardziej istotnych elementów jest tapeta, zdobiąca ekran blokady naszego urządzenia.  Wprawdzie wraz z premierą Windows Phone 8 wybór stał się bardziej różnorodny, od teraz tapetą może zarządzać jedna z wielu aplikacji, prezentując grafiki, lub też treści z różnych serwisów, ale dalej zapewne spora część użytkowników woli ustawić na niej zwykły, statyczny obrazek. Jeżeli nie macie pomysłu na nowy, a stary powoli zaczyna się Wam przejadać, warto sięgnąć po program taki jak WallPapers HD. Menu główne aplikacji dzieli się na 4 części: hot, categories,favorites oraz Apps. Ta ostatnia przedstawia pozostałe aplikacje autora. W pierwszej z nich odnajdziemy propozycje najciekawszy i najpopularniejszych z tapet. Przewijamy je poziomo, a nie pionowo co powoduje lekkie problemy z nawigacją i koliduje z gestem zmiany zakładki. Kolejna z nich to kategorie, łączeni mamy dostęp do 22, a ostatnia z nich o wiele mówiącej nazwie Other skupia wszystko co nie zmieściło się w poprzednich.  Wewnątrz kategorii przewijanie również odbywa się w poziomie. Nie mogę przyzwyczaić się do takiego rozwiązania, ale możliwe że to tylko kwestia czasu. Wybierając odpowiednia tapetę, możemy dodać ją do ulubionych bądź też zapisać w pamięci telefonu. Ostatnia operacja nie wymaga od nas dodatkowego klikania, ani potwierdzania. Niestety zabrakło możliwości przechodzenia pomiędzy tapety w trybie podglądu. Aby zobaczyć kolejną, musimy się cofnąć i ją wybrać. Utrudnia to dłuższe przeglądanie, z czasem człowiek nie ma już ochoty w każdą tapetę wchodzić, przyglądać się jej bliżej, po czym wracać do listy. Pomimo kilku krytycznych uwag interfejs wygląda dobrze, a aplikacja jako całość ładnie. WallPapers HD możecie pobrać za darmo. Dostępna jest też płatna wersja PRO, niestety pomimo wielu prób i starań nie udało mi się jej aktywować (brak akcji po wybraniu upgrade to pro). Nie jest to może najlepsza aplikacja z tapetami na Windows Phone, ale na pewno plasuje się w czołówce. To co najważniejsze, czyli baza tapet prezentuje się bardzo okazala, zdecydowanie jest w czym wybierać. Dodatkowym plusem jest także wsparcie dla Windows Phone 7. 