06.06.2012 Kilka dni temu zachęcałem was do spróbowania swoich sił w roli pracowitej pszczoły. W grze Bee Leader musieliście zbierać potrzebny do wytworzenia miodu nektar. Dziś chciałbym wam zaproponować zabawę z innym, sympatycznym owadem. Poczujcie się jak świetlik!  Light The Night to prosta gra autorstwa studia Broken Bulb w której rozpromieniony świetlik podąża za naszym palcem. Naszym głównym zadaniem jest zbieranie rozrzuconej energii, która doładowuje baterie naszego bohatera oraz unikanie bliższego kontaktu z wodą, kwiatami i innymi owadami. Choć początkowo misja, którą mamy do wykonania może wydawać się niczym trudnym – ze względu na mało zarośnięte i skomplikowane środowisko, to z czasem robi się coraz trudniej. Kwiatów jest coraz więcej, a i do wody nie jest już tak daleko. Light The Bulb to typowa gra typu im dalej tym lepiej tu by być najlepszym nie trzeba pokonać nieskończonej ilości poziomów, a jedynie frunąć ile sił w skrzydłach. Kto doleci dalej, ten wygrywa.  Po każdej rundzie, na ekranie telefonu zobaczymy podsumowanie naszego lotu wraz z jego długością i zdobytymi punktami. Po prawej stronie możemy także podglądnąć stale uaktualniany ranking tygodniowy oraz z całej historii gry w Light The Bulb. Rewelacyjna grafika kompatybilna z ekranem Retina, przyjemna ścieżka dźwiękowa, synchronizacja wyników z Games Center oraz wyzwanie, które nie ma końca czyni z Light The Bulb idealną propozycję na rozluźnienie w przerwie nadchodzących meczy. Grę pobierzecie bezpłatnie kupicie w AppStore za 0,99$/0,75€. 