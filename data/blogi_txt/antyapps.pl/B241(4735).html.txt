29.02.2012 Wiem, że to nic szałowego, ale mając do dyspozycji iPada zawsze chciałem pisać odręczne maile do znajomych. W końcu przestrzeń jest ogromna, interfejs reaguje dość zgrabnie co pokazuje mnóstwo aplikacji o rysowaniu, więc pozostaje tylko skorzystać z ArtMail i zaskoczyć znajomych listą zakupową wysłaną z tabletu. Niekoniecznie najprzydatniejsza aplikacja na świecie, ale jedna z tych, które trzeba sprawdzić samemu.  Wiem, że pewnie drapiecie się teraz w głowę myśląc, że przecież w App Store jest mnóstwo aplikacji do zabawy z odręcznym pismem i wysyłaniem e-maili również, więc ArtMail nie jest niczym szczególnym. Tyle tylko, że podstawowa zmiana to wykorzystana czcionka, jej krój, a w zasadzie w tym wypadku pędzel. Większość z nich używa pełnego pędzla i wygładzenia, co powoduje, że nie wygląda to rzeczywiście. ArtMail natomiast używa artystycznego stylu, co tworzy coś podobnego do kaligraficznych pociągnięć pióra. Najlepiej to widać na japońskich i chińskich ślaczkach, ale zwykłe odręczne pismo również wypada ciekawie i mniej typowo niż w innych aplikacjach. Przede wszystkim dlatego, że wszystko jest pisane w aktualnym rozmiarze, nie ma żadnych opcji skalowania. ArtMail przykładowo pozwala na taką funkcję, dzięki czemu możemy pisać większe znaki, a one zostaną zmniejszone w ten sposób, żeby pasować do formatu listu. Dla mnie to duży atut, bo często miałem problem z utrzymaniem jednej wielkości podczas pisania na ekranie dotykowym, a w tym wypadku mogę pisać nawet kulfony na cały ekran, a potem i tak zostaną zbudowane słowa tej samej wielkości. Ta funkcjonalność jest też o tyle dobra, że program sam dopasuje poziom słowa w linijce i umiejscowi je jako następne w zdaniu. My możemy również tym ręcznie sterować za pomocą czerwonego kursora. ArtMail to aplikacja jednej funkcji, która w zasadzie poza pisaniem odręcznym w przyjemnym stylu nie robi za wiele więcej. Niewielka liczba opcji pozwala użytkownikom zmienić kolor, wielkość słów oraz wybrać tło dla naszego listu. Po tym możemy już tylko wysyłać listy za pomocą skrzynki pocztowej lub twittera. Czy warto? ArtMail jest darmowe, proste i pozwala nam na pisanie maili z pewnym charakterem. To ciekawostka, ale mi akurat bardzo się spodobała, szczególnie, jeśli kontaktujemy się z kimś nam bardzo bliskim, kto właśnie znajduje się daleko. Taka wiadomość na pewno bardziej się spodoba odbiorcy niż suchy e-mail, nawet jeśli zawiera wile pozytywnych słów. Moja dusza artysty została usatysfakcjonowana. Link do aplikacji (iPad). 