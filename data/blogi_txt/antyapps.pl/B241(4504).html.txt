18.12.2012 Vimeo jest przez niektórych uważany, za ambitnego odpowiednika YouTube. Nie znajdziemy na nim setek filmów z kotami, mamami czy głupimi wstawki i to w niskiej jakości. Jego autorzy postawili na umowną jakość treści jak i obrazu. Zaraz po starcie aplikacji nie przywitają Was setki miniaturek z vlogami, muzyką i rozrywką. Właściwie to po pierwszym kontakcie można odnieść wrażenie, że to nie jest aplikacja do filmów, a już na pewno społeczności. Wystarczy jednak chwila by się w niej odnaleźć. Z menu głównego mamy szybki dostęp do polecanych kanałów, filmów, a w przypadku zalogowania na konto, naszych podstawowych danych (ulubione, do obejrzenia, kolekcje, itp.). Na dole znajduje się przycisk wyszukiwani oraz dwie, bardzo ważne opcje nagrywania wideo i zgrywania go na nasze konto.  Jeżeli chodzi o same oglądanie materiałów, to autorzy podeszli do tematu bardzo solidnie. Aplikacja zapamiętuje oglądany fragment zarówno po zablokowaniu ekranu, jak i opuszczeniu aplikacji. Nawet w przypadku chwilowego wyjścia z filmu, po powrocie rozpoczniemy oglądanie od opuszczonego momentu. Świetna sprawa. Materiały możemy oczywiście komentować, dodawać do ulubionych, lub też dzielić się nimi w usługach społecznościowych. Szkoda, że nie ma możliwości pobierania ich do pamięci telefonu i oglądania w trybie offline.  Vimeo przygotowało niespodziankę dla posiadaczy Lumii z systemem Windows Phone 8. Mogą oni liczyć na 3 darmowe miesiące płatnej wersji konta. Wsparciem dla najnowszej edycji systemu jest też możliwości ustawiania największego rozmiaru kafelków. Jeżeli znacie ten serwis i korzystacie, nie muszę Was zachęcać. Jest to oficjalna aplikacja, do tego wykonana bardzo solidnie. Jeżeli nie znacie, polecam pobrać i sprawdzić. Posiada naprawdę bogaty zbiór ciekawych materiałów wideo, w zdecydowanej większość w jakości HD. Aplikacja jest darmowa i pozbawiona reklam. Windows Phone 7.5: działa, Windows Phone 8: działa, Lumia 610: działa 