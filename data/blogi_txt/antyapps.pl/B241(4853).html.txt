06.06.2012 A zapowiada się bardzo obiecująco. Gra ma przyciągać przede wszystkim niesamowitą (jak na urządzenia mobilne) grafiką. Jej poziom będziecie mogli ocenić sami w dalszej części wpisu. W przeciwieństwie do Shadowgun, grę będziemy obserwowali z perspektywy oczu bohatera, tak więc otrzymamy pełnoprawny FPS. Dzięki temu gracze powinni jeszcze mocniej docenić kunszt grafików. Pytanie, jak te zmiany wpłyną na sterowanie. Mimo wszystko w FPS wymagana jest trochę większa precyzja niż w grach, gdzie akcję obserwujemy zza pleców naszego bohatera. W Dead Trigger będzie można wykorzystać podpiętego pada, co tylko zwiększy przyjemność z gry. A sterowanie będzie trzeba opanować bardzo dobrze, bo przeciwnicy zaleją nas falami.  Co więcej? Fabuła, jaka fabuła? Wprawdzie autorzy wspominają coś o” „…opiera się na historii po upadku cywilizacji. Ludzkość została pokonana przez tajemniczą infekcję, zmieniającą ludzi w zombie. Zadaniem gracza jest pokonać umarlaków za pomocą arsenału dostępnych środków.” to i tak wiadomo, że chodzi tylko o pretekst do masowej eksterminacji zombie. No właśnie zombie, temat powoli robi się oklepany, ciężko jednak odmówić grze klimatu, przynajmniej po zaprezentowanych do tej pory materiałach. Grafika robi wrażenie, zwłaszcza w wersji pod Tegrę 3. Choć gra wyjdzie na Androida i iOS-a, to będą się nią mogli delektować jedynie użytkownicy tego pierwszego systemu. Zresztą zobaczcie sami porównanie obu wersji.  Premiera już niedługo. Oczami wyobraźni  widzę połączenie Dead Trigger + TV (HDMI) + zewnętrzny kontroler. Może być kupa dobrej zabawy. Pytanie czy sam poziom gry, balans broni oraz ogólna przyjemność z rozgrywki dotrzymają poziomu grafice. Na pewno to przetestujemy. 