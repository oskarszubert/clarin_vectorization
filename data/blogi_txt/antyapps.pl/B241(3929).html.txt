15.01.2013 Ciężko wyobrazić sobie współczesne smartfony, bez stałego, albo chociaż częstego dostępu do internetu. Coraz więcej aplikacji jest od niego zależna, dodatkowo wymagając szybkiego transferu danych. Jeżeli chcecie sprawdzić jak się sprawuje połączenie wi- fi lub też Wasz operator w danym miejscu, skorzystajcie z aplikacji Speedtest.net. Tego typu narzędzi jest sporo, wystarczy wpisać odpowiednia frazę w wyszukiwarkę aby po chwili dostać wysyp linków do stron i aplikacji, które mają pomóc zmierzyć nam możliwości naszego łącza. Jednak przeglądając różne fora, najczęściej można trafić na taki oto baner:  Który to jest efektem pomiarów wykonany za pomocą Speedtest.net. Aplikacja rozpoczyna działanie od wyszukania serwera, najbliższego naszej lokalizacji. Trwa to chwilę i jest jednorazowe. Serwer w każdej chwili możemy zmienić ręcznie z poziomu menu. Następnie przechodzimy do testów. Na ekranie pojawi się znany z wielu pomiarów licznik, a po kilkunastu sekundach otrzymamy wynik. Możemy go udostępnić w usługach społecznościowych jako link do grafiki png (podobnej jak ta w powyżej , lub też przesłać mailem z dodatkowymi danymi (lokalizacja, adres ip wewnętrzny i zewnętrzny).  Nasze ip możemy sprawdzić także w opcjach aplikacji, gdzie dodatkowo poza ręczną zmianą serwera do testów, możemy odznaczyć zgodę na wykorzystywanie naszego położenia jak i zmienić prezentowane dane z Mbps na kB/s. Bardzo przejrzyście prezentuje się zakładka results.  Pozwala przejrzeć wszystkie dotychczasowe pomiary, wraz ze szczegółowymi danymi i możliwością przesłania ich mailem. Dodatkowo wyniki możemy sortować według kilku kategorii. A wszystko to opakowano w ładny i przyjemny dla oka interfejs. Jest czytelnie, przejrzyście, a do tego bez przesytu. Aplikacja wspiera wysokie rozdzielczości Windows Phone 8 oraz wszystkie rozmiary kafelków (na których prezentuje ostatnie dane pomiarowe). Speedtest.net to narzędzie przydatne nie tylko w momencie gdy chcecie sprawdzić prędkość swojej sieci czy też operatora 3G. Dzięki niemu w prosty mamy dostęp do naszych adresów ip. Należy pamiętać, że przedstawiane przez nią dane odnośnie szybkości łącza nie są idealne. Dostępna jest oczywiście za darmo, reklamy pojawiają się sporadycznie w dolnej części interfejsu. Speedtest.net możecie też pobrać w wersji na Androida i iOS. Windows Phone 7.5: nie, Windows Phone 8: działa, Lumia 610: nie 