07.02.2012 Wiecie, mam na myśli zaskoczyć odjechanymi drinkami, gdy wpadną do nas w odwiedziny. Cocktail Flow dostarczy Wam pomysłów, ale po składniki będziecie już musieli iść sami do sklepu. Za to, jaka satysfakcja, gdy zorganizujecie tematyczną imprezę i dopasujecie do niej odpowiednie drinki.  Nie będę ukrywał mojego zachwytu względem tej aplikacji, bo przyznam, że już początkowe obrazki zrobiły na mnie bardzo dobre wrażenie, ale gdy jeszcze zobaczyłem to w ruchu to byłem wniebowzięty. Projekt samej aplikacji jest doskonały, a każdy element mam wrażenie ma swoje miejsce i świetnie wkomponowuje się w listę. Zacznijmy od tego, że cała aplikacja może mieć jakiś wybrany przez nas temat, przy czym ten bazowy jest dostępny za darmo. Resztę można dokupić w zestawach – jest paczka świąteczna, noworoczna czy też walentynkowa. Każda z nich kosztuje 0.79 Euro i zawiera temat plus około 30 drinków związanych tematycznie z danymi świętami. Dobrze, jeśli już mamy za sobą względy biznesowe to mogę wrócić do zachwycania się jej wyglądem. Najbardziej użyteczna opcja aplikacji o robieniu drinków? Oczywiście lista wybierana, w której wskazujemy, jakie alkohole mamy i co z tego możemy zrobić. Tutaj oczywiście taka funkcja jest dostępna, ale nie w postaci brzydkiej i przewijanej listy na białym tle, a porządnie zrobionego barku, w którym widzimy butelki alkoholi i możemy je uaktywnić za pomocą naciśnięcia. Cocktail Flow oczywiście w czasie rzeczywistym pokaże, co z tego możemy zrobić. Wychodzi za mało? Nie martwcie się aplikacja wskaże nam listę zakupów, która odpowiednio rozszerzy naszą gamę możliwości, podając kilka przykładowych opcji. Oczywiście możemy też przeglądać listę po nazwie, ale co ważniejsze za sposób sortowania mogą nam służyć również – alkohol służący za podstawę, typ (klasyczne, shoty, bezalkoholowe itp.) oraz kolor (!) Ta ostatnia opcja to genialny pomysł, szczególnie, jeśli chcemy zszokować znajomych proponując im drinki w kilku różnych kolorach albo po prostu dopasować alkohol do imprezy.  Nie wiem czy wystarczająco długo wspominałem o tym, jak dobrze ta aplikacja wygląda, więc się powtórzę. Tutaj każdy drink ma własną grafikę wprowadzającą, na której widzimy efekt końcowy oraz wymagane składniki. W osobnej zakładce mamy przepisy, a na końcu możemy również sprawdzić, jakie są drinki podobne do tego, skoro ten nam odpowiadał. Wszystko jest przejrzyste i czytelne, ale przy okazji świetnie zaprezentowane – każda opcja w menu ma swoją reprezentację graficzną, a wybór konkretnego drinka nie zaczyna się od obejrzenia statycznego obrazka, ale jego animacją „wjazdu” na grafikę tła. Wiem, że to wszystko drobnostki, ale na takie rzeczy zwraca się uwagę. Czy warto? Nie jestem specjalistą od alkoholi i drinków, ale uważam się za takiego w kwestii wykonania aplikacji i Cocktail Flow jest jedną z najładniej przygotowanych, jakie miałem okazję testować w trakcie posiadania telefonu z iOSem. Przy okazji jest tu parę przydatnych opcji, a lista drinków wcale nie jest krótka. Jasne, część możemy odblokować dopiero za pomocą mikropłatności, ale myślę, że jeśli ją ściągnięcie to będziecie wiedzieli dlaczego. Link do aplikacji (iOS). Link do aplikacji (Android). Link do aplikacji (WP7). 