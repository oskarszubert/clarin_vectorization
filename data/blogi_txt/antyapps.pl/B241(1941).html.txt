05.04.2012 Kana składa się z dwóch pism sylabicznych hiragany i katakany. W sumie zawierają niemal 100 różnych znaków i to od nich rozpoczyna się nauka japońskiego. KenguGo Kana przeprowadza ucznia przez ten pierwszy etap, który zazwyczaj okazuje się najtrudniejszy, bo najtrudniej jest zrobić pierwszy krok. Aplikacja zawiera zarówno lekcje, jak i quizy sprawdzające wiedzę. Uczyłem się kiedyś japońskiego, dlatego wiem, jak dużym ułatwieniem jest taka aplikacja. Zawiera ona tabelę kany, ale również uczy każdego znaku osobno. Mamy diagramy pokazujące kolejność stawiania kresek, mamy nagrania lektora i przykłady użycia. Nie potrzebujemy do nauki żadnego innego źródła. Druga część aplikacji to powtórki. Nauka to jedno, ale zdobytą wiedzę trzeba przecież utrwalać. O tym twórcy KenguGo Kana również nie zapomnieli. Mamy tutaj quizy różnego typu. Musimy rozpoznawać pojedyncze znaki, transkrypcje po piśmie, ale i ze słuchu. Program ma naprawdę dużą wartość edukacyjną. Faktem jest, że wygląda okropnie – i to jest jego główna wada. Można to jednak przeboleć, bo naprawdę pomaga w nauce. Gdyby tego było mało, jest dostępny za darmo.  Zapraszam do pobierania i podsyłania aplikacji znajomym, którzy uczą się japońskiego.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 