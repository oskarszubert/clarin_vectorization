08.08.2013 Windows Phone nie jest orłem w temacie dopasowania wyglądu systemu do potrzeb użytkownika. Poza kilkunastoma kolorami kafelków oraz zmianą tła z białego na czarne, wpływ mamy właściwie tylko na tapetę ekranu blokady. Z drugiej jednak strony, to na niego patrzymy najczęściej, bo za każdym razem gdy chcemy sprawdzić godzinę, powiadomienia i inne umieszczone na nim informacje. Stąd też warto dobrać odpowiednią tapetę. Możemy też stworzyć ją sami, za pomocą takich aplikacji jak Imagefusion. Program ten, w przeciwieństwie do innych, podobnych aplikacji, nie zawiera w sobie żadnych gotowych grafik, obrazków, ani propozycji tapet. Buduje jedynie na tym co znajdzie w naszym telefonie. Główne kategorie treści są trzy: albumy z muzyką, zdjęcia kontaktów, obrazki z galerii. Wybierając dowolną z nich, Imagefusion przygotuje dla nas kolaż według domyślnych ustawień. Jeżeli efekt jego pracy będzie nam odpowiadał możemy zapisać go w galerii, bądź też z poziomu programu ustawić jako tapetę ekranu blokady.  Oczywiście nic nie stoi na przeszkodzie by poprawić to co zaproponowała nam aplikacja. Po pierwsze możemy zwiększyć bądź zmniejszyć ilość elementów na kolarzu. Edytować możemy także zawartość poprzez ręcznie zaznaczenie które kontakty, foldery z grafiką bądź też albumy muzyczne mają się pojawić na kolażu. Choć nie mamy możliwość ręcznego rozmieszczenia poszczególnych elementów, autor udostępnił opcję miksowania całość aż do momentu uzyskania zadowalającego efektu. Ostatnim dostępnym narzędziem są filtry. Nie jest ich zbyt dużo (7), ale pomagają dodać wyrazu naszemu kolażowi. Na pochwałę zasługuje interfejs aplikacji. Prezentuje się bardzo stylowo, zarazem w tej trosce o wygląd, autor nie zapomniał o czytelności i intuicyjności. Żadna  ikona ani opcja nie powinna budzić wątpliwości co do swojej roli. Drobne zastrzeżenia mam jedynie do kafelka głównego. Choć wspiera wszystkie 3 rozmiary, to lekko odstaje poziomem od wykonania aplikacji. Imagefusion jest darmowy, a autor nie umieścił w nim reklam. Na chwilę obecną są jedynie ikony z prośbą o dotację jeżeli aplikacja przypadła nam do gustu. Rozwiązanie godne pochwały. Niestety z Imagefusion będą mogli skorzystać jedynie posiadacze Windows Phone 8 