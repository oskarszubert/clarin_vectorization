25.01.2012 Gra będąca chyba największym zeszłorocznym sukcesem, jeśli chodzi o polskich deweloperów gier na platformy mobilne właśnie trafiła do sprzedaży na Androidzie.  AWE to odwrócona koncepcja gier Tower Defense – tym razem nie bronimy naszej bazy i budujemy wieżyczek, ale wcielamy się w drugą stronę konfliktu, czyli ekipę próbującą przetrwać pod ostrzałem działek wroga. Musimy przeprowadzić konwój wojsk, aby przebić się przez miasto, które zostało zajęte przez najeźdźców z kosmosu. Od naszych decyzji, jakie jednostki zabierzemy na misję będzie zależeć szansa jej powodzenia. Nadal ważny jest czynnik taktyczny i szybkość reakcji na to, co dzieje się właśnie na planszy.  Dużą zaletą jest bardzo ładna i ostra oprawa graficzna, która z tego co widzę po obrazkach została bez strat przeniesiona z urządzeń z iOSem na Androida. Możemy być dumni z 11 Bit Studios, bo grafika w Anomaly Warzone Earth nadal może stanowić wzór dla wielu gier z gatunku Tower Defense wychodzących na obu systemach. Zresztą popatrzcie na ten trailer czy obrazki.  Link do aplikacji. Cena wynosi 12,90 złotych, czyli mniej więcej odpowiednik 3 Euro, które twórcy pobierają od osób kupujących Anomaly na iOSie. 