22.02.2012 W świecie, gdzie do zakresu kompetencji przeciętnej osoby zalicza się coraz więcej pojedynczych zadań związanych z różnymi dziedzinami życia, tworzenie list zadań stało się powszechnie stosowanym sposobem radzenia sobie z problemem. Zwykła liczba zadań może jednak posłużyć jedynie do zapisania kilku czy kilkunastu. Jeśli jest ich kilkadziesiąt czy kilkaset, potrzebne jest już znaczne lepsze zarządzanie metodami typu Getting Things Done. Do zarządzania sobą w czasie przy wykorzystaniu tej metody możemy użyć My Life Organized – nowej aplikacji mobilnej tego typu działającej w akompaniamencie z desktopową. Produktywność to dla mnie słowo-klucz każdego dnia. Staram się być jak najbardziej produktywny i w tym celu podpieram się odpowiednimi narzędziami. W moim przypadku jest to Doit.im, którego opisywałem na Antyapps już jakiś czas temu. My Life Organized nie jest jednak zwykłym jej zamiennikiem. Nowa aplikacja na rynku narzędzi służących zwiększaniu produktywności wciąż znajduje się w wersji beta. Mimo tego oferuje już naprawdę wiele i dla części użytkowników stała się elementem życia codziennego, o czym można dowiedzieć się z komentarzy w Android Markecie. Dlaczego sprawy nabierają takiego obrotu? To kwestia funkcjonalności i wygody obsługi tego programu. Gdyby porównać go do Doita, My Life Organized jest bogatszy, co czyni go jednocześnie odrobinę trudniejszym w obsłudze czy też bardziej skomplikowanym. Oprócz standardowych w Getting Things Done kategorii zadań dodaje także Cele czy Podsumowanie. Umożliwia utworzenie kilku profili na przykład biznesowego i osobistego, co jest rewelacyjnym rozwiązaniem. Bardzo łatwo oddzielić wtedy życie prywatne od zawodowego – wystarczy zmienić profil i odciąć się od zadań do pracy. Program ten oferuje także kilkanaście różnych widoków na zadania zebrane w bazie, umożliwia gwiazdkowanie tasków oraz tworzenie zakładek.  Podoba mi się tutaj widok pojedynczych zadań, który jest najzwyczajniej w świecie przejrzysty. Program umożliwia dodawanie sporo informacji dotyczących pojedynczego zadania i to również jest jego zaleta. Twórcy udostępniają także desktopową wersję narzędzia. Do synchronizacji danych między nimi należy jednak wykupić pełną wersję, która kosztuje aż prawie 50 dolarów! Jest to zatem narzędzie dedykowane raczej biznesmenom rzeczywiście zawalonym zadaniami, aniżeli przeciętnemu zjadaczowi chleba, któremu z pewnością wystarczy Doit.im, bo nie wyobrażam sobie korzystania z programu do zarządzania zadaniami bez synchronizacji danych i dostępu do nich z poziomu wielu urządzeń. My Life Organized jest dostępne do pobrania z Android Marketu za darmo. Sami sprawdźcie, czy szykuje się konkurencja dla dotychczasowych rozwiązań tego typu!  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 