07.06.2012 Szymon pisał kiedyś na temat aplikacji Smart Tools, która była na promocji i służyła właściwie do tego samego, do czego służy Easy Toys. Z tą różnicą, że Smart Tools jest płatne i było na promocji, a Easy Toys jest za darmo, tak po prostu za darmo i działa całkiem przyjemnie.  Easy Toys to grupą paru narzędzi, które często przydają się użytkownikom Androidów – latarka, lupa czy kompas. Wszystko to okraszone całkiem fajną grafiką. Wszystkie z narzędzi działają bardzo dobrze, a najbardziej zaskoczyła mnie lupa, bo nie mogłem na początku sobie wyobrazić jak chcą zrobić działającą lupę. Okazuje się, że to po prostu zwykły zoom cyfrowy, ale i tak – działa dość ok. Do dyspozycji mamy także narzędzia do sprawdzania kątów i wielkości przedmiotów Easy Toys można zainstalować na każdym urządzeniu z Androidem zupełnie za darmo i moim zdaniem warto chociaż sprawdzić co to, i czy nam się przyda. Bo ja już parę razy musiałem użyć Easy Toys – najczęściej oczywiście włączałem latarkę, ale i parę razy także lupę czy kompas. Cieszy także fakt, że aplikacja nic nie kosztuje, a oferuje mniej-więcej tyle samo, co płatne odpowiedniki. To potwierdza tezę, że w Google Play można znaleźć darmowe odpowiedniki chyba każdej możliwej aplikacji. 