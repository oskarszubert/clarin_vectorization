02.05.2012 Kolejny wpis o grze z trybem multiplayer. Tym razem wyjątkowy ze względu na fakt, iż jest to pierwsza gra Xbox Live ze wsparciem dla tego trybu. Owszem były już nieśmiałe przymiarki, gra dla wielu graczy na jednym telefonie itp., ale dopiero teraz dostajemy tytuł który pozwala na prawdziwą rozgrywkę po sieci. Niestety jest ona mocno ograniczona. Wprawdzie bazuje na naszym koncie Xbox Live, jednak gra jest możliwa jedynie przez wspólną sieć Wi-Fi. Czyli w praktyce otrzymujemy taki Bluetooth (konieczność znajdowania się w bliskiej odległości), tyle że po Wi-Fi. Jeden gracz zakład grę, inni wybierają opcję dołączenia do niej. Gdy wszyscy są już gotowi, możemy zaczynać zabawę. Jest to pewien krok naprzód, jednak to ciągle za mało. Microsoft zbyt dużo obiecywał odnośnie tego trybu by teraz zadowolić się jego namiastką w jednej grze. Już w listopadzie tamtego roku multiplayer w usłudze Xbox Live miał być możliwy dla gier turowych. Niestety do tej pory nic doczekaliśmy się żadnych zmian w tej materii. Co więcej, sprawa ucichła. Obawiam się, że multi dla gier Xbox Live może przyjść dopiero z Windows Phone 8. Trochę o samej rozgrywce? Oprawa nie porywa, tekstury są brzydkie, pozbawione szczegółów. Muzyka jak i dźwięki bardzo mocno trącą starym arcade, do tego w niskiej jakości. Jest średnio, a nawet słabo.  Sterować możemy przechylając nasz telefon bądź też za pomocą strzałek (minus: nie możemy ich wyłączyć, tak więc zawsze znajdują się na ekranie). Dodatkowo rozgrywce towarzyszy dziwny lag. Ciężko jest go opisać, ale wystarczy chwila jazdy by go odczuć. Podobno nie każdy na niego natrafia, niestety ja pomimo testów na dwóch różnych urządzeniach nie potrafiłem się go pozbyć. Za to całość nadrabia grywalnością. Pomimo wspomnianego laga, można czerpać przyjemność z jazdy. Ilość trybów, plansz oraz pojazdów mobilizuje do gry i nie nudzi zbyt prędko. Dużym magnesem może się okazać  tryb multiplayer. Aha, jak przystało na Namco Bandai osiągnięcia są czasem irracjonalne, a całość plasuje grę w grupie tych trudniejszych.  Za grę przyjdzie nam zapłacić sporo bo 17.49zł. Czy warto? Możecie pobrać triala i przekonać się sami. Ja mam mieszane uczucia. Gra jest rozbudowana, ale cena, wykonanie oraz fakt jak Namco Bandai olewa wsparcie swoich gier na Windows Phone nakazują się zastanowić. Edit: Gra zebrała sporo negatywnych opinii i recenzji wynikiem czego było obniżenie ceny do 10.49zł. Ja swoją opinię podtrzymuję. Technicznie jest kiepsko, ale mimo wszystko rozgrywka, zwłaszcza multiplayer potrafi się obronić. Wszystko zależy od tego na ile lubimy taki gatunek gier . Jeżeli nieszczególnie, jest o wiele więcej ciekawych gier w tym zakresie cenowym 