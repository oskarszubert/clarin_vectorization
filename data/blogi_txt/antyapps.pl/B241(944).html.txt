14.01.2013 Stara mądrość głosi, aby kochać się jak bracia, ale rozliczać jak żydzi. I nie chodzi nawet o zwykłe skąpstwo, tylko wszystkie problemy i nieścisłości jakie mogą wyniknąć z powodów różnych zobowiązań finansowych. Dlatego jeżeli często pożyczasz pieniądze, komuś lub od kogoś, a macie problemy z pamięcią, może warto poszukać odpowiedniej aplikacji? Debt Collector jest prostym organizerem naszych zobowiązań wobec innych osób jak i ich względem nas. W prosty sposób możemy dodać poszczególne długi oraz dłużników. Debt Collector współpracuje z książką kontaktową naszego telefonu, tak więc dodawanie osób jest banalnie proste, następnie określamy kwotę, to czy spłacamy czy też oczekujemy spłaty, opisujemy za co oraz określamy datę. Kontakty możemy wyszukać także poprzez ikonę lupy u dołu, jednak jest to bardzo niepraktyczne, a sama opcja, jej opis oraz oznakowanie nie wskazują na jej zastosowanie. W głównym menu możemy śledzić listę długu, dłużników oraz ogólny bilans finansowy w oparciu o te dane. Mamy więc podstawowe opcje, to jednak trochę zbyt mało, aby aplikacja mogła z powodzeniem zastąpić zwykły notatnik. Brakuje chociażby zakładki z przypomnieniami o zbliżających się spłatach (najlepiej z widokiem kalendarza), opcji przeszukiwania bazy, sortowania, czy też prezentowania danych na kafelkach.  Od strony interfejsu Debt Collector prezentuje się bardzo ubogo. Aplikacja nie jest brzydka, po prostu oparto ją na czarnym tle i białych napisach. Brakuje wspomnianego żywego kafelka, czy też kafelków w samej aplikacji. Debt Collector to aplikacja solidna, choć niezwykle skromna w swojej formie. Jeżeli potrzebujecie miejsca w którym, w prosty sposób zbierzecie swoje długi i zobowiązania innych, to Debt Collector powinien sprawdzić się bardzo dobrze. Program jest darmowy i na chwilę obecną pozbawiona reklam. 