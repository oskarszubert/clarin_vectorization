13.10.2011 W Android Markecie można znaleźć od groma aplikacji, których jedynym zadaniem jest nałożenie z góry określonych filtrów na zdjęcie. Konkurencja zaczyna się już zatem nie tylko od ceny aplikacji, ale i wygody użytkowania czy dostępnych filtrów. Zdecydowanie zgadzam się z recenzją picfx – nie opłaca się płacić za tego typu funkcjonalność, gdyż duża liczba aplikacji oferuje ją za darmo – tak właśnie jest z Pixlr-o-matic. Po uruchomieniu programu mamy możliwość zrobienia zdjęcia, bądź załadowanie już istniejącego z pamięci urządzenia. To jednak nie wszystkie opcje ładowania zdjęć do programu – Pixl-o-matic świetnie integruje się z Androidem, dając możliwość wrzucenia fotki do programu poprzez funkcję Podziel się dostępną w licznych narzędziach w systemie, na przykład przeglądarce plików. Po załadowaniu zdjęcia do aplikacji przechodzimy przez trzy etapy upiększania fotografii – zmianę filtru, oświetlenia i ramki. Kombinacji jest sporo, naprawdę jest w czym przebierać. Efekty są ciekawe i z pewnością zaspokoją zwykłego użytkownika, któremu zależy na szybkim upiększeniu zdjęcia. Samo dodawanie efektów jest banalne, to jest opiera się jedynie na przesuwaniu pozycji z menu palcem, a zmiany widoczne są na żywo. Super! Aplikacja jest dostępna w Android Markecie za darmo. Poniżej prezentuję przykładowe zdjęcie mojego pokoju z nałożonymi przez program filtrami. Jak dla mnie bomba. 