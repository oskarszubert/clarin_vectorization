18.11.2011 Alchemy to jedna z najbardziej wciągających gier, w jakie grałem. Okno gry to pole, w którego obrębie zajmujemy się tytułową dziedziną – alchemią. Z dostępnych elementów tworzymy kolejne, aż dojdziemy do wszystkich. Gra łączy w sobie kreatywność, ciekawość i logikę, dlatego pomimo ubogiego interfejsu jest naprawdę wciągająca. Grę zaczynamy od czterech podstawowych elementów – ognia, wody, ziemii i powietrza. Naszym zadaniem jest łączenie ze sobą tych elementów w celu stworzenia nowych. Dokonujemy tego poprzez upuszenie jednej rzeczy na drugą. I tak na przykład połączenie wody z alkoholem tworzy wódkę, ognia na glony – jodynę, a wody na ziemię – bagno. Elementów w grze jest 380, a im więcej ich odkryjemy, tym rozgrywka staje się trudniejsza. Nie każdy element w połączeniu z innym tworzy bowiem nową rzecz. Potrzeba sporo logiki by domyślić się co z czym możemy spoić. Gra wydaje się banalna, ale jest naprawdę wciągająca, a tworzenie nowych rzeczy to spore wyzwanie intelektualne, zwłaszcza gdy chcemy dojść do wszystkich 380 :)  Podstawowa wersja gry jest dostępna za darmo. Istnieje także wersja Premium, która znosi reklamy i dodaje 300 nowych elementów. W Android Markecie pojawiła się także specjalna aplikacja Alchemy Helper stworzona przez zewnętrznego dewelopera, która pomaga w przejściu gry, dając wskazówki. 