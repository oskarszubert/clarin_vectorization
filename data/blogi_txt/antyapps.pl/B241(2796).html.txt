04.07.2012 Promocji nigdy nie za wiele. Przeszukując zakamarki AppStore często można trafić na wręcz rewelacyjne obniżki cen aplikacji, których nigdy nie spodziewaliśmy się otrzymać za darmo lub w bardzo niskiej cenie. Jedynym problemem jest wyłuskanie tych najciekawszych i wartych pobrania, co wcale nie jest tak łatwe jak mogłoby się wydawać. Na szczęście macie nas:) Zapraszam na przegląd aktualnie trwających obniżek programów i gier przeznaczonych na system iOS. AcePlayer AcePlayer to odtwarzacz plików wideo i audio potrafiący poradzić sobie z całą masą rozszerzeń. Aplikacja obsługuje napisy także kilka najbardziej popularnych formatów napisów. Nominalna cena AcePlayer to ponad 2 Euro, podczas gdy obecnie dostępny jest za darmo. Warto skorzystać, gdyż promocje na tą dobrze ocenianą przez użytkowników aplikację nie zdarzają się często.  Monster Shooter: The Lost Levels Monster Shooter to znakomita strzelanka z widokiem izometrycznym. Produkcja Gamelion Studios wyróżnia się sporym poziomem trudności, dużą liczbą dostępnych poziomów i możliwością wyboru uzbrojenia spośród 10 jego rodzajów. Jeżeli do tego dodamy całkiem przyjemną fabułę i dobrą oprawę audiowizualną wyjdzie nam bardzo udana produkcja. Cena na co dzień to 2,39 Euro, a dziś dostaniecie ją zupełnie za darmo! Kingdom Rush HD Kingdom Rush HD to bez wątpienia sama czołówka gatunku tower defence. Tytuł przeznaczony na tablety wyróżnia strategiczne podejście do rozgrywki. Każdy element gry stoi na najwyższym poziomie, a przy okazji ostatniej aktualizacji produkcja doczekała się wsparcia dla ekranu Retina w najnowszym iPadzie. Cena Kingdom Rush poszybowała w dół i wynosi obecnie 0,79 Euro (normalnie: 2,39 Euro).  Flight Control HD Klasyka klasyk i gra, od której zaczęła się moja przygoda z rozrywką w wydaniu mobilnym. Tytuł bez wątpienia nieśmiertelny niczym Heroes of Might and Magic 3 na komputery osobiste. Charakterystyczna oprawa graficzna i rozpoznawalna muzyka, a nade wszystko GIGANTYCZNA grywalność. Kto jeszcze nie zna ten znakomitej pozycji, ma najlepszą okazję by poznać, jej cena została bowiem obniżona i wynosi obecnie 0,79 Euro (przy normalnej na poziomie 3,99 Euro). 