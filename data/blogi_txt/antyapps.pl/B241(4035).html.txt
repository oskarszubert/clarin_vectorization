12.03.2013 Uciekaj przed bykami po wąskich i krętych uliczkach, rzuć się w pogoń za kawałkiem sera toczącym się po stromym zboczu, wypij kilka litrów piwa na słynnym Oktoberfest – weź udział w tych, i w 97-dmiu innych unikalnych i szalonych wydarzeniach odbywających się jak świat długi i szeroki. Dzieli Cię od tego tylko jeden dotyk. Sullivan’s List to według Apple najlepsza podróżnicza aplikacja mobilna 2011 roku. Osobiście nie znam wszystkich programów z tej kategorii (ba, nie znam z pewnością nawet większości), ale jestem gotów przychylić się do tej opinii.  Lista Sullivana prezentuje się i działa znakomicie. Ogromna w tym zasługa niesamowitych fotografii, które stanowią kluczowy element aplikacji. Każde zdjęcie wyświetlane jest w trybie pełnoekranowym, ale by zobaczyć je w pełnej krasie konieczne jest pacnięciem palcem w wybranym, wolnym miejscu na ekranie. W domyślnym widoku na fotografie nałożone zostały półprzezroczyste okienka, z umieszczonym w ich obrębie krótkim opisem tekstowym danego wydarzenia. Znalazło się tutaj także miejsce na kilka porad, skierowanych do osób szczególnie zainteresowanych uczestnictwem w danym spektaklu.  Po Sullivan’s List możemy poruszać się na kilka sposobów. Nic nie stoi na przeszkodzie, by skorzystać z niezwykle wygodnej mapy świata, na której zaznaczono wszystkie wydarzenia, których opis został zawarty w bazie aplikacji. Równie wygodnym i nie mniej praktycznym sposobem przeczesywania zasobów programu jest tzw. linia czasu, na której znajdziemy konkretne wydarzenia przyporządkowane do dni, w których się one odbywają. Twórcy aplikacji pozostawili także możliwość standardowego wyświetlania następujących po sobie spektakli w trybie pełnoekranowym. Sullivan’s List to aplikacja pięknie zaprojektowana, a korzystanie z niej jest czystą przyjemnością. Ogromna ilość wysokiej jakości fotografii sprawia, że użytkownik z ciekawością zagłębia się w jej zakamarki, a interesujące opisy zachęcają do wyjścia z domu i rzucenie się w wir przygody. 