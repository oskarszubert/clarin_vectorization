03.12.2012 Listopad dla Windows Phone to przede wszystkim premiera nowej edycji tego systemu. Wiązało się z tym kilka ciekawych aplikacji „na wyłączność”, ale też ilość programów działających tylko na Windows Phone 8 nie jest tak duża, jak się niektórym wydawało. Był to też miesiąc nadrabiania zaległość, kolejne aplikacje dobrze znane z iOS czy też Androida trafiły do Marketplace. Angry Birds Star Wars – nasza recenzja  Chyba najważniejsza premiera tego miesiąca. Gry ze świata Angry Birds to wielcy nieobecni Windows Phone 7,5. Wprawdzie część pierwsza była dostępna, prawie od samego początku, ale brak aktualizacji, kontynuacji oraz nieukrywana niechęć Rovio do Windows Phone, irytowały wielu fanów. W listopadzie użytkownicy Windows Phone 8 otrzymali też Angry Birds Space. Warto podkreślić, że odsłona Star Wars pojawiła się w Sklepie równo z premierami na iOS oraz Android. Niestety do tej pory nie otrzymała dodatkowych plansz na planecie Hoth, od początku brakuje też epizodu ze ścieżką Jedi (a miało być tak pięknie).  The Harvest – nasza recenzja Jeden z wielkich nieobecnych na Windows Phone 8, wielki tytuł zWindows Phone 7,5 i po prostu świetne cRPG. Gra z czasów gdy programiście wierzyli, w nowo powstały system i projektowali tytuły, pokazujący potencjał sprzętu bardziej niż nowe gry na najnowszych urządzeniach z WP. Klimat budowany przez ścieżkę dźwiękową, grafikę oraz świetnie pomyślane sterowanie psuje średnia fabuła. The Harvest wciąż wart jest swojej ceny. Niestety, jeżeli planujecie na dniach przesiadkę na Windows Phone 8 odradzam zakup. Nie wiadomo czy gra pojawi się na ten system.  coigdzie.pl – nasza recenzja Aplikacja budująca na bazie portal coigdzie.pl. Zbiór informacji o wszystkich najważniejszych wydarzeniach kulturalnych w naszej okolicy. Jest to też jedna z najlepszych aplikacji do sprawdzania repertuarów kin, dostępna na Windows Phone. Wszystko to spina bardzo ciekawie przygotowany interfejs. Jeżeli lubicie kino, teatr, koncerty, w Waszym telefonie nie może zabraknąć coigdzie.pl. tvn player – nasza recenzja TVN kazał nam bardzo długo czekać na tę aplikację. Opłaciło się. Wprawdzie nie porywa możliwościami, zwłaszcza względem swoich wersji na inne systemy, ale ta podstawowa- dostęp do wideo, działa stabilnie i bezproblemowo. Kolejną wadą może być mało wyszukane wykonanie i interfejs, ale dzięki temu aplikacja jest szybka, działa płynnie nawet na słabszych urządzeniach z Windows Phone.  [+]Lockscreen Style – nasza recenzja Tapeta odgrywa ważną role w Twoim telefonie? Dzięki tej aplikacji stworzysz odpowiednik obrazek, który ozdobi ekran blokady. Wszystko to dzięki kilkunastu gotowym wzorom i sporej ilość narzędzi. Interfejs budzi pewne wątpliwości (wydaje się, że jego wygląd wygrał z praktycznym aspektem), ale po kilku chwilach z [+]Lockscreen Style nie powinniście mieć problemu z jego obsługiwaniem.  Carcassone -nasza recenzja  Coraz więcej dobrych planszówek trafia na Windows Phone. Jedną z nich jest właśnie Carcassone. Ta popularna (niekoniecznie w naszym kraju) gra planszowa pozwala nam nie tylko na rozgrywkę ze sztuczną inteligencją, ale też żywym przeciwnikiem (na jednym urządzeniu, albo za pomocą Xbox Live). Ładne wykonanie psuje fakt długich animacji, które z czasem niepotrzebnie przedłużają rozgrywkę. Obecnie Carcassone dostępny jest w promocji za 6,99zł. Jeżeli zrozumiecie zasady (bez problemu można je znaleźć w internecie) to wersja językowa gry nie powinna być problemem.  LiquidLab – nasza recenzja Prosta, a zarazem bardzo wciągająca gra logiczna. Jej pomysł oparto na starych jak świat zagadkach o wyznaczeniu konkretnej ilości cieczy. Aby to osiągnąć dysponujemy pojemnikami, o różnej pojemności, ale nigdy nie równej temu ile wody musimy uzyskać. Cała reszta to zabawa w matematyczne dodawania i odejmowanie. Zdecydowanie warto pobrać i spróbować samemu, a jak przypadnie Wam do gustu, zakup pełnej wersji to jedyne 3,49zł  Ewangelia – nasza recenzja Czytnik ewangelii, psalmów i czytań na poszczególne dni roku. Dużym plusem jest możliwość pobierania treści do pamięci nawet z kilkudniowym wyprzedzeniem, dzięki czemu nie potrzebujemy połączenia z internetem. W razie potrzeby możemy zwiększyć wielkość czcionki, czy też zmienić język pobieranych treści. Aplikacja jest darmowa, a autor w miarę regularnie dba o jej aktualizacje. 