12.11.2012 Choć sam portal coigdzie.pl istnieje na rynku już od jakiegoś czasu, to na smartfonach gościł głównie dzięki aplikacjom korzystającym z jego bazy. Teraz oficjalna aplikacja trafiła na smartfony z Windows Phone, z miejsca stając się jedną z najlepszych w swojej kategorii.  Aplikacja dzieli wydarzenia kulturowe na 5 kategorii: muzyka, kino, teatr, rodzina i sport. Zwłaszcza ta ostatnia wymaga jeszcze dopracowania. Wybierając interesujące nas wydarzenia dostajemy takie szczegółowe informacje jak: adres (położenie na mapie, niestety bez możliwości nawigacji), obszerny opis, godziny rozpoczęcia, ceny, mail, telefon oraz stronę wydarzenia. Są to informacje w wielu wypadkach wystarczające. Forma ich prezentacji różni się zazwyczaj od tego jaką kategorię i wydarzenie wybierzemy. Przykładowo wybierając kino otrzymamy dodatkową stronę z informacjami o granych w nim filmach na konkretny dzień tygodnia. Z poziomu opisu filmu możemy przejrzeć jego szczegółowe dane, jak i znaleźć inne kina w okolic, w których jest grany. Na jednej stronie mamy podany dzień tygodnia (z możliwością zmiany) oraz kina i godziny seansów. Bardzo praktycznie i czytelnie.  Autorzy aplikacji na stronie projektu chwalą się iż oferują najbardziej kompletny repertuar kin i teatrów w Polsce oraz dostarczają największą bazę koncertów i festiwali. Z ich bazy w różny sposób korzystają m.in.: Ovi Mapy, docelu.pl Wirtualna Polska, naszemiasto.pl, aplikacji kinowych komunikatora GG Network, Onetu, geomobile.pl, nawigacje NaviExpert, MapaMa. Brzmi dobrze, baza dla Warszawy wygląda naprawdę imponująco i w moim wypadku coigdzie.pl zastępuje mi większość pomniejszych aplikacji do kin, koncertów itp. Pytanie, jak będzie się sprawowała w mniejszych miejscowościach. Oczywiście nie obyło się bez drobnych braków. Po pierwsze kryteria wyświetlania danych, ukryto w opcji wyszukiwania. Tak więc jeżeli chcecie zwiększy promień w zakresie którego będą wyszukiwane wydarzenia, musicie wejść do wyszukiwarki, zmienić go, a potem wyjść z wyszukiwarki. Aplikacja nie pozwala też na wyszukiwanie po obiektach. Irytujący bywa też brak opisów pod niektórymi ikonami.Symbole na nich, nie są jednoznacznie czytelne i aby przekonać się co się pod nimi kryje, należy po prostu je wybrać. Pomimo tych kilku wad, jestem pod wrażeniem aplikacji coigdzie.pl. Nie tylko posiada bardzo szeroką bazę informacji o wydarzeniach kulturalnych, ale także prezentuje je w bardzo przystępny i praktyczny sposób. Będzie przydata nawet wtedy, gdy interesuje Was tylko jedna z wyżej wymienionych kategorii. Ponieważ jest darmowa, polecam jej testy każdemu 