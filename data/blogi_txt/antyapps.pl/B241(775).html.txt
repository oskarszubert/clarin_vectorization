26.10.2011 Chillingo ma dla wszystkich posiadaczy telefonów z systemem Android dobre wieści. Firma planuje umieścić w markecie, aż siedem tytułów od twórców niezależnych, które wcześniej ukazały się na iPhonie. Cała lista wygląda (do znalezienia w rozwinięciu) okazale, ale nas najbardziej interesuje Contre Jour. Takich gier Android ma bardzo mało. Jako, że obraz warty jest tysiąca słów, to zanim zacznę zachwalać tę produkcję obejrzyjcie trailer:  Jest w tym jakby odrobina magii, zresztą pamiętam, że twórcy inspirowali się Małym Księciem i wydaje się, że faktycznie coś z tego smutku i emocji jest zawarte w Contre Jour. Sama gra, poza tym ma świetną mechanikę, gdzie naszym oczkiem musimy zdobyć, czyli dotrzeć do trzech punktów oświetlonych na planszy. Pomoże nam w tym sama plansza, którą będziemy wybrzuszać, ale przede wszystkim macki przyklejające się do kulki. Contre Jour ma świetną mechanikę, ale zakupu powinniście przede wszystkim dla stylistyki, w końcu to coś innego niż pełne kolorów Angry Birds. Premiera na Androidzie już niedługo. Pozostałe gry, które wyda Chillingo to:  Spider Jack (dostępny już teraz) Office Gamebox (dostępny już teraz) Roll in the Hole (premiera niedługo) Little Lost Chick (premiera niedługo) Parking Magia (premiera niedługo) My Vampire Boyfriend (premiera niedługo)  Osobiście ja bym zaczekał na Contre Jour. 