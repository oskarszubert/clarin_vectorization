06.03.2012 Jeśli nie kojarzycie tej nazwy dewelopera to może pamiętacie taki tytuł, jak Tiny Tower. Produkcja ta otrzymała od Apple nagrodę gry zeszłego roku i wiele innych odznaczeń na uznanych stronach branżowych. Jej sukces polegał na przyjemnej, ale zarazem prostej grafice oraz nieskomplikowanej strategii, w której budowaliśmy wieżowiec z piętrami wypełnionymi sklepami, bankami, usługami itd. Tiny Tower miało jednak jedną niezaprzeczalną zaletę – było całkowicie darmowe.  Na GDC w tym roku firma zaprezentowała nowy koncept – Pocket Planes. Na najwyższym poziomie jest to produkcja, w której zarządzając zasobami musimy przetransportować ludzi oraz ładunek pomiędzy różnymi miejscami na globie. Każde miasto ma własne lotnisko, gdzie gracze znajdą oczekujących na odlot. Musimy zarządzać naszymi liniami lotniczymi od samych podstaw, czyli prostych regionalnych przelotów, aż po globalne imperium transportowe, które dotrze nawet do najbardziej egzotycznych miejsc. Nasze linie rozbudowujemy poprzez walutę premium w postaci Plane Bucks (w Tiny Tower były Tower Bucks), jednakże podobnie jak w poprzednich produkcjach NimbleBit nie będziemy musieli ich kupować. Gra powinna być tak zbalansowana, żeby bawić, nawet jeśli nie zapłacimy ani grosza. Zatem twórcy obiecują mnóstwo okazji do zdobycia waluty poprzez specjalnie wykonywane misje w grze, promocje i inne.  Samoloty podobnie, jak w Tiny Tower możemy modyfikować na milion sposobów, więc każdy będzie mógł stworzyć swoje własne i unikalne linie. Oczywiście będą one miały również parametry takie, jak prędkość, zasięg, ładowność co pozwoli urozmaicić grę i postawić graczy przed trudnymi wyborami z typu – czy lepiej postawić na dwa tańsze samoloty czy może jeden większy i szybciej lecący. Naszymi maszynami musimy rozsądnie zarządzać poruszając się początkowo wokół lokalnych lotnisk. Ciekawe czy będzie jakieś lotnisko w Polsce? Tutaj właśnie wkracza strategia. Gracz musi zdecydować czy lepiej jest mu lecieć do dalszego portu z większą liczbą ludzi czy może postawić na przelot do dwóch pobliskich lotnisk i połączyć dwa kurs w praktyce jeden. Pamiętajcie, że każdy lot kosztuje w złotych monetach za jego długość, więc chcemy, jak najwięcej zaoszczędzić.  Co interesujące twórcy obiecują różne strategie rozgrywki. Możemy przykładowo postawić tylko na jeden obszar dość mocno obsadzony lotniskami i stworzyć tam swoje główną bazę rozwoju. Dla równowagi możemy korzystać z mniejszych i szybkich samolotów dla ludzi chcących lecieć przez prawie cały glob, co dostarczy nam duże zyski przy małym zaangażowaniu. Myślę, że docelowo gra będzie tak samo rozbudowana lub nawet bardziej niż Tiny Tower, co bardzo dobrze rokuje na przyszłość. Szykuje się kolejny darmowy hit! 