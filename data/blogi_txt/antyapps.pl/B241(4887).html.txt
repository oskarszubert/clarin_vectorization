31.07.2012 Lubicie obniżki cen? Bo ja, jak bardzo starałbym odpowiedzieć na to pytanie przecząco, byłbym hipokrytą twierdząc, że nie lubię. Dlatego teraz najzwyczajniej w świecie muszę uważać co odpalam w moim telefonie, bo przy PromoHunter opieranie się promocjom i wyprzedażom będzie jeszcze trudniejsze. Aplikacja ta pozwala bowiem za pomocą paru kliknięć dowiedzieć się o promocjach w naszej okolicy. Po odpaleniu automatycznie ustala naszą lokację i wyświetla najbliższe wyprzedaże wraz z przybliżoną odległością oraz adresem sklepu, w którym się znajdują. Jeżeli zaś takie podejście by Was nie satysfakcjonowało, zawsze możecie przejrzeć je według wybranych sieci czy interesujacych Was kategorii. Tych twórcy przygotowali ich aż trzydzieści trzy, więc chyba każdy będzie mógł wygodnie dotrzeć do tańszych ofert tego, co go obecnie interesuje. W razie potrzeby istnieje także opcja tradycyjnego wyszukiwania, w które polega na znajdowaniu wpisanej przez nas frazy. Istnieje też możliwość włączenia automatycznych powiadomień o promocjach w naszej okolicy, ale na samą myśl o niej zawartość mojego portfela drży. Jak sami twórcy piszą na oficjalnej stronie projektu, katalog promocji obejmuje kilkadziesiąt najpopularniejszych sieci i marek. Na profilu facebookowym zaś znajdziecie wszystkie najświeższe informacje dotyczące zmian w katalogu i samej aplikacji. PromoHunter jest minimalistyczny i intuicyjny. Próżno szukać tam zaawansowanych opcji, jak choćby filtrowania wyników wyszukiwania, co pewnie dla części z użytkowników okaże się sporym minusem. Ja natomiast lubię tę prostotę, i szczerze mówiąc, to najbardziej przypadła mi póki co do gustu najbliższych przecen w mojej okolicy. Nie wykluczone jednak, że wraz z rozwojem twórcy zaczną wprowadzać większe zmiany nie tylko w coraz większym katalogu, ale też interfejsie. Jeżeli lubicie kupować taniej i dość macie brudnych, walających się pod nogami na klatkach schodowych gazetek, PromoHunter wydaje się być świetnym rozwiązaniem. Póki co zbiera bardzo pozytywne oceny i tak długo, jak aktualizowanie katalogu nie zostanie porzucone, to najlepsza i najszybsza droga by dotrzeć do promocji w naszej okolicy. Aplikacja dostępna jest za darmo na urządzenia z Androidem. 