04.06.2012 Idzie Euro, zatem szukam w markecie jakichś ciekawych gier związanych z piłką. Trzeba się wzorowo przygotować do mistrzostw, prawda? :) Zwłaszcza gdy mieszka się w mieście goszczącym piłkarzy z całej Europy. Znalazłem zatem dwie ciekawe pozycje. O jednej z nich powiem jutro, natomiast dziś o… na prawdę nietypowym podejściu do piłki nożnej. Zaciekawił mnie tytuł. Był kiedyś taki fajny film produkcji azjatyckiej o podobnym tytule. Podobał mi się, mam zatem dobre wspomnienia i dlatego spróbowałem. Choć oprawa audiowizualna do najciekawszych nie należy, to gra mnie nie zawiodła. Jej innowacyjny sposób podejścia do tematu piłki nożnej po prostu zwalił mnie z nóg. Super sprawa.  Jak to zatem wygląda? Kung Fu Soccer to w rzeczywistości gra turowa! Poszczególne tury trwają jednak po kilka sekund. W ciągu tego krótkiego czasu gracz ma możliwość wypuszczenia swojego zawodnika w powietrze, aby ten zderzył się z piłką. Wygląda to tak, jakby wystrzeliwać kulki, aby te zepchnęły piłkę do bramki. W grę można grać ze sztuczną inteligencją, ale również we dwójkę – na tym samym telefonie. Choć oprawą graficzną nie grzeszy, to sprawia ogrom frajdy. Kung Fu Soccer utrzymuje się z banera wyświetlanego na górze ekranu, dzięki czemu gra jest dostępna do pobrania za darmo. Zachęcam! Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 