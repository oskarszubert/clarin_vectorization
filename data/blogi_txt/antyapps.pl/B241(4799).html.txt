11.10.2011 Firma Firemint zapowiedziała ogromną aktualizację do gry Real Racing 2, czyli jednych z najlepszych wyścigów na iPhone’a oraz iPada. Ma ona tak wielkie znaczenie, bo dodany w niej tryb o nazwie Party Play pozwoli grać na Telewizorze nawet czterem osobom naraz, dokładnie jakbyśmy grali na podzielonym ekranie na rzeczywistej konsoli. Wszystko to możliwe będzie dzięki iOS5 oraz funkcji AirPlay. Jedyne czego będziecie potrzebowali to iPad 2 lub iPhone 4S. Tylko te urządzenia mają odpowiednią moc obliczeniową, żeby sprostać zadaniu.  Co ciekawe na iPadzie nie musimy mieć wtedy wyświetlanej gry, a możemy spokojnie widzieć pozostały interfejs z informacjami o trasie, zajmowanym miejscu, liczbie okrążeń i tym podobnych rzeczach. Firemint obiecuje również, że to nie koniec poprawek, bo nowa wersja ma mieć ulepszoną grafikę wykorzystującą chip graficzny A5 siedzący w najnowszych urządzeniach Apple. Sama gra jest świetna, a te dodatkowe funkcje to tylko wisienka na torcie. Jeśli nie macie Apple TV to nic nie stracicie, ale jeśli nie zakupic Real Racing 2 to ominie Was jedna z najlepszych, jeśli nie najlepsza gra wyścigowa na iOSie. Możecie zakupić Real Racing 2 lub Real Racing 2 HD tutaj. 