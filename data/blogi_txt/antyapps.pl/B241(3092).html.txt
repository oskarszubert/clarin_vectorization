27.01.2012 Gdy chodziłem jeszcze do szkoły, cierpiałem na pewien problem – notorycznie zapominałem planu lekcji. Ani ja, ani nawet moi koledzy – nikt z nas nie pamiętał rozkładu zajęć w stu procentach. Papierowy plan lekcji jest passe, dlatego rozwiązaniem stało się dla nas trzymanie jego zdjęć w telefonach. Mi, moim kolegom, jak i wielu innym uczniom i studentom z całej Polski brakowało aplikacji do trzymania takiego planu w telefonie. Oto i jest – po polsku, za darmo i na Androida. Plan lekcji to najlepsza tego typu aplikacja w Android Markecie. Program ten może służyć zarówno studentom, jak i uczniom szkół średnich, choć dedykowana jest raczej tym pierwszym. Nie ma również znaczenia czy studiujesz dziennie, wieczorowo czy zaocznie, aplikacja jest na tyle uniwersalna, że przyda się komukolwiek, kto jeszcze oficjalnie się uczy :) Program daje możliwość wybrania dni, w których chodzi się do szkoły oraz stworzenie dwóch planów i ich przełączanie. Niczym Mute-o-Matic, ta polska aplikacja daje także możliwość automatycznego wyciszenia telefonu podczas zajęć – i to za darmo! Oprócz tego możemy także zdefiniować domyślny czas trwania zajęć, co jest kolejną funkcją wpływającą na uniwersalność tej aplikacji. W Planie lekcji znajdziemy także obsługę importu i eksportu danych. Ta aplikacja to jednak nie tylko plan lekcji, ale również i oceny. Do każdego przedmiotu zdefiniowanego w planie zajęć możemy dodawać oceny i punktację. Oceny mogą być przydzielane za egzaminy, ćwiczenia, laboratoria lub nie mieć przydzielonej żadnej kategorii – to dla licealistów :) Podgląd planu zajęć mamy nie tylko z poziomu programu. Plan lekcji oferuje bardzo przejrzyste i konfigurowalne widżety. Tyle funkcjonalności, a to wszystko za cenę oglądania banera reklamowego. Wszystkich uczących się zachęcam do zapoznania się z tą aplikacją.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 