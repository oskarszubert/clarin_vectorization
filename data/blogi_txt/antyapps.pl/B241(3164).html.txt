04.01.2012 NBA Jam to było coś niespotykanego, ktoś wziął znaną i uwielbianą formułę koszykówki i zrobił z niej grę dla wszystkich. Prostą, przyjemną, ale niesamowicie efektowną. W końcu kosmiczne ataki na kosz, w których gracz wyskakuje na 5 metrów do góry to normalka w NBA Jam na smartfonach.  Nie wiem czy jest gra, którą lepiej opisuje stwierdzenie „czysta radocha”. Nie ma tu skomplikowanych zasad, sterowania, które potrafiłoby odstraszyć i długich samouczków. Szybko wchodzimy do akcji i wymiatamy, jak nigdy dotąd. Takie jest właśnie NBA Jam, dla każdego, ale mimo wszystko dające nam wrażenie, że to nasze umiejętności zdecydowały o zwycięstwie.  Słowo należy się też oprawie, która jest bardzo ładna i przede wszystkim widowiskowa. Niektóre animacje wsadów, po których wybucha szyba czy też zapala się kosz to małe mistrzostwo świata. Walka jest zacięta, a postacie tak zabawnie ruszają swoimi głowami luźno przyczepionymi do korpusu. Wiem lekko przerażająco to brzmi, ale spójrzcie na obrazek poniżej i już będziecie wiedzieli, o co mi chodzi. Gra zawiera trochę mikropłatności, ale są to dodatki w postaci dodatkowych koszykarzy, często legend z różnych dywizji lub po prostu możliwość odblokowania bonusów choćby pod postacią wielkich głów czy płonącej piłki. Lepiej zdobywać to samemu – będzie większa satysfakcja.  Czy warto? Bez dwóch zdań za 1 Euro warto poświęcić chwilę i rozegrać kilka meczyków najbardziej znanymi koszykarzami świata z wielkimi głowami. Loty przez pół boiska, wybuchające wsady i tym podobne to tylko część atrakcji dostępna w grze, a największa i tak jest dobra zabawa. Tej tu nie brakuje, więc kupujcie śmiało, jeśli tylko choć trochę lubicie koszykówkę. Gwarantuję, że w NBA Jam będziecie mistrzami. Link do aplikacji (wersja iPhone). Link do aplikacji (wersja iPad). 