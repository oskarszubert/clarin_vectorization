29.10.2011 Będąc małym chłopcem pasjonowałem się nie tylko astronomią, ale i szeroko pojętym kosmosem. Z tego powodu z błyskiem w oku spoglądam na każdą produkcję, której futurystyczność jest głównym motywem. W przypadku Supersonic nie tylko idealnie wpasowano ten motyw, ale jednocześnie nie jest to jedyna cecha, która mogłaby mnie przyciągać do tego tytułu – jest to po prostu świetna ścigałka, której naprawdę warto spróbować :) Jak w to się gra? Gra nie jest specjalnie skomplikowana. Poruszamy się w trójwymiarowym tunelu swego rodzaju pojazdem kosmicznym. Naszym zadaniem jest zbieranie dodatków oraz omijanie ścian, które w pewnym momencie gry rozsiane są dość gęsto.     Gra nie jest łatwa, prędkości naprawdę zawrotne, przez co Supersonic daje adrenalinowego kopa każdemu graczowi. Migające światła i wspaniała muzyka sprawia, że radość z gry jest jeszcze większa. Czy warto? Oprawa audiowizualna gry jest naprawdę rewelacyjna, a to wszystko dostajemy za darmo. Myślę, że w obliczu tak wielu plusów ten argument sprawi, że nie odpuścicie, aby nie spróbować tego tytułu. Gra zawiera reklamy, przy czym wystarczy dowolny zakup wewnątrz aplikacji, aby się ich pozbyć. Gra dostępna jest także na iPhone w cenie 99 centów. 