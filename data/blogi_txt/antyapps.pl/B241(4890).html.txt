22.11.2011 Zbliża się ten okres w życiu każdego człowieka, gdy może on odpocząć od zgiełku życia i przeżyć rodzinne chwile w grudniowe Boże Narodzenie. Zanim jednak to nastąpi jest jeszcze jedna powinność, której co święta nie udaje nam się uniknąć. Wysyłanie życzeń znajomym i dalszej rodzinie to świecka tradycja i jeśli nie chcemy, żeby zostało to źle odebrane to musimy na nią przystać. Na szczęście pomoże w tym telefon i pojawiające się setki aplikacji robiących tylko to. Jedna z nich to Christmas Wishes stworzona przez Polaka – Pawła Szewczaka. Nie ma sensu chyba specjalistycznie rozpisywać się o możliwościach tej aplikacji, bo jasne jest chyba dla wszystkich, co ona robi. Zacznijmy od bazy, co w tym przypadku jest kluczowe, bo większość z nas będzie wysyłać życzenia po polsku, więc wszystkie angielskie aplikacje z góry odpadają. Tutaj mamy ponad 200 gotowych wzorów od bardzo żartobliwych po poważne i nawiązujące do części religijnej święta. Może to dlatego, że bardzo chcę już świąt, ale podoba mi się wygląd Christmas Wishes – ikona z choinką oraz czerwony interfejs z płatkami śniegu w tle jakoś tak miło nastrajają na nadchodzący zimowy okres. Jeśli zaś chodzi o same funkcje to możemy dodawać życzenia do ulubionych, wysyłać je mailem, SMSem oraz również na twittera i facebooka. Niby lenistwo pełną gębą, ale może uda się dzięki temu uniknąć w tym roku takich samych życzeń, które dostaje od kilku różnych osób, bo jeden czy dwa wzory krążą po świecie. Najważniejsze, że to, co potrzeba to aplikacja robi dobrze, a sama w sobie jest darmowa, więc jeśli akurat czegoś takiego potrzebowaliście to nie możecie źle trafić. Czy warto? Aplikacja, jak na razie jest darmowa, więc nawet jeśli ułatwi Wam wysłanie jednego smsa to moim zdaniem warto. Nie jest to w żadnym przypadku przełom twórczy, ale Christmas Wishes jest ładna, przejrzysta i kojarzy się miło ze świętami. Na szczęście autor nie wpadł na genialny pomysł wrzucenia, gdzieś w tle reklam, które zepsułyby zupełnie przyjemny nastrój bijący z wnętrza aplikacji. Link do aplikacji. 