26.04.2013 Zdarzało Wam się kiedyś eksperymentować w kuchni? Przyznam, że moje gotowanie to jedna wielka przygoda i improwizacja. Coś z niczego, coś z wszystkiego — zależy jakie składniki uda mi się znaleźć w lodówce i na jakie smaki mam aktualnie ochotę. A co powiecie na eksperymenty z napojami? Też mi się zdarza, ale czasem mimo wszystko warto też sięgnąć po coś okrzesanego, znanego i polecanego. A całą bogatą, mobilną, kartą napojów do których możemy dopisywać własne kompozycje jest niewielka aplikacja Swizzle Drink Recipes. Cały program podzielony został na sześć działów:  Kategorie — tutaj znajdziemy podział na alkoholowe, bezalkohlowe oraz opcjonalne mieszanki wybuchowe. Główna część aplikacji, gdzie czekają na nas przepisy na pyszne koktajle, poncze, napoje, shoty, herbaty, a także kakao. Po otworzeniu interesującego nas przepisu możemy go ocenić w skali 1–6 gwiazdek, dodać do ulubionych, oznaczyć jako godny spróbowania, podzielić się nim z zainstalowanymi aplikacjami czy stworzyć własną recepturę w oparciu o jedną z już istniejących. Sam przepis podzielony jest na strony z listą produktów oraz opisem jak przygotować daną miksturę. Aplikacja pozwala też sprawnie, w oparciu o składanki, tworzyć listę zakupów, byśmy o niczym nie zapomnieli idąc do sklepu. Mój barek — miejsce, w którym sami tworzymy przepisy dodając kolejno składniki. Nie bardzo wiem czemu ma to służyć, zastępca notatnika? :) Ulubione — czyli zestaw drinków, które wcześniej oznaczyliśmy serduszkiem. Do spróbowania — jak wspomniałem wyżej, podczas przeglądania wszystkich pyszności możemy materiały oznaczać jako godne wypróbowania. Wszystkie je znajdziemy właśnie w tej zakładce. Moje przepisy — tutaj zmodyfikowane, lub stworzone przez nas pomysły na drinki. Sam kreator jest dość obszerny, możemy nawet wybrać typ szkła na który przygotowujemy porcję, ale także — jak w dostępnych już pozycjach — zmienić nazwę, określić kategorię, dodawać stopniowo składniki wraz z ich ilością, a także napisać szczegółową instrukcję przygotowania. Lista zakupów — zestaw składników które wcześniej dodaliśmy do listy, ale nie tylko — tutaj również możemy dodać kolejne.   Sam interfejs aplikacji jest prosty i raczej nikt nie powinien się w nim zgubić. Jedyną rzeczą do której mogę, a wręcz nie wypada inaczej, się przyczepić, jest podział stron z przepisem. Połowę ekranu zajmują tam zbędne dodatki których zamknąć / ukryć się nie da, przez co na najważniejsze elementy, czyli listę składników i przepis, zostaje naprawdę niewiele przestrzeni. Poza tym trochę szkoda, że kiedy telefon jest offline nie mamy dostępu do bazy przepisów — nie wydaje mi się, by były one aż takim obciążeniem dla pamięci naszego smartfona czy tabletu. Swizzle Drink Recipes to ciekawa propozycja dla wszystkich miłośników dobrych trunków. Przejrzałem sporo proponowanych drinków i przyznam szczerze, że nie było tam zbyt wielu kosmicznych, specjalnie drogich czy trudno dostępnych składników, co zdecydowanie działa na korzyść aplikacji. Program można pobrać za darmo na platformie Google Play. 