21.10.2011 Nie wiem czy znacie Google Music? Serwis dostępny jest w dalszym ciągu na zaproszenia więc nie każdy miał pewnie szansę z niego skorzystać. W skrócie jest to muzyka w chmurze, mały programik ładuje wszystkie nasze mp3 do serwisu Google i później możemy na każdym komputerze lub poprzez aplikację mobilną cieszyć się naszymi albumami.  Prosta usługa jak na Google przystało. Oczywiście szybko powstała natywna aplikacja do Google Music na Androida, później natomiast Google uruchomiło aplikację dla iOS. Nie była to jednak natywna aplikacja ale webowa. Co ma swoje wady (o których pisali w sieci niezadowoleni użytkownicy) jak i swoje zalety (nie trzeba nic instalować?).  Z rozwiązaniem problemu Google Music na iOs przychodzi aplikacja (natywna) gMusic, zrobiona przez niezależnych developerów. Co potrafi Gmusic? Tak naprawdę to klasyczny odtwarzacz streamujący naszą muzykę z chmury Google. Autorzy chwalą się, że nasze od uruchomienia do pełnego dostępu do naszej muzyki potrzebne jest jedynie 10 sekund. W samej aplikacji możemy tworzyć playlisty, przeszukiwać bibliotek po artystach, albumach, kategorii czy tytułach piosenek. Oczywiście natywna aplikacja pozwala też słuchanie muzyki nawet przy przejściu na inną aplikacje (program działa w tle).  Aplikacja jest dostępna w App Store i kosztuje 1,99 USD 