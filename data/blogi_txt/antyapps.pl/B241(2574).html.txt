08.09.2012 O tym że IM+ zamierza wprowadzić obsługę tego polskiego protokołu, wspominaliśmy chyba jeszcze przed wakacjami. Doczekali się jej już użytkownicy systemów iOS, teraz przyszła pora na Windows Phone.  Choć od jakiegoś czasu użytkownicy tego systemu mają dostęp do aplikacji oficjalnej oraz paru nieoficjalnych to jednak każda z nich ma jakieś braki. Autorom IM+ udało się ich uniknąć. Najważniejszy aspekt w przypadku Windows Phone-  powiadomienia. Działają błyskawicznie, w przeciwieństwie do oficjalnej aplikacji nawet wtedy gdy GG mamy uruchomione też na komputerze. Dodatkowo mamy możliwość pisania w trybie horyzontalnym, wysyłania obrazków i bardzo, bardzo stabilne działanie w przypadku działania w tle (czego nie można powiedzieć o oficjalnym kliencie). Od paru wersji program dostępny jest w polskiej wersji językowej.  Jeżeli używaliście IM+ kiedyś zapewne irytował Was czas po jakim przychodziło powiadomienie oraz czas startu aplikacji. Oba elementy zostały poprawione już wcześniej. Powiadomienia są błyskawiczne, a start aplikacji trwa krócej (choć dalej zajmuje mu to chwilę). Pozostałe obsługiwane protokoły to: Facebook, Skype, MSN/Live Messenger, GTalk, Yahoo!, AIM/iChat, ICQ, Sina, Mig33, RenRen, Jabber, VKontakte, Yandex IM, Odnoklassniki.Ru, Mamba, Fetion oraz Mail.Ru Agent. Obecnie jest to chyba najlepszy komunikator na Windows Phone, niezależnie od tego z jakich protokołów korzystacie. Nie jest pozbawiony błędów, ale autorzy cały czas dbają o jego rozwój, poprawiają gdy coś działa źle, dodają nowe protokoły i opcje. Polecam, bo nawet w wersji darmowej nie ma konkurencji. Dostępna jest też płatna w cenie 17,49zł. Wersja iOS do pobrania tu Android tutaj. Ocena: 5- 