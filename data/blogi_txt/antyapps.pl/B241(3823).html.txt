03.09.2012 Choć Xbox Live na Windows Phone nie grzeszy ilością gier z trybem multiplayer (obecnie są to 3 tytuły oraz dodatkowo 2 korzystające z naszej bazy znajomych), to jednak sama obecność listy najlepszych, wielu motywuje do gry. Niestety Xbox Live cechuje brak globalnych rankingów, co ma wiele plusów, ale i bywa kłopotliwe gdy brakuje nam znajomych.  Jest to odczuwalne zwłaszcza wśród osób, dla których telefon z Windows Phone jest pierwszym kontaktem z usługa Xbox Live. Co zrobić w sytuacji gdy tych znajomych po prostu nie mamy, lub też nie grają oni w te same gry co my? Warto skorzystać z programu SocialBox Live. Czym jest SocialBox Live? Społecznością graczy Xbox Live na telefonach Windows Phone. Oczywiście samo Xbox Live to społeczność graczy, ale SocialBox Live pomaga nam w nawiązywaniu nowych kontaktów. Po zainstalowaniu aplikacji możemy przejrzeć listę gier Xbox Live Windows Phone oraz listę graczy, którzy w poszczególne tytuły grają. Aby do tej grupy dołączyć, wystarczy założyć konto (trwa to zaledwie chwilę). Niestety listę kontaktów musimy tworzyć na nowo.  Program pozwala też na prostą komunikację wewnątrz społeczności. Jest to o tyle cenne, że w przypadku poczty Xbox Live, aby wysłać wiadomość potrzebujemy posiadać konto Gold. Z poziomu wybranego tytułu, możemy nie tylko prześledzić listę graczy, ale też dodać ją do naszej kolekcji, przejść do Marketlace w celu jej pobrania. Jeżeli często gracie w gry Xbox Live, zwłaszcza te z namiastką multiplayer, warto dołączyć do SocialBox Live. Program jest darmowy, nie wymaga od nas żadnych poufnych danych, a przy okazji posiada ciekawe funkcje społecznościowe. Ocena: 4 