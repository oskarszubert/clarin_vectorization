26.12.2012 Podsumowania roku to zawsze ciężki temat. Nie ma tu mowy o choćby cieniu obiektywizmu — w przypadku mobilnych systemów miesięcznie pojawiają się setki nowych aplikacji i z wyborem kilkunastu „najlepszych” na pewno nie wszyscy mają prawo się zgodzić. A to skromna, moim zdaniem, najlepszych 12 aplikacji które w tym roku pojawiły się na Androida  Instagram — debiut o którym mówiło się od dawna nadszedł pewnego pięknego popołudnia. Uwielbiana aplikacja z iOS nareszcie przetarła szlaki na system Google gdzie nieźle zawojowała. Internet w jeszcze większym stopniu został opanowany przez kwadratowe fotki z nałożonymi filtrami kolorystycznymi. No i co tu dużo mówić — w końcu się doczekaliśmy! Link do wpisu  Solid Explorer — w komentarzach zarzucano nam, że tekst jest sponsorowany, bo równie pozytywna recenzja co moja pojawiła się nieco wcześniej na łamach AntyWeb. Nic z tych rzeczy, po prostu bardzo cenię ten menadżer plików i mimo że Total Commander również sprawdzał się znakomicie, to nasz rodzimy Solid Explorer wygrał w moim rankingu — swojego największego rywala zostawił już na starcie, bo design-designowi nierówny. Link do wpisu  Flipboard — agregator wszelkiej maści newsów i aktualizacji, który podaje je w czytelnej, wygodnej formie magazynu, łatwego do przeglądania i nadrabiania wszelkich zaległości z ostatnich godzin :) Link do wpisu  SwiftKey flow — kilkanaście razy wspominałem już o tym, jak bardzo lubię klawiaturę SwiftKey. Na przełomie wiosny i lata pojawiła się jej trzecia odsłona, zaś kilka tygodni temu wystartowała beta wersji flow, w której możemy wprowadzać tekst za pomocą swipingu, czyli mazania po ekranie od literki do literki. Mimo że w przypadku języka polskiego nie wszystko działa idealnie, to po uzupełnieniu słownika i z kilkoma tygodniami wprawy nowa metoda wprowadzania sprawdza się wyśmienicie. Link do wpisu  Pocket — czy najlepszy? Nie wiem — ale z pewnością mój ulubiony, program pozwalający dodawać artykuły do przeczytania „na później”. Prosty, intuicyjny, czytelny — po prostu czarno na białym. Link do wpisu  Google Drive — chmura Google’a na ich własnym systemie, poza — co oczywiste — opcją przechowywania weń plików, pozwala również na sprawną edycję dokumentów z poziomu aplikacji. Wzbogacaną o kolejne opcje przy każdej aktualizacji, dopracowana. Taka, jak być powinna. Długo przyszło nam czekać, ale zdecydowanie było warto! Link do wpisu  Pixlr Express — Auto Desk i ich Pixlr-o-matic od wielu miesięcy był jedną z ulubionych aplikacji używanych do edycji zdjęć wszystkich „mobilnych” fotografów. Był, bo zastąpił go Pixlr Express który jest prawdziwą definicją lepiej-więcej-tego nam brakowało! Zawiera wszystko, czego brakowało poprzedniej aplikacji (stopień nałożenia tekstur i filtrów), a nawet więcej! Link do wpisu mightyText — kiedy siedzę przed komputerem, szczególnie gdy jestem czymś zaaferowany, niespecjalnie mam ochotę odpisywać na wiadomości tekstowe mażąc po klawiaturze dotykowej. O wiele sprawniej można to zrobić z poziomu komputera — przy mightyText wszyscy nareszcie przestali narzekać, że nie odpisuję na wiadomości które mi ślą — dodatkowo zawsze widzę kto do mnie dzwoni i nie muszę nawet zerkać na ekran smartfona. Wygodne, kompleksowe rozwiązanie — prawdopodobnie najwygodniejsze w kwestii zespalania naszego telefonu z komputerem. Link do wpisu Read On — kiedy przeglądam serwisy internetowe na smartfonie, najczęściej czynię to za pośrednictwem Read On. Nie chodzi nawet o oszczędność transferu, ale wygodę — wszystko podane jest, po prostu, czarno na białym. Wygodniej się chyba już nie da, prawda? Link do wpisu  SkyDrive — mimo że nie ufam chmurom tak bardzo, jak zachęcają mnie do tego ich twórcy, to przyznaję bez bicia że żonglując między dwoma komputerami, tabletem, a smartfonem bardzo ułatwiają sprawę. Wybór wsród tego typu usług z każdym miesiącem jest coraz obszerniejszy, ale to debiut usługi Microsoftu — SkyDrive — na Androidzie wywołał niemałe poruszenie. Wyśmienicie przygotowana aplikacja, dużo miejsca, a do tego dochodzi jeszcze możliwość słuchania za jej pośrednictwem muzyki i oglądania filmów — czego chcieć więcej?! Link do wpisu  Facebook Messenger — czasy komunikowania się za pomocą Gadu-Gadu powoli, acz sukcesywnie, odchodzą do lamusa. Co rusz słyszę, że znajomi w sieci porozumiewają się za pomocą komunikatora facebookowego. Coraz częściej zresztą z poziomu telefonu i tabletu. Link do wpisu  AutoMapa — po wielu miesiącach bety, w wakacje nareszcie otrzymaliśmy pierwszą oficjalną wersję, uważanej przez wielu za najlepszą, nawigacji — AutoMapy. Dostępna zarówno w trybie online jak i offline, oparta na kilku opcjach subskrypcji szybko zaskarbiła sobie ogromną liczbę miłośników na kolejnym systemie. Mimo że wciąż miewa elementy które drażnią (np. wyłączenie aplikacji przy odebraniu połączenia), to prawdopodobnie i tak jedna z najbardziej interesujących opcji dla Androida. Link do wpisu 