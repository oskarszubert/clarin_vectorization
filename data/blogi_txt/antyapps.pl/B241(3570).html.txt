29.08.2012 EA Games coraz lepiej sobie radzi na rynku Windows Phone. I to nie tylko jeżeli chodzi o ich główne marki, ale też tytuły wydane przez Chillingo International. Do grona gier Xbox Live trafił właśnie ich kolejny tytuł, Roll in the Hole. Na stępie warto wyjaśnić jedną rzecz. Jak widać w tytule, Roll in the Hole można nazwać produkcja polską. Wystarczy spojrzeć na listę autorów, a przywitają nas znajomo brzmiące nazwiska i imiona. Oczywiście w żaden sposób nie jest to powód do szczególnego traktowania tej gry, ale warto o tym wiedzieć. Roll in the Hole należy do gatunku prostych (pod względem założeń) gier zręcznościowo-logicznych Jest to chyba najbardziej popularnego gatunku na smartfony. Nie wymagają one super grafiki, złożonego świata gry, liczy się pomysł i jego wykonanie. W tym wypadku głównym celem gry jest dotarcie naszą pandą do tytułowej dziury na końcu planszy. Po drodze zbieramy skradzione nam lody. Niestety nie jest to takie proste. Nasza Panda potrafi się poruszać tylko za pomocą ruchu wirowego. Co to oznacza? W momencie kontaktu z podłożem, możemy ją „rozkręcić” w lewo lub prawo. Choć z początku wydaje się to ciekawym i prostym rozwiązaniem, to kolejne plansze szybko weryfikują te podejście. Naszą Pandę naprawdę bardzo ciężko okiełznać. Sterować możemy poprzez dotykanie odpowiedniej połowy ekranu (polecam), bądź też za pomocą akcelerometru (odradzam). Niezależnie jak bardzo lubicie ten gatunek, gra zapewne zdoła Was nieraz mocno zirytować. A będzie miała ku temu sporo okazji. Roll in the Hole oferuje 72 poziomy, podzielone na różne klimaty i miejsca. Ich różnorodność wpływa na podłoża, po których będziemy rozkręcali naszą pandę.  Poziom irytacji potrafi podnieść muzyka. Nie jest zła, ale posiada w sobie to coś, dzięki czemu po dłuższej chwili, w połączeniu z trudną rozgrywką potrafi dodatkowo podnieś ciśnienie. Grafika, prezentuje się przyzwoicie. Nawet jak na tego typu gry nie jest wybitnie ładna, ale widać konsekwencję w jej wykonaniu. W przeciwieństwie do innych platform (gra jest dostępna zarówno na Androida jak i iOS) mamy możliwość przetestowania tytułu przed zakupem. W wersji testowej otrzymamy 8 plansze. Radzę skorzystać z tej opcji. Roll in the Hole trafiła pod najniższy próg cenowy Xbox Live, jest dostępna za 3,49zł. Warto odnotować, że gra posiada polską wersję językową. 