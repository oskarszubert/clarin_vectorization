27.02.2013 Co może być ciekawszego od robienia zdjęć iPhone’em? Tworzenie zabawnych GIFów z wystukanych wcześniej zdjęć. Oczywiście, że nie musisz się z tym zgadzać, ale chyba dasz wiarę, że moda na animowane obrazki nie zniknęła całkowicie. Zwłaszcza w Internecie, gdzie każdego dnia pojawiają się tony świeżych i świetnych takich przykładów, które można przytoczyć. A gdyby jeszcze coś takiego tworzyć iPhone’m? Od tego znalazł się Loopcam.Na środku menu aplikacji znajdziesz ikonkę aparatu, gdzie sam możesz stworzyć ruchomy obraz składający się z takiej ilości zdjęć, jakiej zechcesz. Po prostu nakierowujesz kamerę tam, gdzie widzisz coś ciekawego i stukasz… stukasz. Później naciskasz strzałkę i voila! GIF się wygenerował do biblioteki. Teraz już wystarczy tylko pokazać go innym. Tworzenie i udostępnianie zapętlonych GIFów jeszcze nigdy nie było tak proste. Loopcam używam już od jakieś czasu, chociaż dosyć sporadycznie. Wyróżnia się on łatwością, szybkością i prostotą w jakiej oferuje stworzenie powtarzającego się obrazu lub jakiejkolwiek scenki. Program pozwala również na eksplorowanie loopów znajomych i oznaczanie ich specjalnym tagiem. Nie to nie jest serduszko, nie tym razem. Jeżeli coś nam się spodoba wciskamy przycisk z napisem LOL.  Loopcam możesz połączyć z innymi kontami społecznościowymi, dzięki czemu odnajdziesz znajomych użytkujących również tę aplikację. Poza tym, na stronie głównej odnajdziesz trzy zakładki – każda z GIFami, które od razu możesz odpalić. Stukając w ikonkę dalej, w menu – dotrzesz do miejsca z powiadomieniami o osobach i GIFach, które zostały zLOLowane. Z kolei ostatnia ikonka przenosi nas do miejsca, gdzie możemy obejrzeć najpopularniejsze obrazy, wyszukać je względem danych kolekcji czy chociażby sezonu. Aktualnie, Loopcam celebruje chiński rok, a więc w niedawnej aktualizacji dodał specjalny dodatek w postaci czapeczki oraz powiewających lampionów. Intuicyjność z jaką możemy udostępnić GIFa na prawie każdy portal społecznościowy jest już praktycznie standardem. Jedno stuknięcie, a link do obrazu poleci na Facebooka, Twittera lub Tumblra. Sam nie używałem, ale istnieje też opcja wysłania sobie linka do obrazu bezpośrednio na pocztę e-mail. Loopcam to aplikacja, która może szybko się znudzić. Jednak wykorzystywana sporadycznie pozwala zachować śmieszne momenty z życia nie w statycznym, lecz dynamicznym klimacie. 