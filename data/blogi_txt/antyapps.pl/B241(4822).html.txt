26.07.2012 W dobie serwisów społecznościowych magia tradycyjnych pamiętników trochę przygasła. Jednak dalej jest zapotrzebowanie na prywatny i osobisty zbiór własnych myśli, ciekawych wydarzeń i emocji. Dobrym rozwiązaniem okazują się smartfony, które mamy prawie zawsze przy sobie, a ich różne możliwości pozwalają na multimedialne upamiętnienie chwili.  [+]Moments jak przystało na aplikacje z serii [+] posiada jedynie podstawowe opcje, co jest jego mocną jak i słabą stroną zarazem. Dzięki temu nawigacja jest prosta, aplikacja szybka, a my nie musimy przebijać się przez gąszcz opcji i ustawień. Ma to też swoje minusy, w momencie gdy ktoś chce poddać wpis głębszej edycji, zapisać więcej danych, bądź też wyróżnić i posegregować treści.  Jak przystało na pamiętnik, nasze wpisy możemy zabezpieczyć hasłem, dzięki temu nikt poza nami nie będzie miał do nich wglądu. Trzeba przyznać, że sam system generowania hasła jest bardzo pomysłowy. Równie ważną opcją jest możliwość tworzenia kopii zapasowych na naszym dysku SkyDrive. Uchroni nas to przed utratą zgromadzonych wpisów. Tworząc wpis mamy możliwość dodania do niego tekstu, pliku graficznego bądź przypisać emotikon. Niestety elementów tych nie można łączyć. Lista braków jest bardzo długa. Nie możemy wyszukiwać konkretnych treści, tagować naszych wpisów, brak podglądu ilości notek w widoku kalendarza. Pomimo powyższej listy program idealnie spełnia swoje założenia. Jeżeli lubicie dokumentować fragmenty swego dnia i życia, warto wypróbować [+]Moments. Dostępny jest w dwóch wersjach: darmowej oraz płatnej (3,49zł). Ocena: 3+ 