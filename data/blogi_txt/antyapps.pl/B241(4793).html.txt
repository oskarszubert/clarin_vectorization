11.12.2012 Pogoda za oknem nie bardzo sprzyja dbaniu o kondycję fizyczną. Rowery, rolki, buty biegowe większości osób zapewne już trafiły do szafy. Z drugiej strony zbliżające się święta, to kolejne dodatkowe kilogramy. Jeżeli pomimo tego chcecie utrzymać dobrą formę, lub też po prostu wykorzystać czas spędzony w domu, na poprawę kondycji fizycznej, warto sięgnąć po aplikację GosiaFit. Pierwszy kontakt z aplikacją pozytywnie zaskakuje. Nie wiem dlaczego, może to wina jej nazwy, ale spodziewałem się czegoś gorszego. Wita nas łady interfejs w stylu metro. Czar pryska gdy zaczniemy przeglądać aplikację. O ile pierwszy dział, wita nas szczegółowymi opisami (wrócę do niego za chwilę) o tyle każdy pozostały wywołuje komunikat „Trwają prace redakcyjne – materiały zostaną udostępnione wkrótce.” Dotyczy to nawet ustawień! Mam nadzieję, że doczekamy się tego wkrótce, bo GosiaFit ma w sobie potencjał.  Skupmy się jednak na tym co jest. Na start otrzymujemy zestaw ćwiczeń. Podzielono je na partie mięśni (brzucha, nóg, ramion, pleców) oraz 3 stopnie trudności. Każde z nich to szczegółowy opis tego co musimy wykonać plus bogata oprawa zdjęciowa (od 2 do 6). Dzięki temu nie powinno być żadnych problemów z prawidłową interpretacja opisu i ich wykonaniem. Na samym początku otrzymujemy też krótką informacje odnośnie tego na jakie partie ciała działa wybrane ćwiczenie. UI, przynajmniej na początku oparto o interfejs Metro/Modern. Dalej mamy już bardziej klasyczne listy z opisami. Całość działa szybko, a nawigacja nie powinna sprawiać problemu. GosiaFit pomimo ciekawego wprowadzanie zawodzi ilością niedostępnej treści. Przyznam szczerze, że nie do końca rozumiem takie postępowanie autorów. Jeżeli podzielić aplikacje, na same widoczne kafelki, to z 6 zaprezentowanych przygotowany jest tylko 1. Dobrze że przynajmniej on zawiera ciekawą i merytoryczną treść. Fanom ćwiczeń polecam, także osobom szukającym dodatkowej motywacji lub też inspiracji. GosiaFit można pobrać za darmo, na chwilę obecną nie zawiera reklam. Aplikacja dostępna jest na urządzenia z Windows Phone 7,5 oraz 8. 