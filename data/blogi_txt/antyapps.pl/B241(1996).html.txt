10.11.2011 Jakiś czas temu opisywałem na Antyapps aplikację, która chroniła smartfona przed kradzieżą poprzez uruchomienie alarmu, gdy ten gwałtownie zmieni swoje położenie, czyli w rzeczywistości – zostanie porwany. Cała idea była zacna, funkcjonalność naprawdę niezła, jednak niesamowicie kulał interfejs. Alarm anti theft wygląda inaczej, jednak wciąż interfejs aplikacji jest tandetny. Uważam, że Alarm anti theft ma znacznie przyjaźniejszy interfejs niż Anti-Steal-Alarm, jednak obie te aplikacje mają strasznie tendetny design. Jak na razie nie znalazłem nic innego oferującego podobną funkcjonalność, ale z naprawdę przyjaznym i wygodnym interfejsem użytkownika. Wygląda na to, że zabezpieczenie telefonu przed kradzieżą po prostu musi kosztować nas kontakt z tandetnym interfejsem. W tej aplikacji blokowanie i odblokowywanie telefonu opiera się o swego rodzaju pilota, przypominającego pilota do samochodu lub do bramy garażu. Z opcji konfiguracyjnych mamy dostępne: hasło do oblokowania alarmu, czas do aktywacji alarmu oraz czułość alarmu. W stosunku do konkurenta, liczba opcji jest znacznie odchudzona, jednak ułatwia to korzystanie z narzędzia. Jeśli nie straszne Wam przebrzydłe interfejsy, a macie potrzebę zabezpieczyć swojego smartfona, polecam instalację tej aplikacji – jest za darmo. 