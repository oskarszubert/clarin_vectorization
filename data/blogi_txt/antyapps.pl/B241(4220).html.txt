09.11.2012 Pierwsze miesiące po premierze Windows Phone były czasem kiedy Microsoft chciał pokazać wyjątkowość i moc swojego nowego systemu i urządzeń. Korzystali na tym głównie gracze. Nigdy potem na ten system nie trafiło tak wiele dobrych gier na wyłączność. Jedną z nich było niezwykle klimatyczne The Harvest. Gra należy do popularnego gatunku cRPG. W bliżej nieokreślonej przyszłości, ziemia przeżywa atak obcych, tytułowych żniwiarz, niszczą oni prawie doszczętnie naszą planetę. Jednak ziemianie nie planują się poddać. Pomysł na fabułę nie jest może oryginalny, ale daje spore pole do popisu. Niestety pole niewykorzystane. Fabuła jest jedną z najsłabszych stron tej gry. Nudna, przewidywalna, sprowadzona do minimum. Jej poziom boli tym bardziej, że autorom udało się stworzyć ciekawą wizję postapokaliptycznej przyszłości, która aż się prosi o bliższe poznanie. Rozumiem, że mamy do czynienia z cRPG, ale nawet tutaj dobra fabuła czasem jest potrzebna.  The Harvest posiada jeden z lepszych modli sterowania na jaki natrafiłem w mobilnych grach RPG. Nie opiera się na znanych wirtualnych krzyżakach i przyciskach. Aby się poruszać dotykamy odpowiednich części planszy. Podobnie jest gdy chcemy atakować, użyć umiejętność specjalnej, apteczek itp. UI jest naprawdę dobrze przemyślane i sprawia, że po kilku chwilach z The Harvest, wcale o nim nie myślimy, po prostu zajmujemy się grą.  Grać możemy trzema, różniącymi się od siebie postaciami. Niestety, na początku mamy dostęp tylko do jednej, pozostałe odblokowujemy wraz z postępem gry (nie musimy długo czekać, dokonamy tego jeszcze w I akcie gry). Na start wcielamy się  w Scaraba postać silną i wytrzymałą, ale też wolną. W kolejce do odblokowania czeka jeszcze zwinny, ale mniej wytrzymały Falcon oraz silną w atakach, ale bardzo podatną na obrażenia ASP. Każda z tych postaci jest inna, dysponuje indywidualnym zestawem 3 specjalności, różni się statystykami, prędkością poruszania, a nawet stylem walki. Niestety, przypisano im tę samą rozgrywkę. Chcąc przejść grę każdą z postaci, przejdziecie trzykrotnie identyczne plansze i zadania. Szkoda. Gra oferuje 4 duże akty podzielone na 36 zadań. Zapewnia to około 4-4,5 h rozgrywki dla każdej z postaci.  System rozwoju postaci jest oryginalny, choć może pozostawiać niedosyt. Każdy bohater posiada 3 indywidualne zdolności specjalne. Odblokowujemy je wraz z grą. Aktywowanie, którejś ze zdolność (nawet gdy jej nie używamy) zmienia nasze 3 statystyki główne. Symbolizują to strzałki pod ui zdolności. Poza 3 cechami głównymi mamy też 3 cechy poboczne. Wraz z awansem na wyższy level otrzymujemy po 5 punktów do przydzielenia na każdą z nich. Jest też opcja, auto, która sprawdza się najlepiej. Punkty zostaną dodane pod klasę naszej postaci.  Trochę gorzej prezentuje się inwentarz. Fani zbierania wszystkiego będą zawiedzeni. Gra nie pozwala nam na zmianę broni, pancerze itp. Zamiast tego zbieramy specjalne chipy, które możemy umieszczać na naszej zbroi. Mamy na nie 6 miejsc, każde w połączeniu z odpowiednim chipem daje inne bonusy. Chip zużywają się wraz z grą, możemy je naprawiać, bądź też zastąpić nowymi, lepszymi. Chipy możemy też asymilować, dzięki temu niszczymy je i podnosimy sobie na stałe konkretną statystykę. W The Harvest znajdujemy także ulepszenia, które podnoszą nam jedną z 3 cech głównych o 25 punktów na 15 sekund.  Tym czym The Harvest błyszczy, jest jego oprawa, zarówno graficzna jak i muzyczna. Jeżeli chodzi o walory wizualne, to gra wciąż nie ma się czego wstydzić względem swoim konkurentów na Windows Phone, a nawet niektórych tytułów na inne platformy. Bardzo klimatyczne lokacje, ciekawie zaprojektowani wrogowie, ładne animacje. Oczywiście, gdy się przyjrzymy zobaczymy braki w teksturach i inne ograniczenia wynikające z platformy, ale nawet to udało się zakryć innymi smaczkami. Jeszcze wyższy poziom prezentuje muzyka. Szkoda, że jest tak mało różnorodna, rewelacyjnie buduje klimat całej gry, jej świata. Pod tym względem mamy do czynienia z jednym z lepszych mobilnych soundtracków.  Niestety, pomimo wielu zalet, gra potrafi mocno irytować. Po pierwsza zawodzi wspomniana już fabuła, jak i mocna liniowość rozgrywki. Za każdym razem będziemy przechodzili tę samą grę. Dodatkowo, mamy limit doświadczenia, maksymalnie możemy awansować na 20 poziom. Niestety, przy dobrej grze, osiągamy go już na początku 4 aktu. Gra aż się prosi o DLC, czy też aktualizację (choć świetnie zapamiętuje moment, w którym przerywamy grę, to niestety nie wspiera szybkiego przełączania). Mam nadzieję, że wraz z jej reedycją HD na Windows 8, wersja podstawowa doczeka się odświeżenia.  Dla wielu barierą może być też cena. 23,99zł to najwyższy przedział do gier Xbox Live. Osobiście uważam, że jest tego warta. Wprawdzie to jedynie 4,5 h gry jedną postacią, ale w zamian otrzymujemy jedną z najładniejszych gier na Windows Phone, bardzo solidny cRPG, dobry gameplay i świetnie przygotowany świat gry. O jego jakości możecie przekonać się sami, pobierając darmową wersję gry. 