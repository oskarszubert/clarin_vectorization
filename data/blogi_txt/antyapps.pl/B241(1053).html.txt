05.10.2012 Strategie to jeden z lepiej reprezentowanych gatunków na Windows Phone. Choć dzieli się na wiele, czasem bardzo różnych odmian, to fan każdej z nich powinien znaleźć coś dla siebie. Co więcej, dotykowe ekrany w części przypadków są wyjątkowo wygodnym rozwiązaniem, a mobilność telefonu pozwala nam prowadzić działania bitewne w każdym miejscu i o każdej porze. W zestawieniu nie ma tytułów z gatunku Tower Defense. Choć wielu je do niego zalicza, a ja się z tym zgadzam, to jednak jest to gatunek tak mocno reprezentowany, że zasługuje na oddzielne zestawienie (i doczekał się takiego). Tanks Ta strategia turowa idealnie pasuje do smartofonów. Waży niewiele, ma proste zasady, jest grą turową 2D co pozwala na spokojną grę i banalne sterowanie. Dodatkowo grać można tylko z przeciwnikami Online, co sprawiła, że zebrała w koło siebie rzesze wiernych graczy. Aż potem coś się popsuło, gra koszmarnie zaczęła lagować, nawet w menu. Błędy się zdarzają, ale czas reakcji autorów, był karygodny. Na łatkę trzeba było czekać parę miesięcy, co sprawiło, iż o grze zapomnieli  nawet najwierniejsi fani. Dlatego też warto o niej przypominać.  Zwłaszcza, że to bardzo ciekawa strategia, obsługująca wszystkie rodzaje powiadomień, z prostymi zasadami i wieloma strategiami na wygraną (lekko szwankuje balans). Więcej o Tanks pisałem w tej recenzji. Gra jest darmowa i pozbawiona reklam. Naprawdę warto spróbować i cierpliwie poczekać na graczy chętnych do pojedynku.  Sid Meier’s Pirates! Remake hitu z lat 80, teraz także na smartfonach.Tytuł poza wątkiem strategicznym zawiera elementy gry RPG. Już na start wybieramy jedną z paru profesji, która będzie miała wpły na naszą dlaszą gre. Decydujemy się też na to pod jaką banderą będziemy pływać (do wybory są 4 kraje). Dalsza zabawa to jeszcze mocniejsze pomieszanie gatunków, jest w niej coś z gry ekonomicznej, strategii, RPG, czy tytułu zręcznościowego, podobnie zresztą jak w pierwowzorze. To właśnie ten czynnik sprawia, że zabaw jest tak miodna. Wersja na Windows Phone jest solidnie wykonana, to co lekko odstrasza, to minimalnie przydługie czasy wczytywania plansz i niektórych opcji. Grafika choć ładna i staranna, wygląda kiepsko na dużych ekranach. Sterowanie jest proste, ale sam układ menu bardzo rozbudowany i skomplikowany, przez to osoby, które podejdą do tytułu po raz pierwszy, mogą być lekko przerażone. Ale zapewniam, że warto przez nie przebrnąć. Gra posiada wersję testową, niestety ograniczoną do 5 minut, co w połączeniu z długim czasem ładowania gry, nie pozwala zapoznać się z tytułem w odpowiedni sposób. Sid Meier’s Pirates! możecie kupić tutaj, cena 10,49zł.  A.R.M.E.D! Kolejna strategia turowa w zestawieniu. Oparta na trybie multi, ale dodatkowo wzbogacona o kilka trybów rozgrywki dla pojedynczego gracza. Nie jest tak wygodna jak Tanks, ale bierze się to z faktu bardziej rozbudowanej rozgrywki oraz grafiki 3D. Jest to jedna z najładniejszych gier na Windows Phone. Niedawno doczekała się też wersji na system Windows 8, niestety nie ma możliwości grania pomiędzy nimi, a szkoda. Gra obsługuje wszystkie możliwe rodzaje powiadomień, dodatkowo świetnie wspiera tryb szybkiego przełączania. Kluczem do zwycięstwa jest jak najszybsze przejęcie strategicznych punktów na planszy i wybudowanie na nich bazy. Autorzy bardzo dbają o swoje dzieło, co pewien czas dostarczaj aktualizacje, w tym bardzo ważnego czynniku, którym jest balans. ARMED! Posiada rozbudową wersję demo, która pozwala na grę online, za pełną zapłacimy 10,49zł. Zdecydowanie warto. Majesty Strategia czasu rzeczywistego, w którą gra się wyśmienicie na smartfonie? Oto Majesty. Gra jest mobilną wersją tytułu z komputerów PC, bardzo specyficznej strategii, okraszonej sporą dawką humoru. Co takiego odróżnia Majesty od innych strategii? Nie mamy w niej wpływu na poczynania poszczególnych jednostek, możemy jedynie zachęcać je do działania odpowiednimi funduszami. Zabawa polega na rozbudowie naszego królestwa oraz zbieraniu funduszy, w celu rekrutacji bohaterów, zapewniania im coraz to lepszych sprzętów (za które płacą). W Majesty znajdziemy 10 rodzajów herosów (każdy z nich zdobywa doświadczenie, może dokupić ekwipunek, cześć z nich się nie lubi, więc obecność jednych wyklucza innych), 30 typów budowli, 16 zróżnicowanych misji. Jeżeli ktoś grał wcześniej w wersję na komputery stacjonarne, odnajdzie się w niej bez problemu (gra posiada pewne uproszczenia), nowi mogą czuć się z początku zagubieni. Pamiętajcie, że pieniądze są odpowiedzią na wszystko. :) O grze pisaliśmy też tu, a tu o dodatku, którego na Windows Phone jeszcze nie ma. Majesty posiada wersję demo, a za pełna (naprawdę warto) zapłacimy 6,99zł  Civilization Revolution Klasyk przez duże K, w nowej mobilnej odsłonie. 16 cywilizacji, wiele epok , wynalazków, jednostek i wydarzeń, czyli to wszystko za co pokochaliśmy klasyczną Cywilizację. Gra w wersji mobilnej sprawdza się świetnie. Wprawdzie wiele elementów uległo uproszczeniu, ale to co w grze najważniejsze pozostało. Dodatkowo całą rozgrywkę dopasowano do ekranów dotykowych. Podobnie jak w wypadku Sid Meier’s Pirates! gra wygląda ładnie na małych ekranach, a na tych większych razi rozciągniętymi elementami. Niektóre osoby narzekają też na sterowanie, ciężko mi się z tym zgodzić. W przypadku tak rozbudowanej rozgrywki jest ono wyjątkowo wygodne i przemyślane. Oczywiście można je było zaprojektować lepiej. Gra posiada parę trybów gry, które zapewniają wiele godzin dobrej zabawy. Tyczy się to zwłaszcza Scenerio Generator, w którym sami ustalamy zasady rozgrywki, a gra generuje do nich mapę. Tak jak Sid Meier’s Pirates! mamy możliwość pobrania wersji testowej, za pełną zapłacimy 10,49 zł. Czy trzeba kogoś przekonywać do tego tytułu? 