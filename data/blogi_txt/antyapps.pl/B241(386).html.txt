28.11.2012 …dobrą i złą. Którą chcecie usłyszeć jako pierwszą? Zgodnie z zapowiedziami członków ekipy w pocie czoła pracującej nad reaktywacją kultowego erpega, 28 listopada 2012 roku miał być dniem, w którym wszyscy fani kultowej sagi ponownie otrzymają możliwość wizyty w niezwykłym świecie fantasy – Zapomnianych Krainach. I tak też się stanie – zaszczytu tego dostąpi jednak tylko ograniczona grupa graczy. Szczęśliwcami są użytkownicy tradycyjnych pecetów. Posiadacze Mac’ów oraz iPad’ów muszą uzbroić się w cierpliwość. Jak długo będą musieli poczekać? Nie wiadomo. Przy dużej dawce szczęścia gra w wersji przeznaczonej na systemy OS X oraz iOS ukaże się w sklepach Apple jeszcze przed najbliższym weekend’em. Bardziej prawdopodobny jest jednak dopiero przyszły tydzień. Źródłem tej informacji jest Trent Oster – ojciec takich tytułów jak  Baldur’s Gate, MDK 2, Icewind Dale, Neverwinter Nights, a obecnie dyrektor kreatywny projektu Baldur’s Gate: Enhanced Edition.  Przyczyną przesunięcia premiery jest odrzucenie gry przez Apple. Jak się okazało – odświeżona edycja Badur’s Gate (na systemy iOS oraz OS X) posiada błąd powodujący zawieszanie się aplikacji. Ekipa odpowiedzialna za grę poinformowała fanów, że nie pojedzie na noc do domu, dopóki nie upora się z problemem i nie złoży poprawionej wersji do ponownej weryfikacji. Trent Oster nie ukrywa rozczarowania, ale jednocześnie cieszy się, że usterkę wykryto zawczasu – zanim gra trafiła w ręce fanów.  Czas na dobrą wiadomość:) Wczoraj zostało ukończone tłumaczenie gry na język polski. Oznacza to, że już dziś posiadacze wersji PC będą mogli zagrać w rozszerzoną edycję Wrót Baldura w rodzimym języku! Warto podkreślić, że za tłumaczenie gry odpowiada w dużej mierze ekipa ochotników i fanów skupiona wokół oficjalnego forum projektu. To przede wszystkim dzięki ich wysiłkom tłumaczenie udało się zakończyć w przededniu premiery. Niestety, na chwilę obecną nie zdecydowano się na dogranie nowych dialogów dla postaci, które zadebiutują w nowej wersji gry. Aktualizacja 30.11.2012: Nadal brak oficjalnego info w sprawie polskiej wersji językowej w wersji gry przeznaczonej na iPad’a. Dowiedzieliśmy się jednak, że ekipa odpowiedzialna za tłumaczenie gry na nasz język otrzymała do przekładu również teksty zawarte w samouczku dla urządzeń wyposażonych w ekrany dotykowe. Jesteśmy więc dobrej myśli:) 