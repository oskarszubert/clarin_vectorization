04.05.2012 Mieszkam sam i staram się gotować. Raz na jakiś czas szaleję i nawet piekę jakieś ciasto. Zawsze mam ten sam problem – ile to jest 150g mąki albo cukru? Nie dorobiłem się jeszcze żadnej wagi, zresztą nawet jakbym miał to pewno nie odmierzałbym 150g. Na szczęście w Google Play znalazłem kuchenne kalkulatory, które niesamowicie mi pomagają.  Takich nieprecyzyjnych przepisów typu „szczypta soli” w internecie są setki. Niestety w tym wypadku pomoc z naszej strony nie nadejdzie. Kiedy jednak w w przepisie mamy dokładnie podane ilości przypraw czy składników, a my nie mamy jak tych dokładnych ilości odmierzyć – dzisiejsza aplikacja okaże się niezwykle przydatna. Odmierzanie łyżką do dokładnych nie należy, ale może zacząć. Na przykład wtedy, kiedy jedna z zaproponowanych przeze mnie aplikacji uświadomi nas ile łyżeczek do herbaty potrzeba, aby uzupełnić w potrawie wymagane 200 gram mąki czy soli. Obie aplikacje nazywają się „Kalkulator kuchenny” i obie służą do tego samego – wybór odpowiedniej pozostawiam wam. Pierwszą znajdziemy tutaj, a drugą tutaj. Oczywiście obie za darmo. Tak jak w opisie jednej z tych aplikacji – używajcie tak długo, jak tylko potrzebujecie, ale uważajcie. Niech telefon nie stanie się przypadkiem składnikiem jednej z potraw, bo to może być najdroższe ciasto waszego życia. ;) 