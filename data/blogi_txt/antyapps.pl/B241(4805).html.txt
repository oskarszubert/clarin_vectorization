06.03.2013 Jeśli kiedykolwiek marzyłeś o tym, aby stać się ekstrawaganckim artystą, bądź też chciałeś tworzyć sztukę dla sztuki to najprawdopodobniej będzie to dla Ciebie satysfakcjonująca aplikacja. Czy jednak rzeczywiście lepszym rozwiązaniem jest malowanie, a dokładniej rzecz ujmując – bazgranie na ekranie swojego telefonu od staromodnego wyciągnięcia kartki i kredek? Moim zdaniem nie, ale wybór pozostawiam Tobie. SpinArt+, jak sama nazwa wskazuje pozwala nam rzucać kolorami na obracające się płótno w kształcie, który wykupimy. Spokojnie – darmowy jest na wstępnie kwadrat, zaś kolejne wzory możemy zdobyć poprzez stworzenie świetnych obrazów za które zostaniemy ocenieni i w konsekwencji otrzymamy tokeny do zakupienia następnych. Warto również zaznaczyć, że otrzymujemy bonus, który umożliwia zakup jednego, interesującego nas płótna zaraz przy pierwszym odpaleniu aplikacji. Zarobione tokeny możemy w przyszłości przeznaczyć na odblokowanie różnych kolorów, pędzli lub kształtów, dzięki czemu nasze twory staną się jeszcze bardziej osobliwe.  W programie mamy kontrolę nad obracanym obrazem. Jeśli dosięga nas ochota na szybkie kręcenie białej spirali po czerwonym tle serca – wystarczy, że wybierzemy odpowiednie kolory, wprawimy wzór w ruch i przejedziemy palcem po ekranie naszego telefonu w odpowiedni sposób. Aby wprowadzić więcej wariacji zwolnimy tempo obrotów o połowę. Kolejno, weźmiemy zielony kolor i pochlapiemy nim resztę stukając w różne miejsca ekranu. Jeśli wygląda fajnie – zapisujemy oraz udostępniamy bezpośrednio na Twittera albo Facebooka. Warto dodać, że oryginalna wersja SpinArt (jeszcze bez plusa) była jedną z pierwszych aplikacji w AppStore oraz została pobrana ponad 2 miliony razy. 