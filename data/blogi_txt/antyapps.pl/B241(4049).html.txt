13.09.2013 Choć sam uważam mobilny Internet Explorer za dobrą przeglądarkę, to jednak wybór i konkurencja zawsze jest czymś dobrym. Dlatego sam przesiadłem się na UC Browser (polecam sprawdzenie ostatnich wersji, znacznie poprawiono stabilność) i rozumiem osoby przeszukujące Sklep w poszukiwaniu alternatyw. Brakuje tam tak znanych marek jak Firefox, Chrome czy Opera, co nie oznacz że jesteśmy skazani na przeglądarkę Microsoftu. Jedną z ciekawszych na jakie ostatnio trafiłem jest Surfy.  Pierwszym co rzuca się w oczy po uruchomieniu Surface jest system kart. Przypomina rozwiązania desktopowe, gdzie na górze widnieją poszczególne zakładki. Przemieszczamy się pomiędzy nimi za pomocą gestu, bądź też wybierają konkretne z nich. W wersji demo na raz możemy uruchomić 4 karty, w płatnej 5. Autorzy intrygująco podeszli także do paska adresu. Z tego co widzę w komentarzach nie tylko ja miałem problem z jego odszukaniem. Aby wpisać dowolny adres strony należy… kliknąć na nazwę na karcie, a uruchomi się pole wpisywania tekstu.  O ile na początku wydawało się to dziwne, z czasem przywykłym i polubiłem to rozwiązanie. Kolejne zaskoczenie to język w jakim wita nas aplikacja. Niestety już pierwsze słowa wzbudziły moje obawy, że mamy do czynienia z translatorem. Niestety potwierdzenie przyszło bardzo szybko. Przygotujcie się na tablicę rozdzielczą (opcje), tryb ruchomy (mobilny), udział (udostępniania w serwisach społęcznościowych) i inne podobne kwiatki. Choć w opcjach znajdziemy możliwość zmiany wersji językowej to jednak i tak nie ma to wpływu na aplikację.  Poza standardowymi możliwościami i bardzo ciekawym interfejsem Surfy oferuje dodatkowo możliwość czytania stron (w tym w języku polskim) oraz optymalizację danych pobieranych z sieci. Jest też tryb prywaty i możliwość otworzenia konkretnych treści w Internet Explorerze. Nie mam zastrzeżeń do stabilności działania aplikacji. Podczas testów ani razu nie wywaliła mnie do pulpitu. Jedynie czas startu i wczytywania stron mógłby być nieco szybszy. Na tym polu przygrywa i z IE i UC Browser. Surfy to ciekawy zbiór pomysłów, niespotykanych w innych przeglądarkach. Choć pełna wersja to wydatek wysokości 10,49zł darmowa powinna wystarczyć do większości zastosowań. W oczekiwaniu na zapowiedzianą Operę Mini, warto dać jej szansę. Niestety Surfy dostępna jest tylko dla urządzeń z Windows Phone 8. 