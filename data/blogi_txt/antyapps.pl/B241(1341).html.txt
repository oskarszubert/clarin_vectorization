10.01.2014 Z każdą większą aktualizacją systemową Windows Phone otrzymuje dodatkowe możliwości konfiguracji jego znaku rozpoznawczego, czyli ekranu start. Dodatkowe rozmiary kafelków, dodatkowy miejsce itp. Możemy go zmieniać i edytować w coraz większym zakresie. Teraz, dzięki Nokii pojawiła się nowa możliwość, która części osób zapewne pomoże opanować i uporządkować to co przypięli do ekranu głównego swojego telefonu. Foldery od Nokii nie są pierwszą aplikacją tego typu. Od jakiegoś czasu podobny program oferował swoim klientom Samsung. Było też kilka aplikacji firm trzecich, które starały się udawać takie działanie, jednak ograniczenia w api mocno dawały o sobie znać. Można więc uznać, że dopiero aplikacja on Nokii jest tą ogólnie dostępną. Jak to działa? Po uruchomieniu Foldery wybieramy opcję tworzenia nowego katalogu. Na początku nadajemy mu nazwę (później możemy ją zmienić), następnie z listy wszystkich aplikacji i gier oraz części opcji tworzymy jego zawartości. Wśród aplikacji nie znajdziemy tych systemowych, taki jak np. wiadomości, alarm, telefon. Gdy uznamy że dodaliśmy wszystko co chcemy, folder taki możemy przypiąć do ekranu start. Kafelek wspiera wszystkie wielkości, w zależności od tego którą wybierzemy prezentuje ikony 4, 6 bądź 12 aplikacji w kolejności w jakiej znajdują się na liście. Od teraz wybierając dany kafelek mamy szybki dostęp do zgromadzonych w nim aplikacji, a raczej skrótów do nich.  W przeciwieństwie do np. rozwiązań znanych z iOS w folderze nie są umieszczane same aplikacje. Dzięki temu jeden program może być w kilku katalogach, a zarazem widnieć jako samodzielny kafelek. Niestety, programy i gry umieszczone w folderze nie wspierają powiadomień wyświetlanych na kafelku. Raz stworzony folder możemy w prosty sposób edytować dodając do niego nowe pozycje, bądź też kasując stare (brakuje opcji kasowania poprzez zaznaczenie kilku pozycji). I to właściwie tyle. Po kilku chwilach czuję mały niedosyt, wprawdzie jest to co niezbędne, a dodatkowo działa dobrze, jednak człowiek chciałby więcej. Po pierwsze możliwości zmiany koloru kafelka folderu, mały detal, ale jednak przydatny. Po drugie wpływu na to czy zawartość folderu będzie wyświetlana jako lista, czy też jako ikony (obecnie jest tylko ta pierwsza opcja). Po trzecie (Choć to już zapewne ograniczenie api) możliwość wyświetlania przez folder informacji o powiadomieniach. W komentarzach można spotkać kilka uwag odnośnie prędkości działania folderów. Rzeczywiście wczytywanie ich zawartości trwa o 1-2 sekundy za długo, nie jest to jednak zbyt męczące. Co ważne Foldery działają zarówno na Nokiach z GDR 2 jak i GDR 3. Tak więc jeżeli macie Lumię z Windows Phone 8, prawie na pewno ruszą też u Was. 