28.12.2011 Autorem wpisu jest Mateusz Miernikowski Grafika menu Shuffle Party idealnie pasuje do Metro UI, kolory kafelków w grze odpowiadają systemowym, tło jest estetyczne, przejścia w opcjach wyglądają ok. Podobnie jest z samymi kręglami i toczkiem (nie kulą!), którym zbija się kręgle, i który wygląda kubek w kubek jak truskawkowe ciasto. Animacje są plastyczne, nie wyglądają sztucznie, a upadki kręgli może nie są zapierające dech w piersiach, bez wybuchów i krwi, ale skupiają wzrok i człowiek do ostatniej chwili zastanawia się, czy udało się zbić ten ostatni cholerny kręgiel, czy jednak nie.  Wybieram bramkę numer dwa Gra oferuje cztery rodzaje zabawy: bowling, czyli nudne do bólu zbijanie kręgli ustawionych jak 300 Spartan, Challange, czyli Mario Cars bez Mario i Cars, Shuffleboard czyli zbieranie punktów za dopchanie ciasta do odpowiedniego miejsca na torze oraz Pass and Play, czyli Shuffleboard na dwóch. Mnie najbardziej przypadł do gustu Challange ze względu na zróżnicowane wyzwania i ładnie wyglądające monety – lubię monety w grach, co zrobić. Wyczaruj z ciasta aztecki okrąg Microsoft Studios, wprowadził tzw. zarabianie za granie. Oczywiście nie naprawdę – za każdą rozegraną partię zbiera się wirtualne dolary, które można potem wydać w sklepie gry, Pro Shop. Fajny pomysł, prawda? Nieprawda – tak naprawdę nic szczególnego. Wydawałoby się, że dzięki zakupom gra będzie się zmieniać: zmiana toczka z truskawkowego ciasta na aztecki okrąg (tak!) sprawi, że będzie inaczej sunął po torze, zmiana band sprawi, że toczek będzie sie np. od nich odbijać itp. Nic bardziej mylnego, jedyną funkcją zakupów jest uszczuplanie portfela. A szkoda, bo potencjał był ewidentny. Podsumowanie Gra jest całkiem przyjemna. Chociaż samo usadowienie toczka na torze trochę mnie denerwowało (gra ustawia go blisko brzegu ekranu w takim miejscu, że miałem problemy z jego rozpędzaniem – wyjezdżałem palcem poza ekran, przez co toczek zmieniał filuternie miejsce startu o parę milimetrów w prawo albo lewo i niwecząc całą moją genialną strategię ruchu), to tryb gry Challange wciąga całkiem solidnie, czuć parcie do odkrywania następnych torów i nawet gra truskawkowym ciastem zabiast kuli do kręgli nie przeszkadza. Jedyne, co mnie zastanawia to fakt, że w marketplace gra Shuffle Party jest w kategorii zręcznościowe + przygodowe. Może toczek po wyłączeniu gry przeżywa faktycznie jakąś przygodę? :) OCENA: 4- Aplikacja jest dostępna w Windows phone marketplace za darmo 