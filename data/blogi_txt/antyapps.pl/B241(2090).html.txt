18.07.2012 Wczoraj informowaliśmy Was o sporych obniżkach wersji na systemy iOS, dziś mamy dobrą wiadomość dla posiadaczy systemy Android. Także oni, po wielu miesiącach oczekiwań, doczekali się swojej wersji Lara Croft: Guardian of Light. Chciałbym teraz napisać o swoich wrażeniach z gry na Androidzie, ale niestety gra nie jest zgodna z żadnym z moich urządzeń. Mam nadzieję, że z czasem się to zmieni. Wrażenia po wersji na iOS mam jak najbardziej pozytywne, liczę że wersja na Androida dotrzymuje jej kroku.  W przypadku innych wersji mobilnych gra była lekko uproszczona względem edycji konsolowej. Z Androidem jest podobnie, dodatkowo ubył tryb grania multi. Miejmy nadzieję, że pojawi się w niedługim czasie, bo jest to jeden z filarów Lara Croft: Guardian of Light. Gra została zoptymalizowana pod Xperia Play, tak więc posiadacze tych telefonów, nie muszą się martwić o jakość sterowania za pomocą dotykowego ekranu.  Zaskakuje niska jak na SQUARE ENIX Ltd cena (choć i tak wyższa niż wersji na iOS), która wynosi 5,32 zł, skłania do zakupu. Gra jak na razie zbiera bardzo skrajne oceny, choć przeważają 5. Jeżeli planujecie zakup Lara Croft: Guardian of Light, znajdziecie ją pod tym linkiem. 