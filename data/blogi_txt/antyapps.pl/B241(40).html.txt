21.05.2012 Jeszcze w zeszłym roku opisywałem fajne narzędzie do tworzenia panoram – Photaf. Od tamtego czasu aplikacja sporo zyskała, gdyż kolejne aktualizacje wnoszące  coraz więcej funkcjonalności pojawiają się regularnie. Ostatnia miała miejsce niecały tydzień temu. Photaf dostępne jest w wersji darmowej i płatnej, a ta druga została przeceniona o 75%! Photaf to naprawdę fajne narzędzie. Tworzone za jego pomocą panoramy robią wrażenie. Wersja darmowa nie tylko zawiera reklamy, ale również ograniczoną funkcjonalność. Pełna wersja wprowadza przede wszystkim tryb wysokiej rozdzielczości (zwany tutaj HD Mode), możliwość ustawienia panoramy jako animowanej tapety oraz wykorzystanie kamery w trybie portretu. Za to przyjdzie nam zapłacić około trzech złotych. Myślę, że jest to atrakcyjna oferta. Wersja płatna dostępna jest w wersji standardowej oraz dedykowanej urządzeniom bazującym na Tegrze. Obie znajdują się w promocji. 