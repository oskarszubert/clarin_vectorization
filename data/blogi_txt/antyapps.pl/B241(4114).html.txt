25.03.2013 W AppStore znajdziemy zapewne wiele aplikacji, dzięki którym będziemy mogli swobodnie dodawać różne wariacje kolorów do naszych zdjęć. Jedne z tym zadaniem będą sobie radzić gorzej, drugie lepiej. Camera FX jest właśnie jedną z nich i pozwala na tworzenie obrazów, które znamy z Instagrama. Tytułowa aplikacja dostępna jest w dwóch wersjach – płatnej oraz darmowej. Program pozwala na błyskawiczne dodanie oryginalnych i interesujących efektów do wykonywanych przez nas zdjęć, dzięki czemu nabiorą one nowego znaczenia. Aplikacja została zaprojektowana przez twórców w oparciu o design, który został zaczerpnięty z prawdziwych kamer typu DSLR. Do dyspozycji mamy możliwość zrobienia lub wgrania wybranego przez nas zdjęcia z dostępnych w naszej bibliotece, a tym samym jego późniejszą obróbkę. Twórcy zapewniają, iż każdy filtr jest na tyle wyjątkowy, że nie znajdziemy go w żadnej innej aplikacji. Dzięki temu nasze zdjęcia będą jawić się zupełnie oryginalnie pośród wszystkich pozostałych. Camera FX daje nam także możliwość dostosowania obrazu wedle uznania za pomocą regulacji kontrastu, rotacji czy chociażby poprawienia jakości zdjęcia.  W ustawieniach możemy włączyć opcję zapisu zdjęć, zmienić kolejność położenia dostępnych efektów oraz spersonalizować działanie połączeń z kontami społecznościowymi – Facebooka oraz Twittera. Ponadto, Camera FX daje możliwość szybkiego dodawania tekstowego statusu do zdjęcia i bezpośredniego wysłania obrazu do wyżej wymienionych serwisów. Dostępna jest również wspominana wersja PRO, która usuwa reklamy oraz wprowadza kilka ulepszeń związanych z filtrami. 