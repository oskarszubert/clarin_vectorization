26.03.2012 Wraz z pojawieniem się komputerów zyskaliśmy możliwość upiększania siebie samych oraz innych osób. Mistrzowie grafiki potrafią odchudzać ludzi na zdjęciach, dodawać im masę mięśniową, zmieniać fryzury i tak dalej. Nie każdy jest jednak mistrzem – dla takich osób powstają inne, proste programy. Eye Color Booth to jeden z nich. Zasada działania aplikacji jest banalna. Na samym początku ładujemy zdjęcie, po czym w zależności od wersji wybieramy teksturę nakładanych soczewek. Wersja Pro ma trzy różne, podczas gdy w wersji darmowej jesteśmy ograniczeni do podstawowej. W dalszej kolejności pojawia się ekran, z poziomu którego przenosimy zaznaczenie na oczy osoby znajdującej się na zdjęciach, aby program wiedział, którą część fotografii zakolorować. W między czasie wybieramy jeszcze oczywiście kolor soczewek. Aplikacja ma raczej nieciekawy, prostacki design, choć dzięki ciekawej funkcji zyskuje sporą popularność – osiągnęła już prawie 5 milionów pobrań w Google Play. Darmowa wersja jest ograniczona, podczas gdy pełna nie tylko oferuje większą liczbę tekstur, możliwość kolorowania tła, ale również znosi reklamy. Wersja Pro kosztuje jednak prawie 10 złotych.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 