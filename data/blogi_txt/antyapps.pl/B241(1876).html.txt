14.11.2012 Pamiętacie Puzzle Bobble? Hit Taito od lat bawi graczy na całym świecie i jest kolejnym przykładem gry, która mimo prostych zasad od lat nieustannie bawi na wszystkich możliwych platformach gdzie tylko zagrzeje miejsce — a tu prawie jak Tetris, od automatów arcade, przez domowe konsole, komputery, aż na urządzeniach mobilnych bez fizycznych przycisków kończąc. Podobnie jak wspomniane klocki, bąbelki również doczekały się niezliczonej liczby klonów — choćby opisywanych na łamach AntyApps Bubble Galaxy (iOS) czy Bubble Shoot (Android) . Dziś pora na jeszcze jeden: Bubble Shooter! Podobnie jak we wszystkich tego typu grach wyrzucając kulkę z naszego działa, celujemy w te same kolory. By rozbić pulę, potrzebne są co najmniej trzy bańki o takiej samej barwie. Naturalnie im więcej tym lepiej — bonusowych punktów nigdy nie za wiele. Co ciekawe w tym wydaniu mamy możliwość podmiany koloru na ten, który będzie kolejnym — ciekawe usprawnienie, które często może okazać się kluczowym. Wiecie, to jak z brakującym długim klockiem w Tetrisie. Oprócz tradycyjnych, kolorowych klocków, wraz z progresem na planszy napotkamy również takie, które są wykonane z przeróżnych tworzyw o najdziwniejszych właściwościach — te głównie będą nam przeszkadzać, ale są wśród nich nie zabrakło także motywów, które szybciej doprowadzą nas do zwycięstwa. W Bubble Shooter dostępne mamy dwa tryby zabawy: puzzle oraz arcade. W tym pierwszym musimy, mieszcząc się w określonym czasie ponieważ cala konstrukcja opuszcza się coraz niżej, pozbyć się wszystkich widocznych na planszy kulek. Większym wyzwaniem jest arcade, bo mimo iż zasada jest identyczna: zredukować liczbę kolorowych klocków do zera, to nie będzie tu już tak łatwo, bowiem co rusz na planszy pojawiają się kolejne! Gra prezentuje się bardzo dobrze — nasycone, cukierkowe barwy, przyjemne postacie i różnorodne tła cieszą oko w kilkuset (!) poziomach. Jako gracz konsolowy który w tego typu gry najczęściej grał za pomocą wygodnego kontrolera miałem niemały problem, by przyzwyczaić się do sterowania na dotykowym ekranie, jednak okazało się, że wszystko jest kwestią wprawy. Kilka rund i kłopoty zniknęły jak za odjęciem czarodziejskiej różdżki. Dla ludzi którzy mają problem z odróżnianiem kolorów przygotowano także opcję, w której każda barwa opatrzona jest także ikonką z różnymi symbolami. Co ciekawe, Bubble Shooter jest grą bez bezpłatną (z reklamami), pozbawioną mikropłatności. By przejść do kolejnych światów i poziomów, musimy dzielnie kolekcjonować gwiazdki którymi jesteśmy obdarowywani po skończeniu każdego z wyzwań. Aplikację można znaleźć w Google Play. 