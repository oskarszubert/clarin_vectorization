04.02.2014 Niestety dni urlopowych nie przybywa, ale to nie powód by się poddawać z walki o dłuższe fazy wolnego. Jak wiemy w rodzimym kalendarzu dni wolnych od pracy jest dość sporo, warto zatem wcześniej rozplanować kiedy chcielibyśmy się wyrwać z pracy i dzięki temu zapewnić sobie kilka zestaw czasu wolnego kosztem raptem jednego czy dwóch dni urlopu. Jakie to dni? Zależy ile z naszego urlopu chcemy przeznaczyć. Ale wszystko jest do sprawdzenia w Keydates — prostej aplikacji, która pomoże nam je solidnie i z głową rozplanować, nawet jeśli nasz charakter pracy nieco wymyka się ze standardów… Tuż przy dolnej krawędzi musimy jedynie wybrać ile dni urlopu mamy do dyspozycji. Następnie aplikacja automatycznie przeliczy wszystko co się da i wskaże nam daty, nad którymi warto się pochylić jeżeli faktycznie zależy nam na dłuższym czasie wolnym małym nakładem dni urlopowych. Te poukładane są w „kategoriach” czasowych, chronologicznie. Lepiej określić tego nie umiem, chodzi po prostu o ilość dni które dostaniemy w zamian za wzięty urlop (np. 9 dni wolnego za 4 dni urlopu). Kiedy jedna z zaproponowanych konfiguracji przypadnie nam do gustu, możemy ją jednym kliknięciem dodać bezpośrednio do naszego iOSowego kalendarza z poziomu programu. Sama aplikacja jest prosta zarówno w obsłudze, jak i jej projekcie. Bo tak naprawdę nie było tutaj żadnego wielkiego pola do manewru: przy dolnej krawędzi wspomniana ilość dni urlopowych, po przeciwnej stronie znalazło się miejsce dla suwaka, za pośrednictwem którego wybieramy tygodnie jakie nas interesują. Wszystko okraszone przyjemną dla oka grafiką i stonowanymi kolorami, które nie rażą w oczy.  Oprócz „głównej” części aplikacji, autorzy upchnęli w niej jeszcze dwa dodatkowe elementy: informacje o programie oraz ustawienia. Te pierwsze to nic innego, niż krótki opis zasad działania aplikacji oraz drobna instrukcja obsługi. W opcjach zaś czeka na nas zestaw dni wolnych dla kilku państw (m.in. Polski, Kanady, Stanów Zjednoczonych czy Holandii) a także opcja samodzielnego zdefiniowania dat wolnych od pracy, by mechanizm działał również pod kątem naszego spersonalizowanego kalendarza. Keydates to niezwykle przydatne narzędzie, jeżeli chcemy kosztem niewielu wykorzystanych dni urlopu zaserwować sobie nieco dłuższy wyjazd, czy po prostu solidną chwilę wytchnienia od pracy. Aplikacja w wersji uniwersalnej dostępna jest w AppStorze za 0,89 euro. 