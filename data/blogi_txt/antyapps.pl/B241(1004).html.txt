03.10.2012 Ponieważ dokument Google są bardzo popularnym narzędziem, a na Windows Phone brakuje oficjalnej aplikacji, przyjrzeliśmy się kolejnemu programowi, który pomaga w korzystaniu z tego pakietu. Choć za najlepszy wciąż uważam docs, to jednak Docs   Sheets idealnie wypełnia jego braki. Docs, polubiłem za szybką i zazwyczaj bezproblemową możliwość przerobienia plików z dokumentów Googla, na formaty Office i zapisanie ich w naszym telefonie. Jednak aplikacja tragicznie radziła sobie w aspekcie samego wyświetlania dokumentów, było to niepraktyczne i nieczytelne. Czasem możemy potrzebować jedynie na bieżąco je sprawdzać, a niekoniecznie wytwarzać ich kopie. W tym celu idealnie sprawuje się Docs   Sheets. Docs   Sheets daje nam dostęp do dokumentów na naszym dysku (co ważne wyświetla tylko obsługiwane formaty, wpływa to na czytelność aplikacji). Jego funkcję ograniczono do.. ich przeglądania. Nie mamy możliwości edycji, podglądu uprawnień, czy też tak jak w docs zmiany formatu na współpracujący z mobilnym Officem. Z jednej strony to mało, z drugiej jeżeli ktoś potrzebuje takiej opcji, to aplikacja sprawdza się wyśmienicie. Nawet rozbudowane dokumenty (w tym arkusze) wczytują się szybko. Dodatkowo raz otwarty plik zapisywany jest w pamięci telefonu, dzięki czemu możemy go potem przejrzeć offline. Program posiada też wyszukiwarkę, która przeszukuje nazwy jak i treść dokumentów. Niestety wpisana fraza musi być pełna i bezbłędna.  Aplikacja dostępna jest jedynie w wersji płatnej, a cena choć niewysoka (3,49zł) sprawia, że przed zakupem lepiej się zastanowić. Osobiście preferuję wspomnianego docs-a, ale jeżeli chodzi o szybkie przeglądanie plików, nie jest on najlepszym rozwiązaniem. Docs   Sheets może być ciekawym rozwiązaniem, dla tych, którzy często muszą zaglądać do dokumentów, a niekoniecznie je edytować (oczywiście tekst możemy dowolnie kopiować). Aplikację znajdziecie i kupicie w tym miejscu. Ocena: 3+ 