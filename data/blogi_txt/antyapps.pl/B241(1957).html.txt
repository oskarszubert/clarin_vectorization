12.11.2013 Po bardzo długiej przerwie w dostawie nowych gier Xbox Live, Microsoft wraz z Gameloftem uraczył nas kolejnym darmowych tytułem. Niestandardowo, bo w okolicach początku tygodnia do sklepów trafił Kingdoms   Lords. Gra doskonale znane posiadaczom iOS i Androida doczekał się edycji na urządzenia z Windows Phone. Kolejna nisza gatunkowa jest powoli zapełniana. Kingdoms   Lords w dużej mierze skupia się na schematach znienawidzonych przez wielu graczy, ciągłej rozbudowie naszego królestwa opartej na czekaniu i kuszeniu mikropłatnościami. Na szczęście Gameloft postanowił wzbogacić dodatkowo rozgrywkę, dzięki czemu gra nie jest tylko bezmyślnym stawianiem kolejnych budynków. Tryb strategii turowej dodaje zabawie uroku. Walczyć możemy nie tylko z komputerowym przeciwnikiem i jego armią, ale także innymi graczami. Rozgrywka toczy się na dwóch płaszczyznach. W pierwszej rozbudowujemy królestwo, dbamy o stały regularny przypływ dóbr materialnych, powiększamy naszą armię i ulepszamy jej wyposażeniem. Drugi to pola bitem, gdzie odpowiednio rozmieszczając jednostki oraz wspomagając się czarami walczymy z wrogiem.  Istotnym elementem jest mikropłatność. Trzeba przyznać że autorzy w przypadku tego tytułu wykazali się sporą wyrozumiałością. Owszem, bez dodatkowych opłat zabawa dłuży się i wymaga cierpliwości, jednak jest możliwa i potrafi sprawiać przyjemność. Wszystkie waluty dostępne są z poziomu gry. Ta najważniejsza, czyli kryształy pojawia się sporadycznie, ale jednak możemy ją zdobyć bez sięgania po środki na karcie. Dodatkowe bonusy zyskujemy dzięki interakcji ze znajomymi. Posiadacze wersji Windows Phone zostali zamknięci na swoim podwórku, nie mogą łączyć się z posiadaczami wersji na iOS i Androida. W drodze jest wersja na Windows 8/RT która poszerzy zasób graczy. Chciałbym więcej napisać o tym elemencie, wiem że możemy dodawać królestwa znajomych jako swoich sprzymierzeńców, obdarowywać ich prezentami i wymieniać się narzędziami. Niestety pomimo wielu starań gra nie pozwoliła mi na zaproszenie znajomych z usługi Xbox Live zgłaszając za każdym razem błąd. Osiągnięcia działają bez problemu, mogę śledzić swoje miejsce w rankingu, jednak to co się wiąże z zaproszeniem i interakcją znajomych kończy się niepowodzeniem.  Z elementów typowy dla Windows Phone otrzymaliśmy wsparcie dla powiadomień w górnej belce. Możemy je konfigurować, dzięki czemu nie przegapimy czasu zbiorów, czy też produkcji nowych dóbr. Gra pozwala na synchronizację stanu zabawy w chmurze, a także zabawę offline. Możemy bawić się bez dostępu do internetu, by po jakimś czasie nasze osiągnięcia zabezpieczyć na koncie.  Oprawa graficzna potrafi zachwycić. Troska o detale jest naprawdę spora. Polecam przybliżyć maksymalnie pole gry i przyjrzeć się budynkom oraz postaciom. Ten świat żyje. Równie wysoki poziom utrzymuje muzyka. Może to przez zamiłowanie do takich klimatów, ale wykonanie Kingdoms   Lords mocno przypadło mi do gustu. Nie obędzie się jednak bez małych zgrzytów. Gra potrafi złapać mocnego laga nawet przy niewielkim królestwie. Jest to też kolejny tytuł, który szybciej zjada baterie niż ładowarka jest w stanie ją uzupełniać, dodatkowo rozgrzewając telefon do granic możliwości. Niestety w grach Gameloftu staje się to powoli standardem. Instalując Kingdoms   Lords  byłem przygotowany na najgorsze mikropłatnościowe doświadczenia. Możliwe że to nastawienie zwiększyło pozytywny odbiór gry. Dobre wykonanie, ciekawe tryby gry, a to wszystko za darmo. Szkoda że nie obyło się bez błędów i problemów z optymalizacją. Mam nadzieję, że Gameloft szybko się z nimi upora. Gra działa nawet na urządzeniach z 512mb pamięci ram, oczywiście tylko pod Windows Phone 8. 