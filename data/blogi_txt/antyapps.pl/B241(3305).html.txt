26.12.2011 PicsArt to jeden z najlepszych edytorów zdjęć na Androida. Twórcy tego narzędzia nie poprzestali jednak na samym kombajnie, a zdecydowali się na produkcję innych aplikacji mobilnych, również związanych z grafiką. Jednym z nich jest PicsArt Goo, czyli bardzo prosta aplikacja służąca do rozciągania obiektów na fotografiach, na przykład powiększaniu głowy czy karykaturowaniu nosa. PicsArt Goo to banalna aplikacja służąca dziecinnym wygłupom, na które wszyscy mamy czasem ochotę. Dzięki wykorzystaniu multitoucha program umożliwia rozciąganie wybranych fragmentów zdjęcia za pomocą dwóch palców. Do aplikacji możemy oczywiście importować zdjęcia z galerii, jak i wykonać oraz zaimportować nowe. Jako że Goo jest częścią większego projektu, po zabawie ze zdjęciem umożliwia import do PicsArt za pomocą jednego kliknięcia. W ten sam sposób możemy udostępnić nową fotografię w serwisach społecznościowych. Mamy również oczywiście możliwość po prostu zapisać nowe zdjęcie w pamięci telefonu. Goo z pewnością spodoba się dzieciom, które po świętach będą mogły pobawić się świątecznymi zdjęciami. Program dostępny jest w Android Markecie za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 