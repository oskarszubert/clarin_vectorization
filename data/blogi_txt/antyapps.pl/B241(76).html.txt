07.09.2012 Użytkownicy tego systemu byli skazani na oficjalną aplikację, której funkcje ograniczono do niezbędnego minimum. Właściwie nadawała się jedynie do szybkiego przeglądania krótkich plików pdf. O takich opcjach jak przeskakiwanie do wybranej strony czy też wyszukiwanie w tekście, można było pomarzyć. Na szczęście twórcy Adobe Reader przypomnieli sobie wreszcie, o swojej aplikacji i przygotowali sporą aktualizację.  Poniżej lista wprowadzonych zmian, w wielu wypadkach może zabrzmieć jak spis opcji podstawowych, niestety dopiero teraz użytkownicy Windows Phone otrzymują do nich dostęp:  wyszukiwanie – od teraz mamy możliwość wyszukiwania konkretnych treści w dokumencie, zaznaczanie i kopiowanie tekstu – należy przytrzymać palec na tekście przez dłuższą chwilę, a pojawi się możliwość zaznaczenia wybranego fragmentu i skopiowania go, możliwość szybkiego przeskakiwania stron – W poprzedniej wersji, aby przejść do strony 280, należało 279 razy kliknąć strzałkę. W nowej wersji otrzymujemy suwak który pozwala bardzo komfortowo przeskakiwać spore ilość stron obsługa zakładek- Jeżeli dokument posiada zakładki, ich menu pojawi się obok suwaka, możliwość otwierania plików zabezpieczonych hasłem.  Do tego przebudowano UI aplikacji, obecnie bardziej wpasowuje się w styl metro. Poprawie uległa także wydajność programu. Nie pamiętam, już jak to działało w poprzedniej wersji, ale nowością wydaje się również możliwość przeglądania horyzontalnego.  Choć na te wszystkie zmiany przyszło nam czekać nieprzyzwoicie długo, to dobrze iż w końcu się pojawiły. Adobe Reader wciąż nie jest jeszcze aplikacją idealną, ale dzisiejsza aktualizacja znacząco podniosła jej użyteczność. Jeżeli nie widzicie jeszcze aktualizacji w swoich telefonach, po prostu wyszukajcie aplikację w Marketplace. Pod jej opisem powinna pojawić się możliwość aktualizacji. W wypadku gdyby Adobe Reader wyleciał już z waszych telefonów, możecie go pobrać tutaj. 