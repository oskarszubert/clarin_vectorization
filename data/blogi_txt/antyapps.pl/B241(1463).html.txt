05.12.2011 Notes to naprawdę użyteczne urządzenie. Doskonale wiedzą o tym osoby interesujące się zarządzaniem sobą w czasie. Wielu metodyków zaleca noszenie ze sobą notesu, gdyż to właśnie tam możemy spisywać idee, które wpadają nam do głowy w najmniej spodziewanych momentach czy też notować rzeczy do zrobienia, aby nie zaprzątać sobie tym głowy. Po co jednak nosić papierowy notes, skoro mamy smartfona, tymbardziej, że istnieją tak wygodne i przyjemne w użyciu narzędzia jak GNotes? :) Ta aplikacja do podręcznego notowania ma naprawdę rewelacyjny interfejs. Jest to pierwsza rzecz, na którą zwróciłem uwagę, zanim dostrzegłem ogrom funkcjonalności jak na takie minimalistyczne narzędzie. Korzystanie z GNotes jest w pełni intuicyjne, a widok poszczególnych notatek możemy przedstawiać nie tylko jako listę, ale również w postaci kafelków, których tłem jest obraz zawarty w notatce. Same notatki to jednak nie tylko tekst – i to jest jeden z killer-features tej aplikacji. Dane tekstowe to jedynie jedna z możliwości, notatki mogą zawierać także nagrania głosowe, pismo odręczne, rysunki odręczne, załączniki i oczywiście zdjęcia. Najfajniejsze jest to, że większość tych danych (za wyjątkiem załączników) tworzymy wraz z notatką, a nie musimy mieć ich z góry przygotowanych. Notatka głosowa powstaje po naciśnięciu odpowiedniego przycisku, ikonka aparatu przenosi nas do widoku kamery, a wykonane zdjęcie ląduje od razu w notatce w GNotes. Lepiej być nie może. Interfejs do zamieszczania pisma odręcznego też jest niczego sobie i nie sprawia kłopotów nawet na wyjątkowo małych ekranach – testowałem na niecałm trzycalowym. Nie można w tym miejscu pominąć całej reszty funkcjonalności jak na przykład tworzenie osobnych notesów i następnego przydzielania do nich wybranych notatek. Nie bez znaczenia jest również fakt synchronizacji danych za pomocą Gmaila, bo jest to narzędzie, z którego korzysta większa część użytkowników Androida. Mogą oni zatem zacząć przygodę z GNotes bez dodatkowych rejestracji czy tworzenia konta. Gorąco zachęcam do instalacji tego narzędzia, jest za darmo.    Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 