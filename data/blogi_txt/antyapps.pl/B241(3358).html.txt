04.09.2012 Jedną z największych zalet Androida jest jego szeroko pojęta otwartość. Ma to swoje zalety jak i wady. Wadą najbardziej odczuwalną jest możliwość łatwego zaśmiecenia swojego systemu, co wpływa na wydajność pracy. Dzięki aplikacjom takim jak Autorun Manager możesz ją poprawić. Jak sama nazwa wskazuje Autorun Manager pomaga nam kontrolować procesy, które startują wraz z systemem. Ma to bardzo duży wpływ na prędkość uruchamiania systemy, ale nie tylko. Im więcej aplikacji od początku działa w tle, tym wolniej działa sam system. Także złośliwe oprogramowanie, albo po prostu nachalne reklamowo aplikacji i gry, mogą startować wraz z naszym systemem. Aplikacja działa w 2 trybach, podstawowym, dostępnym dla każdego oraz zaawansowanym, który to wymaga posiadania roota. Do podstawowych operacji wystarczy ten pierwszy. Za jego pomocą prześledzimy listę procesów, wyłączymy te zbędne, a w razie potrzeby odinstalujemy aplikację. Na domyślnych ustawieniach Autorun Manager nie wyświetla programów systemowych, ich podgląd możemy włączyć w opcjach. Zastrzeżenie mam do odświeżania danych. Jeżeli wyłączymy jakąś aplikację, to aby ujrzeć pod nią napis „disable”, musimy odświeżyć całą listę.  Tryb zaawansowany daje nam większe pole manewru, w tym możliwość odcinania poszczególnych procesów w ramach jednej aplikacji, czy też sortować je według kategorii. Od strony interfejsu Autorun Manager jest koszmarny. Oczywiście rolą takiego programu nie jest ładne prezentowanie się użytkownikowi, ale mam wrażenie, że pewne rzeczy można było wykonać znacznie lepiej, zwłaszcza jeżeli chodzi o interfejs. Autorun Manager posiada również wersję płatną (16,51zł), ale darmowa wydaje się wystarczająca do zdecydowanej większość zastosowań. W trybie podstawowym nie ma możliwości uszkodzenia systemu, tak więc jeżeli nigdy wcześniej nie przyglądaliście się aplikacjom jakie startują z systemem, pobierzcie Autorun Manager i bez obaw przekonajcie się sami. Ocena: 4- 