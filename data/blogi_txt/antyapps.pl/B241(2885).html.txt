23.05.2012 Do radia zawsze byłem nastawiony raczej negatywnie. Mainstreamowe (tak, odzywa się we mnie dusza hipstera) piosenki, które muszę słuchać niezależnie tego, czy mam na nie ochotę czy nie, bo nie ma opcji ich przewinięcia. Dodatkowo często i gęsto zamiast muzyki w radio słychać tylko rozmawiających na antenie dziennikarzy i gości. Na szczęście można powiedzieć stop i przyjrzeć się OpenFM. To aplikacja do obsługi internetowego radia od Gadu-Gadu, które zwie się OpenFM i dostarcza muzykę na ponad 80 kanałach. Znajdziemy tam między innymi kanały typu „hity lat 80 i 90″, ale także radio „Justin Bieber only” czy „500 top hits”. W sumie ponad 2000 godzin muzyki – bez żadnych rozmów. Do tego program OpenFM jest tak zoptymalizowany, aby zużywał jak najmniej łącza. W opisie aplikacji możemy przeczytać, że aplikacja przez godzinę używania zużywa tylko 10MB danych transferu. Z tego co zauważyłem po dość długim użytkowaniu, to z OpenFM nie ma problemów natury technicznej. Nigdy jeszcze nie zdarzyło mi się, żeby aplikacja się wysypała, nie pobrała piosenek albo cokolwiek innego. Radio OpenFM na Androida dostępne jest w Google Play zupełnie za darmo i zdecydowanie warto, bo przy tej ilości kanałów każdy znajdzie coś dla siebie. Dodatkowo aplikacja została wykonana w bardzo fajny i przyjemny dla oka sposób, a jakość dźwięku, który wydobywa się z głośników, mimo sporej konwersji nadal jest dobrej jakości. 