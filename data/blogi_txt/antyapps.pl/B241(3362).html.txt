29.04.2013 Aplikacje edukacyjne to bardzo ciekawa grupa programów. Jej przeciwnicy narzekają na wtórność względem wiedzy którą można łatwo odnaleźć w internecie, z kolei zwolennicy podkreślają szybki dostęp do informacji oraz wygodną formę. Jedną z taki aplikacji są Ptaki Wisły Warszawskiej. Jej tematyka zapewne nie zainteresuje zbyt wielu osób, zwłaszcza bez zacięcia ornitologicznego. Wszak prezentuje bardzo małą, ograniczoną do konkretnego rodzaju grupę ptaków. Robi to jednak w bardzo dobrym stylu. Program składa się z dwóch poziomów. W pierwszym widnieje lista wszystkich ptaków z możliwością posłuchania ich dźwięków bądź też przejścia do szczegółowego opisu. Gdy wybierzemy podgląd otrzymamy dodatkowo wspomniany opis jak i możliwość obejrzenia kilku zdjęć, dokładniej przedstawiających ptaka. Niestety nie obyło się bez małego błędu i co najmniej jedno zdjęcie nie pasuje do opisu.  U góry pod znakiem informacji ukryto także menu dla wolontariuszy, niestety nie będąc nim, nie mogłem się zalogować. Możemy też przeczytać o założeniach programu i idei jaka mu przyświeca. Warto się zapoznać. Od strony technicznej całość wygląda solidnie. Przy tak prostej aplikacji nie było to trudne. Niestety nie ustrzeżono się błędów. Jednym z bardziej irytujących jest fakt wywoływania klawiatury za każdym razem gdy dotkniemy tekstu. Szkoda też że aplikacja nie jest dopasowana do wyższych rozdzielczości przez co kafelek jak i niektóre elementy menu wyglądają brzydko na Lumii 920. Program Ptaki Wisły Warszawskiej może być ciekawą propozycją dla wszystkich mieszkańców Warszawy. Zwłaszcza na ten długi weekend i nadchodzące ciepłe dni. Jeżeli wybierzecie się na spacer wzdłuż Wisły, zwłaszcza bardziej dzikiej, praskiej strony, warto zapoznać się z ptakami jakie możecie tam spotkać. Do tego aplikacja nadaje się bardzo dobrze. 