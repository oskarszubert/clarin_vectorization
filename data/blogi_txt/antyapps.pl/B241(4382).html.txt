07.02.2014 Jak do tej pory zarówno klienci sieci Play jak i miłośnicy oglądania telewizji na smartfonie nie mieli łatwego życia na Windows Phone. Właściwie jedyną siecią która regularnie dbała o swoich klientów, w tym oferowała aplikację do oglądania TV był Orange. Na szczęście coś powoli się ruszyło. Na przełomie lutego i marca możemy doczekać się aplikacji do zarządzania konta Play, a kilka dni temu do sklepu trafiła aplikacja TV.Play.pl.  Zanim przejdę do opisu samej aplikacji, przyjrzyjmy się czym jest sama usługa i co nam oferuje:  Pakiet TV Podstawowy za 6,99 zł/m-c (pierwszy miesiąc za darmo) Pakiet TV Rozszerzony za 21,99 zł/m-c Pakiet TV Pełny za 34,99 zł/m-c Niezależnie od powyższych pakietów możesz uruchomić pakiet dla dorosłych: Pakiet TV Specjalny (erotyczny) za 19,99 zł/m-c Do każdego z powyższych Pakietów TV możesz uruchomić Pakiet Internet TV za 9,99 zł/m-c, który pozwoli Ci bez obaw o dodatkowe koszty transmisji danych oglądać telewizje, filmy VOD czy kamery internetowe w ramach usługi TV.Play.pl.  Więcej o samej usłudze, aktywacji pakietów, dostępnych kanałach itp. znajdziecie pod tym linkiem. Same pakiety wraz z cenami prezentują się gorzej niż ma to miejsce w Telewizji Tu i Tam od Orange. Jest taniej, kanały są ciekawsze a co dla wielu może być bardzo istotne, mamy możliwość ich oglądania przez www na komputerze   TV Play posiada możliwość oglądania na komputerze, dzięki specjalnej aplikacji. Dzięki za uwagi i sprostowania. To oczywiście nie oznacza że oferta Play nie jest warto uwagi. Zwłaszcza że obie są kierowane do innych abonentów. Przejdźmy jednak do tego co najważniejsze czyli samej aplikacji.  Na pierwszy rzut oka prezentuje się bardzo dobrze. Zaraz po starcie wita nas menu główne aplikacji, tak więc o logowanie zostajemy poproszeni dopiero po wybraniu konkretnego materiału. Główne kategorie to Telewizja, VOD, Kamerki oraz Polecane. Niestety oferta VOD jest bardzo biedna. W przypadku telewizji możemy ograniczyć się do tego co oferuje nam nasz pakiet, bądź przejrzeć wszystkie dostępne programy i kanały. Sam odtwarzacz działa poprawnie. Nie znajdziemy w nim żadnych zaawansowanych opcji, jakość materiału wydaje się dopasowywać automatycznie do naszego łącza. Bardzo miłym dodatkiem jest program TV. Wprawdzie wygląda jakby nei wszystkie jego elementy ze sobą wpsółgrały, ale pozwala w szybki sposób podejrzeć program dla dostępnych stacji. Co więcej możemy ustawić dla nich przypomnienie, które zostanie dodane do kalendarza oraz pojawi się na specjalnej liście w aplikacji. W ustawieniach znajdziemy więcej opcji dotyczących powiadomień, a także możliwość włączenia transmisji przez 3G (domyślnie wyłączona) czy też kanałów dla dorosłych.  Interfejs TV.Play.pl jest naprawdę przyjemny i lekki, a przynajmniej takie daje poczucie. Po krótkiej chwili z aplikacją nikt nie powinien mieć problemu z nawigacją. Niestety, aplikacja cierpi na błąd wielu polskich programów na WP. Nie jest dopasowana do wysokich rozdzielczości przez co kafelki, na których oparto menu TV.Play.pl są rozmazana. Dzięki ich prostej konstrukcji nie razi to tak bardzo, ale pewien niesmak pozostaje. Klientów sieć Play chyba nie muszę zachęcać do przetestowania. Pakiet podstawowy przez 30 dni można oglądać za darmo, a później sami możecie zdecydować czy chcecie płacić. Dobrze że sieć Play wreszcie zainteresowała się Windows Phone, teraz czekam na ich kolejne aplikacje. Mam nadzieję że to zmobilizuje choć trochę Orange do poprawy Telewizji Tu i Tam, a innych do wydania swoich aplikacji z TV. Sam Play mógłby popracować też nad swoją ofertą, pod pod każdym względem prezentuje się gorzej niż ma to miejsce u pomarańczowego konkurenta. 