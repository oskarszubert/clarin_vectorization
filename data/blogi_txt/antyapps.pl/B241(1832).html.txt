31.03.2012 Gdy zauważyłem ten tytuł w Marketplace dopadła mnie wielka niepewność. Po pierwsze, czy nie jest to jakaś tania podróba, po drugie czy sterowanie z tak dynamicznej  (i dla wielu kultowej) platformówki, zostanie właściwie dopasowane do ekranów dotykowych. Odpowiedzi pozytywnie mnie zaskoczyły.  Gra jest konwersją klasycznego Jazz Jackrabbit z komputerów PC. Była to jedna z najbardziej charakterystycznych platmorówek przypadających na okres mego dzieciństwa. Może warto wspomnieć, że jednym z jej autorów był Cliff Bleszinski. Jej część druga, choć mocno odmieniona wprowadziła tryby gry dla wielu graczy, znacznie urozmaicając rozgrywkę. Teraz pierwowzór trafia na nasze telefony. Po pierwszym zapoznaniu mogę powiedzieć tylko jedno: jest to jedna z najlepszych platformówek 2D na Windows Phone.  O samej grze nie będę więcej pisał, jeżeli kochacie platformówki, powinniście dać jej szansę. Sterowanie jest proste i dobrze ulokowane. Kierunek jest po lewej stronie, skok oraz strzał po prawej. Nawet na ekranach 3,7 nie ma problemów z obsługą. Nie dajcie się zwieść pikselowej grafice. Ta gra ma moc i klimat starych platformówek. Wystarczy dać Jazz Jackrabbit chwilę, a oprawa graficzna zejdzie na drugi plan (co nie oznacza, że jest słaba).   Ponieważ gra jest portem powstaje obawa, że Microsoft może ją z czasem usunąć (ze względu na prawa autorskie). Warto więc pobrać dopóki widnieje w Marketplace. Autorzy udostępnili ją za darmo, plik instalacyjny waży 17MB. 