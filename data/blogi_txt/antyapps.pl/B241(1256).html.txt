14.03.2012 Chcecie zobaczyć jakbyście wyglądali jako osoby przesadnie grube? No to jest już po to aplikacja, która weźmie zdjęcie Waszej twarzy i przerobi je na grubszą wersję siebie. Sprawdźcie Fatify i przekonajcie swoich znajomych, żeby dali się sfotografować może być z tego kupa śmiechu. O ile oczywiście ładnie poprosicie, bo obawiam się, że po kilku takich eksperymentach mogą być nieufni.  W zasadzie aplikacja jest całkowicie prosta w użyciu. Pierwszą funkcją jaką widzimy po uruchomieniu to opcja start, z której przechodzimy do zrobienia fotografii własnej twarzy. Potem ustawiamy dokładne położenie oczu, ust i podbródka, a za chwilkę oglądamy już zabawne zdjęcie swojego grubszego wcielenia. Co zabawne takie wydanie mruga w dodatku oczami, w minimalnym stopniu rusza twarzą i ogólnie wygląda po prostu komicznie. Być może tylko mnie to bawi, ale wierzcie mi, że efekty potrafią być zaskakująco dobre. Przetestowane na kilku różnych przypadkach i zawsze z sukcesem. Dodatkowo muszę wspomnieć o tym, że tak stworzoną postacią możemy się „bawić”, bo reaguje ona na nasz dotyk, zmieniając ustawienia i animację. Może on/ona np. pokazywać zęby, zmarszczyć brwi i całkiem często kołyszą mu się policzki przy ruszaniu go.  Standardowo już tak utworzone dzieło możemy przesłać na facebooka, twittera, na Youtube (w postaci filmiku) oraz e-mailem. Testowana przeze mnie wersja była darmowa, ale jest też płatna, która pozwala na zabawę z większą liczbą animacji oraz usuwa nieinwazyjne reklamy. Moim zdaniem w tym wypadku nie warto inwestować, bo to raczej chwilowa zabawa niż produkt, który będzie w codziennym użyciu. Czy warto? Fatify z zasady jest głupie, ale zabawne. Możecie się nią przez kilka minut pobawić i rozbawić wszystkich dookoła, oczywiście o ile nie wstydzicie się tego typu żartów, bo efekty są całkiem udane. Przyznam, że moja grubsza wersja odrobinę mnie przeraża i jestem skłonny uwierzyć, że tak naprawdę mógłbym wyglądać niestety. Warto spróbować. Link do aplikacji (iPhone). 