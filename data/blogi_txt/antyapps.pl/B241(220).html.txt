01.10.2012 Wrzesień już za nami. W tym uroczym, przejściowym miesiącu na łamach AntyApps pojawiły się kolejne dziesiątki interesujących gier i aplikacji. Zobaczcie czego z recenzowanych przez nas we wrześniu na Androida rzeczy nie można przegapić! AppSales Promocje, kto ich nie kocha? Jeżeli jeszcze nie nauczyliście się nie ulegać ich pokusom, to polecam omijać tę aplikację szerokim łukiem. Ale kiedy już wiecie, że nie warto kupować wszystkiego co przecenione, to nie czekajcie tylko oszczędzajcie. Ten program codziennie powiadomi Was o najświeższych obniżkach cen w sklepiku Google Play. Przejdź do naszej recenzji Bard’s Tale Kiedyś to przenośne konsole dostawały psuedo-porty dużych hitów. Ale czasy się zmieniły i na urządzenia przenośne dostajemy te same gry, które niegdyś nabywaliśmy na płytach CD i DVD. Bard’s Tale to zabawna, rozbudowana gra, dla której musimy przygotować minimum kilkanaście godzin wolnego czasu. Szukacie dużej gry na małym urządzeniu? Oto ona! Przejdź do naszej recenzji Lego 4+ Na AntyApps pamiętamy również o najmłodszych, dlatego testujemy coraz więcej gier i aplikacji skierowanych głównie do nich. Lego 4+ to wirtualna wersja duńskich klocków, która jest idealną grą dla grupy wiekowej 4-7, ale myślę że miłość do takich zabaw nie przemija i każdy będzie mógł się przy niej świetnie bawić. To zdecydowanie najlepsza pozycja dla dzieciaków, z jaką dotychczas spotkałem się na Androidzie. Przejdź do naszej recenzji Libra Weight Menager  Dla wszystkich chcących kontrolować swoją wagę i wyznaczać cele z nią związane narzędzie obowiązkowe. Dzięki codziennym kontrolom aplikacja sporządza wykres, na którym możemy spoglądać na naszą wagę w szerszej lub węższej perspektywie czasowej. Do tego na podstawie dostępnych danych w przybliżeniu dowiemy się, ile zajmie nam dobrnięcie do ustalonego celu. Przejdź do naszej recenzji Password Genie Banki, fora, skrzynki pocztowe, USOS, serwisy WWW — wszystkie wymagają haseł dostepu. Jak wiadomo te najlepiej mieć unikalne dla każdego z nich, dlatego warto przygotować w tym celu solidny cyfrowy portfel. Jedną z ciekawszych, moim zdaniem, propozycji jest właśnie Password Genie, do tego cena tej usługi jest dość przystępna. Ale nim zapłacicie za miesiąc z góry wypróbujcie 30-dniową wersję demonstracyjną. Przejdź do naszej recenzji Read On  Ile razy doprowadzały Was do szału serwisy które wciąż nie dorobiły się wersji mobilnej, a czytanie ich „dużej” wersji na smartfonach i tabletach to koszmar? Mnie dostatecznie dużo, by Read On okazało się narzędziem bez którego nie wyobrażam sobie mojego telefonu. Estetycznie, czytelnie i bez zbędnych fajerwerków. Po prostu czarno na białym. Przejdź do naszej recenzji Ultimate Custom Widget  Macie dość oklepanych widgetów z popularnych zestawów? Zróbcie samodzielnie taki, który będzie Was funkcjonował. UCCW to rozbudowane narzędzie, za pomocą którego przygotujecie zegarki, kalendarze i inne elementy które ozdobią Wasze pulpity. Przejdź do naszej recenzji 