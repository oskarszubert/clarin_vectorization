03.07.2013 Brak oficjalnej aplikacji YouTube na Windows Phone zmotywował wielu programistów do tworzenia swoich własnych, nieoficjalnych programów do obsługi tego serwisu. Mają one braki, ale też często kilka punktów przewagi nad oficjalnym produktem. Na Windows Phone jest co najmniej kilka świetnych oraz sporo bardzo dobrych propozycji, które warto sprawdzić w oczekiwaniu na owoc prac programistów Googla i Microsoftu. Jedną z nich jest recenzowany właśnie myTube.  Pierwszym miłym zaskoczeniem jest jej oprawa graficzna. Duże, prostokątne kafelki odbiegają od tego co często spotykamy w innych aplikacjach. Nie jest to może szczyt ergonomi, ale za to wygląda bardzo schludnie. Interfejs jak przystało na styl metro stawia na zakładki pomiędzy którymi przemieszczamy się za pomocą gestów. Ciekawym rozwiązaniem jest możliwość dodania ekranu z ostatnio oglądanym filmem jako nowej zakładki, dostępnej z każdego miejsca myTube. Zestaw możliwości nie odbiega od innych, czołowych aplikacji na Windows Phone. Poza klasycznym dostępem do naszego konta oraz możliwością oglądania filmów HD otrzymujemy możliwość pobierania ich do pamięci.  myTube wspiera też odtwarzanie podczas blokady ekranu, dzięki czemu możemy za jego pomocą słuchać także muzyki. Niestety mechanizm ten czasem zawodzi, gdy film nie jest pobrany do pamięci telefonu. Aplikacje nie rozpieszcza nas możliwościami konfiguracji. Większość opcji po prostu jest, nie mamy możliwości ich edycji, bardziej szczegółowych ustawień. W ustawieniach znajdziemy głównie narzędzia do konfiguracji kafelków oraz wizualnych aspektów programu. Możemy wybrać jakie dane i w jakiej formie będą na nich wyświetlane. myTube dostępne jest w wersji darmowej oraz płatnej. Tę drugą objęto ograniczeniami co do czasu oglądania. Na szczęście są one bardzo łagodne dzięki czemu każdy może dokładnie przetestować aplikację i sprawdzić czy warto za nią zapłacić 3,49zł. Możliwe, że Wasze potrzeby zaspokoi także wersja darmowa. Na pewno warto dać jej szansę. Odbiega minimalnie od innych czołowych aplikacji YouTube na Windows Phone. 