27.06.2012 Calendarium to niewielka aplikacja stworzona przez polskiego developera – Idea Studio. Program przeznaczony jest na urządzenia działające pod kontrolą systemu iOS, zainstalujemy go więc bez problemu na iPhonie, iPodzie Touch oraz iPadzie. Wraz z ostatnią aktualizacją zadbano również o obsługę ekranu o wysokiej rozdzielczości, w który wyposażony został najnowszy tablet Apple. Język aplikacji dostosowuje się do ustawień języka w urządzeniu, na którym Calendarium zostało zainstalowane. Co ciekawe, od tych ustawień zależne są również informacje podawane przez program. Główną funkcją Calendarium jest bowiem informowanie użytkownika o ciekawych wydarzeniach z przeszłości, które miały miejsce konkretnego dnia w roku. Mając ustawiony w systemie język polski, wyświetlane są ciekawostki dotyczące tylko naszego kraju, dokonując zmiany na angielski – dowiemy się jakie wydarzenia miały miejsce w tym dniu, ale w skali ogólnoświatowej. Tematyka wydarzeń wyświetlanych w Calendarium w znacznej mierze dotyczy polityki i tematów jej pokrewnych. Funkcjonalność aplikacji nie ogranicza się do zasypywania użytkownika historycznymi wydarzeniami. Prócz średnio dokładnej prognozy pogody na bieżący dzień wyświetlanej u góry ekranu wraz z datą, program udzieli nam kilku informacji związanych z naszym aktualnym położeniem (długość i szerokość geograficzna), fazą księżyca oraz poinformuje nas o długości dnia.  Calendarium dostępne jest w AppStore w cenie 0,79 Euro. Na sam koniec dobra wiadomość: mamy dla Was 4 kody! Dwa znajdziecie poniżej, kolejne rozdamy w inny sposób, więc śledźcie  naszego Facebooka, gdyż tam jutro pojawi się informacja. HYYPWYTTNLXE HLT6RW7WMYN7 Dajcie znać w komentarzach, jeżeli uda się wam wyrwać któryś z kodów:) 