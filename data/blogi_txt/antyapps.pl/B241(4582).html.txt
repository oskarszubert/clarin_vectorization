25.02.2013 Aplikacje dedykowane różnym serwisom i usługom zawsze przywołują dyskusję o sensowności ich tworzenia w dobie popularyzowania się aplikacji webowych. Zarówno jedno jak i drugie podejście ma swoich zwolenników oraz przeciwników, faktem jednak jest to, że internetowe odpowiedniki tradycyjnych aplikacji czeka jeszcze długa droga pod kontem wydajności i dostępności. Nie oznacza to jednak, że nie są warte uwagi. W ich odnalezieniu pomoże program WebApp. WebApps wyglądem i układem przypomina Marketplace. To proste zagranie sprawia, że z aplikacji korzysta się bardzo przyjemnie i intuicyjnie. Od razu wiemy gdzie czego szukać. Niestety baza jest o wiele, wiele mniejsza. Przeglądając poszczególne kategorie tematyczne, możemy znaleźć „programy” do wielu usług niedostępnych normalnie na Windows Phone. Ich instalacja ogranicza się do przypięcia odpowiedniego kafelka na pulpicie. Niestety, wiele z dostępnych programów i gier (tak, są też gry) działa bardzo słabo. Zawodzi wydajność lub też elementy interfejsu. Nie wszystkie aplikacje wyświetlają się poprawnie, potrafią lagować, źle wczytywać poszczególne ele  Szkoda, że autorzy dodający programy do bazy nie postarali się o wystawienie pierwszej oceny i opisanie przydatności aplikacji. Po wybraniu interesującej nas aplikacji możemy przypiąć ją do pulpitu, ocenić, polecić znajomym czy też zgłosić niedziałający link. Kafelki wyglądają schludnie, na pewno lepiej niż systemowo przypięte strony www, jednak czas ich startu jest stanowczo zbyt długi względem zwykłych stron. Także nawigacja bywa problematyczna. Nie otrzymujemy żadnych dodatkowych przycisków, które w przeglądarkach ułatwiają poruszanie się po programie. Przyznam że w każdym porównaniu tej samej aplikacji przyczepionej jako strona IE 10 oraz jako program z WebApps, ta pierwsza była o wiele przyjaźniejsza. Aplikacja WebApps jest darmowa, darmowe są także strony do których dale dostęp. Dlatego warto ją  pobrać i przetestować w działaniu. Sama idea warto jest pochwały i mam nadzieję, że z czasem baza dostępnych aplikacji znacznie się powiększy, a ich działania i kompatybilność z Windows Phone 8 zostanie  poprawiona. 