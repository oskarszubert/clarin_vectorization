27.10.2011 Takie szalone promocje to ja lubię. Apple rozdawało już kody w różny sposób, ale rozdawanie gier fanom na Facebooku brzmi świetnie. Szczególnie, gdy takim tytułem jest Jetpack Joyride, które Jakub już swego czasu zachwalał, a ja tylko mogę przyłączyć się do peanów na jej cześć.    Dla przypomnienia zacytuję fragment jego recenzji: Jetpack Joyride stworzony został przez studio Halfbrick, które ma już na koncie doskonale znane i lubiane Fruit Ninja. Ich najnowszy tytuł to swoista wariacja Cannabalt, czyli gry gdzie nieustannie przemy do przodu, a celem nie jest dotarcie do konkretnego punktu, a przebycie jak najdłuższego dystansu i zgromadzenie jak największej ilości punktów. A wszystko to wyłącznie przy użyciu jednego palca. Aby nie było zbyt prosto, plansze za każdym razem są generowane losowo. Jetpack Joyride to zdecydowanie gra, którą powinniście mieć w swojej kolekcji, ale co najważniejsze teraz możecie ją pobrać zupełnie za darmo. Wystarczy posiadać konto na facebooku, wejść w ten link, polubić AppStore i już mamy wygenerowany kod. Co prawda nie podali informacji o tym, jak długo oferta będzie dostępna, ale raczej radziłbym się spieszyć. Wiadomo przecież, że taka promocja nie będzie trwać wiecznie. Żeby Was zachęcić udostępniam kod, który testowo wygenerowałem, bo grę już mam na swoim telefonie. Miłej zabawy! X9FEMK4NXAYW 