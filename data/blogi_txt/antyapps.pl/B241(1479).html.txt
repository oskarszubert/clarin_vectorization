05.08.2013 To że Google nie liczy się z użytkownikami swoich usług na Windows Phone nikogo już nie dziwi. Wciąż jednak jest sporo grupa osób, która choć wybrała system od Microsoftu, chce mieć też dostęp do rozwiązań giganta z Mountain View. W takiej sytuacji ratunkiem mogą okazać się aplikacje nieoficjalne, takie jak opisywany właśnie Google Drive on WP . Jeżeli lubicie i korzystacie z dysku oraz dokumentów Googla, zapraszam do recenzji. Google Drive on WP działa tylko z systemem Windows Phone 8. Dzięki temu oferuje wsparcie dla zewnętrznych formatów plików, które obsługują programy w naszym systemie. Przykładowo jeżeli mamy zapisany na dysku plik Torrent, bądź też odt, a w telefonie program do jego obsługi, to za jego pomocą odtworzymy dany format. Najlepsze wsparcie dotyczy dokumentów. Zarówno plików tekstowych jak i arkuszy kalkulacyjnych. Możemy otworzyć je na 3 sposoby: zapisując w formacie PDF, otwierając podgląd za pomocą wersji www dokumentów Googla, a także używając systemowego pakietu Office. Dzięki tej ostatniej możemy też edytować pliki. Dokumenty w locie są przerabiane z formatu Googlowego na ten od Microsoftu. Program dobrze radzi sobie także z formatami graficznymi. Są to jedyne pliki które możemy wgrywać z telefonu na nasz dysk (ograniczenia Windows Phone). Z poziomu Google Drive on WP otworzymy też filmy i muzykę. Niestety po opuszczeniu aplikacji odtwarzanie zostanie wstrzymane.  Google Drive on WP oferuje także standardowe działania na plikach takie jak kasowanie, zmiana nazwy, dodawanie do ulubionych, zapisywanie w pamięci offline. Do tej ostatniej pliki trafiają automatycznie po otwarciu przez aplikacje systemowe. Niestety, brakuje możliwości edycji i podglądu dla kogo i od kogo dany plik jest udostępniony. Mam nadzieję że autor doda taką możliwość w kolejnej wersji. Interfejs aplikacji jest bardzo prostu i przejrzysty. Przemawia do mnie zwłaszcza jego ascetyczna forma, oparcie wszystkiego na dwóch kolorach białym i czarnym. Na chwilę obecną program choć darmowy nie wyświetla reklam, co wpływa pozytywie na jego wygląd. Google Drive on WP nie pozwala na przypięcie dowolnej zawartości jako kafelka, na pulpicie możemy umieścić jedynie odnośnik do aplikacji. Kilkukrotnie przy starcie program miał problem z odświerzenim zawartości, wystarczyło jednak zrobić to ręcznie, a wszystko odświerzało się bez problemu. Google Drive on WP polecam każdemu użytkownikowi dysku Googla oraz dokumentów. Na chwilę obecną jest to najlepsza aplikacja do ich obsługi, co więcej dostępna za darmo. Możliwe że to tylko czasowo promocja, tak więc zachęcam do pobrania. Program stara się wycisnąć maksimum możliwości z Windows Phone 8 i usług Googla. 