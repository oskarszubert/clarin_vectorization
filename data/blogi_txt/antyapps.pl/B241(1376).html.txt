10.01.2012 Fruit Heroes brzmi, jakby miało być wspaniałą, wyczerpującą encyklopedią na temat wszystkich owoców świata. Ale uwaga, jednak nie. Ta pochodząca z Tajwanu gra jest obecnie w promocji Free App A Day, gdzie z reguły trafiają warte uwagi pozycje, stąd też choćby z tego powodu warto jej się przyjrzeć. Ponadto, po spędzeniu z owocowymi bohaterami nieco czasu mogę stwierdzić, że z pewnością znajdą oni swoich fanów.  We Fruit Heroes zawarto 3 dość zróżnicowane tryby zabawy. Pierwszy z nich polega na walce z pojawiającymi się z boku ekranu przeciwnikami, którzy za cel obrali sobie zniszczenie naszych roślinek. Kolejny wymusza na nas podlewanie stojących na środku upraw, a ostatni celowanie rzucanymi z boku sadzonkami do odpowiednich koszyków. Brzmi nierozsądnie? Przynajmniej. Zadanie gracza polega tutaj na rysowaniu linii na środku ekranu. Chodzi o to, aby pociski czy też sadzonki pokierować do odpowiedniego miejsca na ekranie. I tak, jeśli oponent rzuca w nas kamieniem, to rysujemy jak najkrótszą trampolinę, od której się pocisk odbije i wróci do oponenta. Analogicznie w pozostałych trybach – należy kierować pojawiającymi się obiektami za pomocą rysowanych przez gracza linii. Ten mało czytelny opis niech rozjaśni Wam poniższy zwiastun:  Jak widać, oprawa graficzna stoi na najwyższym poziomie, jeśli ktoś gustuje w azjatyckich klimatach. Wszystko wygląda jak ręcznie rysowany film animowany i aż chciałoby się go wręczyć dziecku, ale z tym możemy być problem. Poziom trudności jest naprawdę wysoki i bez odpowiedniego refleksu się nie obędzie. Co prawda wraz z przechodzeniem kolejnych plansz dostajemy dodatkowe ułatwienia, armaty i inne takie wspomagające nas w walce, to mimo wszystko nie jest to gra, gdzie od razu będziemy radzić sobie przynajmniej nieźle. Jeśli szukacie jednak wyzwania, to warto się szarpnąć – cukru w cukrze tutaj na pewno nie zabraknie, a chwilowo ten wielogodzinny taran możecie wciągnąć w końcu za darmo. Fruit Heroes można pobrać stąd. 