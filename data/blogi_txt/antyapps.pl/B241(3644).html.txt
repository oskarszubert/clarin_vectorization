19.10.2012 Windows Phone to platforma coraz bardziej przyjazna dla fanów mobilnych ściganek. Znajdą tutaj coś dla siebie zarówno zwolennicy wyścigów odzwierciedlających realnie istniejące samochody, jak i pasjonaci nierealistycznych wechikułów, które poza łamaniem praw fizyki, starają się złamać także przeciwnika. Do tej drugie grupy zalicza się wydany niedawno Cracking Sands. W grze siadamy za kierownicą pojazdów, które to po drobnych modyfikacjach zmieniają się w małe, mobilne czołgi. Choć naszym celem zawsze jest utrzymanie się na pierwszej pozycji, to decydować o tym będą nie tylko możliwości naszego silnika, ale także arsenał przyczepiony do pojazdu. Już na wstępnie zaznaczę, że gra w początkowych planszach jest bardzo trudna. Komputer nas nie oszczędza, a im bliżej I miejsca jesteśmy, tym więcej konkurentów nas atakuje.  Mamy wiele trybów rozgrywki w tym namiastkę multiplayer. Podstawowym jest kampania. Choć w trialu od początku jest dostęp do Single Racing, to w pełnej wersji musimy go sobie odblokować. Kampanie podzielono na 4 akty (symbolizują je czaszki zwierząt), a każdy z nich na 4-7 plansz. Nie mamy możliwości dowolnego wyboru, aby dostać się na konkretny tor, musimy wcześniej zdobyć odpowiednią ilość gwiazdek (maksymalnie 3 za wyścig). Zawody odbywają się na różnych zasadach, które omówię na przykładzie Single Racing. Dostęp do poszczególnych elementów tego trybu odblokowujemy postępami w kampanii. Możemy wybierać pomiędzy 4 różnymi:  Time Trial – jesteśmy sami na torze, po jego przejechaniu ścigamy się z własnym duchem bądź też duchami naszych znajomych z Xbox Live. Race – zwykły wyścig, rywalizujemy z przeciwnikami o to, kto pierwszy dojedzie do mety wykonując określoną ilość okrążeń. Elimination – podobny do poprzedniego, jednak tym razem, po każdym okrążeniu odpada jeden gracz (ostatni). Naszym celem jest dotrwanie do samego końca. Head of the pack – naszym celem jest utrzymanie się przez określoną ilość czasu na pierwszym miejscu, gdy to się uda otrzymujemy 1 pk. Po zebraniu określonej ilości punktów wygrywamy wyścig.  Wszystkie te tryby, z wyjątkiem Time Trial odnajdziemy w kampanii. Warto też dodać, że część plansz to wariacje poprzednich, z mniej lub bardziej zmodyfikowanymi trasami.  Jednak tryby wyścigów to tylko część atrakcji, kolejna to nasze pojazdy. Gra oferuje 8 pojazdów do każdego z nich możemy dokupić 8 różnych silników oraz 10 rodzajów kół. Na szczęście elementy dodatkowe nie są na stałe przypisane do pojazdu, tak więc gdy kupimy nowszy model, możemy przenieść do niego części ze starego. Ulepszać możemy też bronie, osłony, akceleratory, dokupywać nowe, rozwijać stare (maksymalnie przy sobie możemy mieć 4 dodatki). Całość zamyka możliwość customizacji naszego bohatera (stroje, maski, nakrycia głowy, brody). Wszystko to za walutę zdobytą w grze (nie ma mikropłatności), tak więc je co odblokowywać  Sterowanie jest wygodne, niestety gra oferuje tylko jeden model. Pojazdem kierujemy przechylając nasz telefon, do tego mamy menu broni i ulepszeń oraz możliwość podskakiwania. Radzę włączyć na stałe widok klawiszy naszych broni, bo domyślnie pojawia się dopiero po dotknięciu ekranu (co utrudnia zabawę). Wielkie brawa należą się za grafikę. Oczywiście wszystko widzimy z wysoka, plansze w większości utrzymane są w klimatach pustynnych, tak więc pozbawionych widowiskowych barw, ale mimo to troska o detale jak i płynność animacji stoją na wysoki poziomie. Niestety czasem zawodzi praca kamery, a gra lubi złapać laga w momencie jakiegoś istotnego wydarzenia (np. odpadnięcia gracza w trybie Elimination).  Pomimo że Cracking Sands jest bardzo dobrą, rozbudowąną pozycją, do tego w atrakcyjnej cenie 10,49zł, polecam ją tylko fanom takich wyścigów. Innych początkowy poziom trudności zirytuje, a nabijanie pieniędzy w celu odblokowania lepszych pojazdów zniechęci do dalszej gry. Czy przypadnie Wam do gusty możecie się przekonać sami testując darmową wersję. Grę znajdziecie tutaj. Ocena: 4- 