25.10.2012 Zarówno wyżej wymienione tytuły jak i studio Atari to legendy świata gier. Wprawdzie ich blask już dawno przygasł i pamiętają o nich głównie starsi czytelnicy AntyApps, ale już nie długo ten stan może ulec zmianie. Atari, które z różnymi perypetiami ciągle trzyma się na rynku, postanowiło odświeżyć powyższe marki. Na razie poznaliśmy tylko garść informacji odnośnie planowanych tytułów i przybliżonej daty premiery. Poza mobile, widać duży nacisk na społecznościowe aspekty gier. RollerCoaster Tycoon  (iOS i Android, 1 kwartał 2013 roku). Jak chwali się Atari w komunikacie prasowym, oryginalny tytuł rozszedł się w ponad 13 milionach kopi. Biorąc pod uwagę czasy w jakich powstał, wynik budzi podziw. Nie wiem czy jest jakiś gracz z tamtych lat, który nie słyszał o RollerCoaster Tycoon czyli symulatorze wesołego miasteczka.  Dungeons   Dragons: Warbands (iPad – 2.99$ w grudniu; Steam, Facebook i Android w planach) Nie będzie to gra RPG (małe zaskoczenie) ale turowa strategia osadzona w świecie Forgotten Realm. Gracze będą mogli stanąć po stronie jednej z 4 frakcji. Główny trzon rozgrywki ma stawiać na multiplayer. Będzie dostepna też kampania, która ma wprowadzić nas w świat gry i zasady. Brzmi ciekawie. Outlaw (iOS – darmowa, listopad 2012) Klasyk znany z Atari 2600 (popatrzcie na poniższy screen). Gra w nowej odsłonie ma być shooterem z ręcznie rysowaną grafiką i choć będzie nawiązywała do swojego pierwowzoru, to sam model rozgrywki zostanie zmieniony. Czekam na pierwsze materiały z tej gry.  Więcej informacji i szczegółów mamy poznać na konferencji 1 listopada. Miejmy nadzieję, że Atari podoła i wskrzesi te marki w taki sposób, że zadowoli i nowych gracz i tych starszych, pamiętających pierwowzór. Czekamy na kolejne informacje i materiały. Źródło, Grafika [1], [2] i [3] 