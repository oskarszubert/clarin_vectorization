22.11.2012 Dzięki smartfonom możemy nie tylko robić zdjęcia prawie zawsze gdy chcemy, ale też zbierać różne ciekawe dane. Jedną z takich informacji jest nasze położenie geograficzne. W ustawieniach aparatu możemy włączyć opcję, aby nasze zdjęcia zawierały w sobie zapis pozycji gps podczas ich wykonywania. Dzięki temu, zawsze będziemy mogli sprawdzić, gdzie dokładnie dane zdjęci zostało zrobione.  Pomogą w tym takie programy jak Photo + Map. Nie jest to jedyna aplikacja tego typu w Marketplace, jest sporo innych, o wiele bardziej bogatych w opcje. Dlaczego więc to właśnie jej poświęcam ten wpis? Jeżeli chodzi tylko o samo wyświetlanie pozycji na mapie, jest po prostu jedną z najszybszych. Jeżeli potrzebujecie aplikacji, właśnie do tego celu, nie interesują Was inne opcje i informacje, Photo + Map wart jest polecenia.  Pierwszą z jego zalet, jest bardzo szybki czas analizowania naszej biblioteki ze zdjęciami. Za minus można uznać fakt, że możemy dołączyć jedynie zdjęcia zapisane w folderze aparatu. Zaraz po starcie, naszym oczom ukaże się mapa ze wskaźnikami miejsc w których robiliśmy zdjęcia. Bo kliknięciu na nie, poniżej pojawią się zdjęcia wchodzące w jego skład. Im bardziej będziemy przybliżali mapę, tym na więcej wskaźników podzieli się ten główny. Kolejnym plusem jest właśnie dostęp do map. Aplikacja wspiera: Open Street Map (polecam), Google Map i Bing Map. Dzięki temu, jeżeli konkretna lokalizacja nie będzie dostępna na jednej, możemy sprawdzić drugą. Zwłaszcza Open Street Map bywa bardzo przydatna.  Niestety, ponieważ program posiada tylko podstawowe funkcje, odczuwalne są braki. Przykładowo, podgląd zdjęć odbywa się z poziomu programu, jeżeli chcemy je np. udostępnić musimy wyjść z aplikacji i odnaleźć je ręcznie. Trochę bez sensu prezentuje się funkcja robienia z poziomu programu zdjęć, na jej miejsce wolałbym inne, bardziej przydatne narzędzia. Irytujący jest też błąd ciągłego pytania o zgodę na dostęp do naszej pozycji GPS. Tak właściwie to tytuł mówi wszystko. Jeżeli często robicie zdjęcia telefonem i trzymacie je w pamięci warto pobrać też Photo + Map. Oczywiście tylko w sytuacji gdy dodajecie do nich pozycję GPS. Aplikacja jest darmowa i nie zawiera reklam. Photo + Map  działa na Windows Phone 7,5 oraz Windows Phone 8 