30.11.2012 Ile razy zdarzyło wam się zapomnieć o rocznicy ślubu, urodzinach bądź imieninach ukochanej osoby? Ręczne ustawianie przypomnień jest pewnym rozwiązaniem, ale kto by o tym pamiętał. Tymczasem w AppStore jest aplikacja, która za nas zapamięta ważne daty i odpowiednio wcześnie nam o nich przypomni.  Walentynki, rocznica pierwszego pocałunku, ślubu, rozpoczęcia związku… kreatywność zakochanych par nie zna granic i świętować można dosłownie wszystko i niemalże codziennie. Kto by jednak zapamiętał te wszystkie kluczowe, mniej lub bardziej ważne daty? Na szczęście jest aplikacja, która zrobi to za nas, a nawet podpowie nam nieco więcej okazji do celebracji. InLove to fantastyczna propozycja dla każdej zakochanej pary. Wystarczy uzupełnić bazę aplikacji o informacje na swój jak i temat partnera, następnie podzielić się kilkoma informacjami na temat łączącego nas związku i gotowe. Program sam przypomni nam o zbliżającej się rocznicy bądź urodzinach naszej drugiej połówki.  Program pozwala także na ręczne wprowadzenie ważnych dla nas dat. Pierwszy pocałunek? Oświadczyny? To jak bardzo kreatywne będą twoje wpisy zależy tylko i wyłącznie od Ciebie! Aplikacja sprawnie przelicza także okres trwania naszego związku na liczbę dni i godzin – tak gdyby zabrakło nam pomysłu na romantycznego smsa… :). Informacjami na temat naszej relacji możemy się także dzielić ze znajomymi na Facebooku. Ciekawy design i oryginalny pomysł czyni z InLove drugą po Pair niezbędną aplikację dla wszystkich szalenie zakochanych. Program pobierzecie z AppStore już za 0,89€. 