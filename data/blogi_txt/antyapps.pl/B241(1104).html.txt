24.12.2012 Trochę z zaskoczenia, bez zapowiedzi i nieoczekiwanie. Większość z Was zapewne nawet ich nie widzi w Marketplace. A jednak są. Od kilku dni wszyscy posiadacze telefonów z Windows Phone 8 mogą pobrać, kupić i grać w Where’s My Water? oraz Where’s My Perry? Oba tytuły miały swoją premierę w piątek. Informowaliśmy o tym na naszym Facebooku. Pomimo upływu kilku dni, dalej nie widzę ich w Marketplace inaczej, niż poprzez bezpośredni link. Gry budują na tym samym pomyśle i należą do gatunku logiczno- zręcznościowego. Naszym zadaniem jest takie poprowadzenie wody aby dotarła do głównego bohatera (krokodyla lub też Agenta P z serialu Fineasz i Ferb). Jak tego dokonać? Eliminując różne przeszkody terenowe, w tym przekopując się przez ziemię. Where’s My Perry (recenzja) zaoferuje nam 80 plansz podzielonych na 4 rozdziały, a Where’s My Water (recenzja) ponad 400 poziomów.  Disney postanowił wydać gry poza serią Xbox Live, co mnie osobiście cieszy. Oczywiście XBL ma swoje plusy, osiągnięcia itp., ale w wydaniu Windows Phone także spore ograniczenia dla graczy. Brakuje natomiast stymulacji gier, nie wchodzących w skład tej kolekcji. Disney może być dobrym przykładem dla developerów, że na Windows Phone opłaca się wydawać gry, nie tylko w dziale promowanym przez Microsoft. Niestety, jak już wspomniałem we wstępnie gry są dostępne tylko dla posiadaczy telefonów z Windows Phone 8. Szkoda, wielka szkoda, starsze urządzenia zapewne nie miałyby problemu z ich udźwignięciem. Całe szczęście Disney zadbał o dopasowanie grafiki do rozdzielczości takich urządzeń jak Lumia 920. Mało która gra wygląda ładnie na tym sprzęcie. Jeżeli nie mieliście wcześniej stycznością z tą seria, gorąco polecam. Możliwe że graliście w któryś z jej klonów. :)  Where’s My Water? dostępny jest w wersji próbnej oraz pełnej za 3,49zł. Where’s My Perry nie daje nam możliwość wcześniejszych testów, za grę zapłacimy również 3,49zł. Poniżej jest link oraz kody do kategorii gier Disneya. Windows Phone 7.5: nie, Windows Phone 8: działa, Lumia 610: nie 