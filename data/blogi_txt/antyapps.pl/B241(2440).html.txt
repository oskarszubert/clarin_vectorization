11.06.2012 MonsterUp to gra dobrze znana użytkownikom Windows Phone. Jej twórcy postanowili skupić się na jednej platformie. Odnieśli sukces. Pierwszy MonsterUp znalazł wielu zwolenników, a to skłoniło jej autorów do pracy nad częścią drugą. Czas przyjrzeć się MonsterUp Adventures.  Co takiego wartościowego znajdziemy w grze? Autorzy czerpią z wszystkiego co w tym gatunku najlepsze, a zarazem dodają swoje, ciekawe rozwiązania. Są one wprowadzane na wielu płaszczyznach. Po pierwsze sam ekran gry, poza standardowym trybem „granic ekranu”, w której to skacząc za lewą krawędź, pojawialiśmy się z prawej, doszedł tryb „rolki”, czyli skacząc w lewo lecimy w lewo i okrążamy planszę. Skutek jest taki sam, jednak diametralnie różnią się doznania. Drugi tryb wydaje mi się trochę łatwiejszy od tradycyjnego, ale każdy może wybrać sobie ten, który bardziej mu odpowiada. Mamy też możliwość włączenia efektu 3D na platformach, jednak jak dla mnie wygląda on kiepsko.  Do samej rozgrywki dodano wątek fabularny, a co się z tym wiąże, misje oraz elementy ekonomii. Aby przejść daną planszę należy zebrać odpowiednią ilość kryształów niebieskich i czerwonych. Dodatkowo, na każdej planszy możemy trafić na token, który pod jej koniec, lub też po śmierci pozwoli na zabawę w stylu koła fortuny. Kryształy pozwalają nam również na zakup dodatkowych postaci i związanych z grą dodatków. Tytułowych potworów mamy 8. Każdego z nich cechuje bardzo specyficzny wygląda jak i inna umiejętność specjalna. Dzięki nim możemy naszego potwora teleportować, dodawać mu platformy, czy też wystrzeliwać go z procy. Umiejętności bardzo urozmaicają zabawę.  A przyjdzie nam za ich pomocą przeskoczyć 20 zróżnicowanych wizualnie plansz oraz walczyć z bossami. Tła jak i platformy są pieczołowicie narysowane. Można im zarzucić zbytnią cukierkowość, ale na pewno nie słabe wykonanie. Cała grafika zasługuje na pochwałę, zarówno elementy statyczne jak i animacje. Muzyka, stara się trzymać jej poziom, razi jednak pewną monotonnością. Na Nokii doświadczyłem problemu z głośnością, skala szalała. raz było cicho, innym razem przy ustawieniach 1/30 można było ogłuchnąć.  To wszystko wzbogacono o rozbudowane rankingi online, oraz system osiągnięć, co dodatkowo mobilizuje do ponownej gry. MonsterUp Adventures daje odprężenie zarówno przy krótkim kontakcie, jak i dłuższej zabawie. Wiele elementów do odblokowania, oraz tryb fabularny sprawiają, że gra nie nudzi się zbyt łatwo. Oczywiście dla wielbicieli gatunku. MonsterUp Adventures możecie pobrać tutaj. Gra dysponuje rozbudowaną wersją próbną, za pełną przyjdzie nam zapłacić 6.99zł. Czy warto? Zdecydujcie sami po demie. Kod zwiększający ilość kryształów: 1145-7822-3601-0145 Ocena: 5- 