06.08.2013 Deezer dostrzegł rynek Windows Phone na długo przed swoimi konkurentami. Wprawdzie jego pierwsze wersje były bardzo słabe i nie wspierały tak podstawowych opcji jak słuchanie muzyki w tle, to kolejne aktualizacje przynosiły spore poprawki. Wczoraj do sklepów trafiła największa z dotychczasowych. Zmienia ona prawie całą aplikację, na szczęście na lepsze. Na pierwszym ogień poszła oprawa graficzna oraz interfejs. Została upodobniona do tych z Androida oraz iOS, zarazem zachowując specyficzne dla Windows Phone cechy. Muszę przyznać że choć nowa oprawa jest uniwersalna dla kilku systemów to jej trzonowi znacznie bliżej do idei metro niż to było w poprzedniej wersji. Większość treści przedstawiają kwadratowe bądź też prostokątne kafelki, nie zabrakło też charakterystycznego przycięcia ekranu. Już na samym starcie Deezer wita nas w ojczystym języku. Do samych tłumaczeń nie mam większych zastrzeżeń, czasem zdarzają się kwiatki w stylu „kliknij, by zacząć” jako nazwa dla opcji przypięcia albumu do ekranu Start. Niestety główny kafelek choć animowany (ruchome logo Deezera) nie pokazuje okładek ani informacji o właśnie słuchanych utworach. Wspierane są wszystkie 3 dostępne wielkości.  Interfejs choć wygląda ładnie, nie zawsze jest logiczny i dobrze przemyślany. Przykładowo opcje takie jak „odtwarzaj losowo” raz znajdziemy w dolnym, rozwijanym menu, a raz na ekranie głównym. Brakuje także możliwości szybkiego przejścia do właśnie odważanego utworu. Kolejną odczuwalną zmiana jest szybkość działania aplikacji. Przechodzenie pomiędzy jej poszczególnymi częściami, wczytywanie to wszystko wymaga zaledwie chwili. Poprawie uległą też stabilność. Poprzednia wersja lubiła błędnie pobierać utwory do pamięci offline, bądź też resetować się przy intensywny używaniu. Tutaj podobnych uprzykrzeń jak na razie nie doświadczyłem. Jeżeli chodzi o możliwości aplikacji, nie uświadczymy większych zmian. Całość jest po prostu podana w bardziej przystępnej formie. Wciąż brakuje możliwość dodawania utworów do ulubionych z poziomu aplikacji mobilnej, albo ja nie potrafię odnaleźć tej opcji. Zastrzeżenia mam jedynie do odświeżania listy moich mp3 dodanych do Dezzera, stara aplikacja wykrywa je o wiele szybciej. Ostatnia niedogodność związana była z logowaniem. To najpoważniejszy zarzut względem nowej wersji. Niestety próby z moim głównym kontem, powiązanym z Facebookiem kończyły się błędem wczytania strony. Błąd też wystąpił na drugim, testowym koncie. Pozostałe metody logowania działają bez problemu. To przez te błąd ocenę końcową obniżam o 1pk. Niezależnie jak dobra jest aplikacji, liczy się możliwość skorzystania z niej.  Deezer po raz kolejny udowodnił, że liczy się z użytkownikami Windows Phone. Przygotował świetną aplikację, która z jednej strony pozostaje spójna z wersjami na inne systemy, z drugiej wspiera większość charakterystycznych dla mobilnych kafelków rozwiązań. Jeżeli tylko korzystacie z wersji premium Deezera, nie muszę was zachęcać, jeżeli nie,możliwe że ta aplikacja Was przekona. Niestety otrzymały ją tylko urządzenia z Windows Phone 8. Aktualizacja: Autorzy potwierdzili błąd logowania przez Facebooku, poprawka jest już w drodze. 