01.02.2012 Rick O’Shea to gra zręcznościowa oparta o proste reguły. Naszym zadaniem jest tutaj przebycie tytułowym bohaterem dystansu od jednego końca planszy do drugiego, omijając wszelkie pułapki. Dzięki kaskowi Rick odbija się od wszelkich ścian, a porusza się wystrzeliwany z armatek. Cyrk na kółkach! Jak w to się gra? Zasady są na tyle banalne, że w zasadzie udało mi się zamieścić je w zajawce. Gra jest na tyle łatwa, że nadaje się również dla dzieci. Sterowanie opiera się o dotyk – i to tylko jednym palcem. Rick przeskakuje z armatki do armatki, odbijając się od ścian i omijając takie przeszkody jak kolce czy zbiorniki wodne. Podczas gry możemy zbierać również gwiazdki. Jeśli nie będziemy zawracać sobie nimi głowy, gra nie będzie taka trudna. Jeżeli jednak postawimy sobie cel zebrania wszystkich gwiazdek, sporo razy przyjdzie nam rozgrywać dany poziom ponownie. Gwiazdki są po prostu umiejscowione tak, żeby o kolizję z przeszkodą nie było trudno. Czy warto? Gra nie przypadnie do gustu każdemu. Ci, którzy postawią sobie za zadanie zebranie wszystkich gwiazdek czy dodatkowych postaci, z pewnością będą mieli frajdę z tej gry. Innym może się wydawać ona jednak nudna. Warto spróbować samemu, wszak Rich O’Shea jest dostępny w Android Markecie za darmo. W rzeczywistości gra jest podzielona na pięć aktów – pierwszy dostępny jest za darmo, a każdy kolejny za dolara. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 