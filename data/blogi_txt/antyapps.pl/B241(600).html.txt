10.01.2013 AppStore przepełniony jest aplikacjami do dbania o wagę: liczniki kalorii, personalni trenerzy, dietetyczne przepisy – można by wymieniać bardzo długo. Wybór jest naprawdę spory i jest w czym przebierać. Dzisiaj chciałbym Wam przedstawić jedną z takich aplikacji, która powinna pomóc Wam w podliczaniu kalorii w posiłkach. Produkt nazywa się Calorie-Calculator i, jak sama nazwa sugeruje, jest to kalkulator kalorii, który powinien pomagać w utrzymaniu odpowiedniej diety. I na pewnym poziomie rzeczywiście to robi, ale niestety twórcy aplikacji bardziej postawili na wygląd niż na funkcjonalność. Ale zacznijmy od początku. Co oferuje nam nasz kalkulator? Otóż po uruchomieniu aplikacji dostajemy trzy podstawowe karty. Pierwsza odnosi się do produktów i stanowi ich spis, oczywiście okraszonych przez odpowiednie wartości kalorii. Druga karta odnosi się do aktywności fizycznej, zaś trzecia pokazuje nasze osobiste statystyki. Jeżeli chodzi o pierwszą kartę, to nie można narzekać. Liczba kategorii artykułów spożywczych jest bardzo bogata, a każda z nich zawiera kolejne, bardziej szczegółowe listy oznaczone liczbą kalorii. Gdy wybierzemy dany produkt możemy określić, ile gram jedzenia spożyliśmy i zapisać w naszym dzienniku.  Druga karta z kolei to bardzo długa lista aktywności fizycznych, od biegania, po aerobik, koszykówkę, etc. Tutaj, oprócz wybranej aktywności, określamy naszą płeć, wagę, oraz liczbę czasu, jaką spędziliśmy pocąc się i ćwicząc. Ostatnia karta to nasze statystki, a więc ile kalorii zjedliśmy w danym dniu minus liczbę tychże spalonych przez wysiłek fizyczny. I to tyle. Dodam tylko, że aplikacja jest graficznie ładnie przygotowana oraz działa płynnie. Tylko, moim zdaniem, za 0,89 euro można byłoby się spodziewać czegoś więcej. Na przykład możliwości uzupełniania dziennika o wybrany dzień, a nie tylko w dniu korzystania z aplikacji. Jakikolwiek mechanizm celu, który pokazywałby, ile mamy nadwagi, określał optymalną wartość i pokazywał, ile kalorii dziennie możemy przyjąć. O innych, bardziej wymyślnych funkcjach nawet nie wspomnę. Calorie- Calculator to nie jest zła aplikacja. W końcu, jeżeli ktoś szuka po prostu kalkulatora kalorii, to ta produkcja może być użyteczna. Ale niczym ciekawym jednak nie zachwyca i choć nie kosztuje wiele, uważam, że mogło się w niej znaleźć kilka przydatnych dla każdej osoby próbującej kontrolować swoją wagę funkcji. 