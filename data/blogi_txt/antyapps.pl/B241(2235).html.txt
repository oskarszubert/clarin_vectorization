14.05.2013 Wprawdzie do premiery filmu Man of Steel pozostało jeszcze sporo czasu, to jednak machina marketingowa pracuje już na pełnych obrotach. Jednym z jej owoców jest oficjalna aplikacja jaką posiadaczom telefonów z serii Lumia ma do zaoferowania Nokia. Warto przypomnieć że podobne aplikacje otrzymaliśmy przy okazji premiery ostatniej część przygód Batmana. Niestety ich poziom był słaby. Proste, krótki i oparte o banalą historię komiksy to trochę zbyt mało. Na szczęści w przypadku Man of Steel jest znacznie lepiej. Po pierwsze aplikacja serwuje nam standardową dla tego typu programów treść. Mamy więc dostęp do trailerów, bardzo krótkich opisów postaci i miejsc (całe 3 lokacje), kilka zdjęć i licznik który odlicza dni do premiery. Nic szczególnego, a do tego mało treściwie. Jednak to nie wszystko.  Aplikacja posiada także swoją interaktywną część. Oferuje nam kilka gier, za pomocą których przechodzimy poszczególne plansze i odblokowujemy nagrody. Gry są bardzo proste, czasem irytujące, ale na pewno stanowią miły dodatek. A co otrzymamy w zamian? Kilkanaście zdjęć na tapety (nic szczególnego), dzwonki oraz komiksy. Te ostatnie są najlepszą częścią zestawu. 4 historie po parędziesiąt stron każda. Do tego bardzo dobrze dopasowane do smartfonów. Wystarczy naciskać strzałkę poniżej, aby historia sama przeskakiwała fragment po fragmencie.  Oczywiście jeżeli nie chcemy korzystać z automatycznego systemu czytania komiksu, możemy ręcznie zwiększać/pomniejszać i przerzucać strony. Pomyślano nawet o takich detalach jak wsparcie dla każdej wielkości kafelka. Przygotowano także konkurs w oparciu o jedną z funkcji aplikacji, w którym nagrodą są między innymi wejściówki na film. Niestety, raczej nie w naszym kraju. :) Przyznam że gdy pobierałem Man of Steel liczyłem na kolejną nudną aplikację, która będzie tylko zbiorem kilku grafik i tekstów. Zostałem pozytywnie zaskoczony. Proste gry, dobre komiksy i całą reszta na przyzwoitym poziomie, sprawiają że aplikacja wyróżnia się na tle konkurencji. Warto pobrać i ocenić samemu. Dla fanów człowieka ze stali pozycja obowiązkowa. 