20.12.2011 Cows Vs Aliens to bardzo przyjemna gra zręcznościowa, w której naszym zadaniem jest zaganianie krów do obory. Brzmi conajmniej śmiesznie, ale potrafi niesamowicie wciągnąć! Nuży się dopiero po długim czasie i wyłącznie za sprawą tego, że twórcy przedłużają dane poziomy tak, by zachęcić użytkowników do zakupów wewnątrz aplikacji. Z drugiej strony dzięki takiemu zagraniu Cows Vs Alien jest darmowe. Jak w to się gra? Na planszy pojawiają się coraz to nowe krowy. Naszym zadaniem jest wepchnąć je do obory. Krowy możemy wpychać tak zwanymi falami, to jest tworzyć coś na zasadzie ciśnienia, gdy wręcz wciskamy serię krów do środka. W takim przypadku licznik punktów potraktowany jest mnożnikiem, co kończy się wysokimi wynikami. W grze przeszkadzają nam kosmici. Eliminujemy ich na tej samej zasadzie, w której wpychamy krowy do obory, z tą różnicą, że kosmitów spychamy z urwiska. Jeśli któryś z kosmitów wleci do środka obory, gra się kończy. Koniec gry następuje także w momencie, gdy upłynie czas. Pasek czasu możemy jednak stale doładowywać złapanymi krowami. Gra oferuje różnorodność. Istnieje kilka poziomów, statki kosmiczne są różnokolorowe, a krów jest kilka typów, włącznie z bykiem, który po zagnaniu do obory wybucha :) Za osiągnięcie konkretnych, choć dla gracza nieznanych zadań, na przykład zabicie 100 kosmitów otrzymujemy butelki mleka. Zebranie konkretnej ich liczby powoduje możliwość odblokowywania nowych poziomów. W tym miejscu twórcy niezwykle utrudniają rozgrywkę. Tylko wytrwali dojdą do następnego poziomu bez zakupu butelek z mlekiem za prawdziwą walutę. Czy warto? Warto. Gra jest naprawdę fajna, daje dużo frajdy i pozwala miło zabić wolny czas. Dodatkowo teoretycznie jest darmowa, dlatego można ją zainstalować i przetestować, a w razie wkręcenia się w ten tytuł, zawsze można dokupić wirtualną walutę i osiągnąć kolejne poziomy. Dla tych, którzy wolą jednak za nic nie płacić jest jeszcze możliwość zdobywania punktów na przykład poprzez instalację aplikacji partnerskich.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 