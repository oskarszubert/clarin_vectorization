05.04.2012 Powielanie cudzych pomysłów to nie tylko domena chińskich firm produkujących sprzęty na rynek lokalny. Takie rzeczy dzieją się również w przypadku gier na Androida. Bardzo znanym przypadkiem jest Fruit Ninja i jego plagiat – Fruit Slice. Jakieś dwa tygodnie temu pisałem o Cut The Rope, czyli rewelacyjnej grze logicznej. Ta również została splagiatowana. Slice The Rope to wierna kopia oryginału. W ten tytuł gra się tak samo, zawiera te same elementy, co oryginał (na przykład bańki mydlane). Różnią się jedynie bohaterem, bo tutaj lizaki zjada smok. Jedyną rzeczą, która przemawia na tak jeśli chodzi o ten plagiat, to fakt, że Slice The Rope dostępne jest za darmo. Zastanawia mnie w tym miejscu fakt, skąd wziął się tutaj prawie milion pobrań. Czy to użytkownicy z krajów, gdzie nie ma możliwości kupowania gier w Google Play? Czy w ogóle takie jeszcze są? A może to typowe Polaczki, którzy wolą nawet najgorszy bubel, byle by za nic nie płacić? Cut The Rope to zaledwie trzy złote z groszami, a nie zawiera reklam, posiada przyjemną, znacznie bardziej dopracowaną grafikę. Same levele również są ciekawsze. Animacja jest płynna i cieszy oko. Slice The Rope nie ma tego wszystkiego. Dla mnie to ogromny bubel i naprawdę nierozumiem, skąd wzięła się jakakolwiek popularność. Jak chcecie, to spróbujcie sami. Ja odradzam, polecam natomiast Cut The Rope, które jest naprawdę rewelacyjną grą. Aktualizacja: Widzę właśnie, że twórcy zmienili nazwę gry na Feed Your Dino! Myślą, że jeśli nazwa nie kojarzy się z oryginałem, to ukryją w ten sposób plagiat?  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 