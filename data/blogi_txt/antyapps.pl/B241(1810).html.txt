12.12.2012 Długo, bardzo długo przyszło nam czekać na napisanie tego tytułu. Pierwsze informacje o aplikacji pojawiły się już w luty, teraz po blisko roku aplikacja trafiła do Marketplace/Sklepu. Czy sprosta wymaganiom i oczekiwaniom użytkowników?  Od razy odpowiem- Tak. Wprawdzie w tym segmencie Windows Phone miał już mocnego gracza, którym jest Transportoid, jednak wielu przywykło do rozwiązań znanych z jakdojade. Obie mają podobne cele, ale stoją za nimi zupełnie inne idee i wykonanie. Na bardziej szczegółowe testy i porównania przyjdzie jeszcze czas teraz skupmy się na samej aplikacji. Dzięki niej mamy dostęp do rozkładów komunikacji dla miasta: Białystok, Bydgoszcz, Katowice (GOP), Kraków, Łódź, Poznań, Radom, Szczecin, Toruń, Trójmiasto, Warszawa, Wrocław.  Poza standardowym wyszukiwaniem linii i przystanków, mamy charakterystyczny dla jakdojade mechanizm wyznaczania połączeń.  Jeżeli zastanawiasz się jak najprościej i najszybciej dotrzeć pk. A do pk. B wystarczy wpisać odpowiednie dane do wyszukiwarki, podać godzinę, datę, oraz jaki rodzaj połączenia nas interesuje. Otrzymamy dokładne porady, a trasę będziemy mogli prześledzić na mapie. Obie funkcje są jak na razie jedynymi dostępnymi z poziomu aplikacji, która to nosi status beta.  Jeszcze dziś przyjrzymy się aplikacji bliżej, a jutro zaktualizujemy wpis. Tymczasem zapraszamy Was do testów. Aplikacja jest darmowa. jakdojade.pl działa na urządzeniach z Windows Phone 7,5 oraz 8. 