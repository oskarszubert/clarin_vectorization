18.01.2013 Latarka, to jedna z pierwszych aplikacji jakie pobieram na swojego smartfona. Wprawdzie na każdą wyprawę zabieram też czołówkę, a w plecaku znajduje się prosta latarka, to jednak ta w telefonie jest podstawowym narzędziem do rozświetlania mroku. Zwłaszcza zimą, gdy dość szybko zaczyna się robić ciemno. Do tej pory nie recenzowaliśmy żadnej latarki na Windows Phone, czas więc nadrobić tę zaległość.  Długo szukałem idealnej latarki dla siebie. Dla mnie liczyła się przede wszystkim prostota i szybki dostęp, do kluczowej funkcji, czyli świecenia. Na start odpadła spora grupa (tak właściwie większość), która po uruchomieniu wymagała jeszcze aktywacji świecenia. Oczywistym jest, że właśnie po to wybieram latarkę by telefon zaczął świecić, bez sensu jest kolejne potwierdzanie tego już w samej aplikacji. Drugim kluczowym elementem, jest aktywność świecenia podczas blokady ekranu. Niestety funkcyjne klawisze Windows Phone potrafią irytować swoją wrażliwością i gdy nie skupiamy się na telefonie, wystarczy lekkie muśnięcie, a z aplikacji przechodzimy do pulpitu głównego, albo wyszukiwarki. Jednak wystarczy zablokować ekran, aby je dezaktywować,  a pozostawić aktyną latarkę. Oba te elementy, wyśmienicie spełnia Flashlight XT. Do tego aplikacja ma prosty, a zarazem ładny wygląd.  Po środku ekranu, na wysokości kciuka znajduje się kafelek dezaktywacji latarki, u doły dostęp do prostych opcji, w których możemy wybrać czy latarka ma świecić podczas zablokowania ekranu. To wszystko. Żadnych dodatkowych trybów disco, sos, zbędnych elementów interfejsu, regulacji natężenia. Po prostu dodajemy kafelek, uruchamiamy go i latarka zaczyna świecić.  Jej start jest błyskawiczny, zwłaszcza w porównaniu do innych aplikacji z latarkami. Warto zaznaczyć, że Flashlight XT działa bezproblemowo z Windows Phone 8. Wiele konkurencyjnych rozwiązań ma z tym problem. Jeżeli ciągle jeszcze szukacie „tej idealnej” latarki na swojego smartfona, sprawdźcie Flashlight XT. Aplikacja jest darmowa i nie posiada reklam. Przypadnie do gustu zwłaszcza tym osobom, które drażnią wszelkie niepotrzebne elementy, efekty i dodatki. Z Flashlight XT jest szybko, konkretnie i tylko na temat. Windows Phone 7.5: działa, Windows Phone 8: działa, Lumia 610: działa 