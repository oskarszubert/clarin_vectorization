20.12.2011 Bardzo lubię gry logiczne. Jest to chyba mój ulubiony gatunek, dlatego ochoczo instaluję nowe tytuły reprezentujące ten gatunek. Tak samo było z Curvy, które okazało się… rewelacyjne. Prostota pod względem zasad połączona z wysiłkiem intelektualnym w trakcie rozgrywki, a do tego szczypta pomysłowości odnośnie samej gry spowodowały, iż efektem wyjściowym jest naprawdę warta polecenia gra. Jak w to się gra? Gra polega na odpowiednim obróceniu poszczególnych elementów układanki tak, aby utworzyły kompletną strukturę. Całość zbudowana jest z sześciokątów, niczym plastry miodu. Wzory mogą być jedno lub dwukolorowe, co dodatkowo utrudnia rozgrywkę. Podstawowe wymiary planszy wynoszą 3 na 3 komórki. Największa może mieć aż 7 na 8 komórek. Podstawowym parametrem wyników jest czas, w jakim kończymy wybraną planszę. Rozwiązanie najmniejszej zajmuje kilkanaście do kilkudziesięciu sekund. W miarę jedzenia apetyt rośnie, zatem po wkręceniu się w grę sięgamy po coraz trudniejsze poziomy, których przejście zajmuje coraz więcej czasu. Uwaga! Gra jest uzależniająca i potrafi pochłaniać sporo wolnego czasu! :) Opcje konfiguracyjne pozwalają ustawić kolory – głównego, dodatkowego czy kolory tła. Na tym kończy się cała ideologia gry i zaczyna naprawdę wciągająca rozgrywka. Czy warto? Curvy dostępne jest w dwóch wersjach – darmowej i płatnej. Różnią się jedynie tym, że w tej pierwszej występują reklamy. Zachęcam do pobierania wersji bezpłatnej i przekonaniu się na własnej skórze, jak wciągająca jest to gra. Następnie myślę, że nie będzie stanowiło problemu wydanie tych kilku złotych na wersję bez reklam, która zdobywa szczególne znacznie w przypadku większych plansz, gdzie każdy piksel ekranu jest istotny. Poza tym tego typu zakup jest formą podziękowania twórcom za ich fajny pomysł i jego realizację. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 