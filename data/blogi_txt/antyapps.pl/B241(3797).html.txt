18.09.2013 Czasy gdy programy i gry  wspierające produkty czy też marki były kiepskimi aplikacjami tworzonymi tylko po to by zaistnieć już dawno minęło. Coraz więcej tytułów powstających przy okazji filmów, czy też promocji produktu, to bardzo dobre i przydatne aplikacje. Jednak nie wszyscy jeszcze idą tą drogą. Smerfne porządki są dobrym dowodem na to jak nie powinno się robić takich aplikacji. Smerfne porządki mają promować Kinder Niespodzianki z niebieskimi bohaterami, które to zawitały do nas z okazji premiery drugiej części filmy o Smerfach. Pierwsze wrażenie po uruchomieniu gry jest pozytywne. Interfejs wita nas w rodzimym języku, a muzyka choć słabej jakości i lekko irytując, napawa dobrym klimatem. Z ciekawością wybieram przycisk Zagraj i cały czar pryska. W Smerfne porządki dostępna jest tylko jedna gra. Jej zasady są proste i większości dobrze znane. Z trzech okien co chwile wypadają jakieś drobiazgi, naszym zadaniem jest bieganie i zbieranie ich, zanim spadną na ziemię. W późniejszych planszach dochodzą także elementy przeszkadzające, czyli paczki od Zgrywusa. Ich złapania kończy grę.  I to właściwie tyle jeżeli chodzi o rozgrywkę. Bardzo skromnie.  Jeszcze skromniej prezentuje się mechanizm zabawy. Nasz bohater wygląda jak żywcem wycięty z Kinder Niespodzianki, przez co nie pasuje do tła. Najgorzej wyglądają animacja jego ruchów, a raczej ich brak. Przesuwamy Smerfem niczym krążkiem po lodzie. Do całość nie pasują też elementy wypadające z okien, wyglądają jak gdyby ktoś je wyciął z innych grafik i wkleił do gry. Sterować możemy palcem, bądź też akcelerometrom (zmiany dokonujemy w skromnych opcjach). I to właściwie tyle. Choć każdą rozgrywkę kończymy informacją o zdobytych punktach, nie uświadczymy w grze żadnego rankingu. Jest to informacja jednorazowa, w żaden sposób nie zachęca do dalszej gry i poprawy naszych osiągnięć.  O muzyce i grafice już wspominałem. Są nudne i niespójne. Oprawa audio wypada najlepiej, jednak jeden krótki motyw zapętlony podczas gry oraz w menu potrafi bardzo szybko zacząć irytować. Nie ma też mowy o różnorodności. Podczas zabawy zawsze towarzyszy nam jedno tło i jeden, ten sam smerf. Tak jakby nie można było wprowadzić kilku dodatkowych (i tak statycznych) bitmap, które choć trochę urozmaiciłby zabawę. Już chciałem dać Smerfnym Porządkom ocenę w granicy 2, ale miałem okazję przetestować ją na trochę młodszym użytkowniku. Mu nie przeszkadzała słaba grafika i kiepskie wykonanie, a wciągały Smerfy i prostota rozgrywki. Jest w tym jakaś metoda, co nie zmienia faktu, że mamy do czynienia z kiepsko wykonanym produktem, z którym stoją dwie mocne marki. Jeżeli jednak z waszego smartfonu korzystają także młodsze pociechy, pobierzcie Smerfne porządki, dostępne są za darmo. 