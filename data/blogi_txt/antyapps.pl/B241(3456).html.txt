29.11.2012 Wraz z końcem kolejnego miesiąca przyszedł czas na odświeżenie rankingu aplikacji mobilnych. Możecie go przejrzeć pod tym adresem, my zapraszamy na jego krótkie podsumowanie. Na pierwszy ogień jak zwykle idzie Windows Phone. Zapraszam do lektury. Ranking dotyczy oczywiście miesiąca października. Po zawirowaniach z Marketplace (czy też Sklepem, bo taką teraz nosi nazwę) jakie w miesiącu wrześniu lekko zachwiały wynikami, wszystko wydaje się wracać do normy. Coraz bardziej dają o sobie znać zagrywki programistów z cenami. Jeżeli ktoś jeszcze nie wie, to Windows Phone pozwala na czasową przecenę aplikacji do stanu „darmowa” zmienia ona wtedy swoją kategorię. Coraz więcej aplikacji stosuje tą sztuczkę aby nabić sobie ilość pobrań, a gdy ta będzie już wysoka, zmieniają status na płatne, przenoszą zarazem bazę pobrań i pozytywnych ocen. W tym rankingu widać to w paru miejscach. Użytkownicy Windows Phone w naszym kraju pobrali w październiku 1,77 miliona aplikacji. Stanowiło to 2,0% światowej ilości pobrań. 1,71 miliona to aplikacje darmowe. W Marketplace przybyło prawie 6,5 tysiąca aplikacji [źródło]. Najlepsze w tym miesiącu: Darmowe  Lumia Clock Free Ringtones Angielski Ant Smasher przepisy.pl Gdzie ja jestem? W Phone 8 Lektury Weather View aplikacje świecie  Pierwsze miejsce z blisko dwukrotnie większa ilość pobrań od drugiego zdobywa zegarek stylizowany na kampanię Lumi 800. Widać przypadła ona do gustu posiadaczom Windows Phone, gdyż nie jest to pierwsza aplikacja bazująca na tych motywach, która zdobyła sporą popularność w Marketplace. Drugie miejsce przypadło Free Ringtones, aplikacji dobrej, ale nagminnie stosującej opisany wcześniej mechanizm ze zmianą ceny. Możliwe, że gdy czytacie te słowa aplikacja jest już płatna.  Na trzecim miejscu znajduje się świetny program do nauki angielskiego, którego recenzję już niedługo zamieścimy na AntyApps.pl.  W pierwszej dziesiątce wciąż utrzymują się przepisy.pl, Lektury i jedna z najlepszych aplikacji do pogody Weather View.  Najlepsze w tym miesiącu: Płatne  WiFi On/Off Free Music Nokia Lumia Updates Pogoda26 Bluetooth On/Off Angry Birds Fruit Ninja Contre Jour iStunt 2 Phone 8  Prawie każda aplikacja z pierwszej piątki stosowała opisany wyżej metodę zabawy ceną. Sprawia to, że na czele listy znajdują się takie aplikacje jak włącznik i wyłącznik wi-fi czy też Bluetooth. Free Music należy do tego samego autora, co Free Ringtones i sławę zdobywała jako program darmowy. Aplikacja pozwala na pobieranie dowolnej muzyki z sieci i jej zapisywanie w pamięci telefonu. Miejsca 6,7,8,9 przypadły grom Xbox Live, które wcześniej znajdowały się na pierwszych miejscach tego rankingu. Grupę tę otwiera niezmiennie Angry Birds. Mnie osobiście cieszy wysoka pozycja Contre Jour, który to nie jest grą tanią (10,49zł)  Nowe Aplikacje Miesiąca:  Darmowe  Free Ringtones Roller Coaster Ah!Wolves!! Jigsaw Photo alaska  W tym wypadku skupimy się tylko na pierwszych 5 aplikacjach, cała reszta jest poniżej błędu statystycznego. Mamy nadzieję, że już w miesiącu listopadzie sytuacja ta ulegnie zmianie i poprawie. Pierwsze miejsce przypadło już wspomnianemu Free Ringtones. Dwa kolejne zajęły gry o bardzo różnej tematyce. Przyznam szczerze, że druga pozycja dla Roller Coaster, bardzo mnie zaskoczyło. W tym miesiącu nie będziemy omawiali  nowych aplikacji płatnych, a to ze względu na znikomą ilość pobrań.  Po więcej wyników i bardziej szczegółowe dane zapraszamy oczywiście do Rankingu Aplikacji Mobilnych. Jeszcze dziś w południe omówimy aplikacje dla systemu Android, a jutro przyjrzymy się iOS-owi. Zapraszam. 