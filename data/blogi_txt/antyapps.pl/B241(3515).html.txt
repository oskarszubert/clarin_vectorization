19.06.2012 Stres i pośpiech towarzyszą nam w wielu momentach naszego życia. Jednak nie zawsze mamy okazję by odpocząć tak jak lubimy i tam gdzie lubimy. Pomocą służą wtedy takie aplikacje jak właśnie Relax Melodies. W wersji darmowej mamy dostęp do 41 dźwięków i melodii, w płatnej do 82. Tak, Relax Melodies to nie tylko dźwięki ale i klimatyczne, różnorodne i kojące dla ucha melodie. Wszystko to zamknięto w bardzo prostej, a zarazem wymownej i ładnej szacie graficznej. Bez problemu wybierzemy interesujące nas dźwięki i utworzymy z nich kombinacje. Maksymalnie możemy połączyć ze sobą 6 dźwięków. Aby nie zapomnieć tych najlepiej połączonych, możemy tworzyć coś w rodzaju listy ulubionych. Dodatkowo każdy dźwięk ma osobno konfigurowalną głośność. Tak więc nasz kombinacja może zawierać bardzo delikatny dźwięk średniowiecznej melodii połączony z lekko głośniejszymi odgłosami deszczu i bardzo wyrazistym skwierczącym kominkiem. Już samo komponowanie swoich melodii daje dużo frajdy i odpręża. Oczywiście nie musimy tego robić, możemy skupić się na jednym, ulubionym dźwięku. Przydatna może okazać się możliwość auto wyłączenia melodii po określonym czasie. Zwłaszcza gdy chcemy używać aplikacji przed snem.  Relax Melodies, jak już wspomniałem posiada dwie wersje. Bardzo rozbudowaną darmową i płatną. Za tą drugą zapłacimy 10,49zł. Aplikacja była parokrotnie przeceniana, tak więc gdy traficie na cenę w przedziale 3-5 złotego radzę zastanowić się nad zakupem. Jej pobranie polecam każdemu użytkownikowi Windows Phone, Androida i iOS. Wersje darmowe na pozostałe systemy znajdziecie tu (Android) i tu (iOS). Relax Melodies zbiera bardzo pozytywne oceny na każdym z tych systemów. Ocena: 5+ 