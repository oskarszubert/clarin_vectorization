09.03.2012 Są wśród was fani videocastu Lekko Stronniczy? Dobrze się składa, ponieważ panowie wraz z polskim studiem CocoLab przygotowali nową wersję swojej aplikacji Wszystko, która w nowej odsłonie cieszy oko, a ponadto dostarcza wszystkich najnowszych odcinków programu.  Kilka dni temu, zajmujący pierwsze miejsce w rankingu wideoblogów magazynu Press program – Lekko Stronniczy – obchodził swoje pierwsze urodziny. Chłopaki z dnia na dzień mają coraz więcej fanów, a teraz możemy oglądać ich program na ekranie naszego iPhona także w tramwaju, przy śniadaniu czy podczas przerwy w pracy – szybko i bezboleśnie. Wszystko – bo tak nazywa się wspomniana aplikacja w wersji 2.0, dosłownie zapiera dech w piersiach. Jest to prawdziwy designerski majstersztyk i życzyłbym sobie jak i wszystkim innym posiadaczom iPhona, wyłącznie dopracowanych z taką precyzją aplikacji. Jednak nie tylko wyglądem program zasłużył sobie na tak ciepłe słowa. Dzięki Wszystko możemy szybko przeglądnąć wybrane odcinki programu, zaznaczyć te, które już obejrzeliśmy oraz zobaczyć wydania specjalne. Co więcej, nasze ulubione epizody możemy szybko dodać do zakładki Ulubione.  Program możemy przeglądać na iPhonie zarówno w układzie horyzontalnym jak i pionowym. Co ciekawe, w obu układach prezentuje się zupełnie inaczej – co uważam za kolejne, fajne urozmaicenie. Osoby, które miały okazję testować pierwszą wersję aplikacji informuję, że CocoLab skutecznie pozbył się problemów z aktualizacją listy epizodów. Teraz Wszystko zapewnia nam zawsze aktualną listę dostępnych odcinków. Program jest bezpłatny i możecie pobrać go stąd. 