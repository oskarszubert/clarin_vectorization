11.06.2012 Choć po wydaniu ostatniej cześć sagi Mass Effect, rozgorzała fala protestów związana z zakończeniem, to uniwersum dalej posiada wielu wiernych fanów. Z myślą o nich EA Games wydało Mass Effect: Infiltrator. Najpierw w wersji na iOS, później Android i to właśnie tej drugiej przyjrzymy się bliżej. W Mass Effect: Infiltrator wcielamy się w postać Randalla Ezno, żołnierza Cerberusa. Historia rozpoczyna się w iście hitchcockowskim stylu, w środku działań wojennych. Potem napięcie rośnie i tak już pozostaje. Niestety chodzi głównie o napięcie związane z walką. Mass Effect: Infiltrator to najzwyklejszy w świecie cover shooter. Każdy inny aspekt jest w tej grze sprowadzony do minimum. Właściwie przez całą grę zabawa wygląd tak: przejdź 2 metry korytarzem, odsłuchaj komunikatu, wejdź do pomieszczenia rozgrom wszystkich, następnie przejdź kolejne 2 metry, a zabawa się powtórzy. I tak przez bite 4 godziny. Co jakiś czas grę urozmaica NPC, względem których możemy podjąć proste decyzje Paragon-Renegade (w zdecydowanej większości daj żyć/zabij). Niestety mają one znikomy, lub prawie żaden wpływ na dalszą zabawę. Element mocno zmarnowano, dodany trochę na siłę. Po prostu czasem do liniowej trasy gry zostaje dodana jedna, krótka odnoga. Możemy być wtedy prawie pewni, że czeka tam na nas NPC. Z elementów rozwoju postaci pozostała jedynie możliwość dokupienia sprzętu i specjalnych zdolności oraz ich rozwoju (ubogi wybór). Wszystko i tak służy jeszcze skuteczniejszej walce.  A ta jest bardzo efektowna i ciekawie rozwiązana. Poza paroma rodzajami broni, możemy korzystać również ze zdolności specjalnych, całość łącząc w odpowiednie kombinacje. Wszelkie niezbędne opcje rozlokowano w 4 rogach ekranu, co sprawia, że bardziej skomplikowane pojedynki wymagają pewnej wprawy. Po prawej u góry mamy zmianę broni, po lewej u góry zdolności specjalne. Poruszamy się klasycznie, lewa strona ekranu odpowiada za chodzenie,  prawa za celowanie/wzrok. Gra sama decyduje kiedy jest moment walki, a kiedy 2 metry eksploracji. Gdy już przyjdzie do konfrontacji z wrogiem, naszym celem jest po pierwsze tąpnięcie go, po drugie nakierowanie celownika na specjalny, znajdujący się na przeciwniku okrąg. Wtedy zadamy największe obrażenia. System jest ciekawy i sprawdza się nawet przy wielu przeciwnikach. Niestety, jeżeli ktoś nie jest wielkim fanem tego gatunku, dość szybko zaczyna nużyć. Dopiero walki z bossami wprowadzają powiem świeżości. Pod koniec pojedynku, walka zostaje oceniona w 3 kategoriach (maksymalnie 3 gwiazdki za każdą). Od końcowej oceny zależy wielkość nagrody którą otrzymamy. W Mass Effect: Infiltrator mamy 2 waluty: gotówkę, którą płacimy za nowy sprzęt jak u ulepszenia oraz chipy Intel. Te ostatnie możemy przesłać do Mass Efekt 3, albo też zamienić na gotówkę w grze. Dodatkowo, nie mogło zabraknąć systemu mikropłatności, dzięki któremu za prawdzie pieniądze dokupimy sobie odpowiednią kwotę. Fabularnie jest tak sobie. Zakończenie jest ciekawe, sposób prowadzenia narracji też, ale nie ma co ukrywać, że fabuła odgrywa jakąś znaczącą rolę w grze. Towarzyszący nam głos jak i czasem kobiece wstawki zakłócane i zniekształcane, przywoływały mi na myśl System Shock II. Oczywiście to nie jedyna gra, gdzie naszej przygodzie towarzyszył nieznany obserwator, ale klaustrofobiczny klimat bazy kosmicznej oraz podobny zestaw filtrów, sprawiają, że ciężko oprzeć się wspomnieniom. Natomiast jeżeli chciałbyś kupić Mass Effect: Infiltrator dla rozbudowanej i ciekawej fabuły, odradzam.  Graficznie otrzymujemy mały majstersztyk. Oczywiście nie wszystkie elementy są idealne, czasem gdzieś animacja źle się zgra, czasem tekstura będzie brzydka, ale jako całość Mass Effect: Infiltrator prezentuję się pięknie. Zarówno pod względem graficznym jak i audio. Muzyka może nie jest zbyt różnorodna, ale bardzo dobrze pasuje do klimatu, tak jak i dźwięki oraz głosy postaci. Choć w dużej mierze przyjdzie nam przemierzać zamknięte, klaustrofobiczne przestrzenie, to ich wygląda i pieczołowitość przygotowania, pozwalają lekko przegnać znużenie.  Dodatkowo od początku możemy wybrać misję bonusową, w której to sterujemy poczynaniami Turianina. Choć jest to krótki epizod to właśnie on przypadł mi najbardziej do gustu. Sama rozgrywka nie różni się zbytnio od tej widzianej zza pleców Randalla Ezno, ale całość jest bardziej klimatyczna. No i to zakończenie… Dla kogo jest Mass Effect: Infiltrator? Dla fanów takiej zabawy. Idź 2 metry zabij wszystkich w pomieszczeniu, idź kolejne, zabij wszystkich, tym razem 3 metry, następnie zabij wszystkich w pomieszczeniu. Zdecydowanie nie jest to gra, dla wszystkich fanów Mass Effect. Chyba, że bez względu na użyteczność zbierasz wszystko co związane z Twoim ukochanym uniwersum. W innym wypadku daruj sobie, albo poczekaj na promocję 60-70%. Obecnie gra kosztuje 27,44 zł co jest ceną bardzo wysoką jak na ładnie opakowaną, ale niesamowicie powtarzalną strzelankę. Grę znajdziecie w Google Play. Zapraszam też do recenzji wersji na iOS.  PS: Gra na tablecie wygląda pięknie, to akurat nie jest zaskoczenie, natomiast sama rozgrywka jest znacznie utrudniona. Jak już wspominałem, walka wymaga od nas dynamicznego korzystania z 4 rogów ekranu jak i jego środka. Na tablecie wiąże się to z lataniem od rogu do rogu (a czasem nie wystarczy tylko raz tapnąć). Osobiście miałem z tym aspektem spory problem już przy 7 calach, przy 10 zapewne jest jeszcze gorzej. Oczywiście nie uniemożliwia to gry, ale czyni trudniejszym uzyskanie maksymalnej oceny z walki. No i jak już wspomniałem, wygląda pięknie. Ocena: 4- 