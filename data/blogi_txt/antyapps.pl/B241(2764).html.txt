08.10.2012 Smartfony to dla wielu osób także przenośne odtwarzacze muzyczne. Dzięki swoim możliwościom, w znaczny sposób przewyższają to, co znajdziemy w wielu dedykowanych urządzeniach. Chcesz szybko sprawdzić słowa piosenki? Nie ma problemu, zobaczyć oceny i opinie o albumie, wystarczy parę kliknięć, a może dać znajomym znać o swojej ulubionej piosence? Wtedy wystarczy pobrać NowPlaying.  Jaki jest cel i główna funkcja tego programu? Łatwe dzielenie się tym, czego właśnie słuchamy w naszym systemowym odtwarzaczu. Wystarczy uruchomić aplikacje, tapnąć odpowiednią ikonkę i już w media społecznościowe idzie wpis o tym, co umila nam właśnie czas. Prawda że proste? Sam program stara się całość uprościć jeszcze bardziej, wystarczy że poświęcimy chwilę na jego konfigurację. Po pierwsze mamy dwie metody dodawania informacji, jedna poprzez aplikację i dodane do niej konta społecznościowe, druga poprzez konta wbudowane w system (uruchamia się wtedy tradycyjne menu dla wpisów społecznościowych).  Po drugie, mamy też wpływ na formę wpisu, NowPlaying proponuje nam parę gotowych szablonów, ale za pomocą edytora i tagów możemy tworzyć własne. Gdyby tego było za mało, każdą pojedynczą wiadomość możemy edytować ręcznie. Jeżeli nie lubimy zbytniej zabawy, możemy skonfigurować aplikację tak, że zaraz po starcie wyśle informacje o tym czego słuchamy.  W opcjach mamy wspomnianą wcześniej możliwość tworzenia gotowych szablonów, włączenia automatycznego dodawania informacji, czy też każdorazowego pytania o to w jakiej formie chcemy wysłać komunikat. Warto zwrócić uwagę, że aplikacja za każdy razem informacje nazywa Tweetami. Oczywiście informacje możemy dodawać też na Facebooka, a za pomocą wbudowanego klienta także na LinkedIn i konto Live. NowPlaying pozwala nam również zmieniać słuchane utwory oraz śledzić czas pozostały do ich końca. NowPlaying dostępny jest w dwóch wersjach, z czego pierwsza płatna dostępna jest też za darmo do testów. Druga to tzw. NowPlaying Quick, posiada możliwość publikowania tylko za pomocą wbudowanego systemowo okna społecznościowego, a wszystkie opcje sprowadzono w niej do minimum. Jeżeli lubicie dzielić się z innymi tym czego właśnie słuchać polecam przetestować obie. Ocena: 4/6 