21.03.2013 Filtry opanowały sieci społecznościowe i nasze zdjęcia – teraz na każdym niepozornym zdjęciu możemy zastosować jeden z dostępnych filtrów, który uczyni je co najmniej znośnym. Jeżeli jednak jesteście znudzeni standardowymi filtrami z Instagramu czy Flickra musicie sprawdzić aplikację Repix – dzięki niej dostosujecie zdjęcia do własnych wymagań pod każdym względem. Dla wielu osób prostota stosowania filtrów odstrasza od użycia jednej z dostepnych aplikacji. Mi również marzyła mi się możliwość podjęcia samodzielnej decyzji w jakich obszarach zdjęcia chciałbym dokonać zmian, a gdzie nie. Oczywiście doceniłbym także kilka lub kilkanaście różnych narzędzi, które pozwolą na dosłowną „zabawę” ze zdjęciem. Opcje wymazywania zmian i cofnięcia ostatnich aktywności to fundamentalne funkcje, dlatego ich nieobecność przekreśliłaby każdą alternatywę na starcie.    Repix ma jednak wszystko co opisałem powyżej, a ponadto aplikacja może pochwalić się miłym dla oka interfejsem, który nie może nas niczym zaskoczyć. Jest to oczywiście zaletą dla aplikacji, ponieważ jej obsługa jest bardzo łatwa. Dzięki ikonce w lewym górnym rogu możemy dostać sie paska menu, gdzie wybierzemy będziemy źródło naszych zdjęć (galeria aparatu, strumień zdjęć, Facebook) lub przejdziemy do aparatu w celu pyknięcia fotki. Gdy znajdziemy się w ekranie edycji zdjecia, w centrum górnego paska dostępne są opcje przycinania, zarządzania jasnością i kontrastem oraz nasyceniem barw. Umieszczone po bokach strzałki pozwalają na cofnięcie lub powtórzenie ostatniej czynności, a „ptaszek” w prawym górnym rogu kończy edycję zdjęcia.   Jednak to co jest najważniejsze w Repix znajdziemy na dole ekranu – podpisane dość oryginalnymi nazwami mazaki są odzwierciedleniem przeróżnych filtrów, które możemy zastosować na naszym zdjęciu. Największą różnicą jest to, że sami musimy wybrać miejsce gdzie użyjemy danego filtra, zupełnie w taki sposób jakbyśmy robili to pędzlem. Dzięki nim zdjęcie może nabrać kreskówkowego wyglądu, krawędzie mogą zostać wyostrzone albo dodane zostaną efekty flary czy kropel. Jest to fantastyczna zabawa oglądać jak w czasie rzeczywistym nasze zdjęcie ulega zmianie, a my nad tym wszystkim sprawujemy pieczę. Niekiedy właśnie takie opcje są o wiele wygodniejsze aniżeli wskazanie jednego z filtrów. Dzięki integracji systemu iOS z Twitterem czy Facebookiem możemy błyskawicznie podzielić się fotką, a także możemy ja zapisać w pamięci urządzenia, wysłać e-mailem lub udostępnć na Tumblerze. Wielki plus za wersję aplikacji dla iPada. 