31.08.2012 Czasem trafiają się aplikacje, które najpierw wywołują uśmiech i pytanie „po co to komu”, a później pozostają w naszym telefonie na znacznie, znacznie dłużej. Są po prostu przydatne w życiu codziennym i zawierają informacje, do których szybki dostęp bywa przydatny. Właśnie taką aplikacją jest Symbole na Metkach. Możliwe że są osoby, które po jednym spojrzeniu są w stanie poprawnie zinterpretować, wszystkie oznaczenia graficzne dostępne na metkach ich odzieży. Ja niestety nie należę do tej grupy i poza produktami, które znam bardzo dobrze, za każdym razem posiłkuję się wyjaśnieniami skrótów znalezionymi w internecie. Teraz jest szybsza metoda, wystarczy posiadać aplikację Symbole na Metkach.  Jej interfejs sprowadzono do niezbędnego minimum. Mamy 5 kategorie: pranie, pranie chemiczne, wybielanie, suszenie, prasowani. W każdej kategorii mamy obrazki związanych z nią ostrzeżeń wraz z krótkim opisem. I to właściwie tyle. Aplikacja choć banalnie prosta, doskonale sprawdza się w swojej roli. Trudno mi ją polecać, po prostu każdy kto miał co jakiś czas problemy z tymi znakami niech pobierze i sam oceni jej przydatność. Program jest za darmo, a autor nie umieścił w nim reklam. Symbole na metkach możecie pobrać tutaj. 