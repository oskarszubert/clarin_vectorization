07.05.2013 Gmail i Facebook Messenger to najprawdopodobniej najczęściej uruchamiane aplikacje na moim iPhonie, dlatego każda aktualizacja którejkolwiek z nich nie może przejść niezauważona. Co tym razem Google i Facebook przygotowali dla nas?  Messenger od Facebooka można powiedzieć dostał „rykoszetem” od ostatniej aktualizacji głównej aplikacji Facebooka dla iOS. Największą nowością są „naklejki”, czyli znacznie większe niż tradycyjne emotki, za pomocą których możemy wyrazić nieco więcej emocji niż za pomocą słów. Asortyment emotek jest niemały, a co ciekawe, zwiększyć go możemy… wykupując kolejne, zdaniem Facebooka, znacznie lepsze i bardziej interesujące. Istotną zmianą, którą przyniosło uaktualnienie jest również opcja usunięcia dowolnej wiadomości z konwersacji za pomocą gestu (przesunięcie w poziomie).  Najnowszy Gmail dla iOS przyniósł opcję otwierania jednej z aplikacji – Chrome, Google Mapy, YouTube – po kliknięciu na odpowiedni link, zamiast otwierania domyślnej przeglądarki internetowej Safari z widokiem webowym. To wyraźnie pokazuje jak świetnie Google czuje się na platformie iOS, gdzie co chwilę prezentuje swoje nowości, o których zaimplementowaniu często nawet byśmy nie pomyśleli. Drugą nowością w aplikacji Gmaila jest możliwość wylogowania się z jednego z kont – do tej pory użytkownicy byli zmuszeni do wylogowywania się ze wszystkich kont wewnątrz aplikacji.  Zmiany w obydwu aplikacjach nie są ogromne, ale cieszy mnie fakt, że „coś się dzieje” – obydwie firmy niemal równocześnie „dopieszczają” użytkowników obydwu platform (Android i iOS) i choć nie zawsze wszystkie nowości pojawiają się w tym samym czasie, to potrafią one zrekompensować ewentualne braki czymś innym. Facebook Messenger Gmail 