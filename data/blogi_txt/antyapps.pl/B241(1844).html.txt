07.03.2013 Pamiętacie upadek meteorytu z 15 lutego bieżącego roku? Gdyby mieszkańcy Rosji chętnie nie kupowali i nie użytkowali kamer w samochodach nie mielibyśmy tak dokładnie udokumentowanego przypadku tego zjawiska. Ten popularny na świecie zabieg dotyka coraz częściej i nasz kraj. Wielu z kierowców liczy na fakt, że podczas jazdy może wydarzyć się coś nieoczekiwanego. Zamiast wprowadzać niebezpieczeństwo podczas ciekawego zdarzenia sięgając po aparat, montują oni kamery i nagrywają obraz cały czas. Po co miałbyś wydawać kolejne duże pieniądze na kamerkę przystosowaną do samochodu, którym na co dzień się poruszasz? Możesz przecież skorzystać z wielofunkcyjności iPhone’a i zakupić za niecałego dolara aplikację, która całkiem dobrze spełniać będzie podobne zadania. W AppStore na pewno znajdzie się wiele programów do tego celu, a jednym z nich jest Car Video Recorder. Aplikacja zmieni Twoje urządzenia z system iOS w multifunkcjonalny rejestrator wideo (DVR). Być może posiadasz już nawet odpowiednie wyposażenie w aucie, chociażby do iPhone’a w związku z wykorzystywaniem go jako nawigatora GPS. W takim wypadku może być ciężko Ci zamontować kolejny sprzęt, ale spróbować warto.  Car Video Recorder zapewnia podgląd miejsca w którym aktualnie się znajdujemy na wyświetlonej mapie. Domyślnie jest ona wyłączona, więc należy wejść w ustawienia i to zmienić. Poza tym możemy nagrywać obraz, zrobić bardzo szybko zdjęcie, spojrzeć na aktualną datę i godzinę. Przy okazji, jeśli wybierzemy i tę opcję z dostępnych ustawień to na wyświetlaczu pojawi się nam informacja z jaką szybkością jedziemy. Aplikacja posiada ciekawy design, ubrany w jednolite kolory, ale przypomina tym samym bardziej zabawkę niż rzetelny program do nawigacji i rejestracji obrazu wideo. Osobiście nie przepadam za jazdą samochodem (szczególnie w godzinach szczytu), więc nie sprawdzę działania i niezawodności tej aplikacji, a także wykorzystania przez nią baterii telefonu. Mogę za to powiedzieć dlaczego faktycznie warto się zastanowić nad instalacją kamery w samochodzie lub wybranie Car Video Recorder do zakupu. Mianowicie, w razie wypadku, którego nie spowodowałeś będziesz miał odpowiedni materiał i dowód na swoją rację. Szczególnie polecałbym ten zabieg osobom, które często podróżują i robią to z zawrotną szybkością. 