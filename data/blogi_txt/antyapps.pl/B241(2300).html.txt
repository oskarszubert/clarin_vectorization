30.08.2013 Tym razem nie chodzi o kolejny Humble Indie Bundle, a wyprzedaż zorganizowaną przez Google w ramach ostatnich dni wakacji. My na AntyApps mamy już polecane zestawy aplikacji z okazji powrotu do szkoły (kolejno na: Androida / iOS / Windows Phone), no ale przecież wiadomo, że trzeba sobie jakoś zorganizować czas na przerwach. A co może nadać się w tym celu lepiej, od solidnych gier? Tytułów które zostały przecenione może nie ma zbyt wiele, ale są to produkcje naprawdę warte Waszej uwagi:  Combo Crew — 3,77 pln Containment The Zombie Puzzler – 3,14 pln Gear Jack — 3,13 pln SpaceChem Mobile – 9,45 pln Superbrothers Sword   Sworcery — 5,99 pln The Room — 3,37 pln The Walking Dead: Assault — 4,69 pln  To raptem siedem gier i choć Google nazywa to mianem Megawyprzedaży, to chyba wszyscy miłośnicy, albo przynajmniej obserwatorzy, iOS, mogą śmiać się im w twarz. Nie dość, że system nie pozwala udostępniać gier za darmo (gry są przecenione od 30% w górę), to jeszcze specjalnie pod względem ilości nie poszaleli. Nadrabiają jednak jakością — mimo że nie miałem przyjemności ograć jeszcze ich wszystkich, to od siebie serdecznie polecam Superbraci oraz uroczego Gear Jacka. Dużo ciepłych słów słyszałem tez na temat SpaceChem, które — zresztą jako niejedyne z powyższej listy — wchodziło w skład jednego z ostatnich zestawów z cyklu Humble Indie Bundle dla Androida. Naturalnie to nie wszystkie przeceny, jakie możecie obecnie znaleźć w Google Play. Paweł przygotował dla użytkowników najpopularniejszych systemów mobilnych zestawienie aplikacji, które pozwolą śledzić na bieżąco wszystkie wahania cen, odsyłam Was do źródła. Tak z czystej ciekawości zapytam: planujecie coś z powyższej listy kupić? 