05.09.2012 Choć bardzo lubię gry słowne to w przypadku Windows Phone jest problem z ich polskimi wersjami. Powodów jest wiele, czasem przeszkodą jest jego złożoność, a czasem brak zainteresowania tym rynkiem. Na szczęście w przypadku krzyżówek autorzy mają mało przeszkód na drodze. Jedną z najlepszych propozycji jest Crosswords.  Wyróżnia ją jakość wykonania oraz bardzo przyjazny interfejs. Jeżeli wygląd klasyczny krzyżówki jest dla nas zbyt mało czytelny, możemy zamienić go na widok listy. Otrzymamy wtedy wypis poszczególnych haseł pionowych i poziomych, z możliwością uzupełnienia ich. Świetne i proste rozwiązanie. W momencie gdy uzupełniając jedno z haseł, podamy litery kolejnego, pojawią się one w odpowiednim miejscu na liście. Przyznam, że ten tryb widoku bardziej przypadł mi do gustu. Crosswords jest świetny właśnie dzięki trosce o takie detale. Zaraz po instalacji aplikacji nie zawiera w sobie żadnych krzyżówek. Dostępne krzyżówki podzielono na pakiety, które to musimy pobierać oddzielnie. W ramy jednego pakietu wchodzi kilka krzyżówek, wszystkie one są opisane pod względem stopnia trudności. Pobrane pakiety trafiają do naszej biblioteki, gdzie możemy śledzić nasze postępy.  Crosswords posiada krzyżówki w rodzimym języku, ale w opcjach możemy zmienić je na anglojęzyczne. W razie potrzeby jest też możliwość aktywowania informacji o błędnie wpisanych literach. Od strony graficznej otrzymujemy niezbędne minimum. Nie ma tu nic więcej, nad to co jest potrzebne w przypadku krzyżówki. Tło dopasowuje się do ustawień systemowych i to właściwie wszystko. Polecam wszystkim fanom krzyżówek. Dzięki Crosswords będzie je mieli zawsze przy sobie, a ciekawe możliwości prezentacji sprawią, że rozwiązywanie haseł na ekranie telefonu będzie tak samo przyjemne jak długopisem na kartce. Aplikacja w wersji podstawowej zawiera spory zasób krzyżówek, nie posiada reklam i jest darmowa. Ocena: 4 