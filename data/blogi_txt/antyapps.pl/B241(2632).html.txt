27.11.2012 Telewizja w telefonie, gdzie chcesz i kiedy chcesz? Pomysł nie jest nowy, ale ciągle brakowało rozwiązań, które pozwalałyby nam na oglądanie ulubionych stacji w wersji mobilnej. Owszem jest ipla, tvn player, tvp, ale zapewniają one w dużej mierze dostęp jedynie do materiałów, a nie całych kanałów tv, nadawanych na żywo. Tę sytuacją zmienia Next Plus.  Za pomocą tej platformy na Waszych smartfonach, tabletach, a w przyszłości też telewizorach otrzymacie dostęp do najpopularniejszych krajowych kanałów telewizyjnych. Dostęp do pełnych kanałów na żywo, a nie tylko do wybranej treści. Już teraz znajdziecie tam takie stacje jak np.: TVP1, TVP2, TVP Info, TVN, Polsat, TV4, TVN7, Polsat Sport News, EuroSport, czy też platformy Next: Music, Lejdis. Oferta zostanie podzielona na pakiet mini, w cenie 9,99 zł miesięcznie (będzie zawierał 27 kanałów) oraz pakiet podstawowy 79 kanałów za niecałe 25 zł miesięcznie. Do tego dodatkowe pakiety płatne + VOD. Bousem dostępnym już teraz jest widok z kamer OOGNET.PL. Obecnie przez nieokreśloną ilość czasu dostęp do podstawowych kanałów powinien być darmowy. Wystarczy założyć konto na stronie nextplus.pl, zalogować się z poziomu aplikacji, a następnie oglądać wybrane kanały. Przynajmniej tak zapewniali jej autorzy, jednak jak na razie rejestracja na stronie nie działa. Gdy to się zmieni, damy Wam znać. Obraz na urządzenia mobilne przesyłany jest w jakości 720 na 578 w proporcjach 16×9. Wygląda on bardzo dobrze nawet w przypadku udostępnienia na większym odbiorniku, jak np. TV.  Aplikacja na chwilę obecną dostępna jest na Androida (telefony od 2.3.3 i wyżej, tablety od 3.0), wersja na iOS (iPhone od 3G, iPady wszystkie) czeka na zatwierdzenie w App Store, tak więc powinna się pojawić na dniach. Użytkowników Windows Phone mogę uspokoić, ich platforma też jest brana pod uwagę, aplikacja jest w trakcie tworzenia. Miałem okazję testować już obie wersje w tym tą na iOS. Nie grzeszą one możliwościami, ani stabilnością (wersja na iPadzie lubiła wracać do pulpitu, a obraz domyślnie uruchamiał się w małym oknie), ale gdy już uruchomimy kanał to jakość obrazu wynagradza nam te braki. Czy takie rozwiązanie się przyjmie? Ciężko na chwilę obecną gdybać, autorzy zapewniają, że docelowy rynek jest spory. Brakuje mi aplikacji na komputery stacjonarne, czy też możliwości oglądania kanałów z poziomu www. Owszem, w wielu wypadkach wystarczy smartfon, tablet, ale do pełnego kompletu brakuje tego trzeciego ekranu, który nie jest telewizorem. Więcej o samej platformie na łamach AntyWeb. Możliwość rejestracji jak i kupienia pakietów ma być dostępna od 4 grudnia. Aktualizacja: Darmowe testy aplikacji już ruszyły, testowy login oraz hasło znajdziecie tutaj. Jak na razie dotyczą tylko wersji na Android. 