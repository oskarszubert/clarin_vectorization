30.10.2012 W przeciągu ostatnich dni, miałem okazję przeczytać kilka artykułów wychwalających styl życia naszych południowych sąsiadów. Częste wizyty w teatrze, przyjazne obywatelom prawo… ogólnie Czechy to taka Polska w wersji 2.0. Ale zaraz, zaraz… może i prawo faktycznie jest bardziej pro-obywatelskie, ale kultura? Pod tym względem wcale w Polsce nie jest źle, wystarczy tylko chcieć! Odkrywanie najważniejszych wydarzeń w mieście ułatwi wam nowa aplikacja przygotowana przez popularny portal NaszeMiasto.pl.  Rozrywka NaszeMiasto.pl – bo właśnie tak brzmi pełna nazwa tej aplikacji, to pierwszy w Polsce program o charakterze lifestylowym, który daje nam dostęp do największej bazy imprez, koncertów, wydarzeń kulturalnych i rozrywkowych, a także repertuaru kin i teatrów w całej Polsce! Codzienne aktualizacje i bieżące informacje kulturalne sprawią, że nie ominie nas już żadne wydarzenie w naszej okolicy. Wykorzystując usługę geolokalizacji urządzenia, program sprawnie wyświetli terminarz imprez odbywających się w naszym najbliższym otoczeniu. Bez problemu sprawdzimy także kalendarz dla innych miast. Wydarzenia  zostały podzielone na 5 kategorii: Kultura, Rozrywka, Sport, Trwające i Inne. Mając zainstalowaną aplikację NaszegoMiasta, tajemnicą nie będzie dla nas także repertuar najbliższych kin.  Ciekawe rozwiązania znajdziemy także na poszczególnych kartach ze szczegółami na temat wydarzenia. Poza informacjami na temat imprezy, podglądniemy położenie na mapie, stronę internetową, poinformujemy naszych znajomych na Facebooku, a także dodamy wydarzenie do naszego iOSowego kalendarza. Koniec z problemem co zrobić wieczorem oraz gdzie wybrać się na weekend. Koniec z odwiecznym pytaniem „Co dziś robimy?” oraz „To gdzie dziś idziemy?”. Weź kulturalny przewodnik po mieście do swojej kieszeni i zaskocz znajomych oryginalnymi pomysłami… bezpłatnie! 