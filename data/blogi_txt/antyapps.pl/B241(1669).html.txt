22.05.2013 Chyba nie muszę nikogo przekonywać jak ważne jest codzienne uzupełnianie płynów w naszym organizmie. 70% naszego ciała to w końcu woda, której przynajmniej dwa litry powinniśmy wypijać każdego dnia. Oczywiście nie wszyscy mamy takie samo zapotrzebowanie, jednak wszyscy powinniśmy pamiętać, aby stale nawadniać organizm. Dla tych, którzy w pośpiechu często o tym zapominają stworzono aplikację Hydro, której zadaniem jest obliczanie potrzebnych nam ilości wody i przypominanie o uzupełnianiu płynów. Zaczynamy od wybrania jednostek, jakimi posługujemy się na co dzień. W kwestiach wagi do wyboru są kilogramy i funty (lb), natomiast pojemność możemy oznaczać  w mililitrach oraz uncjach (oz). Aplikacja informuje nas, że wytyczne, jakie będziemy otrzymywać, to tylko pomocnicze sugestie, a następnie prosi o podanie informacji dotyczących naszej wagi, płci, trybu życia, wody jaką spożywamy w jedzeniu oraz parametrów związanych z temperaturą otoczenia. W ten sposób wyliczana jest dzienna norma wody jaką powinniśmy przyswoić. Od teraz możemy rozpocząć korzystanie z apki.  Na samej górze ekranu znajdują się ikony różnych naczyń o określonych pojemnościach. Możemy je dowolnie dostosowywać do naszych potrzeb tak, aby później za pomocą jednego kliknięcia móc dodać określoną ilość płynów do naszego dziennego „licznika wody”. Twórcy aplikacji zadbali również o funkcję przypomnienia, dzięki czemu co kilka godzin nasze urządzenie informuje nas, że pora się napić. Alarmy możemy dowolnie modyfikować, ustawiając odpowiedni dźwięk czy wibrację. Dodatkowo wszystkie informacje dotyczące spożytych płynów możemy śledzić na specjalnie przygotowanych wykresach. Aplikacja dostępna jest w dwóch wersjach. Decydując się na płatną, która kosztuje niespełna 25 ZŁ, otrzymujemy możliwość eksportu danych, zapisania aplikacji na karcie pamięci oraz brak reklam. Wygórowana cena to efekt współpracy twórców apki z organizacjami charytatywnymi. Płacąc za aplikację, połowa kwoty przekazywana jest na rzecz krajów rozwijających się. Organizacje, które współpracują z Hydro mają za zadanie dostarczyć czystą wodę pitną do miejsc, w których jej brakuje. Szczytny cel, niemniej jednak wydaje mi się, że cena aplikacji, która ma pomagać innym powinna być nieco mniejsza: tak, aby zachęcić więcej osób do jej pobrania.  Myślę, że Hydro to świetne rozwiązanie dla osób, które starają się żyć zdrowo, ale nie zawsze pamiętają o podstawowych nawykach związanych z właściwym odżywianiem się. To dobrze, że twórcy aplikacji współpracują z organizacjami charytatywnymi, które zajmują się działalnością powiązaną z zadaniami tworzonych programów, jednak wciąż uważam, że 25 ZŁ za tego typu apkę do duża przesada. Tu jednak zdecydowanie wygrywa wariant darmowy. 