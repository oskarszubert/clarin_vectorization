19.12.2012 Nie tak dawno recenzowałem aplikację na system Windows Phone Photobeamer. Doczekała się ona sporej ilości komentarzy w Marketplace, w większości z zachwytem nad prostotą działania i samym rozwiązaniem. Przypomnę, chodziło o udostępnianie plików na dowolne urządzenie z przeglądarką za pomocą QR kodów. Na podobnej idei buduje opisywany właśnie Square. Zmianie uległ jeden bardzo ważny element. Teraz nie potrzebujemy już komputera z przeglądarką, a narzędziem wyświetlającym kod jest nasz telefon. Po co? Chociażby po to aby udostępnić komuś zdjęcie, lub też kontakt. Gdy wybierzemy odpowiedni element zostanie on zamieniony w QR kod, wystarczy że druga osoba zeskanuje go z naszego ekranu i już ma link do danego pliku jak i sam plik. Proste i bardzo praktyczne.  Poza wspomnianymi funkcjami aplikacja posiada też wbudowany skaner kodów (działa błyskawicznie) oraz możliwość szybkiego dostępu do naszej wizytówki w celu łatwiejszego i szybszego udostępniania. Oprawa graficzna jest prosta a zarazem stylowa. Wprawdzie aplikacja ogranicza się do jednego ekranu, ale autor zadbał, aby nie był to prosty schemat oparty na standardowych modelach UI Windows Phone.  Wszystko jest ładne, poręczne i czytelne. Square jest dostępny za darmo i nie zawiera reklam, tym bardziej polecam jego pobranie. Oczywiście czasem lepiej będzie wysłać dane plik mailem, BT, albo sms, ale QR kody taż mają swoje zastosowanie. Zwłaszcza jeżeli chcemy komuś w łatwy sposób przekazać kontakt do siebie. No i te jakże znajomo brzmiące nazwisko autora aplikacji (Chris Sienkiewicz). ;) Windows Phone 7.5: działa, Windows Phone 8: działa, Lumia 610: działa 