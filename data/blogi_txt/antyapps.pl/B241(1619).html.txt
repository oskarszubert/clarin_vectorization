21.02.2012 iPad doskonale nadaje się nie tylko do pracy na nim czy przeglądania sieci, ale również jako stojąca ozdoba biurka czy innego mebla. Gdy odpalimy na nim coś o wystarczająco atrakcyjnym wyglądzie, to może wprowadzić do pomieszczenia sporo miłej atmosfery. Dlatego jeśli na noc chowacie swój tablet do pokrowca, to warto przemyśleć pozostawienie go jednak na wierzchu. Choćby razem z aplikacją Hiberclock HD.  Podstawową funkcją jest w tym przypadku zegar dostępny w dwóch rodzajach, zależnie czy postawimy iPada pionowo lub poziomo. To jednak dopiero początek. Jak można się spodziewać – możemy zaprogramować sobie budzik, razem z funkcją powtórnego budzenia – w bliżej nieograniczonej ilości. Jeśli mamy ochotę wstać w akompaniamencie swoich ulubionych melodii z iTunes – nie ma z tym problemu. Poza tą jednak podstawą znajdziemy w Hiberclock również funkcje dodatkowe – społecznościowo-informacyjne. Po wybraniu naszej (lub całkowicie innej) lokalizacji na ekranie pojawi się nam prognoza pogody – na chwilę obecną, a także dzień kolejny.  Spragnieni wiadomości także mają spore pole manewru – w ekran wbudowano bowiem czytnik RSS z domyślnie ustawionymi informacjami na temat Apple, ale to można zmienić. Kto woli więcej społeczności, ten bez problemu połączy się ze swoim kontem na Facebooku lub Twitterze – dzięki temu pod zegarem znajdzie najświeższe artykuły ze swoich odpowiednich tablic – można się pomiędzy nimi płynnie przełączać. Z dodatkowych funkcji warto wspomnieć o intuicyjnym rozwiązaniu przyciemniania obrazu – robimy to maziając palcem po ekranie góra-dół. Przed zaśnięciem możemy chcieć nieco przygasić ostre barwy. Nawet bez tego jednak dalibyśmy radę, gdyż aplikacja zaprojektowana jest niezwykle gustownie – z przeważającą czernią i tekstem w kolorze niebieskawym, przypominające klimatem filmy SF. Gdyby Hiberclock HD był płatny, to nie namawiałbym to jego kupna, ale obecnie dzięki akcji FAAD można pobrać go za darmo, w związku z czym nie widzę przeciwwskazań. To naprawdę niezła alternatywa dla zwykłego, może już nieco oklepanego budzika. Huberclock HD można pobrać stąd. 