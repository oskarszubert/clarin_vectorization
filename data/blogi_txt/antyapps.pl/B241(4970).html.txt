02.12.2011 W nadchodzącym miesiącu na konsolach i zaraz na PC ukaże się Assassin’s Creed Revelations, podobno kończąca sagę ostatnia część przygód Ezio Auditore. Całkiem zasłużenie zebrała świetne oceny, a to doskonały powód, aby markę cisnąć dalej niczym przysłowiową cytrynę. Ubisoft idąc zatem za ciosem wypuścił wczoraj Assassin’s Creed Recollection – ale pod względem systemu niewiele ma ten tytuł wspólnego z oryginałem. Chociaż może być nieźle.  Assassin’s Creed Recollection to bowiem gra planszowa. Pierwszy trailer, który możecie sprawdzić poniżej, pokazuje raczej obecność kart na wirtualnym stole. Co ciekawe, nietypowo dla tego typu rozgrywki toczy się ona w czasie rzeczywistym. Kto szybciej rzuci kartą?  W trakcie zabawy spotkamy postacie z Assassin’s Creed 2 oraz Assassin’s Creed Brotherhood, a do odkrycia czeka 280 „memories”. Poza tym, że możemy grać oczywiście z innymi graczami, także samotnik nie powinien się nudzić. Ubi zapewnia, że tryb historii starcza spokojnie na 8-10 godzin zabawy. Doskonały wynik jak na sprzęt przenośny, a co dopiero tytuł kosztujący… Właśnie, niespełna 2.5 euro. Lecę odebrać swojego iPada. Assassin’s Creed Recollection można nabyć tutaj. 