11.03.2013 Mamy poniedziałek, więc prawdopodobnie chcielibyście pograć w coś niezbyt absorbującego, a jednocześnie dającego poczucie chwili przerwy w pracy. Swoją drogą może ta pozycja nie przemówi do każdego z Was, ale do tych, którzy lubią horrory i mroczne klimaty jak najbardziej. Tytułowa gra zdobyła nagrodę Indie Prize Europe 2013. Nadal cieszy się szerokim zainteresowaniem i oprócz łatwej grywalności, wymaga od nas chwilami wysiłku rozumnego. Naszym zadaniem jest tak przekręcić miejsce rozgrywki, żebyśmy nie wpadli oczkiem na ostrza lub inne niespodziewane rzeczy przez które stracimy życie. Jak sama nazwa wskazuje, następnie stukamy FREEZE (zawsze liczba zamrożeń jest ograniczona do pewnej puli) i zatrzymujemy w danym miejscu naszego bohatera. W ten sposób obracamy planszę ponownie i jeśli jest ona prosta to praktycznie trafi on do kręcącej się spirali. W innym wypadku podobny proces będziemy musieli powtórzyć kilka razy, aby przejść do kolejnego etapu. U góry ekranu znajdziemy też dostęp do menu, informację o poziomie oraz o czasie w jakim udało nam się ukończyć misję. Z kolei im mniej zamrożeń użyjemy, tym lepszy wynik uzyskamy na końcu. Każde następne plansze stają się coraz bardziej skomplikowane, przez co dla niektórych mogą okazać się niezłym wyzwaniem jeśli chodzi o zręczność. Przy okazji, będziemy zmuszeni zastanowić się w jaki sposób doprowadzić naszego bohatera do mety bez szwanku, aby ukończyć etap z sukcesem.  Freeze! jest dopracowaną grą, która posiada świetny, mroczny design oraz klimatyczną oprawę dźwiękową. Co więcej, gra nie jest czystą planszówką, ale posiada swoistą fabułę, dzięki której jeszcze chętniej chce się po nią sięgnąć. Jedynym minusem będzie fakt, że mamy dostępny tylko jeden świat do przejścia. Każdy kolejny to dodatkowe 25 poziomów za które musimy dopłacić 0,99 centów. Z drugiej strony – jeśli gra nam się nie spodoba – nie będziemy wściekli, że straciliśmy górę pieniędzy. Zawsze zostaje nam też 10 darmowych, bonusowych poziomów na otarcie łez straty niecałego dolara. 