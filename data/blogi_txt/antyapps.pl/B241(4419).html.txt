20.10.2011 Są tu jacyś fani stareńkiego Metroida czy też Castlevanii? Jeśli tak to mam dla Was świetne wieści – Big Blue Bubble, czyli twórcy gry Burn the Rope, właśnie wydali na AppStorze Dark Incursion, które czerpie całymi garściami  z takiego klasycznego podejścia.  Historia dzieje się w alternatywnej wersji XIX wieku, gdzie rewolucja przemysłowa trwała równolegle ze światowym konfliktem zbrojnym. Jedyna różnica jest taka, że w tej rzeczywistości wszyscy używają nowoczesnej broni biologicznej, czyli nie zabraknie mechów, działek i strzelających laserami robotów.  W zasadzie historia w tego typu grach zawsze stanowiła tło, więc możemy przymknąć oko na tego typu głupoty, bo przekładają się one jedynie na typ przeciwników, z którymi będziemy tak naprawdę walczyć. Inna sprawa to styl graficzny, któremu chyba jednak trochę brakuje do chociażby wspomnianej wyżej Castlevanii. Za dużo już widziałem hitów w Pixel Arcie, żeby Dark Incursion zrobiło na mnie wrażenie oprawą. Z drugiej strony gra kosztuje w premierowym tygodniu (znaczy teraz) jedynie 1,59 Euro i działa jednocześnie na iPadzie i iPhonie, więc nie ma co wybrzydzać i po prostu kupować. 