01.04.2013 Nawet nie wiem kiedy to zleciało, ale marzec też już za nami. Nie zgadniecie — to kolejnych kilkadziesiąt dni, w których opisywaliśmy wiele interesujących aplikacji, aż trudno było się zdecydować na pewien wybór. Ten, oczywiście, całkowicie subiektywny, ale koniecznie rzućcie okiem, czy nic z tej listy Was nie ominęło. A jeśli wciąż Wam mało, pamiętajcie o bezpośrednim przejrzeniu wpisów z tagiem Android! Amazing Baby Aplikacje dla świeżo upieczonych rodziców to zupełnie inny świat. Przyznam że sam jeszcze doświadczenia nie mam, ale kiedy nadejdzie ten czas, fajnie byłoby być przygotowanym z każdej możliwej strony. Tutaj wyśmienita produkcja będąca promocyjnym programem od firmy Enfamil, w której znajdziemy propozycję oraz plan realizacji kilkunastu ćwiczeń dla tych, którzy dopiero się urodzili. Prawdziwy must have dla świeżo upieczonych rodziców! Przejdź do recenzji. Cordy 2  Pierwsza część Cordy zasłynęła wśród miłośników mobilnej rozgrywki jako znakomita platformówka w klasycznym stylu. Sequel jest prawdziwą definicją lepiej, więcej, ładniej. Dla miłośników dobrych gier — pozycja obowiązkowa! Przejdź do recenzji. DJ studio  Marzyliście o karierze DJa, ale nigdy nie mieliście ku temu odpowiedniego sprzętu? Wirtualne gramofony idą w ruch, teraz czas skompletować jedynie zestaw imprezowych hitów i zabrać się do ich miksowania! Przejdź do recenzji. Google Keep  Google też dorobiło się swojej usługi odpowiedzialnej za robienie notatek. Prosta, funkcjonalna, choć niekoniecznie stanowiąca zagrożenie dla największych i najbardziej rozbudowanych graczy na rynku. Jeśli chcesz coś szybko, sprawnie zanotować, a przy okazji mieć całość zsynchronizowaną do jednego konta, Google Keep jest rozwiązaniem w sam raz dla Ciebie! Przejdź do recenzji. High Intensity Interval Training  Aplikacja wspomagająca prowadzenie  Treningu Przedziałowego o Wysokiej Częstotliwości. Polska, dopracowana i będąca w ciągłym rozwoju. Jeżeli planujecie z okazji nadchodzącej wiosny rozpocząć ostrą przetyrkę, koniecznie wyposażcie swój telefon lub tablet w Caynax HIIT. Przejdź do recenzji. Mobilna Ulotka  Mobilne ulotki to żadna nowość na smartfonach i tabletach. Tym razem jednak dostaliśmy pełny pakiet, dodatkowo uzupełniony o listę zakupów. I już o niczym nie zapomnicie! Przejdź do recenzji. Norton Mobile Security Warto chronić swoje mobilne urządzenia nie tylko przed lepkimi dłońmi złodziejaszków, ale także wszelkim syfem w postaci kodu, z którym romans może się dla nich źle skończyć. Norton Mobile Security to jedna z propozycji będąca zestawem naprawdę przydatnych narzędzi, pomagających zabezpieczyć nasz telefon i tablet. Link do recenzji. PacMan +torunaments  Leciwy bohater inspirowany nadgryzioną pizzą powraca w wersji na Androida wzbogaconej o zestaw turniejów. Trudno wyobrazić sobie gracza, który nie kojarzy tej ikony popkultury — kolejne labirynty, jeszcze więcej duchów… grzech nie zagrać! Przejdź do recenzji. Real Racing 3  Przepiękna kontynuacja znanych i lubianych ścigałek. Co prawda w tej odsłonie odbiór całości został zepsuty mikrotransakcjami, ale ze względu na bycie jedną z najpiękniejszych gier mobilnych warto dać jej szansę choćby po to, by zobaczyć jak cudownie mogą wyglądać tytuły na smartfonach i tabletach… Przejdź do recenzji. Robo no. 5  Znakomita gra logiczna, oparta na tym samym schemacie co konsolowy hit sprzed kilkunastu miesięcy — Catherine. Przekładanie klocków potrafi być niezłym wyzwaniem, a ponadto udowadnia, że jeszcze mimo wielu elektronicznych układanek, wciąż jeszcze jest miejsce dla świeżych pomysłów. Przejdź do recenzji. System Monitor  Telefony już dawno przestały nam służyć tylko do wysyłania smsów i dzwonienia. Obecnie przypominają raczej małe komputery, dlatego warto monitorować ich działanie. System Monitor to jedna z wielu, ale na pewno warta uwagi opcja, która urzeka wszechobecnym minimalizmem. Przejdź do recenzji. SoundHound vs. Shazam  Co prawda ten tekst nie tyczy się jednej aplikacji, a jest testem jak najpopularniejsze programy do rozpoznawania muzyki radzą sobie w określonych warunkach. Jeżeli zdarza Wam się poszukiwać tytułów usłyszanych przypadkiem w tle piosenek, koniecznie sprawdźcie którego agenta zatrudnić do pomocy w ich rozpoznawaniu! Przejdź do recenzji. Vybe  Vybe to jedna z tych aplikacji, która jest w założeniach bajecznie prosta i aż dziw, że nie jest w standardzie na wyposażeniu w Androidzie czy którejś z popularnych nakładek. Pozwala ona na stworzenie własnych schematów wibracji i przyporządkowanie ich poszczególnym kontaktom. Genialne w swojej prostocie, a przy okazji niesamowicie użyteczne! Przejdź do recenzji.  Parnerem technologicznym serwisu jest Sony Mobile. Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 