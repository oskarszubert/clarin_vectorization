29.12.2011 Byliście niedawno w kinie na jakimś kasowym filmie akcji i zastanawialiście się, jak oni robią te wszystkie efekty specjalne? Okazuje się, że Wasz iPhone również to potrafi – wystarczy Action Movie FX i błyskawicznie staniecie się mistrzami od wszelkich sztuczek wizualnych, od nalotów rakietowych po upadki helikopterów. Użycie aplikacji jest banalnie proste – nagrywamy przynajmniej 5 sekund miejsce, gdzie chcielibyśmy zobaczyć konkretny efekt. Dla najlepszego działania powinna to być płaska powierzchnia i niezbyt oddalona od kamery, bo wtedy może to wyglądać odrobinę nienaturalnie. Reszta to magia pod postacią processingu obrazu oraz natychmiastowa możliwość wysłania na YouTube. Efekt końcowy może być bardzo ciekawy, tak jak chociażby poniżej (pierwsze 20 sekund filmiku): Sama aplikacja jest darmowa, ale zawiera jedynie dwa podstawowe efekty – spadanie samochodu oraz atak rakietowy. Dodatkowe zestawy kosztują nas już 0.79 Euro i składają się każdy z dwóch efektów specjalnych. Obecnie dostępne są:  upadek helikoptera + tornado nalot + ostrzał z karabinów  Wszystkie dostępne efekty możecie sprawdzić na tym filmiku:  Sądzę, że jednak to dopiero początek patrząc po bardzo pozytywnych ocenach użytkowników i utrzymywaniu się w czołówce pobrań na AppStorze.  Czy warto? Trudno tutaj szukać dużej przydatności takiej produkcji, chyba, że akurat potrzebujecie do Waszego szkolnego projektu/prezentacji biznesowej mieć krótki materiał, w którym w jakiś samochód uderza rakieta czy też po Waszej ulicy przetacza się tornado. Z drugiej strony jakość tych miniklipów jest zaskakująco dobra, a my możemy poczuć się jak specjalista od efektów specjalnych – ustalamy ujęcie, moment, w którym ma się zacząć efekt i voila. Prawie jakbyśmy byli na planie filmowym nowego Mission Impossible. Link do aplikacji. 