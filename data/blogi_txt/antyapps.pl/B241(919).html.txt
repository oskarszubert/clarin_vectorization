20.09.2013 Google zaskoczyło wszystkich – dopiero po roku od przejęcia QuickOffice za nieznaną nam kwotę, doczekaliśmy się wdrożenia tego produktu na jakąkolwiek platformę. Co prawda QuickOffice jest już testowany w przeglądarce Chrome i systemie Chrome OS, lecz mobilna odsłona tego pakietu to zupełnie co innego. To bardzo dobra, a co ważne zupełnie darmowa, alternatywa dla pakietu Office.  QuickOffice zaskakuje – już na samym wstępie aplikacja „chwali się” kompatybilnością z dokumentami pakietu Microsoft Office i jest to oczywiście jej największa zaleta. Obsługiwane są więc te najpopularniejsze rodzaje plików jak dokumenty, skoroszyty i prezentacje. Jak aplikacja QuickOffice radzi sobie z nimi i jakie możliwości edycji nam oferuje?  Każdy typl pliku z powyżej wymienionych może być nie tylko edytowany, ale oczywiście także utworzony z poziomu aplikacji. Poza nimi obsługiwany jest również standardowy plik tekstowy. Jeżeli chodzi o dokumenty z Worda, to do naszej dyspozycji są te standardowe sposoby edycji pliku, jakie znamy z innych aplikacji. Pogrubienie, podkreślenie, kursywa i wybór kilku kolorów to te podstawowe. Nie zabrakło opcji wyboru czcionki, gdzie znalazło się ponad 10 różnych stylów oraz opcji wyjustowania i ustawienia marginesów. Pozostałe funkcje to obsługa komentarzy i śledzenia, odrzucania lub zatwierdzania zmian, sprawdzanie pisowni jak również drukowanie lub zapisywanie dokumentu do pliku. Wszystko to działa sprawnie i nadzwyczaj komfortowo korzysta się ze wszystkich funkcjonalności.  Skoroszyty nigdy w wersji moilnej nie dorównają możliwościom aplikacji desktopowych, lecz QuickOffice pozwoli nam na utworzenie i edycję podstawowych tabelek. Cieszą takie funkcje jak opcja ustawienia typu danych w komórkach czy wstawiania czy usuwania wieszy i kolumn wewnątrz skoroszytu. Tutaj również znajdziemywiele sposób na manipulację kwestią wizualną tabelek i tekstu – kolory, pogrubienia, przekreślenia, wyrównania – wszystko do naszej dyspozycji.  Najciekawszą aplikacją okazał się QuickPoint, czyli praca nad prezentacjami multimedialnymi. Zarządzanie slajdami ogranicza się do gestów, którymi możemy zmieniać ich kolejność, co jest bardzo wygodne. Edycja grafik, ksztaltów oraz ramek z tekstem również jest dosyć komfortowa, lecz na początku radziłbym zapoznać się z krótkim poradnikiem, gdzie opisane zostało w jaki sposób to należy robić. Właśnie kształty, to jednak z ciekawszych funkcji aplikacji, gdyż wybór jest naprawdę spory, a możliwości ich dostosowania są naprawdę spore. Jeżeli zechcemy umieścić zdjęcia czy własne grafiki w naszej prezentacji to nic nie będzie stało na przeszkodzie.    QuickOffice to rozbudowane narzędzie do obsługi plików pakietu Office. Nie oznacza to jednak, że ilość funkcji jest przytłaczająca – wręcz przeciwnie. W aplikacji znalazło się dokładnie tyle ile powinno się ich znaleźć, dlatego obsługa programu jest zupełnie bezproblemowa i całkowicie intuicyjna. Google oferuje je w wersji na iPhone’a, iPada oraz urządzenia z systemem Android – myślę, że właśnie ten program powinien znaleźć się na każdym smartfonie i tablecie, podobnie jak nie możemy sobie wyobrazić komputera bez jakiegokolwiek pakietu biurowego. 