23.07.2013 Paint to jeden z najbardziej rozpoznawalnych produktów Microsoftu. Dla wielu to wciąż podstawowe narzędzie do prostej obróbki graficznej, czy też zarządzania zrzutami ekranu. Obok notatnika jest jednym z najbardziej kultowych programów dostępnych na start w desktopowych Windowsach. Wraz z premierą wersji 8 Microsoft nie zrezygnował z jego głównej wersji, postanowił jednak przygotować dodatkową edycję dla trybu metro. Tak zrodził się FreshPaint który wreszcie trafia także na nasze smartfony z Windows Phone 8. Zastosowań Painta chyba nikomu nie trzeba przybliżać. Wersja na smartfony została zubożona względem edycji Windows 8/RT o tryb kolorowanki. Choć ten o wiele lepiej pasuje do urządzeń z dużym ekran (w tym tabletów) mam nadzieję, że z kolejnymi aktualizacjami trafi także na nasze telefony. Przejdźmy jednak do podstawowego trybu, czyli malowania. Nasze dzieło możemy tworzyć zarówno na czystej kartce jak i dowolnej grafice z naszej biblioteki. Tym co najbardziej zaskakuje w FreshPaint są możliwości tworzenia kolorów i odcień.  Bez problemu zmieszamy ze sobą dowolną kombinację kolorów, tworząc jeden lub też mieszankę. Proces ten ułatwi dobrze przygotowane menu. Za jego pomocą nie tylko wybierzemy/stworzymy kolory, ale także przetestujemy i wymieszamy na specjalnym płótnie, zmienimy grubość kreski jak i nasze narzędzie. Szkoda że zabrakło możliwości zmiany materiału po którym malujemy.  FreshPaint integruje się także z naszym aparatem. Za jego pomocą możemy w czasie rzeczywistym podejrzeć przyszłe zdjęcie przez obraz filtru. Nie ma ich zbyt wiele (3), ale mechanizm ich wykonywania jak i przełączania działa niezwykle szybko. Tak wykonane zdjęcie możemy udostępnić w usługach społecznościowych, bądź też poddać dalszej edycji za pomocą aplikacji. W obu narzędziach interfejs aplikacji został przygotowany bardzo starannie. Poleca zwrócić uwagę na animację podczas wykonywania zdjęć z filtrem. Podczas testów aplikacji tylko raz trafiłem na problem ze stabilnością. Podczas zmiany narzędzi do rysowania, program złapała sporego laga. FreshPaint to świetne narzędzie zarówno dla osób które szukają prostej aplikacji do rysowania (choćby po to aby zająć czymś nasze pociechy) jak i tych, którzy wiedzą jak odpowiednio mieszać kolory by uzyskać ciekawy efekt. A to wszystko za darmo i bez reklam. Polecam dołączyć ją do Waszej kolekcji aplikacji. Niestety FreshPaint wspiera tylko Windows Phone 8. 