02.07.2013 Dziś, od godzin popołudniowych zaczęliście informować nas w różnych miejscach o dziwnych komunikatach, witających Was podczas prób wejścia na antyapps.pl. Brzmiały one groźnie i ostrzegały przed złośliwym kodem zawartym na stronie. Problem udało się zdiagnozować, a z dobiegających do nas informacji wynika, że ostrzeżenie zostało wycofane. Odnośnie przyczyny całego zamieszania oddaję głos kolegom z AntyWeba, którego spotkała podobna historia. Jak się okazuje, błąd wcale nie był tak groźny, jak mogło się wydawać po lekturze komunikatu. „Okazało się, że winny był Open X. Open X (serwer który serwował reklamy na AW) doklejał do kodów naszych reklam niechciany kod HTML. Kod ten uznawany jest przez Google jako złośliwy. Usunęliśmy więc wszystko, co z nim związane z Antyweb, a stronę zgłosiliśmy do Google do ponownej weryfikacji.” AntyApps już ją przeszedł. Napływające do nas informacje potwierdzają, że komunikat już się nie pojawia.  W tym miejscu przepraszam Was za wszystkie związane z tym błędem niedogodności. Zwłaszcza blokady czytników, w których subskrybowaliście nasze kanały. Dziękuję za reakcje, informacje, wszelkie zgłoszenia i sugestie co do natury błędu. Okazały się pomocne w jego diagnozowaniu. Dobrze wiedzieć, że w takich chwilach możemy liczyć także na Was. :) Zapraszamy do dalszej lektury AntyApps. 