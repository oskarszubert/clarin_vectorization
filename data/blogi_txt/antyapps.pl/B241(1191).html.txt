19.08.2013 Pozbywanie się tła ze zdjęć to dość powszechnie używana funkcja w popularnych programach do obróbki zdjęć — opcja szybkiego zrobienia fotomontaży kusi nie od dziś. Od teraz sprawnie wymazać co nieco możecie również na urządzeniach z iOS na pokładzie. Jak sprawdzają się przygotowane do tego celu narzędzia? Do dyspozycji dostaliśmy magiczną różdżkę oraz gumkę. Pierwsza automatycznie wymazuje fragmenty o tych samych tonacjach kolorystycznych, druga z nich to ręczne szczegółowe wymazywanie interesujących nas fragmentów. Możemy dodatkowo ustawić wielkość narzędzi oraz czułość (delikatne przejścia na wymazanych fragmentach) — i to już wszystko. Po skończonej edycji możemy zapisać efekty naszych prac.  By pracowało nam się wygodniej, twórcy dali nam opcję za pomocą znanych wszystkim użytkowników iOS gestów powiększać, obracać oraz przesuwać materiał z którym pracujemy. Różdżka nie jest może najinteligentniejszym narzędziem z algorytmem do pozazdroszczenia, ale przy prostych sprawach radzi sobie całkiem nieźle. A praca z gumką zależy już tylko i wyłącznie od naszej cierpliwości :) Nie mam zielonego pojęcia dlaczego ktokolwiek miałby mieć potrzebę wymazywać tła na urządzeniu mobilnym. Raczej trudno znaleźć narzędzia, które pomogą nam efektywnie wykorzystać takie materiały — ale może to ja czegoś nie zauważam. Jeśli macie ochotę powycinać co nieco, to Eraser dostępny jest w wersji unwersalnej — na co dzień trzeba za niego zapłacić 0,89 euro, jednak jeszcze przez chwilę dostępny jest w promocji całkowicie za darmo :) 