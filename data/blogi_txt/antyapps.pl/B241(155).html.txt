30.09.2011 ZeptoLab przesłało następny karton łakoci do schrupania dla Om Noma w postaci 25 nowych poziomów. To samo pudełko pojawiło się na iOSie w lipcu, więc Android ma co nadganiać. Czas zaktualizować Cut the Rope, w końcu nic to nie kosztuje. Jeśli zamiast uruchamiać właśnie grę nadal czytacie ten wpis to dodam, że nowe pudełko to oczywiście nie tylko kolejne plansze do ukończenia, ale również ukryte rysunki do odkrycia oraz nowa trampolina, która oczywiście służy do odbijania cukierka w taki sposób, aby wpadł on do ust wciąż głodnego zielonego potworka. Nie wiem czy jest sens kolejny raz wyjaśniać czym jest Cut the Rope i dlaczego powinniście w nie zagrać. 