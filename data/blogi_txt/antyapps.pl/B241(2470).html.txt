17.05.2012 mPotwór to bardzo ciekawe narzędzie, które wyszło spod rączek polskich developerów. Jak już widać w tytule służy do ładowania telefonu z telefonu, ale nie ładowania w sensie prądu, a ładowania pre-paidów. Jak? W bardzo prosty i przyjemny sposób przy użyciu waszej karty płatniczej! Wielu z was ma telefony na abonament – więc w tym wypadku program nie wyda wam się szczególnie interesujący chyba, że macie kogoś z pre-paidem, komu chcecie doładować konto. Jeśli zaś sami macie pre-paida to słuchajcie uważnie. Aplikacja, którą dziś zaprezentuję nazywa się mPotwór i działa na dwóch popularnych systemach – iOS i Android. W obu przypadkach działa tak samo. Jak? Otóż po ściągnięciu, zainstalowaniu i uruchomieniu programu wpisujemy nasze dane i dane do karty płatniczej, a potem w momencie, gdy będziemy potrzebowali doładowania wpisujemy numer telefonu, kwotę doładowania i autoryzujemy transakcję kodem CVC2. Proste, prawda? Dodatkowo usługa jest całkowicie bezpieczna. System tworzony przez uPaid posiada certyfikat PCI DSS. „To taki standard bezpieczeństwa przechowywania danych kart płatniczych ustanowiony wspólnie przez instytucje płatnicze. Wszystkie dane przesyłane do nas i od nas zabezpieczane są algorytmami szyfrującymi. Dodatkowo autoryzujemy rejestrowane karty, dzięki czemu do czasu ich potwierdzenia, użytkownik może dokonywać transakcji za łączną kwotę 20 zł” – mówi Michał Maciąg, główny programista uPaid.pl. Fajny pomysł, prawda? Jak już mówiłem – mPotwór można zainstalować na telefonie z Androidem oraz na urządzeniach z iOS – całkowicie za darmo. Mi się przyda, bo parę bliskich mi osób nadal używa pre-paidów, więc w dramatycznym momencie mogą liczyć na moje finansowe wsparcie. Program dostaje ode mnie 4kę. Dlaczego nie 5? Wygląda brzydko, nie jest przystosowany do Androida i jego interfejs jest typowo iOSowy, ale zgłosiłem to już twórcom i pozostaje tylko czekać na bardziej android-friendly wygląd. 