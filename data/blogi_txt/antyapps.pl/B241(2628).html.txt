21.01.2013 Wprawdzie chodzi o internetowy serwis, a nie tygodnik, ale stali czytelnicy powinni być zadowoleni. Aplikacja zapewni im szybki dostęp do informacji z ich ulubionego serwisu. Szkoda tylko, że za ładnym wykonaniem nie poszła stabilności. Nawigacja po aplikacji odbywa się w dwóch płaszczyznach. Wertykalnie przewijamy kolejne kategorie informacji, horyzontalnie zawarte w nich informacje. W tym drugim przypadku, gesty ograniczają się do jednej, wybranej kategorii. Na ekranie w trybie pionowym mieście się 6 pełnych i 3 niepełne zapowiedzi artykułu. Ilość ta wydaje się dobrym kompromisem pomiędzy czytelnością, atrakcyjnym wyglądem i praktycznym przedstawieniem treści. Dodatkowo w opcjach możemy ustawić jakie kategorie nas interesują oraz w jakiej kolejności będą prezentowane.  Gdy już wybierzemy interesujący nas wpis, ujrzymy tradycyjną dla tego typu aplikacji stronę ze zdjęciami, treścią oraz przekierowaniem do artykułu na mobilnej stronie Newsweeka. U dołu artykułu mamy klawisze powiększenia i pomniejszenia czcionki. Działają dobrze i płynnie nawet na dłuższym tekście, chyba że… wysypią nam aplikację. :) Na 4 podejścia podczas testów, 2 wymagały restartu programu. Wracając jednak do samej treści. Przesuwając palcem w lewo bądź prawo przechodzimy do kolejnych artykułów. Prosto i intuicyjnie. Jest też przycisk udostępnienia treści.  Aplikacja Newsweek Polska posiada także wyszukiwarkę. Tekst możemy wpisać ręcznie, bądź też skorzystać z funkcji głosowych. Wprawdzie sam proces przeszukiwania bazy nie należy do najszybszych, ale wyniki wynagradzają oczekiwanie. Niestety brakuje wsparcia dla tabletów, w tym 7 calowych. Dodatkowo aplikacji nie grzeszy stabilnością. Początkowo działała bezproblemowo, na chwilę obecną ma problem z wczytaniem jakiejkolwiek treści, wita mnie ciągły ekran ładowania. A za to wszystko zapłacimy 2,99zł! Nie chcę oceniać, czy to sporo czy też nie, ale konkurencyjne serwisy przyzwyczaiły nas do darmowych aplikacji newsowych. Aplikacja Newsweek Polska nie oferuje jakiejś wyjątkowej treści, unikatowych rozwiązań, powiadomień, dodatkowej zawartości, której nie znajdziemy w serwisie mobilnym. Jedyna grupa której odradzę tę aplikację, to posiadacze tabletów, Aplikacja Newsweek Polska będzie na nich wyglądała bardzo brzydko. W przygotowaniu jest też wersja na iOS. Wymagana wersja Androida: 1.6 lub nowszy 