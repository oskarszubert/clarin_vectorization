31.08.2012 Neony chyba na zawsze będą kojarzyły mi się z nocnym życiem, kiedy to ulice tętnią życiem od wszystkich barw z ulicznych szyldów. No a teraz myśląc o neonach z pewnością wspomnę najnowszą produkcję Vivid Games, do której usiadłem na chwilę i oderwałem się po kilkudziesięciu minutach. I to tylko dlatego, że musiałem. http://www.youtube.com/watch?v=CaVO6QVy1Ik Naszym bojowym zadaniem jest walka z czasem podczas zapalania tytułowych świateł. W tym celu musimy obrysowywać widoczne na ekranie naszego smartfona czy tabletu kształty. Większość figur składa się co najmniej z kilku elementów, przez co taktyka związana z pierwszeństwem obrysowywanych figur zaczyna z czasem zaczyna grać coraz większą rolę, a poziom trudności w pobijaniu naszych wyników niebezpiecznie rośnie. Na zdobycie jak największej ilości punktów mamy tylko minutę. Przed rozpoczęciem zabawy możemy wybrać jeden z bonusów, podczas samej rozgrywki także czekają na nas różne niespodzianki i boosty, które pozwolą nam zdobywać większe ilości punktów i co rusz piąć się na listach wyników. Możemy także pochwalić się naszymi wynikami na Facebooku, a przecież nie od dziś wiadomo, że nic tak dobrze nie nakręca do zabawy jak chęć pobicia rekordów kumpla — wyzwijcie znajomych na pojedynek! Neon Blitz dostępny jest za darmo w serwisie Google Play. Teoretycznie to szybka zabawa, którą można zakończyć po minucie. Teoretycznie, bo w praktyce nie wyłączyłem jeszcze gry wcześniej, niż po kilku, a nawet kilkunastu próbach. Ocena: 5 