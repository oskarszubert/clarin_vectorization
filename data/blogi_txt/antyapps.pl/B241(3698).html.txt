03.01.2014 Tuż przed sylwestrem pisałem o Volume Ace — użytecznej aplikacji, która pozwoli skonfigurować profile dźwiękowe według własnych potrzeb. Mimo szerokiego wachlarza funkcji, rozmija się z nimi z tym, co oferuje Shush. A ten po prostu, albo i aż, wycisza — zawsze wtedy, kiedy jakiekolwiek sygnały okażą się naprawdę zbędne. Czyli kiedy? Ano wówczas, gdy mamy odblokowany telefon! W większości przypadków jest to sytuacja, w której trzymamy jednocześnie urządzenie w dłoniach i wpatrujemy się w ekran, więc nie widzę najmniejszej potrzeby, aby ten wydawał sygnały dźwiękowe czy choćby wibrował. Do podobnego wniosku doszli autorzy Shush i dostarczyli nam aplikację, która zapewni idealną ciszę przy odblokowanym ekranie.  Opcjonalnie możemy przystać na wibracje, a także przejrzeć listę aplikacji i zdecydować przy której program ma nie wyciszać urządzenia. Szybko i bez jakichkolwiek problemów. A wszystko to za darmo. Shush można pobrać na platformie Google Play. 