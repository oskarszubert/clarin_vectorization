24.09.2013 Po niedawnej transakcji pomiędzy Microsoftem i Nokią wielu sceptyków zaczęło wypatrywać końca aplikacji od Nokii, które na rynku Windows Phone są jednymi z lepszych i bardzo często jako pierwsze zapełniają braki i naprawiają niedoróbki tego systemu. Nic bardziej mylnego, oto do Sklepu trafia kolejna, Nokia Device Hub Beta. Nokia Device Hub Beta jak sama nazwa wskazuje jest HUB-em dla urządzeń współpracujących z naszym telefonem. W jednym miejscy będziemy mogli wyszukać je wszystkie i w razie potrzeby uruchomić odpowiednie, dedykowane im aplikacje. Tak przynajmniej brzmią założenia. Trzeba jednak pamiętać że to wciąż beta. Sprzęt możemy łączyć i wyszukiwać poprzez wi-fi, bluetooth oraz NFC. Nokia Device Hub Beta bez problemu znalazła większość urządzeń tego typu w moim domu. Telewizory, komputery inne telefony, słuchawki, Xbox lista jest długa. Nokia Device Hub Beta sam z siebie nie obsługuje tych urządzeń, a jedynie poleca aplikacje które możemy użyć w tym celu. Po wybraniu konkretnego urządzenia na pierwszej zakładce ujrzymy programy już posiadane zdolne do jego obsługi, wraz z możliwością przypięcia sprzętu jako kafelka na ekranie start. Druga zakładka prezentuje listę pozostałych aplikacji, które wspierają dane urządzenie i możemy pobrać je w sklepie.  Tutaj dochodzimy do kolejnej isotnej wady Nokia Device Hub Beta. Lista aplikacji jest nieaktualna. Sam jestem w stanie wyłapać kilka programów, których na niej brakuje. Problem jest mniejszy gdy widnieje dostajemy zamienniki, ale często jakieś urządzenie ma tylko jeden program w sklepie, niestety tu go nie ujrzymy. Ten element potrzebuje poprawy i ciągłego szlifowania, aktualizowania bazy. Wykonanie i interfejs nie odbiega od innych programów Nokii, jedyne zastrzeżenia mam do czasu odświeżania i startu aplikacji. Jest zbyt długi. Nokia Device Hub Beta to bardzo ciekawy produkt, który chętnie widziałbym jako systemowe rozwiązanie w Windows Phone. Właściwie od premiery tego systemu Microsoft prawie w ogóle nie rozwiną idei HUB-ów które były znakiem rozpoznawczym mobilnych kafelków. Ponieważ program jest w wersji beta nie odnajdziecie go w sklepie inaczej niż poprzez poniższe linki. Dostępny jest za darmo, niestety tylko dla Windows Phone 8. 