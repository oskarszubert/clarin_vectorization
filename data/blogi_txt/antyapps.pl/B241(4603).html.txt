03.12.2013 350 milionów użytkowników to bezsprzecznie spore osiągnięcie, szczególnie w kategorii komunikatorów, gdzie konkurencja jest ogromna. What’sApp nie spoczywa na laurach i wkracza na nowe “tereny”, między innymi oferując swoje możliwości na telefonach Nokii z serii Asha. Aktualizacji doczekała się zaś aplikacja dla iOS7, gdzie oprócz nowego wyglądu znajdziemy kilka nowości.  Na całe szczęście What’sApp nie przesadził z zastosowaniem stylu niejako narzuconego przez Apple, a jedynie się nim zainspirował. Aplikacja nabrała przejrzystości, a odrobinę archaiczny interfejs został zastąpiony jasnymi barwami i delikatną czcionką. Białe tło nie jest być może najlepszym wyborem, szczególnie w przypadku komunikatora, ponieważ w ciemnym otoczeniu może okazać się to dla naszych oczu nieprzyjemne. Nowy What’sApp obsługuje także gest powrotu pozwalający przeciągnąć palec od prawej krawędzi do lewej – zupełnie tak samo jak w pozostałych programach. Nowością jest funkcja “broadcast” umożliwiająca wysyłanie wiadomości do konkretnej listy znajomych, które utworzyy wcześniej.  Zmianie uległy nie tylko kwesie wizualne, ale także dźwiękowe gdyż doczekaliśmy się odświeżonych dźwięków powiadomień. Miniaturki zdjęć uległy zwiększeniu, zaś przed wysłaniem fotografii nareszcie możemy je przyciąć. W przypadku udostępnienia lokalizacji dysponujemy widokiem mapy w 3D. Bardzo ciekawą nowościa jest opcja kopii zapasowej wiadomości w iCloud, która uruchomimy w ustawieniach aplikacji. To naprawdę udana aktualizacja aplikacji i muszę w tym miejscu przyznać, że po udostępnionych wcześniej zrzutach ekranu nie byłem do nowej wersji pozytywnie nastawiony. Teraz moja opinia zmieniła się o 180 stopni – jest ładnie, przejrzyście, a mnogość funkcji powinna przekonać każdego. 