21.02.2012 Przepięknych przygodówek na iOS nam nie brakuje – regularnie stara się je dostarczać chociażby Telltale Games z ich grami na znanych licencjach. Nie brakuje także wznowień hitów sprzed lat, pod postacią serii Monkey Island i wielu innych. Poza licencjami i odgrzewanymi kotletami warto wyłapywać również zupełnie nowe i posiadające artystyczne zacięcie tytuły. Do takowych z pewnością należy Lume.  Tytuł ten ukazał się już na komputerach, ale jak sami autorzy mówią – od początku projektowany był z myślą o urządzeniach z ekranem dotykowym. Jego zatem „prawdziwa” i ostateczna wersja ukaże się właśnie na iOS. W związku z powyższym podwyższona zostanie rozdzielczość, dodane nowe efekty dźwiękowe, a także oczywiście ulepszony interfejs. Spójrzcie zresztą na zwiastun, jest świetny!  Lume – iOS   Mac OSX Trailer from State of Play on Vimeo. Co ciekawe, gra została oryginalnie zaprojektowana pod postacią papierowych makiet, a następnie skrupulatnie przeniesiona do trzech wymiarów. I to widać – efekt jest wyśmienity. Premiera nastąpi już w tym tygodniu, w czwartek powinniście móc pobrać Lume z App Store. W ten sam dzień tytuł ten ukaże się także na Mac App Store, gdybyście woleli jednak wersję komputerową. 