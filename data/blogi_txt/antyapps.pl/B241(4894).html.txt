22.10.2011 Zite to moim zdaniem najlepszy spersonalizowany magazyn jaki w tej chwili jest dostępny na iPada. Porównuje się go do znanego i popularnego Flipboard ale tak naprawdę są to dwie różne aplikacje.   O ile Flipboard naprawdę jest niesamowity jeśli chodzi o formę prezentacji informacji o tyle Zite bije go na głowę jeśli chodzi o jakość sugerowanych tekstów (czego Flipboard w ogóle nie robi, bo zdaje się że bazuje jedynie na z góry zdefiniowanych źródła + to co podamy mu sami). W każdym razie Zite jest to jedna z niewielu aplikacji dla których używam iPada. Teraz Zite wprowadza coś na kształt profili. Okazuje się bowiem, że 30% ich użytkowników współdzieli tablet z inną osobą z rodziny i dochodzi do problemu związanego z rekomendacjami tekstu, trudno bowiem pogodzić w jednym profilu zainteresowania sportowe z newsami IT. A na pewno można to zrobić lepiej właśnie dzięki osobnym profilom. Profile w Zite mogą też być wykorzystane do prostego oddzielenia tematycznych informacji od siebie i przede wszystkim poprawienia dokładności rekomendacji. W moim przypadku stworzę sobie profil „startups” oraz „mobile application” dzięki czemu będę miał większy zakres informacji podawany przez Zite i bardziej precyzyjne rekomendacje.  Gorąco zachęcam do wypróbowania Zite (link do App Store) 