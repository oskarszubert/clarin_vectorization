26.03.2013 Niektóre gry potrafią dawać dużo przyjemności z faktu samego grania, niż zdobywania kolejnych osiągnięć. Oczywiście każda z nich opiera się na jakimś celu lub misji do przejścia i tak też jest tym razem. Tytułowa gra na którą warto zwrócić uwagę, przeglądając zasoby AppStore, opiera się na wypchnięciu naszego przeciwnika do morza. Ze wspominanego sklepu została pobrana już ponad trzysta tysięcy razy.  Survival Penguin, jak sama nazwa wskazuje będzie opowiadać o przetrwaniu naszej głównej postaci, którą będziemy walczyć z przeciwnikami, czyli pingwinem. Gra polega przede wszystkim na wspominanym już wypchnięciu przeciwnika np. foki poza burtę planszy, którą jest lód. Naszym bohaterem sterujemy za pomocą przesunięć oraz stuknięć palcem po ekranie w odpowiednich ku temu momentach. Po drodze możemy zebrać pojawiające się pomoce do szybszej eliminacji przeciwnika. Jednym z takich narzędzi będą bomby, które przy odpowiednim nakierowaniu postaci będziemy mogli zdetonować. Wystarczy, że wcześniej zbierzemy ją stukając w ekran, a następnie stukając ponownie – tym razem już na przeciwnika – zaatakujemy zdobytą wcześniej bombą.  Survival Penguin zapewnia potyczki w świecie 3D z różnymi postaciami (pojawią się pingwiny, niedźwiedzie polarne czy chociażby lodowe dziewczynki) na „wyspach lodu” o zmiennych kształtach. W sumie do przejścia dostępnych jest aż 96 rozgrywek. Aplikacja posiada dosyć ciekawą oprawę muzyczną oraz ciekawe animacje (tańczący pingwin podczas wygranej bitwy) ale niestety nie imponuje swoją grafiką. Aplikacja dostępna jest do pobrania za darmo w AppStore. Wspiera iPhone’y 4, 4S, 3GS oraz iPada i iPada 2. 