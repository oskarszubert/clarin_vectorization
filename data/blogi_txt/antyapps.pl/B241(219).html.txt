31.08.2012 Sierpień nieubłaganie mknie ku końcowi. Za pasem rok szkolny (z tej okazji przygotowaliśmy dla Was zestawienia aplikacji dla iOS / Androida) i jesień. Ale w wakacje, mimo tzw. sezonu ogórkowego udało nam się znaleźć kilka ciekawych aplikacji. Sprawdźcie, czy żadnej z nich nie pominęliście!  3G Watchdog — ceny jakie płacimy u naszych operatorów komórkowych za przesył danych wciąż jeszcze nie są w pełni satysfakcjonujące. Dlatego warto kontrolować i ustalać granice, by nie przekraczać limitów — to może nas słono kosztować. Przejdź do naszej recenzji.  Bramka SMS — darmowe SMSy od lat cieszą wszystkich miłośników krótkich wiadomości. Jeżeli czasami i Tobie by się przydały w sytuacjach, kiedy masz także dostęp do sieci, to nie ma na co czekać! Przejdź do naszej recenzji.  Brave Smart — prosta, wciągająca i ani trochę się nie nudząca gra na Androida. To jedna z tych produkcji, którą warto mieć zawsze przy sobie. Przejdź do naszej recenzji.  E-kody — sprawdź co jesz. Jeżeli zawsze interesowało Cię co skrywa się zatajemniczymi cyferkami poprzedzonymi literką E, teraz w końcu masz okazję odkryć o co w tym wszystkim chodzi. Przejdź do naszej recenzji.    F-stop media gallery — z pewnością wielu z Was gromadzi dużą kolekcję zdjęć na tabletach i smartfonach z Androidem. Dzięki temu niepozornie wyglądającemu programowi nareszcie będziecie mogli je ujarzmić. Przejdź do naszej recenzji.  LoboWiki — Wikipedia, mimo że posiada sporo nieścisłości i czasami zakłamuje rzeczywistość, jest jednym z najpotężniejszych sieciowych źródeł wiedzy. Ta aplikacja w estetycznej i czytelnej formie pozwala dotrzeć do wszystkich dóbr. Jeżeli jesteście miłośnikami minimalizmu, pozycja obowiązkowa. Przejdź do naszej recenzji.  Pierwsza Pomoc — wypadki zdarzają się każdego dnia. W panice często zapominamy o podstawowych rzeczach które powinniśmy wykonać. Aplikacja powstała z inicjatywy LuxMedu i Orange może i nie załatwi całej sprawy za nas, ale w krytycznych sytuacjach może okazać się zbawienną. Warto mieć w swoim telefonie, nigdy nie wiadomo kiedy może się przydać. Przejdź do naszej recenzji.  Promo Hunter — kto z nas nie lubi korzystać z przecen? Z Promo Hunter w kilka sekund zobaczycie co można nabyć taniej w okolicy i nie tylko. Dla miłośników okazyjnych zakupów aplikacja obowiązkowa! Przejdź do naszej recenzji.  SkyDrive — usługi oparte na chmurze stają się coraz bardziej popularne. Dotychczas na urządzeniach z Androidem nie miał szansy poszaleć jeszcze Microsoft — na szczęście od sierpnia stan ten uległ poprawie. Jeżeli Google Drive, Dropbox czy Box Wam nie wystarczają, konieczcie sprawdźcie co ciekawego ma do zaoferowania SkyDrive. Przejdź do naszej recenzji. 