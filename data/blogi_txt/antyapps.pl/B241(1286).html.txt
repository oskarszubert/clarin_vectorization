21.05.2012 Z zewnętrznymi przeglądarkami na Windows Phone jest spory problem. Mogą one być jedynie nakładkami na natywnie wbudowany Internet Explorer. Dużo to i mało zarazem. Choć twórcy nie mogą zmienić silnika renderowania, dodawać pluginów itp., mają wolą rękę co do UI jak i opcji dodatkowych. Pomimo tego, brak możliwości zastosowani swojego silnika powstrzymuje najpopularniejsze przeglądarki przed wkroczeniem na Windows Phone. Czym więc jest Firefox? Firefoxa poza nazwą i ikonka, nie łączy nic z przeglądarką od Mozilli. Nie wiem skąd pomysł by tak nazwać ten program, nie wiem co na to licencja. Trzeba się liczyć z faktem, że niedługo program zniknie z Marketplace, a my stracimy możliwości jego ponownej instalacji. Zraziła mnie na start brakiem wersji testowej. Mimo wszystko Windows Phone przyzwyczaił do tego, że większość aplikacji mogę wcześniej wypróbować i zdecydować o zakupie. Gdy program jest pozbawiony tej opcji, włącza się alarm i pojawia pytanie „czy to nie oszustwo”. Wszak pełno już było podrabianych emulatorów, przeglądarek i gier.  Aplikacja posiada 2 tryby przeglądania strony. Ten bardziej dostępny jest kaleki pod względem możliwości. Nie pozwala nam na przeglądanie stron w kartach, dodawanie do zakładek. Ten drugi, mocno ukryty jest minimalnie bogatszy. Oba ze sobą nie współgrają co jest sporym minusem. Aplikacja dodatkowo oferuje szybki dostęp do najpopularniejszych portali (lista jest  przydatna, ale brak jej możliwości edycji) oraz plugin pogody. Możemy również przeglądać internet w trybie incognito. Dostęp do wifi i opcja zmiany tła to raczej elementy nie wnoszące zbyt wiele do aplikacji. Wszystko byłoby fajne gdyby nie kompletny brak powiązania pomiędzy tymi rozwiązaniami. Dostęp do: kart, ulubionych, ustawień jest maksymalnie utrudniony. Choć aplikacja może się pochwalić szybkością działania jak i ładnym UI, to wyżej wymienione braki czynią ją niefunkcjonalną.  Ponieważ Firefox kosztuje 6.99zł stanowczo odradzam jego zakup. Poza ciekawą ikonką nie oferuje nic, czego byśmy nie znaleźli u konkurencji. Dodatkowo nazywanie programu Firefoxem, może zakończyć się wycofaniem aplikacji z Marketplace, a my stracimy nasze pieniądze. Linku nie podam, aby nie podbić tej aplikacji statystyk. Jeżeli Was interesuje, znajdziecie ją bez problemu. :) Ocena: 2 