21.11.2012 Choć Windows Phone ma już ponad 2 lata, wciąż brakuje na nim gier z jednego gatunku- runnerów. Nie tych widziany z boku, tylko takich z widokiem 3D. Nie wiem dlaczego nikt wcześniej nie starał się wypełnić tej luki, ale właśnie pojawiła się pierwsza iskierka w ciemności. Jest nią Ragdoll Run.  Ragdoll Run  jest prostym runerem, bardzo prostym i to jest jego największa wada. Autorzy reklamują to jako zaletę, nie musimy zgłębiać tajników sterownia, mamy tylko 2 ruchy. Niestety rzeczywistość nie jest tak różowa. Gesty i tak trzeba opanować, a mała ilość kombinacji sprawia, że gra potrafi szybko zacząć nudzić. Ma na to wpływ także jednolita sceneria. Choć ładna i generowana losowo, to jednak bardzo mało różnorodna. Szkoda. Sterownie jak już wspomniałem ogranicza się do dwóch ruchów: skoku i obrócenia poziomu. Plansze są trójwymiarowe, tak więc możemy dowolnie przeskakiwać pomiędzy płaszczyznami w celu uniknięcia przeszkód bądź też zabrania dodatkowych środków.  W grze do wyboru mamy 5 postaci, każda z nich różni się minimalnie statystykami i animacją. Aby móc nimi grać, trzeba wcześniej je odblokować. Wymaganie mamy podane pod każdą z postaci.  I to właściwie tyle jeżeli chodzi o różnorodność, cała reszta to walka z czasem o coraz lepsze wyniki. Bardzo brakuje elementów rozwoju postaci, zdolności do wykupienia, nowych elementów graficznych. Brakuje tym bardziej, że gra ma wielki potencjał, a jednak zamknięty w tak ograniczonej formie.  Najmocniejsza stroną gry jest jej oprawa audiowizualna. Może nie zachwyca poszczególnymi elementami, ale jako całość tworzy naprawdę piękny i ciekawie wykreowany świat. Co chwilę przywoływała mi na myśl ilo milo. Podobnie wysoki poziom trzyma oprawa audio. Dla nich samych warto pobrać ten tytuł choćby na chwilę, do czasu aż się znudzi. :)  Poniżej umieszczamy odnośniki do darmowej wersji Ragdoll Run, jest też edycja płatna (z oddzielną wersją testową!), za którą trzeba zapłacić 3,49zł. Czy warto? Przekonajcie się sami. Na pewno jest to jedna z ciekawszych pozycji na Windows Phone, jakie ostatnio pojawiły się na tym systemie (nie licząc gier Xbox Live). Gra jest dostępna na Windows Phone 7,5 oraz 8. 