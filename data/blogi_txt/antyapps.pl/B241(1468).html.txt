13.12.2011 God of War to jedna z flagowych marek Sony przeznaczonych na konsole PlayStation. Zaczynała na PS2, aby później uwieść graczy trzecią częścią na PS3, a także dwoma wersjami mobilnymi przeznaczonymi na PSP. Obecnie kolejna odsłona istnieje jedynie w sferze plotek, a oficjalna edycja na iOS jest raczej niemożliwa. Ale nie przeszkadza to chińskiemu studio Calvi Game w próbie skopiowania oryginału. http://www.youtube.com/watch?v=-7-yUkbnuTg Infinity of God, tytułem kojarzące się raczej z Infinity Blade, to, wnioskując ze zwiastuna, pod względem mechaniki kopia serii od Sony. Fabularnie będzie jednak zgoła inaczej, gdyż z osadzonych w europejskiej mitologii lokacji przeniesiemy się do rodzinnego kraju deweloperów i tamtejszej klasycznej historii zwanej Shan Hai Jing (ręka w górę kto kojarzy). W IoG znajdziemy 10 umiejętności do rozwijania oraz 2 tryby – historii oraz przeznaczony do ścigania się (czy też pewnie przechodzenia gry na czas). Dodatkowo posiadacze iPadów 2 oraz iPhone’ów 4S mogą liczyć na „coś specjalnego”. Interfejs na powyższym filmie pokazuje dość blisko siebie rozmieszczenie przycisków – czy będzie dało się wygodnie grać? Na ocenę tego aspektu musimy jeszcze zaczekać. Ale prawdopodobnie niedługo. Gra już podobno jest gotowa i czeka jedynie na akceptację – dostępna ma być za cenę około 4-5 euro. [źródło] 