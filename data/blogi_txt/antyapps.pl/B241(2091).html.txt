10.11.2011 Lara Croft and the Guardian of Light to była jedna z lepszych gier dystrybuowanych cyfrowo na konsolach w zeszłym roku. Za grę trzeba było zapłacić równowartość 15 dolarów i nie żałowałem ani złotówki z wydanej kwoty. W zasadzie byłem wręcz zszokowany, gdy Square Enix zapowiedziało wersję na iOSa twierdząc, że nie będzie znacząco się różnić od oryginału. Teraz możemy ją kupić na naszym iPhonie za raptem 79 Euro centów. To jakby doskonała okazja, by znów wcielić się w panią archeolog. Co prawda historia jest zupełnie poboczna i nie ma za wiele wspólnego z głównymi przygodami pani archeolog, ale w grze pojawiają się zagadki, części platformowe i dziwni przeciwnicy do pokonania, więc esencja jest na swoim miejscu. Co ciekawe cała gra jest oparta o tryb kooperacji i właśnie tak powinna być przechodzona. Do słynnej pani archeolog dołącza Totec, plemienny wojownik specjalizujący się w rzucaniu włóczniami. Jest to o tyle ważne, że postacie dzięki temu mają różne słabości i są dość silnie od siebie zależne, przykładowo Lara może wykorzystywać włócznie Toteca do wspinaczki. Szczerze mówiąc uważam, że gra sporo traci, gdy będziecie w nią grać samemu, bo część zagadek jest wręcz dostosowanych do dwóch graczy i nie będziecie mogli ich rozwiązać grając w pojedynkę. Walczyć jako duet możecie lokalnie przez wi-fi lub korzystając z Game Center.  Link do wersji na iPhone’a. Przecena na 0,79 Euro będzie trwała do 14 listopada. Nie ma na co czekać, kupujcie śmiało i bawcie się dobrze. 