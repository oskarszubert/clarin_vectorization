05.09.2012 Choć nigdy nie byłem wielkim fanem tej serii (chyba tylko ostatnia edycja seasons przykuła mnie na dłużej), to zawsze mój podziw wzbudzało to, jak zręcznie studio Rovio radzi sobie z marką. Bad Piggies są tego dobry przykładem.  Może i pomysł na odwrócenie ról nie jest czymś innowacyjnym, ale wydaje się dobrym posunięciem. Zresztą to tylko jeden z elementów, nie wiemy prawie nic o modelu rozgrywki i tym w jaki sposób będzie prezentowany. Natomiast można być prawie pewnym, że większość fanów wściekłych ptaków sięgnie również po świńską edycję, a Rovio poradzi sobie z nowym środowiskiem.  Premierę zapowiedziano na 27 września, tak więc wraz z kolejnymi dniami możemy liczyć na zalew informacji o nowej produkcji. Gra ukaże się na systemy iOS oraz Android, Rovio zapowiedziało też wersję na systemy Windows 8 oraz Windows Phone. Niestety, nie wiadomo czy w przypadku systemu mobilnego chodzi też o obecną wersję czy dopiero 8. Umieszczenie tych urządzeń w oddzielnym dymku może sugerować późniejszą premierę. Nie ma jednak, co gdybać, zapewne niedługo te wątpliwości zostaną rozwiane. Pozostają jeszcze w temacie troski o markę, oto dwie inicjatywy, w których ROVIO postanowiło uczestniczyć oraz filmy przygotowane z tych okazji.: 