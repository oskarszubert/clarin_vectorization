05.07.2012 The Treasures of Montezuma to z jednej strony gra jak wiele innych, dostępnych na stronach z grami przeglądarkowymi, z drugiej jest na tyle dobrze przygotowana, że potrafiła wybić się z tłumu. Od dłuższego czasu jest też dostępna na urządzenia mobilne, teraz użytkownicy systemu Windows Phone mogą ja kupić w promocyjnej cenie.  The Treasures of Montezuma jest klasycznym bejeweledem, wzbogaconym o fabularne wstawki. Mamy więc motyw poszukiwania skarbu, który to jest pretekstem do zabawy w łączenie kamieni. W grze przyjdzie nam przemierzyć 41 plansz wzbogacony o 4 mini gry. Tak więc zabawy starczy na bardzo, bardzo długo. Podczas zabawy będziemy mogli pomagać sobie specjalnymi bonusami. Urozmaicają one rozgrywkę i często pomagają wyjść z patowych sytuacji. Dużym plusem The Treasures of Montezuma jest umiejętne połączenie nowych rozwiązań z klasyczną rozgrywką.  Oprawa audiowizualna jest taka jak być powinna: ładna, ale nie przekombinowana. Wykonanie plansz jak i animacje stoi na wysokim poziomie. Podobnie jest z oprawą audio, pasuje do klimatu gry i nie irytuje nawet przy dłuższej zabawie. Grę można kupić w promocyjnej cenie 3.49zł. Czy warto? Uważam że tak, zwłaszcza jeżeli ktoś lubi Bejeweledy. Natomiast najlepiej przekonać się samemu grając w przeglądarkową wersję  The Treasures of Montezuma, jedną z nich znajdziecie tu. Ocena: 5 