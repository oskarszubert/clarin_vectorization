20.10.2012 O porozumieniu Nokii z EA Games na mocy którego użytkownicy Windows Phone mieli otrzymać dostęp do wielu gier pisaliśmy wielokrotnie. Choć doszło do niego prawie rok temu, do tej pory do Mearketplace trafiła tylko jedna gra będąca jego owocem. To bardzo mało. Nokia zaczyna nadrabiać braki, tym razem otrzymujemy 2 tytuły.  Pierwszy z nich to mobilna wersja znanej i bardzo popularnej gry planszowej Ryzyko. Tak Ryzyko, a nie Risk bo podobnie jak w przypadku Mirrors Edge gra została przetłumaczona na język polski. Poza trybem dla jednego gracza (naszym przeciwnikiem jest komputer) mamy możliwość zabawy w parę osób na jednym telefonie, bądź też multiplayer za pomocą sieci Wi-Fi. Cena 10,49zł. Ryzyko możecie pobrać klikając na ten link z poziomu telefonu.  Drugim z tytułów jest Connect 4, kolejna gra planszowa od Hasbro, jednak mniej popularna w naszym kraju. W klasycznym trybie rozgrywki (jest ich kilka) naszym zadaniem jest ułożenie w jednej linii 4 żetonów. Zabawa mocno odbiega od tego co znamy z tradycyjnych kulek, a różne tryby zabawy sprawiają, że każdy powinien znaleźć coś dla siebie. Podobnie jak w przypadku Ryzyka, mamy możliwość gry online. Cena również jest ta sama 10,49zł. Connect 4 pobierzecie klikając na ten link. Gra jest dostępna w języku polskim. Lekko zaskakuje jej płynność działania. Przy tak prostej grafice i modelu rozgrywki, skoki w animacjach są wręcz niewybaczalne.  Wszystko wskazuje na to, że więcej tytułów w tym te najbardziej oczekiwane ujrzymy dopiero wraz z premierą Windows Phone 8. Miejmy tylko nadzieję, że trafią one również na Windows Phone obecnej generacji. Liczę też na promocje, niestety cena 10,49zł do najniższych nie należy, a gry od Nokii nie trafiają do cotygodniowych promocji tygodnia. Pomyśleć, że kiedyś sama Nokia wspominała coś o udostępnieniu ich za darmo… 