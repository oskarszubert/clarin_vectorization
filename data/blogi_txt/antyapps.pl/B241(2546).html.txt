15.02.2014 Po dłużej przerwie powracamy z kolejnym zestawieniem najlepszych aplikacji i gier na Windows 8/RT. Najdłuższe jak do tej pory, bo i dobrych treści trafia coraz więcej do sklepu Windows 8/RT. Szczególnie zadowoleni powinni być fani sportu, bo dzięki oficjalnej aplikacji TVP mogą teraz śledzić igrzyska olimpijskie w bardziej wygodnej formie. A na koniec garść promocji, którym warto poświęcić chwilę uwagi.  TVP Stream  Aplikacja ważna zwłaszcza z perspektywy odbywających się obecnie igrzysk olimpijskich w Sochi. Pozwala na oglądanie na żywo transmisji z wszystkich odbywających się dyscyplin. Dodatkowo mamy dostęp do szerokiej bazy materiałów archiwalnych, tak więc nawet jeżeli coś nas ominęło, bez problemy nadrobimy zaległości. TVP Stream to także TVP Info i kilkanaście kanałów regionalnych. Snip Share Prosta, ale jakże przydatna aplikacja, zwłaszcza z perspektywy tabletu. Pozwala nie tylko na szybki zrobienie zrzutu ekranu (taką opcję posiada sam system Windows 8/RT) ale i natychmiastowe wycięcie potrzebnego fragmentu. Całość zajmuje tylko chwilę, a wybrany materiał trafia do pamięci podręcznej. Machinima  Popularny serwis z materiałami wideo, głównie dla graczy, ale nie tylko. Dzięki oficjalnej aplikacji mamy łatwy dostęp do sporej bazy filmów pogrupowanych na wiele kategorii. To także wsparcie dla naszego konta. Drawboard PDF  Rozbudowane narzędzi to edytowania PDF, ale bez modyfikacji jego pierwotnej wersji. Służy do zakreślania, podkreślania, dodawania elementów i innych podobnych operacji na pliku, którego treści nie chcemy zmienić, a jedynie wyróżnić konkretne elementy. Pozwala również na tworzenie nowych plików PDF. Niestety pełna wersja to wydatek wysokości 27,99zł. Polecam pobrać wersję próbną i jeżeli przypadnie Wam do gustu poczekać na jakąś promocję. Sport.pl LIVE  Oficjalna aplikacja serwisu sportowego Agory. Zapewnia nam dostęp do najświeższych informacji i wyników ze świata sportu. Ciekawym rozwiązaniem jest mocne wyeksponowanie wiadomości z mediów społecznościowych. Sport.pl w wersji na Windows 8 lekko rozczarowuje. Nie mamy prawie żadnej możliwości modyfikowania wyświetlanej przez niego treści, aplikacja nie posiada żadnych opcji, ani nawet dużego kafelka z powiadomieniami. Sytuację ratują powiadomienia o ważnych wydarzeniach wysyłane przez aplikację. Bajkipolski.pl  Bajkipolskie.pl to ciekawy zbiór książeczek dla najmłodszych. Znany dobrze posiadaczom iPadów i czytelnikom AntyApps. Ich biblioteka coraz mocniej wkracza na Windows 8. Do sklepu trafiły właśnie kolejne książki, część za darmo, część w cenie 4,99zł. Każda z nich poza samą historią posiada także zestaw puzzli. Link powyżej przenosi Was do jednej z takich bajek, wystarczy wybrać nazwę producenta aby otrzymać dostęp do reszty. File Brick  Z pozoru zwykłych menadżer plików. Jednak kryje w sobie bardzo ciekawe podejście do serwisów społecznościowych. Pozwala dodać najpopularniejsze z nich jako dyski z folderami. Dzięki temu np. dodając YouTube otrzymamy dostęp do plików wideo w takich folderach jak ulubione, subskrypcje, na później, a dodając Facebooka będziemy przeglądali katalogi ze zdjęciami. Dodatkowo wspiera kilka popularnych chmur w tym Dropboxa i Google Drive. Glacier Blast Darmowa gra logiczna Xbox Live. Wprawdzie możemy zapłacić aby pozbyć się reklam, ale nie jest to wymóg konieczny by cieszyć się tym tytułem. Rozgrywka polega na takim dopasowywaniu dostępnych elementów, aby wyeliminować wszystkie klocki znajdujące się na planszy. Poza trybem dla jednego gracza jest też możliwość pojedynku ze sztuczną inteligencją oraz żywymi przeciwnikami. Sweets Mania Space Quest  Grę opisywałem szerzej w wersji na Windows Phone. Bardzo dobrze wykonany bejeweled przypominający Candy Crush Saga. Gra choć wspiera obsługę myszką, zdecydowanie lepiej sprawuje się na tabletach. Chociażby z powodu dopasowania grafiki do ekranu, która niweluje czarne paski po boku. Polecam każdemu miłośnikowi bejeweldów. Flap Flap Nie mogą zabraknąć także klona jednej z najpopularniejszych gier ostatnich miesięcy. ;) Sklep Windows 8 (jak i sklepy innych systemów) zostały nimi zalane. Flap Flap to jedna z ciekawszych i lepiej wykonanych pozycji. Jeżeli lubicie ten tryb rozgrywki i nerwy towarzyszące przegranej, polubicie i Flap Flap. Deadlings Tytuł rodzimego Artifex Mundii który wykracza poza gatunek przygotówek HOPA. Deadlings to zręcznościówka ze sporą dawką elementów logicznych. Naszym zadaniem jest pokonywanie poziomów pełnych pułapek specjalnie dobranymi Zombies. Każdy z nich ma inne zdolności pozwalające pokonywać konkretne rodzaje przeszkód. Gra posiada rozbudowane demo, a wersja pełna to wydatek 6,99zł TouchMail  Ładna alternatywa dla systemowego klienta poczty. Jej główną zaletą jest wyświetlanie maili w formie kafelków, których wielkość możemy modyfikować za pomocą gestów. Przy największym rozmiarze widzimy także podgląd treści. Niestety aplikacja nie grzeszy ilością funkcji. Tak właściwie służy głównie do odbierania maili, czytania, prostego zarządzania i odpisywania (bez możliwości dodawania załączników). Dostępna jest za darmo, warto poświęcić jej chwilę, choćby ze względu na interfejs. PROMOCJE Riptide GP2 – 4,99zł  Widowiskowe wyścigi skuterów wodnych. Gra dzięki rozbudowanym opcjom grafiki pozwala dopasować jej poziom do urządzenia. Dzięki temu wygląda ładnie i działa płynnie zarówno na tabletach z Windows RT jak i komputerach z większym monitorem. Poza standardowym sterowaniem ekranem dotykowym (kilka wariantów) oferuje także wsparcie dla klawiatury oraz padów. Więcej o samej grze w jej recenzji. Fishdom 3: Special Edition – 8,99zł  Bejeweled połączony z prostą grą ekonomiczną, w której naszym zadaniem jest rozbudowa akwarium. Gra w wersji na Windows 8 posiada 50 dodatkowych poziomów oraz wsparcie dla usługi Xbox Live. Otchłań: Upiory Edenu 4,99 zł  Jedna z wielu przygodówek HOPA studia Artifex Mundi. Miłośnikom serii nie trzeba jej przedstawiać, innych zachęcam do pobrania wersji demo. Promocja jest spora bo cena normalna to 23 zł. IM+ Pro 6,99 zł  Najlepszy multikomunikator na Windows 8/RT (i nie tylko) wspiera prawie każdą popularną sieć, dobrze wykorzystuje możliwości systemu (synchronizacja danych, wsparcie dla różnych wielkości okna itp.). Billminder 4,99 zł   Rozbudowane narzędzie do zarządzania opłatami i rachunkami. Poprzednie zestawienia znajdziecie tutaj. 