14.11.2011 Gatunek gier muzycznych po paru latach dominacji Guitar Hero i Rock Banda niestety wrócił gdzie znajdował się wcześniej – do bardziej niszowych i niezależnych producentów. Ale na szczęście mamy możliwość poznawania ich gier na naszych urządzeniach mobilnych. Simogo, które ma na koncie niezłe Bumpy Road, zdradziło czym będzie ich kolejny tytuł. Beat Sneak Bandit łączy elementy przygodowe i nawet skradankowe z grą rytmiczną właśnie. I wygląda szalenie uroczo.  Historia jest prosta. W grze wcielamy się w tytułowego bandytę, którego zadaniem jest odzyskanie wszystkich zegarów skradzionych i ukrytych w zamku przez Barona Von Clockface. Zadanie to wykonamy pozwalając bohaterowi czmychać za plecami ochroniarzy stukając odpowiednio palcami do rytmu. Bardzo krótki trailer nie pomaga za bardzo w wyobrażeniu sobie efektu finalnego, ale z pewnością zachęca śliczną oprawą i interesującą ścieżką dźwiękową:  Do premiery trzeba jeszcze trochę zaczekać – ta przewidziana jest na sam początek 2012 roku. Po premierze z pewnością przyjrzymy się temu tytułowi. [źródło] 