10.12.2011 Gry, w których sterujemy palcem prowadząc trasy rozmaitego typu pojazdów to już na smartfonach motyw klasyczny. Warto jednak wiedzieć kiedy i gdzie się to wszystko zaczęło. Jednym z pionierów jest z pewnością Flight Control, tytuł, który doczekał się swojego portu m.in. na PlayStation 3, będąc jednym z pierwszych rodzynków wykorzystujących PS Move. Gra studia Firemint została może już lekko zapomniana, ale nie ma lepszego momentu niż dziś aby sobie o niej przypomnieć.  Po raz pierwszy bowiem, we współpracy z Electronic Arts, Flight Control dostępny jest za darmo (promocja potrwa tylko do końca dnia). Jeśli przypadkiem nie słyszeliście nigdy o tym tytule, to słowem wstępu napiszę, że polega na, jak tytuł sugeruje, sterowaniu samolotami w okolicach lotniska. Zresztą zamiast rozpisywać się o oczywistych mechanikach, lepiej obejrzeć krótki fragment rozgrywki:  Dostępna jest również wersja na iPada, także tylko dziś darmowa. Flight Control można pobrać stąd. Flight Control HD można pobrać stąd. 