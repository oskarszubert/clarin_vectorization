07.11.2011 iOS doczeka się w końcu oryginalnego GTA od Rockstar, ale i „podróbek” tego tytułu szczególnie autorstwa Gameloftu już wcześniej nie brakowało. Już wkrótce pojawi się kolejna próba zmierzenia z tematem, tym razem pod tytułem: Gangstar Rio: City of Saints. Miasto świętych nie wygląda jednak na zbyt grzeczne. To nie będzie gra dla twojego dziecka.   Sama rozgrywka to jedno – nie brakuje tutaj strzelanin, pościgów, przemocy, ale nie tylko to pozwala zaklasyfikować ten tytuł dla nieco starszych graczy. Gołe pupy pojawiają się już na samym początku. Co mnie pozytywnie zaskoczyła, to doskonała płynność rozgrywki. Oczywiście na potrzeby zwiastuna można było to odpalić na jakimś symulatorze, ale liczę jednak, że i w ruchu tak to będzie wyglądało. Tylu klatek animacji oryginalne GTA nigdy się na konsolach nie doczekało. Premiera zarówno na iOS jak i Androdzie ma nastąpić już „bardzo niedługo”. 