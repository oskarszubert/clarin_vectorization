21.08.2013 Systemowa lupa w Windows Phone to jedno z najmniej lubianych rozwiązań w tym systemie. Sam często z niej korzysta (banalnie prosta droga do skanera kodów qr), jednak od takiego przycisku wymaga się zdecydowanie więcej niż oferuje . Niestety Windows Phone wciąż nie posiada globalnej wyszukiwarki, która pozwoli nam przeszukać róże zasoby systemy. Unify Universal Search chce to zmienić.  Najdziwniejsze w tym wszystkim jest to, że sam system posiada api do przeszukiwania np. kalendarza, czy też grafik na naszym telefonie, niestety nikt mu takich rozwiązań nie zaimplementował. Stąd też spora ilość aplikacji, które nadrabiają te braki. Unify Universal Search jest najlepszą z jaką do tej pory się spotkałem. Jej wygląd przypomina standardową stronę binga (mają taką samą tapetę, choć oczywiście możemy ją zmienić ręcznie). Gdy tylko zaczniemy wpisywać hasło, poza wynikami dojdą 4 ikony pozwalające wyszukać nam wpisaną frazę w sklepie, mapach, bingu i googlach. Sama aplikacja przeszukuje: kontakty, muzykę, galerię, kalendarz, część ustawień (a dokładniej 6). Co najważniejsze, robi to błyskawicznie. Już po wpisaniu pierwszej litery widzimy związane z nią wyniki. Po lewej stronie umieszczona menu z możliwością edycji jakie dane chcemy przeszukiwać. Przykładowo dla kontaktów są to ich nazwy, numery i adresy mailowe. Docelowo zaznaczone są wszystkie kategorie i mechanizmy wyszukiwań. W ustawieniach znajdują się opcje zmiany tapety przeglądarki oraz mechanizmów wyszukiwarek. We wspomnianych wcześniej bingu i googlach wybieramy czy chcemy korzystać z ich mobilnej czy też desktopowej wersji.  Interfejs jest bardzo przejrzysty. Jak już wspomniałem przypomina systemowego binga. Co najważniejsze całość działa bardzo szybko. Start aplikacji jak i wyszukiwanie jest błyskawiczne, a w tego typu programach to bardzo ważna cecha. Małe zastrzeżenia mam jedynie do kafelka aplikacji, który znacznie odbiega od jakości wykonania programy. Do pełni szczęścia brakuje mi większej ilości zewnętrznych mechanizmów wyszukiwania oraz skanera kodów qr. Unify Universal Search ląduje na mojej liście aplikacji instalowanych na start. Przynajmniej do momentu aż Microsoft sam nie da nam możliwości przeszukiwania zasobów telefonu z jednego miejsca. Chcesz sprawdzić do kogo należy dany nr? Z Unify Universal Search to tylko kilka sekund. Szukasz zdjęcia z konkretnego dnia, lub też o konkretnej nazwie? Parę kliknięć i już je masz. Niestety, wszystkie te możliwości są dostępne jedynie dla posiadaczy Windows Phone 8. Aplikacja jest darmowa i w wersji polskiej nie posiada jeszcze reklam (choć domyślne powinny w niej być). Za pełną autor życzy sobie niewiele 3,49zł. 