20.06.2012 A przynajmniej tak uważa portal IGN publikując listę 10 najlepszych gier planszowych na iPada. Miejsce pierwsze i drugie zajmują gry polskiego studia Big Daddy’s. Konkurencja była spora i mocna. Jest z czego się cieszyć.   Mowa o Neuroshima Hex (zdobywca drugiego miejsca) i Caylus (zdobywca pierwszego miejsca). Ponieważ jesteśmy w trakcie recenzowania Neuroshima Hex nie będę się rozpisywał nad owymi tytułami. O Caylus swego czasu pisał dużo i pochlebnie Beniamin Durski. Oba tytuły są wirtualnymi odpowiednikami świetnych gier planszowych. Pełen ranking możecie znaleźć w tym miejscu. Gratulujemy chłopakom (i dziewczynom) ze studia Big Daddy’s i życzymy więcej takich sukcesów. Caylus Dodam tylko, że z tej okazji autorzy postanowili obniżyć ceny wszystkich swoich gier. Dzięki temu Neuroshima Hex w wersji na Androida możecie kupić już za 2,99zł. Na iOS promocje powinny dotrzeć wkrótce (dziś pojawiła się spora aktualizacja poprawiająca kluczowe błędy).  A już jutro recenzja tej gry oraz kody do wersji iOS. Zapraszamy. 