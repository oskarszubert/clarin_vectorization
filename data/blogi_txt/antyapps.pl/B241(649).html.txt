05.03.2012 Śledzenie promocji w Marketplace to nie jest łatwa sprawa. Tytuły objęte promocjami nie są w żaden sposób wyróżniane (z wyjątkiem gier Xbox Live), a i sami autorzy często nie chwalą się tym faktem. Tym przychylniej patrzę na aplikację Marketplace Deals.  Pozwala on śledzić promocje i przeceny aplikacji oraz gier dostępnych w Marketplace. Nie wiem z jakiego mechanizmu korzysta ten program, ale wiem, że nie obejmuje ona wszystkich obniżek. Oczywiście i tak ilość danych jest ogromna i większość z tych promocji trudno dostrzec samemu, warto jednak wiedzieć, że nie jest to baza idealna. Dodatkowo nie do końca wiem, jak rozwiązano kwestią lokalnych marketów i promocji na aplikcje dostępne tylko dla poszczególnych sklepów.  Brakuje opcji żywych kafelków, które informowałby nas o najnowszych promocjach oraz bardziej szczegółowego podziału na kategorie. Nie znajdziemy też żadnych opcji, które pozwoliłby choć w minimalny sposób skonfigurować program pod siebie. Aplikacja jest czytelna i przejrzysta. Baza wczytuje się szybko, tak samo aktualizuje. Pod tym względem, ciężko programowi cokolwiek zarzucić.  Pomimo tych braków już teraz Marketplace Deals wart jest polecenia. Aplikację może pobrać pod tym linkiem. Niezbędna pozycja w każdym telefonie. Ocena: 4- 