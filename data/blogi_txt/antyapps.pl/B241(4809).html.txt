02.04.2013 Większość aplikacji, które znajdziemy w AppStore, mających wspomóc tworzenie szybkich lub w pełni wartościowych notatek, nie odbiega od znanego nam schematu wprowadzania danych. Każdy z programów zmienia swoje właściwości, pozostawiając niezmienny trzon od dawien dawna. Jest nim wstukiwanie odpowiednich wyrazów, a więc tworzenie notatek tekstowych. Chińskie powiedzenie mówi, że jeden obraz jest jak tysiąc słów. Dlaczego więc nie warto byłoby czasem coś szybko narysować? Z pomocą przyjdzie nam Quick Note. Niestety nazwa ta jest nagminnie używana przez większość twórców, dlatego czasami nawet mi jest ciężko się połapać o którą aplikację może chodzić danej osobie. Nie mniej jednak tytułowy program pozwoli nam na szybkie utworzenie notatki w formie graficznej. Tak stworzony materiał za pomocą kilku stuknięć palcem w ekran, prześlemy za pomocą skrzynki e-mailowej.  Aplikacja pozwala na powiększanie lub zmniejszanie obrazu wedle uznania. Zapewnia możliwość cofnięcia kroku lub użycia gumki do wymazywania. Dla lepszego rozróżnienia obrazu dostępne są trzy podstawowe kolory – czerwony, niebieski i czarny. Oprócz tego, dostępna jest również paleta z której sami będziemy mogli dostosować podręczny kolor – jego jasność oraz grubość kreślonej linii. Autor – Daniel Cota – przyznał, że uwielbia używać swój program tuż po przebudzeniu. Z rana potrafią przyjść do jego głowy niezłe pomysły. Później, gdy jest już w pracy i zasiada do komputera, czeka na niego wcześniej przygotowany twór – ilustracja lub to, co sobie zanotował. 