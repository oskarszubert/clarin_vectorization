03.12.2013 Po krótkiej przerwie ponownie powracamy do naszego cyklu o najciekawszych programach i grach na Windows 8 oraz RT. Patrząc na zgłoszenia od Was oraz ilość odwiedzin cieszy się on coraz większa popularnością. Tym razem sporo miejsca poświęcimy grom. Zapraszamy do zestawienia.  MetroTwit  Oficjalna aplikacja Tweetera dla Windows 8 jest co najwyżej dobra. Moje główne zastrzeżenia dotyczą interfejsu i wykorzystania przestrzeni ekranu. W tym elemencie o wiele lepiej radzi sobie MetroTwit, pozwalający podglądać kilka różnych kolumn wpisów obok siebie. W sklepie aplikacja zebrała sporo niskich ocen, zasłużenie. Pierwsze wersje były bardzo niestabilne i pełne błędów. Obecnie działanie aplikacji uległo znacznej poprawie. W darmowej wersji możemy używać tylko jednego konta, a u góry ujrzymy mały baner reklamowy. Wersja pełna to wydatek około 17 zł. Dungeon Hunter 4 Kolejny hit od Gameloftu, zarazem kolejna po Asphalt 8 gra, która nie wchodzi w skład Xbox Live. Najprościej można ją określić mianem klona Diablo. Zwłaszcza na komputerze ciężko pozbyć się skojarzeń. Dungeon Hunter wspiera obsługę myszą i klawiaturą oraz padem. Widać że Gameloft przykłada do tego ostatniego coraz większą uwagę, z każdym kolejnym tytułem jego obsługa jest lepiej przemyślana. Od strony graficznej Dungeon Hunter pozostawia spory niedosyt.. Gra wygląda mocno przeciętnie, do tego na dobrym PC potrafi lagować bardziej niż na Lumii. Dostępna jest za darmo, oczywiście kosztem rozwiniętej mikropłatności. The Lone Ranger  Tytuł od Disney oparty na ich ostatnim filmowych hicie. Gra utrzymana w klimacie dzikiego zachodu, jest tak naprawdę zbiorem wielu minigier. Muszę jednak przyznać, że potrafią wciągnąć na klika dłuższych chwil. Do momentu aż mikropłatności nie będzie zbyt męcząca. The Lone Ranger działa płynnie nawet na tabletach z Windows RT co w przypadku gier Disneya nie jest oczywiste. Grę możecie pobrać za darmo. Riptide GP2  Kontynuacja jednej z najbardziej widowiskowych gier wyścigowych na urządzenia mobilne. Jeszcze niedawno pokazywana na konferencjach by podkreślić możliwości sprzętów, dziś dostępna także na tabletach i komputerach z Windows 8. Więcej o samej grze możecie przeczytać w naszej recenzji. W tej wersji otrzymaliśmy dodatkowo wsparcie dla padów oraz klawiatury. Jest dobrze przemyślane, dzięki czemu granie na komputerze to przyjemność. Gra pozwala na zabawę w trybie multiplayer, niestety wymaga do tego konta na Google+. Spotlite – Listen to Spotify  Prosta i oficjalna aplikacja do obsługi Spotify. Człon lite nie bez powodu znalazł się w nazwie. Program pozwala na bardzo podstawowe zarządzanie naszym kontem i muzyką. Oferuje tak naprawdę jeden ekran. Wystarczy by dostać się do listy ulubionych i niczego więcej. Fhotoroom  Fhotoroom to bardzo dobre narzędzie do prostej edycji naszych zdjęć. W tej kategorii Windows 8 posiada wiele przydatnych aplikacji, dlaczego więc zwracam uwagę na tę? Chwilowo jej pełna wersja dostępna jest za darmo. Kolejne zalety programu to bardzo dobrze pomyślany interfejs oraz spora ilość opcji. 9 Poszlak: Tajemnica Serpent Creek  Kolejny tytuł od rodzimego Artifex Mundi. W tym momencie mógłbym zakończyć opis. ;) Każdy fan wiem na co może liczyć. Z jednej strony, nie spotka tam rewolucji względem poprzednich tytułów, z drugiej otrzyma to co zna i lubi, ale w jeszcze lepszej formie. 9 Poszlak przenosi nas w klimat lat 50 Ameryki. Jako detektyw staramy się rozwiązać tajemnicę tytułowego miasta. Chwilowo pełna wersja dostępna jest w promocyjnej, premierowej cenie. Podstawowa wersja testowa dostępna jest za darmo. 