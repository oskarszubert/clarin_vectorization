07.11.2011 W tym miesiącu natrafiłem na naprawdę sporą liczbę ciekawych aplikacji, dlatego wybór najlepszej piątki był naprawdę trudny. Kierowałem się przede wszystkim takimi cechami jak innowacyjność i użyteczność danej aplikacji czy gry. Po głębszych przemyśleniach wybrałem dla Was piątkę moim zdaniem najlepszych aplikacji miesiąca opisywanych przeze mnie na AntyApps. Zapraszam do zapoznania się z listą. V Trover Ta aplikacja przypadła mi szczególnie do gustu ze względu na to, że w zasadzie tworzy nowy sposób na spędzanie wolnego czasu. Trover zachęca do odkrywania nowych miejsc w okolicach, w których aktualnie przebywamy, do dzielenia się odkryciami oraz do poznawania miejsc, którymi podzielili się w serwisie inni użytkownicy. Warto poznać dane okolice z drugiej strony, której nie widać w pędzie dnia codziennego. Ta usługa na czele z aplikacją mobilną właśnie do tego zachęca. Stąd obecność w TOP5. Link do recenzji Trover na AntyApps IV Endomondo Endomondo ląduje na czwartym miejscu, gdyż jest to znacznie bardziej zaawansowane narzędzie niż Trover, a na dodatek dedykowane znacznie szerszemu gronu osób. Nie każdy ma ochotę zwiedzać jakieś zakątki miast, w których mieszka, czy w ogóle wybierać się na wycieczki, by zobaczyć na przykład zbudowany podczas wojny bunkier. Endomondo trafia w potrzeby nowoczesnego użytkownika, który ceni sobie zdrowie, dlatego uprawia sport w mniejszym lub większym stopniu. Sprawę ułatwia fakt, że sportem może być równie dobrze po prostu spacerowanie po mieście. Funkcjonalność aplikacji powala na kolana, twórcom Endomondo należą się duże brawa. Link do recenzji Endomondo na AntyApps III Deflecticon Z tematu aplikacji przechodzimy do gier. Deflecticon to rewelacyjny tytuł, który potrafi wciągnąć tak, że zapominamy o całym świecie. Proste zasady gry nie wpłynęły ujemnie na rozgrywkę, a wręcz przeciwnie. Obniżyły one próg wejścia, gdyż nie musimy przyswajać skomplikowanych reguł. Jedyne w co musimy się uzbroić to refleks. Potem zostaje już tylko granie w tytuł okraszony wspaniałą ścieżką dźwiękową. Link do recenzji Deflecticon na AntyApps II Robotek Trudno było mi się zdecydować, która z dwóch znajdujących się w TOP5 gier jest lepsza. Uznałem jednak, że to Robotek przypadł mi do gustu bardziej. Oprócz innowacyjności rozgrywki wprowadza jeszcze ciekawą fabułę związaną z przejmowaniem panowania nad Ziemią. Deflection zapewnia jedynie szybką, dobrą zabawę. W Roboteku możemy dodatkowo wczuć się w scenariusz gry. Linko do recenzji Robotek na AntyApps I TexDro Pierwsze miejsce w moim rankingu miesiąca zdobywa TexDro. Pomimo, że interfejs aplikacji desktopowej wciąż jest jeszcze niedopracowany, narzędzie to jest niesamowicie użyteczne. Nawet moja dziewczyna, dla której telefon ma po prostu dzwonić i smsować, uznała TexDro za rewelacyjne rozwiązanie. Usługa ta zdobywa podium, gdyż dobrze rokuje na przyszłość. Trzymam kciuki za rozwój projektu, bo potencjał, również biznesowy, jest naprawdę spory. Link do recenzji TexDro na AntyApps 