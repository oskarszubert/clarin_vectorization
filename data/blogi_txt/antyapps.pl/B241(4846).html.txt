18.01.2012 Play reklamuje się jako najnowocześniejszy operator telefonii komórkowej w Polsce. Niejednokrotnie firma chwaliła się wysokim udziałem smartfonów w ogólnej sprzedaży telefonów, prowadziła projekt Testuj Smartfona czy też stworzyła specjalną stronę informacyjną na temat tego typu telefonów komórkowych. Nie oznacza to jednak, że wszędzie jest tak, jak być powinno. Aplikacja do zarządzania kontem wciąż jest dostępna w wersji beta, ma sporo wad i nie była aktualizowana od listopada zeszłego roku. Play24 to usługa, dzięki której klient tego operatora może samodzielnie zarządzać swoim kontem. Serwis znajdujący się pod adresem 24.play.pl daje możliwość zarządzania swoimi usługami, dokupowania pakietów na minuty, smsy czy połączenia z internetem, a także umożliwia sprawdzenie stanu konta czy wykazu połączeń. Z racji popularyzacji smartfonów wśród klientów, Play zdecydował się udostępnić Play24 również w formie aplikacji mobilnej. Nie jest najlepiej, a operator nie robi nic – ostatnia aktualizacja miała miejsce dwa miesiące temu. Program nie jest idealny. Przede wszystkim zdarza się, że sypie błędami. Podczas logowania potrafi na przykład poinfomorwać o Nieznanym hoście, gdzie po kilku próbach jednak przepuszcza użytkownika dalej. Animacje w aplikacji są toporne. Gdy informacje nie mieszczą się na ekranie, mamy oczywiście możliwość jego przesuwania. Nie jest ono jednak płynne, tak samo jak przechodzenie do kolejnych okien. Nie jest to wcale problem wydajności telefonu, na którym aplikacja była testowana, bo posłużył do tego dwurdzeniowy HTC Evo 3D. W temacie wyglądu aplikacji pojawia się kolejny kruczek. W przypadku ekranów o większej rozdzielczości dolne przyciski odstają od prawej krawędzi ekranu. Nie skalują się do jego wymiarów. Mogłyby chociaż zostać wyśrodkowane. Niestety aplikacja sporo traci na estetyce przez tego typu niuanse, korzystanie z niego jest nieprzyjemne. Wymeniłem już wady, pora zatem na zalety. Przede wszystkim aplikacja spełnia swoje zadanie. Rzeczywiście prezentuje nam aktualne informacje dotyczące stanu konta, liczby megabajtów w pakiecie czy darmowych minut. Przejście do kolejnych okien typu Usługi czy Finanse w wersji www wymaga przepisania hasła, które przychodzi smsem. Zabezpieczenie znane i szeroko stosowane na przykład przez banki. Jak to zostało zrealizowane tutaj? Aplikacja wymaga by połączenie nawiązać przez internet Playa, dzięki czemu na serwerze sprawdzana jest zgodność numeru z loginem użytkownika, bo do mobilnego Play24 logujemy się za pomocą tych samych danych, co w wersji dla przeglądarek. Aplikacja spełnia swoje zadanie, jednak wymaga doszlifowania w kwestii wydajności i oprawy graficznej. Czekam :) Tymczasem wszystkich klientów Play zachęcam do jej pobierania, bo nawet brzydka graficznie jest wygodniejsza niż kody USSD.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 