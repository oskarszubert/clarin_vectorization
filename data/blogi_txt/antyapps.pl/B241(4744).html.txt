23.04.2012 Radio PolskaStacja jest serwisem oferując zbiór kanałów muzycznych o różnej tematyce i gatunku. Będąc fanem paru stacji należących do tej grupy z radością zareagowałem na widok aplikacji znajdującej się w Marketplace. Moja radość szybko została mi odebrana, a brutalna rzeczywistość przerosła to czego mogłem się spodziewać pod stwierdzeniem „bo to zła aplikacja była”.  Już pierwszy kontakt z aplikacją jest odpychający. Jej szata grraficzna przypomina pracę w Paincie i to po godzinach. Lista stacji składa się ze słabej jakości grafik. Poniżej mamy Pasek głośności oraz zatrzymywania utwory, a na samym dole możliwość wysyłania wiadomości i pozdrowień. Wszystko odstrasza swoim wyglądem. Po wybraniu interesującej nas stacji, zostajemy przeniesieni do listy utworów. Wygląda równie koszmarnie co poprzednie menu. Dodatkowo dochodzi pasek reklamy (równie niska jakość grafiki). Plusem jest możliwość podejrzenia słów każdej z granych piosenek. Bardzo ciekawe rozwiązanie. Niestety tekst przedstawiony jest w formie grafiki. Nie możemy go skopiować, ani udostępnić. Wciśnięcie klawisza cofinij z poziomu menu tekstu przenosi nas nie do menu radia, ale do początkowego menu wyboru stacji.  Tyle jeżeli chodzi o estetykę wykonania. No ale przecież mówimy o radiu, jego istotą jest muzyka, brzmienie, granie, a nie cieszenie oka. Radio PolskaStacja oferuje bardzo pokaźny zbiór stacji tematycznych, bogatych w ciekawe utwory. To jest plus, niestety jedyny i ostatni. Aplikacja nie działa ani w tle, ani przy zablokowanym ekranie. Tak, tak, aby słuchać radia, musimy utrzymywać nasz telefon w pełnej aktywności. Mówiąc delikatnie: tragedia. Możemy zapomnieć o wszelkiego rodzaju opcjach, czy ustawieniach. Wsparcie dla mango jest zerowe. Nie mamy nawet najprostrzej metody stworzenia listy ulubionych. Wszystko to dałoby się  jeszcze przełknąć (przy użyciu dużej ilości płynów), gdyby same stacje były niedostępne w inny sposób. Jednak jest inaczej. Stacje Radia PolskaStacja są dostępna z poziomów innych programów, chociażby rewelacyjnego tunein. Ciężko jest określić czy opisywana aplikacja jest oficjalną. Wszystko na to wskazuje, ale ani jej opis, ani brak strony autorskiej w aplikacji nie pomagają. Natomiast bardzo żenujący jest fakt, iż zaraz po premierze aplikacja doczekała się 2 ocen obu po 5 gwiazdek . Linku nie podam, tak dla zasady, jeszcze kogoś będzie korciło żeby pobrać i program podskoczy w Marketplace jako popularny. Radzę go unikać. Ocena: 1+ 