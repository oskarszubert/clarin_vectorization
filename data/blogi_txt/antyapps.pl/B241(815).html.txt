15.06.2012 Gra 2.0 Studios nie ma łatwego żywota. Od początku musi konkurować z Survivalcraftem, najlepszym obecnie mobilnym klonem Minecrafta (tak, zdecydowanie lepszym od oryginalnej mobilnej wersji), niestety wychodzi jej to kiepsko. Na szczęście autorzy nie zamierzają składać broni, a my jako gracze korzystamy na tej rywalizacji. CraftWorld wiele stracił na tym, że twórcy już na start obiecali złote góry. Niestety pierwsze wersje gry nie były nawet mchem u ich podstaw. W planach CraftWorld ma być rozbudowanym RPG w świecie fantasy, skrzyżowany z modelem Minecrafta oraz opartym na platformach mobilnych i stacjonarnych. Jak na razie z tego wszystkiego mamy… ciekawą odmianę Minecrafta, grywalną dopiero od 2 ostatnich aktualizacji. W grze zmieniono właściwie wszystko, mamy nową grafikę, wiele nowych elementów, dodano potwory, zwierzęta i znacznie rozbudowano craft. Generowany świat wydaje się mieć więcej sensu i logiki niż to było wcześniej. Niestety, dalej w porównaniu do Survivalcrafta razi pustką. Drobne zmiany liczone są w setkach, chodzi tu zarówno o wydobycie jak i przedmioty do wytworzenia czy też mechanikę gry.  Znacznej poprawie uległa grafika. Możemy ją optymalizować na parę sposobów. Niestety, na najwyższych ustawieniach, nie radzą sobie z nią nawet najszybsze urządzenia z Windows Phone. Tutaj autorów czeka jeszcze sporo pracy nad optymalizacją. Co mi z ładnej grafiki, gdy nie jestem w stanie cieszyć się płynnością?  Dużym plusem gry jest jej darmowa wersja. Jeżeli nie chcesz płacić 8,99zł, możesz wybrać CraftWorld z reklamami. Obecnie doszła jeszcze wersja beta. Przyznam, że nie wiem czym się różni beta 2.5 od alpha 2.5, ale bałagan to kolejna charakterystyczna cecha 2.0 Studios. Jeżeli odrzuciły Cię pierwsze wersje CrafWorda, powolne wprowadzenia zmian i poprawek, warto wróci do gry na nowo. Autorzy włożyli wiele pracy w jej zmianę. Skoro już tyle było o Survivalcrafcie, to na koniec nowa animacja nieba, aktualizacja już niedługo. 