05.02.2012 IVONA, czyli jeden z ciekawszych polskich projektów informatycznych ostatnich lat, dostępny jest także od niedawna w formie aplikacji mobilnej. Ekpansja na rynek smartfonów wydaje się tutaj całkiem naturalnym ruchem. Czytanie wiadomości sms, maili czy książek elektronicznych przez syntezator to naprawdę cenna funkcjonalność, a przykłady zastosowań możnaby było mnożyć. Warto spróbować tymbardziej, że program dostępny jest obecnie za darmo w ramach testów. IVONA to jeden z lepszych cyfrowych produktów eksportowych Polaków. To oprogramowanie syntezatora mowy zyskało sporą popularność na całym świecie ze względu na jakość efektu końcowego. Obecnie twórcy pracują nad aplikacją mobilną, która będzie zamieniała tekst pisany w dźwięki wypowiadane przez lektora. Takie rozwiązanie przyda się osobom niewidomym, kierującym pojazdami czy wszystkim innymi, którzy nie mogą odrywać się od wykonywanej czynności. W ramach udostępnionej wersji beta, która pozostanie darmowa do końca testów, otrzymujemy dostęp do kilkunastu głosów. Cały katalog jest dostępny w Android Markecie. Po instalacji programu możemy wprowadzać w specjalne pole tekst, który zostanie następnie zamieniony na mowę. Ta funkcja ma jednak znacznie mniejsze zastosowanie niż text-to-speech. Tę musimy natomiast skonfigurować w samym systemie Android, gdzie w ustawieniach głosowych zmieniamy domyślny mechanizm przetwarzania tekstu na mowę właśnie na IVONA. W dalszej kolejności mamy możliwość skorzystania ze specjalnych programów wykorzystujących taką funkcjonalność. Są to wszelkiego rodzaju czytniki ebooków, nawigacje i tym podobne. Sporo tego w Android Markecie, zachęcam do samodzielnego poszukiwania :) Polecam wypróbowanie tego polskiego projektu. To właśnie teraz jest okazja by pobawić się tak dobrym oprogramowaniem za darmo. IVONA Text-to-Speech dostępna jest tutaj, natomiast polski głos można pobrać stąd. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 