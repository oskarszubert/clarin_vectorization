18.06.2013 Arkanoid to klasyka gatunku. Klasyka, która wciąż jeszcze szuka swojego idealnego modelu rozgrywki jeżeli chodzi o urządzenia z dotykowymi ekranami. Niestety w tym wypadku bardzo ciężko zastąpić fizyczne klawisze. Co nie zniechęca autorów kolejnych tytułów. Dzięki temu powstają tytułu coraz lepsze i lepsze, a jednym z nich jest na pewno Inflexiball  Od wielu innych gier z tego gatunku wyróżnia ją spory nacisk na oprawę graficzną oraz warstwę fabularną. Historię śledzimy za pomocą komiksów, wyświetlanych przed każdą planszą. Oczywiście jest ona zbędna z punktu widzenia samej rozgrywki, ale jej obecność warto odnotować, tym bardziej że fabuła trzyma poziom. Rozgrywka to klasyczny arkanoid. Autorzy zdecydowali się na poziomy model plansz. Dzięki temu zabawa jest trudniejsza. Dostępny mamy tylko jeden model sterowania z możliwością konfiguracji czułości. Sprawuje się bardzo dobrze. Dzięki niemu nie musimy ciągle trzymać palca na platformie, przy okazji zasłaniając sobie sporą część ekranu. Wystarczy przesuwać nasz palec na dowolnej części ekranu. Zrezygnowano z kiepskiego pomysłu teleportacji platformy w miejscu dotknięcia.  Rozgrywkę urozmaicają różnego rodzaju znajdźki jak i ulepszenia. Te ostatnie podzielono na 3 kategorie. Możemy je zakupić za monety zdobyte podczas gry, bądź też kupione poprzez mikropłatność. Na szczęść Inflexiball pozwala na przyjemną zabawę, nawet gdy nie inwestujemy w niego realnych pieniędzy. Zastrzeżenia mam do elementów, odkrywanych podczas rozgrywki. Są zdecydowanie zbyt małe, przez co czasem ciężko stwierdzić czy to coś co nam pomoże czy też zaszkodzi. Ten element autorzy zdecydowanie mogliby poprawić.  Do fabuły dopasowano oprawę graficzną. Steampunkowa kreska wypada bardzo dobrze. Gra na żywo wygląda o wiele ładniej niż na obrazkach. Wszystko jest spójne i wygląda ładnie nawet na urządzeniach z wysoką rozdzielczością. Klimat dopełnia oprawa audio. Nie jest niczym szczególnym ale dobrze współgra z całą resztą. Inflexiball dostępny jest za darmo, a mikropłatność na której oparto rozgrywkę nie jest uciążliwa. Sterowanie jest jednym z lepszych na jakie natrafiłem w mobilnych arkanoidach, zwłaszcza tych poziomych. Gdyby tylko nie ta mikroskopijna grafika, mielibyśmy do czynienia z modelem prawie idealnym. Jeżeli lubicie gry z tego gatunku, na pewno warto poświęcić jej chwilę. Niestety Inflexiball dostępny jest tylko na urządzenia z Windows Phone 8. 