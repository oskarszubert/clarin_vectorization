19.06.2012 Zważywszy na panujące upały, tematyka klimatu jak i dziury ozonowej może być bardzo nośna. Prawie idealnie wpisuje się w nią nowa (dla użytkowników Windows Phone) gra od Nokii: Nokia Climate Mission 3D. Jest to pierwsza gra ekskluzywnie dostępna na urządzenia tego producenta. Trochę rozczarowuje biorąc pod uwagę, że od blisko pół roku nie możemy doczekać się ani jednej gry z porozumienia Nokia – EA Games. Nie znamy nawet przybliżonych dat. No ale lepsze to, niż nic. Tym bardziej, że Climate Mission 3D jest pozycją ciekawą.  Jak wskazuje nazwa, grę poświecono klimatowi, temu najważniejszemu, klimatowi naszej planety. Dodatkowo w 3D (zabawnie brzmi ta nazwa, jak w starych niskobudżetowych produkcjach). Climate Mission 3D to zbiór minigierek oraz treści edukacyjnych tyczących się ochrony klimatu i zagrożeń z tym związanych. Nie wnikając w płaszczyznę ideologiczną, gra się bardzo przyjemnie. Grafika jak i oprawa audio trzymają wysoki poziom, działają wręcz relaksująco.  Gra jest dostępna za darmo, oczywiście dla posiadaczy urządzeń Nokii. Polska wersja językowa, choć niewidoczna na screenach, przywita nas w grze. Niestety Nokia Climate Mission 3D ciężko znaleźć poprzez katalog „Nokia collection”, lepiej wyszukać ją po nazwie, lub skorzystać z tego linku (tylko z poziomu telefonu). Polecam dla relaksu. Ocena: 4- 