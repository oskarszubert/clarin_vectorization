18.09.2012 Nie tak dawno przedstawialiśmy Wam pierwsze informacje odnośnie nowej produkcji twórców Angy Birds. Szczątkowe dane wywołały wiele spekulacji, tego czym gra będzie, jak mocno zostanie oparta na mechanizmach znanych z poprzednich gier itp. Dziś już wiemy, że Rovio nie szykuje kolejnego klona wściekłych ptaków, a coś zupełnie nowego.  Wszystko dzięki filmowi jaki znajduje się w środku wpisu. Pokazuje on sporo z nowych założeń gry. Nie jest to zwykłe odwrócenie ról (jak gdybało wielu), ale zupełenie inne podejść do rozgrywki. Świnie okazują się bardzo twórczymi zwierzętami, w przeciwieństwie do ptaków, które potrafiły jedynie niszczyć. W grze będziemy konstruowali dziwne pojazdy oraz sterowali nimi. Widać pewną inspirację ich inny tytułem, a mianowicie Amazing Alex. Zresztą zobaczcie sami.  Muszę przyznać, że Rovio coraz bardziej mnie zaskakuje. Świetnie radzi sobie z marką jaką zbudowało, do tego nie boi się zmian i zabawy gatunkiem. Do premiery pozostało około 9 dni (27 września), tak więc już niedługo sami będziemy mogli przekonać się o jakość i miodności Bad Piggies. Po obejrzeniu tego filmu jestem o te aspekty spokojny. Gra ukaże się na systemy iOS oraz Android, Rovio zapowiedziało też wersję na systemy Windows 8 oraz Windows Phone. 