06.12.2011 SMS2Gmail to naprawdę przydatne narzędzie, którego zadaniem jest wysyłanie na wybrany adres maili z informacją o nieodebranych połączeniach i smsach przychodzących. Narzędzie to może się przydać nie tylko tym, którzy zbierają tego typu logi czy w smsach otrzymują tak istotne informacje, że muszą je eksportować. SMS2Gmail przyda się również wtedy, kiedy na przykład zapomnimy zabrać telefonu z domu, a będziemy oczekiwali na ważną wiadomość. Ta aplikacja rozwiązuje realny problem, na który może natrafić każdy z nas. Telefon jest obecnie swego rodzaju elektroniczną smyczą – zawsze przy swoim użytkowniku. Dla wielu osób rozstanie z telefonem na kilka godzin jest niedopuszczalne i to nie z powodu uzależnienia, a funkcji jaką to urządzenie pełni. SMS2Gmail pomoże w przypadku pozostawienia telefonu w domu czy w biurze, które będzie otworzone dopiero następnego dnia. Program jest naprawdę prosty w obsłudze i nie jego konfiguracja nie sprawi nikomu problemu. To spora zaleta, gdyż liczba potencjalnych użytkowników staje się dzięki temu znacznie większa. SMS2Gmail wymaga skonfigurowania swojego konta Gmail, a oprócz tego umożliwia ręczne uruchomienie/wyłączenie usługi, bądź skonfigurowanie słowa kluczowego. W tym przypadku usługa uruchomi się automatycznie po otrzymaniu przez telefon wiadomości sms z dowolnego numeru z owym zdefiniowanym słowem kluczowym. To tyle i aż tyle. Aplikacja działa naprawdę sprawnie, a przykłady wiadomości, które potem wysyła możecie zobaczyć na zrzutach ekranu. Istotny jest fakt, że program nie tylko podaje numer telefonu, ale również nazwę kontaktu z listy, a w przypadku smsów zamieszcza ich treść w mailach. SMS2Gmail jest dostępny w Android Markecie za darmo. 