26.03.2012 Usługa Skydrive jest jednym z większych plusów stojących za platformą Windows Phone jak i usługą Live. 25 GB dysku w chmurze połączone z naszym urządzeniem daje duże możliwości. Niestety wsparcie dla niej z poziomu telefonów Windows Phone jest ubogie i uproszczone do podstawowych opcji. Całe szczęście, że SkyDrive ma otwarte api co daje pole do działania niezależnym twórcom. SkyManager umożliwia nam dostęp do naszych plików przetrzymywanych w chmurze i pozwala nimi sprawnie zarządzać. Sprawniej niż w przypadku oficjalnych aplikacji, wbudowanych rozwiązań czy też wersji webowych serwisu.  Poza podstawową funkcjonalnością jaką jest możliwość wglądu w nasze pliki SkyManager oferuje funkcje niedostępne w naszym systemie. Po pierwsze operacje na zbiorze plików. Bez problemu pobierzemy lub też wyślemy w chmurę większość ilość plików/zdjęć. Nie musimy już bawić się w pojedyncze zaznaczanie i wysyłanie. To samo tyczy się możliwości kopiowania pomiędzy folderami i kasowania. Wystarczy zaznaczyć odpowiednie pliki i już. Program bardzo dobrze integruje się z systemową galerią oraz aparatem. Pozwala to przesyłać nam zdjęcia zaraz po ich zrobieniu jak również tworzyć kolejki zdjęć do wysłania.  W pliki mamy wgląd, możemy je też edytować, wersja darmowa nakłada w tym momencie spore ograniczenia jeżeli chodzi o pliki tekstowe. Niestety jest problem z danymi które są prywatne, chodzi tu głównie o pliki tekstowe. SkyManager w wielu przypadkach wyrzuca błąd przy próbie ich wyświetlenie lub edycji. Miejmy nadzieję, że w kolejnych wersjach zostanie to naprawione. W temacie wyglądu autorzy postarali się o wpisanie go w styl metro. Mamy więc strukturę opartą na kafelkach. Dla tradycjonalistów pozostawiono możliwość zmiany widoku na tradycyjną listę. Oczywiście dowolny element naszych zbiorów możemy wyciągnąć i przypiąć jako kafelek do menu głównego. Lekko nieintuicyjnie rozwiązano kopiowanie pomiędzy folderami, ale z czasem człowiek się przyzwyczaja. Program występuje w dwóch wersjach, darmowej i płatnej przy czym darmowa oferuje bardzo dużą funkcjonalność. Płatna kosztuje niestety 10.49zł i jest to wydatek spory. Jeżeli jednak korzystasz z usługi SkyDrive namiętnie, rozważ jej zakup. Ocena: 4- 