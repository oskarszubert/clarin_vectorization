04.01.2013 Choć baza aplikacji na Windows Phone wciąż się rozrasta, to posiada braki, spore braki w kluczowych aplikacjach. Dlaczego kluczowych? Bo ich funkcji nie da się zastąpić innymi programami, a zastosowania w życiu codziennym są spore. Jedną z takich aplikacji jest właśnie SkyCash. Elektroniczny portfel. Zapewne nieraz słyszeliście tę nazwę. Aplikacji tego typu jest sporo, także na Windows Phone. Co więc wyróżnia SkyCash od pozostałych? Dostępne usługi. Jedną z nich jest np. możliwości zakupu biletów komunikacji miejskiej. Żadna inna aplikacja na Windows Phone nie umożliwiała tego do tej pory. Kupić możecie też bilety na kolej (wybrani przewoźnicy), doładowania telefoniczne, bilety do kin, muzykę i wiele innych produktów oraz usług. Baza jest potężna i zapewne każdy znajdzie coś dla siebie. SkyCash pozwala też na bardziej zaawansowane operacje, takie jak np. wypłata gotówki z bankomatu bez konieczności posiadania karty. Wszystko to wymaga oczywiście środków na koncie.  Zaraz po starcie aplikacji zostaniemy poproszeni o podanie naszego numery na który otrzymamy hasło weryfikujące. Potem wystarczy tylko podać podstawowe dane jak imię i nazwisko, mail oraz pin i już możemy korzystać z aplikacji. Jeżeli jest to nasz pierwszy kontakt z SkyCash, warto wybrać się na stronę internetową usługi oraz doładować konto dowolną kwotą. Szata graficzna jak przystało na aplikację wydaną w 2013 roku, w żaden sposób nie jest dostosowana do wysokich rozdzielczości telefonów z Windows Phone 8. :) Ikonki i elementy graficzne interfejsu są rozmazane, w tym jednak przypadku można to wybaczyć. W końcu tutaj liczy się dostęp do funkcji. Jednak spory niesmak pozostaje.  Osobiście bardzo się cieszę z premiery SkyCash, długo na nią czekał. Możliwość bezproblemowego zakupienia biletu, czy też kilku innych usług potrafią być bardzo mocnym udogodnieniem. Mam tylko nadzieję, że po premierze autorzy nie zapomną o aplikacji, będą ją rozwijali i dopasują też do Windows Phone 8 (aplikacja nie wspiera systemowego portfela ). SkyCash jest dostępny za darmo. Zapraszam do testów. Windows Phone 7.5: działa, Windows Phone 8: działa, Lumia 610: działa 