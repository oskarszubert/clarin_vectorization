30.01.2014 Grupa TVN wzmacnia swoją pozycję na Windows Phone kolejną aplikacją. Po tvn meto, tvn player i tvn 24 przyszła pora na Fakty TVN. Czy aplikacja dedykowana jednemu serwisowi informacyjnemu ma sens, zwłaszcza że w sklepie jest już tvn 24? Okazuje się że tak, a program wypada nawet lepiej niż jego poprzednik. Fakty TVN jest aplikacją dedykowaną jednemu z najpopularniejszych serwisów informacyjnych w naszym kraju. Ekran główny podzielono na 5 zakładek: start, Fakty Online, Opinie, Fakty Extra, Fakty po Faktach. Pierwsza z nich zbiera informacje z wszystkich pozostały i przedstawia nam te najważniejsze. Jako użytkownicy nie mamy żadnego wpływu na personalizację przedstawianych nam treści, ich kolejności itp. Na szczęście aplikację zaprojektowano na tyle dobrze by przy normalnym użytkowaniu nie odczuwać tego braku. Fakty TV stawiają na dwie formy informacji: tekstowe i wideo. Oczywiście otrzymujemy darmowy dostęp do wydań faktów oraz faktów po faktach. Warto zaznaczyć że poza oglądaniem całości, mamy też podział na części, a każda z nich jest wzbogacona o opis. Tak więc nie musimy oglądać całego wydania, bądź też przewijać „na ślepo”, możemy przejść do konkretnego reportażu.  Nie mam zastrzeżeń do samej nawigacji, interfejs spełnia swoje zadanie dobrze, jednak na próżno będziecie w nim szukać rozwiązań typowych dla Windows Phone. Kafelek obsługuje tylko dwie wielkości, do tego nie jest animowany, aplikacja nie posiada powiadomień, a w samym programie nie możemy wybierać poszczególnych elementów do przypięcia. Jedyna interakcja z treścią to możliwość otworzenia artykułów poprzez przeglądarkę, wysłanie linku mailem bądź udostępnienie w usługach społecznościowych (systemowy mechanizm). Podczas używania kilkukrotnie natrafiłem też na problemy z wyświetlaniem teksu, źle skalował się do wielkości ekranu, pomagało jedynie przejście do kolejnego artykułu. Fani i widzowie Faktów TVN zapewne ucieszą się z nowej aplikacji. Daje ona szybki dostęp do treści i materiałów w dowolnym momencie. Przy okazji jest po prostu dobrze wykonana. Szkoda tylko, że autorzy poszli trochę na łatwiznę i nie postarali się o lepsze dopasowanie do standardów Windows Phone. Fakty TVN możecie pobrać za darmo. 