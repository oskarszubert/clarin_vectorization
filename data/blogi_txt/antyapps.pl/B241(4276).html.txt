20.07.2012 Z aplikacjami takimi jak T-Mobile Nowe Horyzonty jest jeden problem. Powstają zazwyczaj na konkretne zlecenie, w celu promocji jednej konkretnej usługi/wydarzenia.  Jednak czasem, pomimo krótkiej przydatności ich użyteczności jest na tyle wielka, że warto poświęcić im więcej uwagi.  W przypadku T-Mobile Nowe Horyzonty przydatność ogranicza się jedynie do festiwalu i czasu przed. Główną rolą aplikacji jest informowanie nas o tym co się wydarzy na T-Mobile Nowe Horyzonty. Każdy film posiada szczegółowy opis, dane techniczne, opis obsady oraz nagrody (jeżeli już jakieś otrzymał). Przy sporej części tytułów znajdziemy też trailery. Dane te podzielono na wiele kategorii (tematyczne, daty, reżyserzy itp.) dzięki czemu w łatwy sposób znajdziemy filmy z interesującego nas zakresu.  Program posiada również informacje o samym festiwalu. Z jego poziomu może sprawdzić położenie obiektów, ustawić powiadomienia jak i sledzić najnowsze informacje. Drugą ważna funkcja T-Mobile Nowe Horyzonty to dostęp do naszego konta. Po zalogowaniu się na nie, otrzymujemy możliwość rezerwacji miejsc na poszczególne seanse oraz oceny filmów. Autorzy postarali się całość wpisać w styl metro. Wyszło ładnie, ale nie zawsze funkcjonalnie i czytelnie. Zwłaszcza ekrany wyboru kategorii w danych grupach. Chwilę zajmie zrozumienie co do czego służy. Także nie każdy element, na który możemy kliknąć (jest animacja) pociąga za sobą interakcje.  T-Mobile Nowe Horyzonty jest przykładem jak dobrze wykonać aplikację pod konkretne wydarzenie. Mam nadzieję, że ich wydawanie stanie się coraz powszechniejsze. Aplikację w wersji na Windows Phone znajdziecie tu na Androida tu. 