18.12.2011 Po uruchomieniu wszystkim użytkownikom opcji Timeline (inaczej przedstawiony profil na Facebooku z opcją przeglądania archiwalnych wiadomości), przyszła pora na dodanie tej opcji do aplikacji mobilnych. Na pierwszy ogień poszedł iOS i iPhone, dzisiejsza aktualizacja wprowadza jednak nie tylko nowy widok profilu ale także kilka pomniejszych zmian. Przede wszystkim poprawiono ponoć wydajność aplikacji – szczerze mówiąc mam wrażenie, że albo nic się nie zmieniło albo jest gorzej. Po kilku uruchomieniach nowej aplikacji obserwuję nieco dłuższe ładowanie informacji niż to miało miejsce wcześniej. Mam nadzieję, że to efekt obciążonych serwerów poprzez dużą aktywność jeśli chodzi o pobieranie i uruchamianie nowej wersji. Zmiany zaszły też gdzieś w obszarze zdjęć, niestety nie jestem na tyle zaawansowanym użytkownikiem wersji mobilne jeśli chodzi o oglądanie zdjęć aby je zauważyć. Mam natomiast wrażenie, że zdjęcia teraz lądują się i przewijają szybciej. Coś jeszcze? Z poziomu aplikacji mam teraz dostęp do list znajomych, subskrybentów oraz naszych subskrypcji. Jeśli chodzi natomiast o wygląda mobilnego Timeline to moim zdaniem jest on o wiele zgrabniejszy i lepie się prezentuje niż to co mamy w wersji www. W aplikacji widzimy bowiem podstawowe informacje o nas samych oraz stream z naszymi wpisami, nie kombinowano tutaj za bardzo i moim zdaniem wyszło to na zdrowie :) Aktualizacja jeśli chodzi o Facebooka na iPad ponoć już niedługo. 