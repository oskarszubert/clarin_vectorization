27.04.2012 W Androidzie bardzo fajna jest możliwość modyfikacji systemu. Możemy zmienić właściwie wszystko – w tym klawiaturę. Dziś pokaże wam jedną z moich ulubionych klawiatur dostępnych za darmo w Google Play – GO Keyboard. O aplikacjach ze stajni GO już pisałem – właściwie mój pierwszy tekst na łamach AntyApps traktował o GO Power Master. Tym razem będzie o GO Keyboard – najpopularniejszej, alternatywnej klawiaturze na Androida, którą pobrano ponad pięć milionów razy! Taki wynik musi o czymś świadczyć.  Przede wszystkim w GO Keyboard fajne jest to, że można ją – tak samo jak samego Androida – dowolnie modyfikować. Dogrywać nowe style i różnego rodzaju dodatki z darmowego GO Store wbudowanego w samą aplikację. Niektóre motywy (np. te widoczne w Google Play) są jednak płatne, jednak i w darmowych motywach znajdziemy coś dla siebie. Kolejną fajną rzeczą w GO Keyboard jest to, że działa szybko. Często bolączką dodatkowych klawiatur jest fakt, że bardzo wolno reagują na wciskanie klawiszy – przy wielu telefonach (od lowendu po highend) nigdy nie miałem problemu z responsywnością w GO Keyboard. Dlatego moim zdaniem warto spróbować. Jeśli szukacie alternatywnej klawiatury do waszego tabletu czy telefonu z Androidem, to na GO Keyboard się nie zawiedziecie. Jest absolutnie fantastyczna. GO Keyboard dostępna jest w Google Play całkowicie za darmo. 