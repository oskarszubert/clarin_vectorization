24.01.2012 Telefony stały się „smart”, otrzymaliśmy spuściznę po komputerach osobistych wprost do naszych kieszeni. Poszły za tym jednak nie tylko plusy takie jak wielozadaniowość, multimedialność, moc obliczeniowa. Pojawiły się również takie problemy jak zbyt duże obciążenie procesora czy zapełnienie pamięci cache. Na ten drugi problem pomoże Easy Cache Cleaner. O ile komputery osobiste raz na jakiś czas wyłączamy, choć w przypadku netbooków popularne stało się usypianie, o tyle telefon jest włączony non-stop. Wyłączenie komputera nie jest jakimś wielkim widowiskiem, podczas gdy telefon wyłączany jest najczęściej w formie aktu, gdzie chcemy odciąć się od świata. Z tego powodu, że Android musi pracować cały czas, zdarza mu się zapełnić pamięć podręczną. Jest to szczególnie uciążliwe w przypadku smartfonów z niższej czy nawet ze średniej półki, gdzie wyraźnie wpływa to na wydajność. Easy Cache Cleaner skanuje system w poszukiwaniu aplikacji, które trzymają aktualnie swoje dane w pamięci cache. Aplikacja posiada w zasadzie tylko jeden ekran. Widzimy na nim przeskanowane aplikacje. Możemy wyświetlić tylko aplikacje zajmujące cache, ale również wszystkie aplikacje zainstalowane w systemie. Ta druga opcja przydaje się, gdy lista w systemowym Zarządzaniu aplikacjami ładuje się zbyt długo – tutaj dzieje się to znacznie szybciej. Po kliknięciu danej pozycji na liście przenoszeni jesteśmy do ustawień danej aplikacji w systemie, gdzie możemy wyczyścić jej pamięć podręczną, ale także na przykład ją odinstalować. Listę możemy sortować zarówno alfabetycznie, jak i po ilości danych aplikacji w pamięci cache. Sama lista może być również wyświetlona w dwojaki sposób – zapomocą zwykłej listy oraz w postaci siatki z ikonami. Easy Cache Cleaner umożliwia także wyczyszczenie całej pamięci cache oraz skonfigurowanie powiadomienia o tym, że od określonego okresu czasu nie czyściliśmy pamięci cache. Program jest dostępny do pobrania za darmo. W zamian za to wyświetla reklamę na dole ekranu głównego. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 