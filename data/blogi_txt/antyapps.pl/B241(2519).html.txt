14.02.2014 14 lutego, walentynki potocznie zwane św. zakochanych. Jak to bywa zazwyczaj przy okazji takich dni, części podoba się ta idea, inni lubią z nią walczyć, a dla jeszcze innych jest ona po prostu obojętna. Jeżeli zaliczasz się do tej pierwszej grupy, osób które traktują 14 lutego w szczególny sposób, sprawdź aplikację MyValentine. MyValentine pozwala tworzyć w szybki sposób proste kartki walentynkowe. Sam mechanizm nie jest niczym nowym i możemy go spotkać w wielu aplikacjach. Tu różnica jest taka, że wszystkie szablony skupiają się na jednym temacie. Przygodę z aplikacją zaczynamy od wyboru czy chcemy zrobić nowe zdjęcie, czy też wybrać jakieś z naszej galerii. Do wyboru mamy też osiem ramek, które zmieniamy za pomocą prostego gestu. Do samych ramek nie mam zastrzeżeń. Może nie grzeszą oryginalnością, ale dobrze oddają klimat tego dnia. Niestety sporym zawodem jest brak choćby najmniejszej ingerencji w to co na nich się znajduję. Szkoda że nie mamy możliwości wpisania nawet najkrótszego tekstu, dodania imienia ukochanej/ukochanego itp. Po dokonaniu wyboru i połączeniu ramki ze zdjęciem czeka nas jeszcze wybór filtrów.  Tu baza jest już znacznie większa, czeka na nas aż 28. Gdy stworzymy wymarzoną kompozycję możemy ją udostępnić w serwisach społecznościowych Facebook i Twitter (logowanie z poziomu aplikacji), bądź też zapisać w naszej galerii i skorzystać z innych aplikacji w celu jej przesłania. To właściwie wszystko jeżeli chodzi o możliwości aplikacji. Interfejs jest bardzo prosty, standardowy dla tego typu programów. To plus, który sprawia że z MyValentine korzysta się przyjemnie. Obcowanie z programem umilają takie smaczki jak animacje pulsującego serca w momencie gdy program myśli. Szkoda że autorzy nie postarali się o integrację z listą aplikacje w menu galerii, która pozwala z poziomu konkretnych zdjęć uruchomić wybrany program. MyValentine dostępny jest w wersji darmowej testowej oraz płatnej za 3,49zł. To pierwsza jest mocno ograniczona, choć za plus należy uznać, że pozwala zapoznać się ze wszystkimi dostępnymi w programie ramkami i filtrami. Jeżeli lubicie tego typu kartki i macie kogo nimi obdarować, pobierzcie i sami oceńcie czy warto kupić całość. 