05.03.2013 Nigdy nie interesowało Cię to ile mniej więcej kroków robisz każdego dnia? Ile kroków jesteś w stanie zrobić przez 500 metrów? Wątpię by chciało Ci się liczyć w głowie. Jeśli nadal jesteś ciekawy ile faktycznie Ci to zajmuje, to chyba znalazłem dla Ciebie rozwiązanie. Od dzisiaj będziesz miał własnego asystenta, który zrobi to za Ciebie. Mowa tutaj o jednej z tych aplikacji, które lubię najbardziej. Z jednej strony nie jest ona mi do niczego potrzebna, a z drugiej daje mi ciekawe, chociaż nie w pełni adekwatne informacje na temat tego, co robię. W tym wypadku chodzi oczywiście o wspominane stawianie kroków. Sprawdziłem – aplikacja działa w ten sposób, że w chwili kiedy ją włączymy i zgodzimy się na pobranie naszego miejsca lokalizacji, w którym się znajdujemy, zaczyna ona sprawdzać ile razy przechyliliśmy nasz telefon. Dlatego też wątpię by wyniki były adekwatne, ponieważ w sytuacji, w której byś szedł trzymając iPhone’a w ręce bardzo sztywno, program może się prawdopodobnie pomylić. U mnie tak było.  Niemniej jednak sama frajda z takiej bezużytecznej wiedzy jest na tyle, że włączyłem i pochodziłem z tą aplikację przez niedługi okres czasu. Okazało się, że faktycznie nie pobiera zbyt dużo prądu, a przede wszystkim całkiem dobrze liczy kroki, zmieniając widoczną ich liczbę, co 6. W rzeczy samej działa najlepiej, kiedy bujamy telefonem umieszczonym w kieszeni naszych luźnych spodni dosyć intensywnie. Myślę, że dobrze zaprojektowany design programu sprawia, iż użytkuje się ją prosto i jednocześnie w sposób bardzo wygodny. Mamy do dyspozycji podgląd ilości kroków, czas w minutach oraz dystans w kilometrach. Ponadto sprawdza ona samoczynnie czy akurat nie jedziemy na rowerze, jakimś innym transportem, albo po prostu biegniemy na tramwaj. Oprócz tego nie zabrakło także swobodnego podglądu na wybrane dni lub tygodnie. Poza tym widok naszej trasy dostajemy zaraz po wyłączeniu śledzenia przez aplikację bezpośrednio na mapie. Oczywiście nasze osiągnięcia możemy udostępnić, stukając w odpowiednią, środkową ikonkę w dolnym menu. Wystarczy, że będziesz szedł, a Moves automatycznie będzie liczyło liczbę kroków. Musisz tylko schować telefon do swojej kieszeni w spodniach. Tak prosta, a zarazem bezużyteczna w dłuższym użytkowaniu, aplikacja będzie fajna przez taki okres czasu, jaki będziesz mógł chwalić się innym, że masz w telefonie ten bajer. 