31.03.2012 Lubię innowacje. Ten pomysł jest całkiem nowy, dlatego jego implementacja nie zawiera wszystkiego, co mogłaby. Warrantify pozwala zgromadzić wszystkie dokumenty gwarancyjne w pamięci naszego smartfona. Na razie aplikacja może służyć jednak jedynie jako ściągawka, gdyż w przypadku usterki nie da się powoływać na kartę gwarancyjną na zdjęciu. Jeszcze. Warrantify to naprawdę świetny pomysł, zwłaszcza dla mnie. Jestem minimalistą i trzymanie tych wszystkich papierów gwarancyjnych mnie przytłacza. Zwłaszcza, że w 90% przypadków nie są w ogóle potrzebne, gdyż sprzęty wytrzymują czas objęty gwarancją. A papiery leżą i leżą, nawet do trzech lat. Z Warrantify teoretycznie możemy tych papierów się pozbyć. Z poziomu aplikacji wykonujemy zdjęcia i dodajemy pozycje do listy. Tam ręcznie wprowadzamy takie informacje jak data zakupu, długość gwarancji, nazwa produktu, producent czy cena zakupu. Pozycja zostaje zapisana na smartfonie, ale kopia zapasowa ląduje również w chmurze i jest dostępna z poziomu strony www. Tak jak mówiłem w zajawce, na razie nie da się powoływać na gwarancję w formie zdjęcia. I to jest właśnie zadanie dla twórców, aby przekonali producentów sprzętów do współpracy. Widzę tutaj miejsce na specjalny panel administracyjny dla producentów i możliwość zgłaszania usterek z poziomu aplikacji. Producent dostawałby wtedy automatycznie dane dotyczące zakupionego produktu oraz zdjęcie karty gwarancyjnej. Proces reklamacji znacznie przyspieszyłby sporo i zyskał na wygodzie. Aplikacja jest dostępna w Google Play za darmo. Na jej temat pisał także Michał na łamach Antyweba.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 