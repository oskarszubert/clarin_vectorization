23.11.2011 Gry polegające na budowaniu mostów to idea sięgająca wstecz aż do pierwszych gier komputerowych. Co niektórym potrafią sprawić naprawdę mnóstwo frajdy. Najfajniejsze w nich jest jednak to, że nie są to tytuły polegające jedynie na zabiciu czasu. W przypadku właściwego zaimplementowania w grę fizyki, produkcje te stają się pożywką dla naszej inteligencji. Tak samo sprawa ma się z X Construction. Jak w to się gra? Gra polega na budowaniu mostów, po których będzie mógł przejechać pociąg. Mosty budujemy za pomocą palca, rozkładając elementy konstrukcyjne po planszy. Musimy uważać na to, by nie przekroczyć ich dostępnej liczby i jednocześnie zbudować naprawdę wytrzymały most. Przyda się tutaj zmysł fizyczny. W dalszej kolejności mamy możliwość przetestowania mostu. Jeśli pociąg da radę przejechać przez most, uzyskujemy dostęp do następnej planszy – oczywiście trudniejszej :) Most może się jednak zawalić. W takim przypadku gra wydaje odgłosy krzyczących ludzi, ale wcześniej pokazuje napięcie na poszczególnych elementach mostu, dzięki czemu możemy odnaleźć słabe punkty naszej konstrukcji. Czy warto? Wersja darmowa zawiera 10 poziomów. Wersja płatna poszerza ich liczbę do 25, a dodatkowo wprowadza tryb swobodnego budowania, znosi reklamy i umożliwia zmianę poziomu trudności. Myślę, że warto spróbować dema, a następnie ewentualnie zakupić pełną wersję za te niecałe pięć złotych, gdyż gra może niektórym nie przypaść do gustu. 