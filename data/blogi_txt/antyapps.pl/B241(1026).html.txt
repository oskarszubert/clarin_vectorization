17.01.2012 Doodle Jump to bardzo przyjemna i wciągająca, ale zarazem płatna gra. Nic dziwnego, że na bazie jej pomysłu powstały inne tytuły, które konkurują na przykład ceną. Fat Jump dostępny na iOS również jest płatny, ale zarazem unikalny, bo na idei pierwowzoru jedynie bazuje, a dodaje mnóstwo innych elementów. Jak to natomiast wygląda z Abduction? Jak w to się gra? Idea jest prosta. Odbijamy się od kolejnych platform, kierując się cały czas w zwyż. Po drodze możemy napotkać na przykład na platformy, które po dotknięciu znikają. W zależności od wydania, w grze pojawiają się także minigry. No właśnie, Abduction! pojawił się już w dwóch wydaniach. Pierwsze rzeczywiście nie wnosi nic nowego do gatunku gier tego typu, natomiast drugie wydanie może już śmiało konkurować zarówno z Doodle Jump, jak i Fat Jump. Abduction! 2 przynosi 120 plansz w 15 różnych wariacjach tematycznych. Tym właśnie różni się od Doodle Jumpa, że między innymi wprowadza poziomy. Gra nie polega zatem na skakaniu wzwyż w nieskończoność, a jedynie do końca danego poziomu. Czy warto? Na pewno nie warto zawracać sobie głowy Abduction w pierwszym wydaniu. Nie dość, że nie jest tak rozbudowane jak drugie, to grafika na większych ekranach wygląda okropnie. Drugie wydanie jest znacznie lepsze, jednak wymaga już tak na prawdę zapłacenia. Darmowa dwójka to jedynie wersja demo. Pełna wersja kosztuje siedem złotych z groszami. Osobiście preferuję Doodle Jumpa. Jeśli tego typu gry Wam się podobają, warto spróbować. Muszę jednak przypomnieć, że Abduction! 2 jest bardziej rozbudowany i nie jest grą minimalistyczną na 10 minut dziennie by jedynie pobić swój rekord. Tutaj zdobywa się coraz to nowe poziomy i to tak na prawdę mnie od tej gry odpycha. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 