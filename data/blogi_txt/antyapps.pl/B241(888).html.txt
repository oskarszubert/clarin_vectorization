16.11.2012 Jakiś czas temu Kamil recenzował na naszych łamach aplikację Biblia dla Androida. Niestety Windows Phone w tym segmencie wypada blado. Wybór aplikacji jest mały, a ich wykonanie pozostawia wiele do życzenia. Jest jednak jedna mała perełka, dla osób, które chcą śledzić czytania na każdy dzień. Ewangelia, bo tak brzmi jej nazwa to aplikacja do śledzenia codziennych czytań. Prezentuje nam oba czytania, psalm, ewangelię i komentarz do niej. O tym które dane chcemy pobierać możemy zdecydować sami. Domyślnie zaznaczone są wszystkie treści. Przeglądamy je w jednym oknie. W ustawieniach możemy zmienić wielkość czcionki, niestety przy zbyt dużych wartościach są problemy z wyświetlaniem treści.  Z dodatkowych opcji jest też możliwość automatycznego przejść do aktualnego czytania zaraz po starcie oraz zapisywanie danych do pamięci telefonu. Tak, treść można pobrać offline, maksymalnie na 7 dni. Niestety, aby to zrobić musimy wybrać każdy z dni osobno.  Wybierać możemy nie tylko dni przed nami, ale też czytania minione. Treści mogą być pobierane maksymalnie na 30 dni od obecnej daty.  Jest także możliwość zmiany języka (łącznie 8). Interfejs poza wspomnianym problemem przy zbyt dużej czcionce sprawuje się bardzo dobrze. Aplikacja choć prosta, ładnie wpisuje się w styl metro, a większość jej opcji jest bardzo intuicyjna. Jeżeli korzystacie z codziennych czytań, aplikacja Ewangelia pomoże zaoszczędzić Wam czas oraz pieniądze. Nie musicie dbać o aktualnego Oremusa, czy też wyszukiwać czytań w sieci. Aktualne, będziecie mieli zawsze pod ręką. Co ważne, aplikacja jest darmowa i pozbawiona reklam. 