28.11.2013 Wykorzystywanie lampki zamontowanej z myślą o aparacie fotograficznym jako latarki to żadna nowość, korzystałem z tej funkcji jeszcze w leciwych Sony Ericssonach. Nowoczesne urządzenia dają jednak większy wachlarz opcji związany z zarządzaniem nimi. Flashlight Illuminus to jedna z nich, pytanie tylko, czy naprawdę ktoś potrzebuje zamieniać swój smartfon w stroboskop? Program skłąda się z jednego ekranu, na którym dostępny jest włącznik światła oraz kontrolka odpowiedzialna za prędkość migania. By włączyć światło wystarczy krótki gest przesunięcia palcem ku górze na przycisku. Jeśli zaś zależy nam na mrugnięciach, wystarczy przesunąć przerywany pasek znajdujący się przy górnej krawędzi ekranu w prawą stronę. Zaimplementowano dziewięć odstępów czasowych.  Tylko tyle i aż tyle. Jeśli Wasz launcher nie posiada opcji latarki, to może być jedna z alternatyw. Nie sądzę, by mrugnięcia niczym w stroboskopie zrobiły na kimś większe wrażenie, ale może to po raz kolejny ja nie dostrzegam potencjału w tej funkcji drzemiącego. Flashlight Illuminus dostępny jest za darmo na platformie Google Play. 