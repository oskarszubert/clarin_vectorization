09.01.2014 Choć na nasze smartfony trafiają coraz potężniejsze i rozbudowane aplikacje, to wciąż jednymi z najbardziej przydatnych są takie, które pomagają nam w najprostszych zadaniach, zastępują podstawowe narzędzia. Zegarek, kalkulatorka czy też timer to tylko niektóre z przykładów. Stop N’ GO należy do tej ostatniej grupy. Stop N’ GO pełni dwie podstawowe funkcje, odliczania czasu oraz stopera. Domyślną, dostępną zaraz po starcie aplikacji jest ta pierwsza. Przedstawiono ją formie okręgu symbolizującego zegar. Aplikacja oferuje nam dwa tryby ustawiania czasu. Choć żaden z nich nie przypomina tradycyjnego, znanego z Windows Phone mechanizmu, to jednak mam wrażenie że sprawują się lepiej od niego. Pierwszy operuje na gotowych wartościach rozmieszczonych wzdłuż okręgu. Mamy tam 30s, 1m, 2m, 3m, 5m, 10m itp. Dotykając poszczególnych z wartości tworzymy potrzebny nam zakres czasu. Chcesz odliczyć 8 min? Wybierasz 5m i 3m. Proste. Drugi tryb dzieli tarczę na 3 okręgi. Licząc od zewnątrz są to sekundy, minuty i godziny. Przesuwając po nich placem ustawiamy odpowiedni przedział czasowy. Sporą zaletą Stop N’ GO jest działanie w tle, czego wciąż nie potrafi część liczników dostępnych na Windows Phone. W opcjach możemy dodatkowo ustawić działanie podczas blokady ekranu oraz podtrzymywanie podświetlenia. Drugim trybem dostępnym w aplikacji jest wspomniany już stoper. Nie grzeszy on ilością rozwiązań, poza tradycyjnym mierzeniem czasu daje możliwość odliczenia maksymalnie 3 okrążeni. Do wielu podstawowych zastosowań to wystarczy, jednak osoby które szukają głównie stopera powinny rozejrzeć się za inną aplikacją.  Stop N’ GO to jedna z tych aplikacji, która wyglądania ładnie, a miejscami efektowanie, zarazem nie traci przez to na użyteczności. Zarówno mechanizmy ustawiania czasu jak i jego kontroli są tak skonstruowane by maksymalnie ułatwić nam korzystanie z programu. Kolory aplikacji zmieniają się w zależności od tematu ustawionego w naszym telefonie. W opcjach znajdziemy także możliwość zmiany sygnału dźwiękowego. Niestety możemy korzystać jedynie z tych przygotowanych przez autorów aplikacji. Stop N’ GO na chwilę obecną pozostaje moją główną aplikacją do odliczania czasu. Posiada to co najważniejsze, a przy tym działa szybko i wygląda ładnie. Dla wielu dodatkową zaletą może być fakt że jest dostępna za darmo. Ceną jest niewielka reklama umiejscowiona u dołu ekranu. Niestety Stop N’ GO możemy pobrać tylko na urządzenia z Windows Phone 8. 