29.04.2013 Wirtualne książki kucharskie cieszą się sporą popularnością na urządzeniach mobilnych. Dzięki dostępowi do internetu pozwalają w łatwy sposób odświeżać bazę przepisów, elementy społecznościowe pomagają w wyborze tych najlepszych, a mobilność samych urządzeń znacznie ułatwia dostęp. Dostrzegają to też znani producenci przyprawa. Do Grona aplikacji z przypisami dołączył niedawno Przepisownik od Winiary. Podobnie jak jego główny konkurent, czyli Przepisy.pl od Knorr, Przepisownik cechuje bardzo wysoka jakość wykonania. Wprawdzie w ogólnym rozrachunku bardziej do gustu przypadła mi aplikacja Przepisy.pl, ale Winiary stworzyło godnego konkurenta. Aplikacja wita nas zbiorem 9 kategorii, na które podzielono bazę przepisów. Poniżej możemy globalnie wyszukać przepisu, bądź zeskanować QR kod (o czym za chwilę).  Gdy już znajdziemy interesującą nas kategorię wyświetli się lista z poszczególnymi przypisami. Na stronie głównej widzimy nazwę, małe zdjęcie, czas potrzebny na przygotowanie, ilość porcji oraz ocena. Jest też możliwość filtrowania wyników według tych danych. Jeżeli chodzi o metody znalezienia konkretnych przepisów jest dobrze, a nawet bardzo dobrze. Na pochwałę zasługują również same przepisy. Poza dużym zdjęciem i możliwością oceny mamy dostęp do listy składników oraz opisu krok po kroku, wraz z zegarem dla każdego z nich.  Z opcji dodatkowych mamy możliwość dodania przepisu do książki kucharskiej, dodania potrzebnych składników do listy zakupów, podzielenia się przepisem ze znajomymi, a nawet przypięciem go do strony głównej. Część z tych funkcji wymaga zalogowania się na nasze konto Winiary. Jeżeli go nie posiadamy wystarczy zalogować się na koto Facebooka bądź też Google. Wspomniany wcześniej skaner kodów pozwala na skanowanie produktów marki Winiary.  Wykonanie aplikacji jest poprawne, a interfejs intuicyjny. Niestety dobrana przez autorów kolorystyka tła oraz czcionki nie pasują do siebie, co obniża czytelność całej aplikacji. Przepisownik nie wspiera też wszystkich rozmiarów kafelków, a na urządzeniach z wyższą rozdzielczością grafiki są lekko rozmazane. Co jeszcze bardziej obniża czytelność. To jest główna wada aplikacji. Jak już wspomniałem we wstępie, Przepisownikowi brakuje trochę do aplikacji Przepisy.pl. Pomimo tego jest świetnym programem dla wszystkich pasjonatów gotowania, niezależnie od umiejętności. Jest to też kolejny przykład, udowadniający że w celach promocji swojej marki można stworzyć naprawdę wygodną i przydatną aplikację. 