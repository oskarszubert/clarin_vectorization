30.01.2012 Autorem tekstu jest Adam Urbanowski, Kierownik ds. serwisów branżowych i regionalnych (web mobile) PKT.PL Pamiętacie czasy, kiedy o ogólnodostępnym internecie jeszcze ptaszki nie śpiewały, coś takiego jak mp3 i YouTube nie śniły się nikomu o zdrowych zmysłach, a jedyny znany sposób download-u to guzik REC na kaseciaku podczas słuchania radia?  Przypomnijcie sobie jakiej słuchaliście wtedy muzyki i w jaki sposób ją pozyskiwaliście. Ciekawym zjawiskiem tamtych lat było to, że najczęściej dostawałem od znajomych kasetę wraz z tekstem „to jest dobra kapelka, posłuchaj sobie, przegraj i oddaj” – to było piękne, odkrywało się nową, często niszową muzykę słuchając przez cały dzień tego samego wykonawcy… mam sentyment do tamtych czasów . Dziś mamy YouTube, na FB znajomi bombardują nas linkami do różnego rodzaju kawałków, ale o dziwo – po przesłuchaniu, prawie nigdy nie drążę pozostałych wykonów danego artysty. Jedną z najlepszych aplikacji roku 2011, która po opisie przywiała mi na myśl „czar tamtych lat” – jest Band Of The Day - Ściągam. Po uruchomieniu appki pasek postępu, który z każdym procentem informuje nas jakich gatunków muzycznych możemy się spodziewać. Wczytało się… możemy wybrać opcję krótkiego tutorialu w formie 6 slajdów, które w prosty sposób pokazują nam z czym mamy do czynienia.  Omijam instrukcje i moim oczom ukazuje się bardzo intuicyjny, przyjemny design w formie kalendarza, którego tło stanowi okładka albumu tytułowego BAND OF THE DAY. 29 January „Little Jackie” Soul; R B; Pop – tym dzisiaj raczy nas opisywany produkt. Niestety przeczucia mnie zwiodły, miałem nadzieję że aplikacja współpracuje z YouTube zaciągając wszystkie dostępne music video danego artysty w postaci play listy (po sprawdzeniu – Little Jackie ma co najmniej kilkanaście utworów online na YT), a faktycznie mamy 5 wybranych tracków. Z całodniowego słuchania nici – resztę możemy kupić poprzez iTunes. Co więcej, dla dociekliwych są wywiady, biografia, dyskografia i kilka video, dodatkowo możemy ocenić BAND. Dobrą opcją jest dostęp do wykonawców poprzednich dni i miesięcy, co zamienia nasz iOS-owy device w obszerną bibliotekę niszowej muzyki. 