12.12.2011 Gry niezależne warto wspierać chociażby z tego powodu, że tworzone są najczęściej przez pasjonatów, ludzi młodych, chcących jeszcze czasami coś pięknego i dobrego zrobić, a niekoniecznie zarobić kupę pieniędzy. To drugie oczywiście najczęściej też, ale przynajmniej bywają mniej wyrachowani. Nie wiem jakie pobudki kierują twórcam Terra Noctis, ale ważne, że efekt zapowiada się kapitalnie.  Fire Fruit Forge to małe studio odpowiedzialne za ten projekt, które jak sami określają jest „w 50% niezależny, w 50% pixelowaty”. Ostatnio z reguły drugie wiąże się z pierwszym, ale nie wnikajmy. Wydawcą jest BulkyPix, które doświadczenie w znanych aplikacjach już ma, stąd o promocję nie powinniśmy się martwić. Tym bardziej oglądając pierwszy zwiastun – prawda, że piękny? Platformówka utrzymana nieco w starym stylu, z wyraźnymi inspiracjami tytułami Nintendo (choćby Yoshi’s Island). W tych przypadkach zawsze istnieje pewna obawa co do precyzyjnego sterowania, ale najnowsze aplikacje pokazują, że twórcy poskromili już dotykowe ekrany i potrafią odpowiednio zbalansować rozgrywkę. Premiera na App Store już 20 grudnia. http://youtu.be/9aWsgy06l-k 