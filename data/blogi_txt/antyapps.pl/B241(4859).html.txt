15.12.2011 Yumm to bardzo miły potworek. Czyżby? Pozornie przyjazny z wyglądu lubi bawić się w dość niebezpieczną grę – wkładamy mu palec do buzi by wyjąć go jak tylko zobaczymy, że zaczyna zamykać paszczę. Jeśli nie wykażemy się wystarczającym refleksem – odgryzie nam palec. Brzmi niepoważnie, ale wciąga :) Na ekranie widzimy Yumma, który swoimi małymi rękoma wskazuje nam swoją paszczę, do której musimy wsadzić palec. Polega to na tym, iż trzymamy palec na jego paszczy, a gra wyczuwa, w którym momencie przestaliśmy dotykać naszego ekranu, co odpowiada wyciągnięciu palca z paszczy. Jeśli popisaliśmy się refleksem – zdobywamy punkt. W przeciwnym razie po ekranie tryska krew, a punkt zdobywa Yumm. Gra jest niesamowicie banalna, ale wciąga ze względu na wymagany refleks. Świetnie sprawdza się też w gronie znajomych – rzucamy hasło kto wygra z Yummem i od razu robi się ciekawie :) Można również grać ze znajomymi, kto będzie miał lepszy wynik przy danej liczbie prób, a osiągnąć dobry wynik wcale nie jest łatwo.  Gra zdobywa dużo fanów, co przekłada się na dobre oceny w Android Markecie, a jednocześnie zachęca twórców do dalszego rozwijania gry. Na fali popularności powstały dwie kolejne części – edycja z okazji Halloween oraz z Yummi, czyli dziewczyną Yumma :)  Wszystkie gry z tej serii są darmowe, a utrzymują się z reklamy wyświetlanej w oknie gry. Nie jest ona jednak inwazyjna. Zapraszam do pobierania: Yumm, Yumm Halloween oraz Yummi. 