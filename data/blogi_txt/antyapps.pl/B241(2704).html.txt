23.09.2012 Choć Nokia Reading nie jest aplikacją nową, to do tej pory jej użyteczność w naszym kraju była znikoma. Aplikacja nie widniała w Marketplace, a jej możliwość pozwalały jedynie na pobieranie książek ze specjalnego sklepu. Teraz czytnik otrzymał aktualizację, która uczyniła go narzędziem jeszcze lepszym, dodatkowo przydatnym w naszym kraju.  Nokia Reading wzbogacono o możliwość logowania do naszego konta SkyDrive, z którego możemy pobierać książki w formacie EPUB i PDF. Oczywiście książki nie mogą być zabezpieczone blokadą DRM. W opcjach dodajemy nasze konto, a następnie za pomocą prostego menadżera plików przechodzimy do folderu, w którym trzymamy książki. Tytuł który wybierzemy automatycznie zostaje pobrany do pamięci telefonu. Jest to o tyle dziwne, że na dole widnieje klawisz pobierania. Sam czytnik zawiera jedynie podstawowe opcje, ale te sprawują się bardzo dobrze. Zmieniać możemy wielkość czcionki, naświetlenie, włączyć tryb  nocny bądź też zablokować automatyczną rotację. Nokia Reading obsługuje też rozdziały. Poszczególne książki możemy przypiąć jako kafelek, aby zyskać do niej szybki dostęp.  Drugą ważną opcją jest możliwość tworzenia kanałów za pomocą RSS. Choć czytnik prezentuje się bardzo ładnie od strony wizualnej, to zagorzali użytkownicy RSS, będą nim zawiedzeni. Otrzymujemy możliwość tworzenia własnych kategorii, a w ich ramach dodawanie kanałów. Robimy to za pomocą wyszukiwarki bing. Po wpisaniu nazwy portalu, program postara się odnaleźć powiązane z nim RSS, oczywiście zamiast portalu możemy wpisać tam dowolne pojęcie, albo dokładny adres kanału, który chcemy śledzić. Kanały możemy przypiąć w formie kafelka, a ten będzie odświeżany za pomocą połączenia GPRS albo Wi-Fi (wedle naszego wyboru).  Niestety wciąż jeszcze nie mamy dostęp do sklepu z książki i zapewne szybko ten stan rzeczy się nie zmieni. Poza brakiem sklepu i paru bardziej zaawansowanych opcji, otrzymujemy ciekawe miejsce, w którym zarówno zapoznamy się z nowościami jak i naszymi ulubionymi tytułami. Nokia Reading możecie pobrać z tego miejsca, link zadziała jedynie z poziomu urządzeń Nokia Lumia. Aplikacja jest darmowa i pozbawione reklam. Ocena: 4 Mikołajkowa zabawa „Blondynka na językach” – Niemiecki: XWR9NNTAHYTJ 