02.07.2012 Another World, te dwa słowa budzą zapewne uśmiech i przywołują wspomnienia u niejednego czytelnika antyapps.pl. Ciężko określić, dlaczego gra odniosła tak wielki sukces, który element rozgrywki sprawił, że dla wielu pokoleń graczy zapadła w pamięć jak mało który tytuł. Ważne, że nawet dziś, po 21 latach od premiery możemy w nią zagrać.  Wersja mobilna bazuje na edycji wydanej z okazji 20 lecia gry (rocznica była w roku 2011). Otrzymujemy więc tytuł wiernie oddający rozgrywkę z pierwowzoru, zarazem z nową szatą graficzną oraz poprawioną oprawą audio. Another Word pochodzi z czasów gdy gry zręcznościowe, tzw. action adventure potrafiły napsuć wiele krwi. Tutaj jedne błąd kończy nasz żywot. Nie ma miejsca na podpowiedzi, szybkie zapisy gry, namysł „co dalej”. Od początku tempo jest bardzo dynamiczne i takim pozostaje aż do końca (czy jest tu ktoś kto w oryginalne za pierwszym razem nie zginął w basenie?:)).  Gracze starszej daty poczują się jak w domu, Ci nowsi mogą być lekko zagubieni, poirytowani. Dziś mało która gra tak prowadzi rozgrywkę, w taki sposób buduje zabawę. Tempo Another Word było też minusem tej gry. Jej przejście jest możliwe w przeciągu  20-30 minut. Oczywiście fani pomnożą to razy 5 albo i 10, ale dla zwykłego gracza, który odkłada grę po jej ukończeniu, jest to zdecydowanie za mało. Skoro jest tak trudno, to jak wygląda sprawa sterowania? Zadziwiająco dobrze. Mamy do wyboru dwa tryby touch i pad. Osobiście, preferuję ten drugi, sprawdza się o wiele lepiej. Dodatkowo autorzy dali nam do wyboru 3 tryby trudność. Normal jest łatwiejszy od standardowego w Another World, Hard zbliżony, a Hardcore trudniejszy. Tak więc każdy znajdzie coś dla siebie.  Graficznie, mamy do wyboru wersję nową, poprawioną oraz klasyczną. W dowolnym momencie możemy je przełączyć i zobaczyć „jak to wyglądało” 21 lat temu. Trzeba przyznać że zastosowany w Another World styl graficzny pomógł mu lekko obronić się przed upływem czasu. Grafika nie porywa ilością szczegółów i detali, ale tak samo było w klasycznej wersji. Sam klimat świata, pasuje to tak ascetycznej oprawy. Nowa wersja, z wygładzonymi krawędziami w żaden sposób nie przeszkadza w grze. No i te intro…  Grę można nabyć za 9,99zł. Nie jest to cena mała jak na oferowany czas zabawy. Zapewniam jednak, że dla fanów gier retro, a zwłaszcza Another World, warto wydać taką kwotę. Jest to świetny port, w którym pozostawiono to co najlepsze i poprawiono, to co istotne. Wersję na Androida możecie znaleźć pod tym linkiem, a na iOS tutaj. Ocena: 5- 