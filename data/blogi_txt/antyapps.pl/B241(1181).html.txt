04.11.2011 Wszyscy pamiętamy dobrze jak kilka miesięcy temu w mediach rozpoczęła się nagonka na operatorów, którzy wciskając smartfony swoim klientom nie poinformowali ich o tym, że urządzenia korzystają z internetu i to w dość dużej ilości. Kończyło się to w wielu przypadkach kilkutysięcznozłotowymi rachunkami. Z tego powodu na przykład Play wprowadził do usługi ograniczenie transferu, czyli po przekroczeniu pakietu zwalniana jest prędkość internetu, jednak nie naliczane są żadne dodatkowe opłaty. Nie we wszystkich ofertach operatorów tak jednak jest, zwłaszcza w prepaid i ofertach typu mix. Na tą bolączkę mamy gotowe rozwiązanie – eNETraffic. Narzędzie to służy do monitorowania zużycia transferu przez smartfona i ewentualnego blokowania połączeń po przekroczeniu transferu wybranej ilości danych. Oprócz tego eNETraffic wykazuje, które aplikacje generują największy ruch sieciowy. Problem jest z pewnością znaczący, skoro natykają się na niego osoby od lat związane z internetem. Na Antywebie pojawił się swego czasu gościnny wpis Pawła Wimmera, na którego kursie HTML wychowało się wielu obecnych webdeveloperów, a który padł ofiarą zawiłości usługi u operatorów telefonii komórkowej. eNETraffic idealnie wpasuje się w potrzeby zwykłego użytkownika Androida, gdyż może on ustawić sobie, jak dużo danych może przesyłać miesięcznie – odpowiednie do pakietu, jaki wykupuje. Wśród opcji tego programu znajduje się także możliwość ustawienia, kiedy resetuje się licznik – domyślnie pierwszego dnia miesiąca. Nie bez znaczenia jest również funkcja monitorowania wykorzystania transferu przez konkretne aplikacje. Zebrane dane pozwalają nam przeanalizować wykorzystywane programy i ewentualną rezygnację z niektórych z nich na rzecz bardziej priorytetowych. Tego typu program może służyć nie tylko tym, dla których przekroczenie pakietu to zwiększony rachunek, ale również dla tych, którym po zużyciu pakietu zmniejsza się szybkość transferu. Aplikacja ma możliwość wyświetlania alertów w przypadku gdy przetransferowane zostana wybrana część pakietu, na przykład 90%. Taka informacja jest przydatna, bo użytkownik wie, że już niewiele zostało, by transfer uległ spowolnieniu. Polecam instalację tej aplikacji każdemu użytkownikowi Androida tymbardziej, że jest darmowa. 