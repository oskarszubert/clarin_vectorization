10.01.2012 Coraz popularniejsze stają się aplikacje towarzyszące dużym grom wychodzącym na konsolach i PC. Tak, jak w przypadku tytułów z trybem dla pojedynczego gracza trzeba się chwilę nagłowić i wypuścić przykładowo interaktywną mapę jak w Batmanie, ale gry z multi to oczywiście mnóstwo statystyk związanych z zabawą w sieci. Podobnie będzie w aplikacji towarzyszącej usłudze Call of Duty: Elite.  Elite to płatna usługa dla największych fanów serii, w której można przeglądać dokładnie wyniki ostatnich meczów, sprawdzać swoje statystyki, ustawienia klas, poziom wykonania wyzwań, oglądać materiały promocyjne i przede wszystkim otrzymać gratis wszystkie dodatki, które wyjdą do Modern Warfare 3. Okazuje się jednak, że to nie wszystko, bo od teraz będziemy mogli większość tych opcji wykonać również z telefonu.  Korzystając z Call of Duty Elite na telefonie będziemy mogli:  przejrzeć podsumowanie naszych wyników – w postaci przyjaznego raportu przeglądnąć podsumowanie z ostatnich 10 meczy, jak nam szło sprawdzać progres w kolejnych wyzwaniach modyfikować nasze ustawienia odnośnie klasy przeszukiwać listę graczy w poszukiwaniu znajomych i przeglądać ich statystyki Dokonane zmiany wysyłamy z aplikacji do gry, a potem zatwierdzamy po uruchomieniu na konsoli/komputerze i już. Wszystko działa bez zarzutu i bardzo sprawnie.  Aby móc korzystać z aplikacji musimy zarejestrować się na stronie elite.callofduty.com. Od siebie mogę dodać, że aplikacja wygląda bardzo profesjonalnie i pokazuje wszystkie informacje w sposób czytelny, a zarazem ładny. Zatem każdy ceniący sobie zabawę w sieci w Modern Warfare 3 powinien ją pobrać. Link do aplikacji (iPhone). Wersja na Androida ukaże się w przyszłym tygodniu. PS Wersja na tablety jest przewidziana, ale zostanie wypuszczona dopiero po tym, jak edycja na telefony zostanie do końca dopracowana. 