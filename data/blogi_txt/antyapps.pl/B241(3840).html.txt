02.02.2013 W tym tygodniu wyjątkowo ciekawy piątek czekał na posiadaczy telefonów z Windows Phone. Głównie odczuli to posiadacze Nokii, ale jest też dobra informacja dla użytkowników telefonów innych producentów. Pierwszy gra na wyłącznąść dla serii Lumia straciła właśnie ten status i stała się dostępna dla wszystkich.   Sonic CD to mobilne wydanie, jednej z najbardziej kultowych odsłon niebieskiego jeża od Segi. Gra miała swoją premierą ponad rok temu, niestety na Windows Phone trafiła dopiero pod koniec roku 2012. Choć nie przepadam za mobilnymi portami pltafwormówek (sterowanie), to akurat ta odsłona, wciągnęła mnie na kilka ładnych godzin. Dla wielu barierą mogła być cena, ponad 17. Zwłaszcza jeżeli ktoś nigdy nie miał stycznością z tą serią, nie doceni grafiki, ścieżek muzycznych, ani innych smaczków, które wywołają lawinę wspomnień w głowach fanów. Jednak dzięki Nokii, każdy posiadacz telefonu z serii Lumia może tę grę pobrać za darmo. Czy jest to stała promocja? Nie wiem, logika wskazuje na to że tak. UWAGA, pomimo widocznego znaczka Xbox Live, gra nie wchodzi w jego skład, instaluje się na liście gier pozostałych, nie posiada osiągnięć itp.       Drugą z darmowych gier od Segi jest Super Monkey Ball 2. Gra ma swoje wierne grono fanów, aczkolwiek w naszym kraju nigdy nie była zbytnio znana. Cała zabawa polega na sterowaniu kulą, w której znajduje się nasz bohater. W tym celu używamy wbudowanego w telefon akcelerometru. Plansze zawierają wiele dodatków oraz utrudnień, które mocno komplikują dotarcie do końca poziomu. Gdy już zrozumiemy podstawowe zasady, poświęcimy chwilę na zapoznanie się z grą otrzymamy sporo dobrej zabawy dla fanów zręcznościówek. Podobnie jak Sonic CD gra dostępna jest za darmo i nie wchodzi w skład Xbox Live. Lekko razi nazwa, zapisana w bardzo niechlujny sposób, w oryginale Xbox Live gra widnieje jako Super Monkey Ball 2, w odmianie od Nokii otrzymamy SMB2-SE.       Ostatnią wiadomością na pograniczu Nokii i Xbox Live, jest wygaśnięcie licencji na wyłączność w przypadku Mirrors Edge. Gra miała swoją premierę w połowie lipca, tak więc okres wyłączności można określić na pół roku. Czy to będzie reguła? Zobaczymy przy okazji uwolnienia kolejnych gier. A tym czasem zachęcamy wszystkich do pobierania wersji próbnej. Więcej o Mirrors Edge pisałem przy okazji jej premiery w tym miejscu. Warto przypomnieć, że w okolic świąt Nokia zgotowała swoim użytkownikom wspaniały prezent i udostępniła grę za darmo. Obecnie, cena to standardowe 10.49zł. Jest to ten sam tytuł i link, zmienił się jedynie wydawca gry z Nokii na EA Games. 