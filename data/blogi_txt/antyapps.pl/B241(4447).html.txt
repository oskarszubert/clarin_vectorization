13.09.2013 Dzięki pojawieniu się przeglądarki od Google na mobilnych urządzeniach Apple dostęp do moich ulubionych stron bez stosowania różnych kombinacji stał się faktem. Chrome dla iOS jest jednak stale usprawniany, a ostatnia aktualizacja wprowadza kilka ciekawych nowości i zmian, o których warto wspomnieć. Pierwszą z nowości jest błyskawiczny powrót do wyników wyszukiwania po wybraniu złgo linku. Wcześniej, gdy chcieliśmy wrócić do strony z wynikami naszych poszukiwań musimy wczytywać ją całkiem od nowa, od teraz jest ona zachowana w pamięci urządzenia i dostępna w dosłownie chwili. Google usprawniło także jednokrotne logowanie wewnątrz swoich aplikacji dla systemu iOS, dlatego dzięki aktualizacji przeglądarki zalogowanie na nasze konto Google jest teraz zaledwie dwa tapnięcia od nas, nie musimy już wielokrotnie podawać naszego loginu i hasła.  Google wprowadza także usprawnienia w ograniczaniu trasnferu przez przeglądarkę, natomiast funkcja ta będzie udostępniana użytkownikom na przestrzeni nadchodzących tygodni, dlatego jeżeli jeszcze nie pojawiła się u Was, musicie uzbroić się w odrobinę cierpliwości. Ostatnią z nowości jest obsługa wyszukiwania głosowego obsługującego frazy i pytani jak „kto jest prezydentem Stanów Zjednoczonych”. Na ten moment wspierany jest jednak jedynie język angielski, na polską wersję tej funkcji przyjdzie nam jeszcze poczekać. 