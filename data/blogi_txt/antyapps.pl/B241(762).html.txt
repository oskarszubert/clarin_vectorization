12.06.2012 Z biegiem czasu okazało się, w moim przypadku, że konsola jest łatwiejsza w obsłudze niż okienka. Moi znajomi często używają konsoli do łączenia się ze swoimi serwerami i z administrowaniem nimi. Wszyscy mają Androida i aplikację ConnectBot, która jest najlepszym klientem SSH w Google Play. ConnectBot to prosty, wszechstronny i wolny klient SSH dostępny zupełnie za darmo w Google Play. Do czego służy? Pozwala na łączenie się po SSH z serwerami, które zwykle działają na UNIXach. Umożliwia także tworzenie paru sesji SSH, a także na kopiowanie i wklejanie treści pomiędzy aplikacjami i ConnectBotem. Osobiście używam go bardzo często do administrowania serwerem Minecrafta i do EKG. Nie jestem więc jakoś szczególnie wymagający, ale do tych rzeczy spisuje się idealnie. Dodatkowo wiem, że parę osób z mojego środowiska, przez telefon z ConnectBotem robi bardziej skomplikowane akcje i często używa go jako drugiego narzędzia do administrowania serwerem w pracy. Jeśli potrzebujecie klienta SSH na Androida, to będzie najlepszy wybór. Szybki, sprawny, spełniający swoje zadania i w „studenckiej” cenie – czyli za darmo. 