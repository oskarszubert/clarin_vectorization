18.09.2012 Pomimo iż obecne smartfony macą obliczeniową coraz bardziej upodobniają się do konsol, to wciąż jeszcze istnieją spore grupy graczy, dla których grafika i możliwości techniczne są sprawą drugorzędną. Na pierwszym miejscu stawiają pomysł, albo sentyment do tytułów z dzieciństwa. Do nich na pewno można zaliczyć proste gry LCD dostępne w różnych wydaniach i zestawach.  Jednymi z bardziej popularnych były zestawy 999 in 1 oraz konsole z jedną grą, ale lepszą grafiką. RetroGames Collection łączy obie to platformy. W jego skład wchodzą takie tytuły jak:  XBlox Hungry Snake Grand Prix Escape It World Cup Simon   Pomysł na połączenie tych tytułów jest jak najbardziej fajny. Wcześniej były dostępne jako pojedyncze gry (dalej można je pobrać w takiej formie), ale po co zaśmiecać sobie listę kilkoma tytułami, gdy można je wszystkie zebrać w jednym miejscu? Właśnie  takich zestawów mi brakuje. Niekoniecznie musi to być słynne 999 in 1, ale spokojnie można upakować 20-30 gier w stylu retro do jednej aplikacji. Kupiłbym od razu.  Niestety ten fajny pomysł został popsuty przez wykonanie. Już na start odstrasza nas okno główne, które jest zbiorem informacji o developerze, grze. Migający na czerwono napis z prośbą o ocenę doskonale dopełnia złe wrażenie. Przesuwając ekran w prawo przechodzimy do opcji, a następnie poszczególnych gier. Menu jest brzydkie, niepraktyczne i odstrasza.  A Gry są fajne. Choć ich interfejs nie porywa wykonaniem, to miodność samych tytułów rekompensuje to z nawiązką. I właśnie ten aspekt jest w tym zestawie najważniejszy. Szkoda, że cała oprawa nie dotrzymuje jej poziomu. RetroGames Collection znajdziecie tutaj. Dostępy jest za darmo, niestety kosztem tego są reklamy i jak już wspomniałem irytujący ekran główny. Mam nadzieję, że autor rozwinie z czasem tę produkcję i da możliwość zakupu wersji bez takich dodatków. Ocena: 3+ 