05.04.2012 W zasadzie odpowiedź na to pytanie nie jest oczywista, bo Flixel oferuje bardzo dużo w obu wspomnianych w tytule dziedzinach. Przede wszystkim jednak robi bardzo fajne animowane zdjęcia, które dopiero później możemy komentować, oceniać i przesyłać na inne serwisy społecznościowe. Doskonałe połączenie, a największą jego zaletą jest cena samego Flixel, bo aplikacja jest całkowicie darmowa.  Zacznijmy od opisania samego działania Flixel, bo bez tego będzie nam trudno ruszyć dalej. Chodzi o nagranie prostej sekwencji kilku klatek i stworzenia po prostu filmiku poklatkowego, w którym później będziemy mogli w banalny sposób wybrać strefę aktywną oraz statyczny obraz. Innymi słowy możemy wybrać miejsce na obrazku, w którym będzie wykonywany ruch, a resztę zdjęcia pozostawić statycznym. Efekt jest bardzo prosty, ale nawet nie zauważamy, że wszystko wokół nas płynie, jak to mówili filozofowie. Teraz dopiero możemy zauważyć, że obrazy, w których tylko jeden element się porusza to coś dziwnego i niespotykanego.  Bardzo interesujący efekt, który twórcy uznali, że jest warty dzielenia się z innymi i tak stworzyli część społecznościową Flixel. Przede wszystkim możemy się dzielić z innymi użytkownikami społeczności naszymi dziełami, a te możemy nagradzać serduszkiem, komentować lub przesłać na inny serwis społecznościowy. Do naszej dyspozycji jest Twitter, Facebook, Tumblr oraz oczywiście wysłanie poprzez e-mail. Samo przeglądanie nowych obrazków jest banalnie proste i bardzo intuicyjne (jak i cały interfejs). Szkoda tylko, że niektóre animacje doczytują się dość długo i to potrafi być drażniące, gdy czekamy na jeden obrazek kilkanaście- kilkadziesiąt sekund, a potem widzimy bardzo prostą animację, która nie jest niczym szczególnym. Może dlatego twórcy stworzyli coś takiego, jak dział Featured, gdzie promowane są bardziej udane obrazki. Niektóre to takie proste, banalne arcydzieła. Wiem, że to dziwnie brzmi, ale nigdy się nie spodziewałem, że będę potrafił docenić herbatę poruszającą się w szklance czy przepływającą wodę. Tak, Flixel wiele zmienia.    Jedno o czym jeszcze nie wspomniałem to sam interfejs wykonywania zdjęć i ich obróbki. Wszystko jest tutaj intuicyjne i banalnie proste. Dostajemy gotową animację, wybieramy dla niej klatkę początkową oraz końcową, a potem kolorujemy sobie maskę palcem po obrazku. W ten sposób pokazujemy właśnie strefę, w której ma być wykonywana animacja. Bardzo ważne jest, żeby trzymać dość stabilnie telefon, bo inaczej możliwe są nienaturalne skoki pomiędzy poszczególnymi klatkami. Możemy jeszcze ustalić, jak wykonywana jest pętla animacji czy od początku do końca i od nowa, czy od powrót ma działać na odwróconych klatkach. Reszta to już magia aplikacji. Czy warto? Flixel jest darmowy i dla samych animacji stworzonych przez innych użytkowników warto go pobrać i poprzeglądać co stworzyli inni. Jeśli jednak macie żyłkę artysty lub lubicie kreatywne rzeczy to spędzicie z Flixel znacznie więcej czasu. Oczywiście, jeśli chcecie pobawić się bardziej specyficznym filtrami to na to będzie trzeba wyłożyć od 1 Euro za pojedynczy filtr do dwóch Euro za komplet wszystkich dostępnych. Myślę jednak, że sztuczka polega na tym, żeby zrobić dobry „gif”, czyli animowany obrazek właśnie bez wykorzystania takich filtrów. Ja już spędziłem dzień podejmując różnorakie próby, ale na razie niewiele z moich tworów nadawało się do Link do aplikacji (iPhone). 