13.12.2012 Plamy są nieodłączną częścią dnia. Możemy się starać, uważać, ale prawdopodobnie i tak jakaś dopadnie nasze ubranie. Osoby które same zajmują się praniem swojej odzieży doskonale wiedzą, że w wielu wypadkach nie wystarczy jedynie wrzucić prania do prali i dosypać proszku. Czasem trzeba sięgnąć po bardziej niekonwencjonalne środki. Jak bardzo, sprawdź to z aplikacją Plamy. Aplikacja jest zbiorem porad w jaki sposób usunąć konkretny rodzaj plam. A tych jest sporo, główne kategorie to: Najpopularniejsze, Napoje, Jedzenie, Kosmetyki, Tłuszcze, Chemiczne, Kleje. Każda z nich zawiera pokaźny zbiór produktów, które mogą ubrudzić nasze ubranie. Łącznie jest ich ponad 70 Po wybraniu naszego dręczyciela ukazuje się sposób i strategia walki z nim. Okno podzielono na dwie części, w górnej mamy opisaną metodę (lub metody) w dolnej, stałej jest słownik z nazwami detergentów i środków używanych do czyszczenia. Dzięki temu osoby które na co dzień nie są obeznane z praniem, w razie potrzeby bez problemu powinny sobie poradzić z usunięciem plamy. Aplikacja wykonana jest czytelnie, razi jednak brak tak podstawowych opcji jak wyszukiwarka, czy też możliwość tworzenia listy „ulubionych” plam. Same opisy jak usunąć plamę mogłyby być dłuższe. Plamy dostępne są za darmo, a autor nie umieścił w nich reklam. Jest to jedna z tych aplikacji, które doceniamy dopiero w momencie gdy są nam potrzebne. Jasne wszystkich tych informacji można szukać w sieci, ale jednak aplikacja zawsze będzie szybsza. Do tego nie wymaga połączenia z internetem. Aplikacja działa na wszystkich urządzeniach z Windows Phone 