18.05.2012 Mamy godzinę 15 i jest piątek, to idealna pora, żeby zacząć przygotowania do wieczornego wypadu na miasto. Skoro piątek i w sobotę nie trzeba iść do pracy, to – jak śpiewała Rebecca Black – będzie fun, fun, fun? W wielu wypadkach taka dobra zabawa dzięki niezliczonej ilości drinków kończy się w niedzielę. Skoro o drinkach mowa to mam idealną aplikację dla imprezowiczów – Drinkspiration! Program o którym dziś mowa to świetna sprawa dla wszelkiej maści koneserów ciekawych alkoholi albo nie tyle ciekawych alkoholi, co alkoholi podanych w ciekawej formie. Czym jest Drinkspiration? To lista drinków, która proponuje kolorowe mieszanki według pory dnia, koloru, naszego nastroju czy temperatury na zewnątrz. Po wybraniu interesującego napoju przenosi nas na stronę z przepisem, który możemy pokazać barmanowi. Następnie mamy możliwość zaznaczenia, że ten drink piliśmy, a aplikacja zapisze go w historii i udostępni światu, aby pokazać co teraz ludzie piją. Nie jestem typem imprezowicza, a i tak program mi się przydał nie raz. Napoje wyskokowe, które znajdziemy w programie smakują często równie dobrze w wersji bezalkoholowej jako ożeźwiąjące koktajle, więc nadaje się również dla niepełnoletnich użytkowników, którzy z racji wieku alkoholu pić nie mogą. Z tego powodu polecam wszystkim chociaż zapoznanie się z Drinksipration by ABSOLUT – chociażby dlatego, że i na iOS (także na iPada!), i na Androida można go dostać kompletnie za darmo. Miłej zabawy! 