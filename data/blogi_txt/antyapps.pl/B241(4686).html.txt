23.02.2012 Harley Quinn zaprasza, a przecież kobietom nie wolno odmawiać. Batman Arkham City Lockdown nie zrobił na mnie tak wielkiego wrażenia, jak się spodziewałem, ale mimo wszystko nie mogłem mu odmówić wysokiej jakości produkcji. Między innymi brakowało mi tam większej różnorodności. Jak widać twórcy posłuchali i właśnie wydają darmowy dodatek rozbudowujący tytuł.  Największą zmianą jest dodanie całego nowego dystryktu industrialnego do miasta. Tą częścią Gotham zarządza niesforna towarzyszka Jokera, czyli Harley Quinn (widoczna na powyższym obrazku). Dodatkową atrakcją będą również czasówki w walkach ze zbirami, nowa pomniejsza mini-gra bazująca na motywie rzucania batarangiem (wykorzystywane wcześniej przy jednej z walk z bossami). Wisienką na torcie natomiast są 2 nowe skórki dla naszego Batmana – jedna jest darmowa, klasyczny wygląd Bruce Wayne’a oraz jedna płatna z Batman Inc. Jej koszt to 0.79 Euro.  Jedną rzeczą, dla której warto nawet teraz dokonać aktualizacji jest podwyższenie maksymalnego poziomu z 30 do 35 poziomu doświadczenia. Dorzucając do tego nowe osiągnięcia oraz rozszerzenie panelu umiejętności dla samego Batmana dostajemy całkiem wielki pakiet dodatków urozmaicających zabawę. Aż mam ochotę go pobrać i odświeżyć sobie ten tytuł. Szczególnie, że autorzy naprawdę wzięli sobie do serca uwagi graczy i postanowili rozbudować całość. Przypomnę, że recenzując grę twierdziłem, że cena jest za wysoka, jak na długość samej zabawy: W tej chwili Batman Arkham City Lockdown dostępny jest już w cenie 2.39 Euro i jest to stawka dużo bardziej akceptowalna za tak bardzo powtarzalną rozgrywkę i wcale nie tak długą, jak mogłoby się wydawać. Gra jest bardzo ładna i to jej konkretny atut oraz zawiera kilka smaczków dla fanów Batmana, ale realnie rzecz biorąc to nie jest to nic fenomenalnego. Warto, ale jeśli Infinity Blade Was znudził to z Batmanem będzie tak samo, więc lojalnie ostrzegam.  Po takiej aktualizacji może odrobinę zmieniłbym zdanie… Link do aplikacji (wersja uniwersalna, 4.99 Euro). 