31.07.2012 Niestety jak na razie jedynie w urządzeniach z rodziny Lumia. Wszystko to za sprawą aplikacji, którą w wersji beta właśnie udostępniła Nokia.  Pozbawienie użytkowników możliwości wglądu w transmisję danych uważam za największy brak systemu Windows Phone. Zwłaszcza, że jest najbardziej „internetowym” systemem mobilnych z obecnie mi znanych. W każdym możliwym miejscu stara się zacierać granice pomiędzy tym co jest offline, a tym co jest online. Robi to skutecznie. Teraz jest na to sposób. Dzięki licznikowi, możemy choć w przybliżeniu śledzić ulatniania się naszych mb. Nie wiem na jakiej zasadzie działa ten liczni i dlaczego żadna inna aplikacja nie potrafi tego śledzić, ale faktem jest że Licznik działa. Z poziomu aplikacji możemy ustawić miesięczny limit danych oraz śledzić statystyki łączne, jak i dla konkretnego miesiąca.  Program prezentuje zarówno dane wysłane jak i pobrane. To właściwie wszystko. Nie sprawdzimy jakie aplikacje, kiedy i ile, nie ustawimy filtrów ani sztywnych blokad, ale i tak jest to spore udogodnienie. Transfer danych to tylko jedna z opcji naszego Licznika. Aplikacja śledzi nasze połączenia głosowe i sms oraz prezentuje je w formie prostych statystyk. Informacji nie ma może zbyt wiele, ale w świetle dotychczasowego braku jakichkolwiek, to i tak sporo.  Ponieważ Licznik jest ciągle w wersji beta, nie znajdziecie go bezpośrednio z poziomu Marketplace. Aby pobrać aplikację, wybierzcie ten link z poziomu waszego telefonu. Naprawdę warto, po raz pierwszy telefon od Nokii zyskuje funkcje niedostępne dla innych. 