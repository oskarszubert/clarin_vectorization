24.08.2012 Dysk Googla już w momencie swojej premiery,w wielu aspektach był sporo za konkurentami. Dziwiło to zwłaszcza w odniesieniu do oficjalnej aplikacji dostępnej na Androidzie, gdzie w niektórych aspektach, korzystanie np. z Dropboxa pozostawało jedynym rozwiązaniem. Tak było chociażby w przypadku automatycznej synchronizacji zdjęć. Dysk od Googla, nie wspierał jej. Na szczęście dziurę ta załatali zewnętrzni developerzy i zrobili to świetnie.  Jak działa CloudVault Photo Uploader? W dużym skrócie- zaraz po wykonaniu zdjęcia, trafia ono na nasz Dysk Google i podpięte pod niego urządzenia (np. PC). Obsługa jest bardzo prosta. Zaraz po uruchomieniu aplikacji zostaniemy poproszeni o wybranie konta pod które chcemy się podpiąć (tak, CloudVault Photo Uploader obsługuje wiele kont), oraz wyrażenie zgody na dostęp aplikacji do naszych danych. Następnie wybieramy czy zdjęcia mają trafiać do konkretnego folderu (domyślnie zaznaczone) i po chwili całość jest już gotowa. Oczywiście to nie wszystkie opcje i możliwości, jest ich znacznie więcej.  Po pierwsze możemy wybrać jakiego rodzaju pliki będą synchronizowane, mogą to być wszystkie nowe grafiki, nowe pliki video lub też tylko zdjęcia pochodzące z aparatu (aplikacja rozpoznaje je po nazwie). W ustawieniach konfigurujemy również opcje połączenia ze względu na, rodzaj transmisji jak i stan baterii. Przykładowo wysyłanie zdjęć możemy ograniczyć tylko do wifi (w tym jednego, konkretnego), oraz wymusić by proces odbywał się jedynie przy podłączeniu urządzenia do zasilania. Aplikacja daje nam także cały czas wgląd w podstawowe informacje odnośnie naszego konta (ilość dostępnej i wolnej pamięci) oraz ostatnich plików (ilość, waga, czas). Mamy też możliwość masowego wgrania wszystkich dostępnych na urządzeniu multimediów za jednym zamachem.  Prawdopodobnie za jakiś czas Google wzbogaci oficjalną aplikację o tę funkcję. Obecnie jednak, pozostaje nam korzystanie z CloudVault Photo Uploader. Program doskonale wypełnia swoją rolę, a dodatkowo jest bezpłatna. Jest też możliwość wsparcia autora, jeżeli aplikacja przypadnie nam do gustu. Można tego dokonać na wiele sposobów między innymi poprzez zakup tej „aplikacji”. Polecam naprawdę każdemu, kto na co dzień korzysta z chmury od Google. Już nie trzeba posiłkować się Dropboxem, aby móc synchronizować zdjęcia z naszego urządzenia. Ocena: 5+ 