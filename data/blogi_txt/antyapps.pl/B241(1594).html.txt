20.01.2014 Narzędzia systemowe nie są mocną stroną Windows Phone. Idea zamkniętej struktury nie sprzyja grzebaniu w systemie, czy też znacznym modyfikacjom. To nie oznacza jednak, że nie mamy wglądy w bardziej szczegółowe informacje o urządzeni, jego poszczególnych podzespołach, systemie i sieci. Dowodem na to są takie aplikacje jak Hardware Tests. Główne okno aplikacji dzieli się na trzy części. Pierwsza czyli Dashboard posiada podstawowe informacje o naszym telefonie, sieci i rodzajów połączeń z których korzystamy. Drugą najłatwiej nazwać zbiorczo Testy. Znajdziemy tam blisko 23 narzędzia do testowania różnych części naszego urządzenia i systemu. Kolory, dotyk, mikrofon, gps, kompas i wiele innych, pomogą sprawdzić jak działają poszczególne części telefonu. U dołu odnajdziemy także bardziej szczegółowe informacje o systemie. Wszystkie te opcje, testy i narzędzia symbolizowane są przez kafelki, które możemy przypiąć do ekranu start. Ostatnia z zakładek nosi nazwę Tools. Skrywa pod sobą zestaw 18 przydatnych skrótów do opcji systemowych. Od tak popularnych jak WiFi i Bluetooth po blokadę odtwarzacza i aplikację na karcie sim. Znajdziemy tam też skruty do nowych opcji dodanych wraz z GDR 3 czyli np. blokady orientacji ekranu. Tutaj ponownie, każde z narzędzi możemy przypiąć jako samodzielny kafelek.  Interfejs w pewien sposób bardzo współgra z tematyką programu. Nie grzeszy urodą jak na prawdziwe narzędzia przystało. ;) Jest czytelny, poszczególne części dobrze podzielone, dostęp do nich jest szybki i bezproblemowy. Jednak całość mogłaby wyglądać ładniej. Najwięcej zastrzeżeń posiadam do kafelków, a raczej tego że program nie pozwala na ich edycję, choćby minimalną. Główny kafelek aplikacji ma z góry przypisane dane jakie będzie wyświetlał, a wszystkie pozostałe także kolor. Hardware Tests to jedna z lepszych aplikacji w swojej kategorii. Chwilowo używam jej na przemian z Insiderem i obie mają swoje mocne oraz słabe strony. Dlatego polecam Wam instalację Hardware Tests. Dostępny jest za darmo i posiada właściwie wszystko, by móć sprawnie kontrolować swój telefon i zapewnić sobie szybki dostęp do opcji. 