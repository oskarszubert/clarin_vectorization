30.07.2012 Nokia jako jedyny producent telefonów z Windows Phone nieustannie dba o rozwój portfolio aplikacji. Dzięki temu, choć wystartowała najpóźniej to obecnie oferuje największy zbiór programów i gier, dedykowanych tylko swoim urządzeniom. W czasie weekendu powiększyła go o 2 kolejne. Pierwszą z nowych aplikacji, są zapowiedziane jakiś czas temu rozszerzone funkcje aparatu. Pomimo iż program instaluje się na liście aplikacji i widnieje jako „Aparat – Dodatki”, to nowe funkcje dodawane są do standardowego menu aparatu. Tak więc po instalacji wystarczy uruchomić aparat za pomocą przycisku. W jego opcjach pojawi się nowa grupa „Aparat – Dodatki” a w niej:  Inteligentne zdjęcia grupy Ujęcia w ruchu Panorama Samowyzwalacz   Choć brakowało tych opcji domyślnie w ustawieniach aparatu, to nie jest to nic, czego nie posiadałaby konkurencja, bądź też nie było dostępne z poziomu dodatkowych aplikacji. No może z wyjątkiem inteligentnych zdjęć grupy. Tym bardziej, że wyżej wymienione tryby są bardzo uproszczone, przykładowo samowyzwalacz nie posiada możliwości modyfikacji długości czasu.  Drugą z nowo dodanych aplikacji jest Udostępnianie Kontaktu. Podobnie jak w przypadku „Aparat – Dodatki” program posiada tylko niezbędne funkcje. Zaraz po starcie pojawia nam się lista naszych kontaktów. Następnie wybieramy ten, który chcemy udostępnić oraz poszczególne pola z danymi, przypisanymi do kontaktu. Dołączyć możemy nawet przypisany avatar.  W kolejnym kroku stajemy przed wyborem formy w jakiej udostępnimy dane. Nie mamy byt dużego wyboru. SMS przesyła informacje jako zwykły tekst, email jako plik vcf. Aplikacja daje nam też dostęp do otrzymanych wizytówek. I to właściwie tyle. Ponieważ działa jako samodzielny produkt, łatwo znaleźć inne lepiej zaprojektowane i bardziej rozbudowane. Aby pobrać Aparat – Dodatki kliknijcie tutaj, lub tutaj dla Udostępnianie Kontaktu. W obu przypadkach linki będą działały tylko z poziomu waszych telefonów. Logo: 