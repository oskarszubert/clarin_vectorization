08.02.2013 Windows Phone coraz szybciej nadrabia braki względem innych platform. Widać to zwłaszcza po aplikacjach do obsługi lokalnych serwisów i usług. Tym razem mamy dobrą wiadomość dla posiadaczów numeru w sieci Orange. Do Marketplace trafiła niedawno aplikacja, która znacznie ułatwia kontrolę swoich wydatków. Mój Orange zapewnia nam dostęp do podstawowych danych jeżeli tylko posiadamy konto na portalu Orange.pl. Pierwszym krokiem jest więc zalogowanie się na nie. Gdy tego dokonamy naszym oczom ukażą się podstawowe informacje odnośnie stanu naszego konta, poszczególnych pakietów, kwot, daty ważności itp. Bardzo przydatna funkcja zwłaszcza gdy nie chcemy zaśmiecać sobie głowy kodami i sms odpowiadającymi za sprawdzanie tych danych. Dzięki temu możemy w łatwy sposób kontrolować nasze wydatki i uchronić się przed niepotrzebnymi kosztami (sms o wygaśnięciu pakietu przychodzą często ze sporym opóźnieniem). Mamy też zakładkę z krótkim opisem dostępnego planu taryfowego oraz informacje odnośnie płatności.  I to wszystko. Jeżeli ktoś czytał recenzję wersji Androidowej, lub jej używał ten wie, jak wielu opcji brakuje. Już nawet nie chodzi o zakładki w stylu „aplikacje”, gdzie widniały inne programy od grupy Orange. Na próżno będziemy szukać naszych informacji bilingowych, zabrakło też miejsca dla menu usług. Nie rozumiem dlaczego nie ma ich w edycji Windows Phone, skoro zarówno na Androida jak i iOS były od początku. Autorzy postarali się o minimalne dopasowanie interfejsu do idei Metro. Niestety aplikacja straciła przez to na czytelności. Szkoda że nie wykorzystano api kafelków. Możliwości jest wiele, chociażby prezentacja danych o poszczególnych pakietach albo globalnych o stanie konta. Oczywiście standardowo program nie jest dopasowany do wysokich rozdzielczości Windows Phone 8. Na Lumii 920 poszczególne elementy są rozciągnięte i brakuje im ostrości. Pomimo tych wad obecność Mój Orange na Windows Phone to dobra wiadomość. Docenią ją zwłaszcza klienci pomarańczowej sieci. Szkoda tylko, że jet to kolejna aplikacja zrobiona trochę na siłę, tak aby być. Okrojona ze sporej ilości możliwości swoich odpowiedników z pozostałych systemów i nie wykorzystująca możliwości api Windows Phone. Mam tylko nadzieję, że na wersję 1.1 nie będziemy musieli czekać zbyt długo. Wpływ na to możecie mieć też Wy, umieszczając swoje komentarze pod tym linkiem. Windows Phone 7.5: działa, Windows Phone 8: działa, Lumia 610: działa 