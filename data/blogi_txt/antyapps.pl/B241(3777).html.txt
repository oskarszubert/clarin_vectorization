26.03.2013 Zabawy słowem to coś niesamowitego. Sam zawsze chętnie uczestniczyłem w najróżniejszych projektach związanych z literkami i wyrazową żonglerką. Na smartfony i tablety znajdziemy wiele różnorodnych zabaw z nimi związanych — co prawda o słowotwórstwie możemy zapomnieć, ale Word Mess proponuje kilka innych znanych i lubianych patentów zamkniętych w jednej, przystępnej formie przeplatających się mini-gier słownych.  Całą zabawę podzielić można na cztery typy zadań:  W misz-maszu najróżniejszych terminów wyszukanie pewnego słowa — aby jednak nie było za łatwo, należy wspomnieć, że to występuje pośród nich częściej niż tylko raz. Nie będzie to co prawda układanie wierszyków, ale też musimy znaleźć słowa do rymu. Po prostu! :) Wskazywanie wyrazów pasujące do kategorii, bazującej na skojarzeniach. Dajmy na to słowo „plaża” i wszystko co może się z nią wiązać — akurat w tym wypadku twórcy postanowili rozpalić naszą wyobraźnię i umieścili tam głównie skąpe części garderoby, także naszym zadaniem jest spośród gąszczu terminów wybrać m.in. bikini, szorty czy olejek do opalania. Jest to o tyle niewdzięczna kategoria, że wymaga od nas również wiedzy z poszczególnych dziedzin, na przykład mody, gdzie wskazać musimy nazwy popularnych projektantów czy marek. Czwartym typem zadań, objawiającym się w formie bonusów, jest wyszukiwanie słowa niepasującego do pozostałych.   W Word Mess dostępne są dwa tryby zabawy: challenge oraz survival. W pierwszym różne typy zadań przeplatają się, a poziom trudności sukcesywnie wzrasta wraz z kolejnymi łamigłówkami. W kolejnym zaś sami wybieramy rodzaj zadań i to w nich toczymy nieustanne boje. Gra nie wymaga żadnych tricków związanych ze sterowaniem — na panelu dotykowym po prostu wskazujemy dany wyraz czy frazę i gotowe. Wizualnie gra również nie odstrasza: jest estetycznie, a chmura wyrazów zawsze wygląda nie tylko efektownie, ale także czytelnie. Jednak trzeba wyraźnie zaznaczyć, że to kolejna z gier w której istnieje bariera, która dla wielu może okazać się nie do przeskoczenia: Word Mess dostępne jest tylko po angielsku. Znakomita zabawa przy której przyjdzie nam się nieźle nastersować, by w odpowiednio krótkim czasie zdążyć odnaleźć wszystkie wyrazy. Word Mess dostępne jest w wersji uniwersalnej w AppStorze — przyjdzie nam za nie zapłacić 1,89 euro. Jeżeli nie macie problemów z angielskim i nie przerażają Was czasówki, to czym prędzej powinniście wybrać się na zakupy, bo naprawdę warto! 