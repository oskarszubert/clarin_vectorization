21.05.2012 Angry Birds wciąż jest na szczycie popularności. Rovio już dawno wykroczyło poza tworzenie samych gier i zaczęło sprzedawać licencje na chociażby produkcję stacji dokujących z wizerunkiem wściekłych ptaszków. Do promocji najnowszej edycji gry udało się namówić NASA. A teraz? Fiński deweloper tworzy nową wersję gry promującą team Formuły 1 firmy Lotus. Specjalna wersja gry będzie dostępna jedynie poprzez oficjalny FanPage Lotus F1 Team od dnia 23 maja. Nie wiadomo przez jaki okres czasu gra będzie osiągalna, ale zapowiadane jest, iż czas ten będzie ograniczony. Cała akcja ma miejsce z powodu Monaco Grand Prix.  Z tej okazji powstała specjalna strona internetowa promująca nowy projekt. Angry Birds Heikki bierze swoją nazwę od kierowcy rajdowego z teamu Lotosu. Chodzi o Heikkiego Kovalainena, czyli fińskiego kierowcy Formuły 1, o którym więcej informacji możecie zdobyć na jego stronie. Pozostaje nam czekać na środę by zobaczyć, co dokładnie wymyśliło Rovio z Lotusem. W rzeczywistości projekt jest owiany sporą tajemnicą i nie wiadomo dokładnie, jak będzie wyglądała gra. 