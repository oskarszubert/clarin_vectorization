29.11.2013 Notatnik to jedne z najbardziej popularnych aplikacji na urządzenia mobilne. Dzięki nim w prosty sposób możemy zapisać ważne informacje. Spory wybór sprawia, że każdy znajdzie coś dla siebie. Zarówno miłośnicy minimalistycznych programów, jak i ekosystemów, gdzie wersja mobilna jest tylko jedną z wielu. Na ich tle Papyrus przedstawia się dość nietypowo. Choć ekrany dotykowe pozwalają nam na pisanie palcem, zapewne większość z Was preferuje klawiaturę jako metodę wprowadzania danych. W Papyrus jej nie odnajdziecie. Jedyny tekst jaki pojawi się w notatkach to ten jaki stworzycie rysując poszczególne litery. Takie rozwiązanie sprawia, że korzystanie z aplikacji nabiera sensu dopiero gdy posiadamy stylu. W przypadku Windows Phone to wciąż rzadkość. Po pierwsze bardzo długo domeną tego systemu były małe ekrany 3,7-4,3 cala. Po drugie brak specjalnego oprogramowania które uzasadniłoby posiadanie rysika. W konkurencyjnym Androidzie seria Nota od dawna promuje takie rozwiązania. Tak więc jeżeli chcecie korzystać z Papyrusa, pamiętajcie iż ma to sens dopiero w momencie użycia rysika. Aplikacja pozwala nam na tworzenie i zarządzanie notesami oraz poszczególnymi notatkami. Tworząc je możemy wybrać rodzaj tła (czyste, linia, kratka itp.) oraz kolor i grubość linii. Nie zabrakło gumki oraz narzędzia do wycinania treści. Aby działało poprawnie potrzebujemy odpowiedniego stylusa. W ustawieniach strony znajdziemy opcję pozwalającą na zmianę wielkości kartki. Wybór jest spory, nie do końca rozumiem jednak jego zastosowanie. Papyrus nie pozwala nam na eksport naszych notatek w żadnej formie, tak więc zmiana wielkości kartki nie wpływa na to co widzimy na ekranie.  Notatki możemy wzbogacić o elementy graficzne z naszej galerii. Z opcji typowych dla Windows Phone odnajdziemy przypinanie poszczególnych notesów do ekranu start. I to właściwie wszystko jeżeli chodzi o możliwości programu. Nie mam nic do minimalizmu, brakuje jednak kilku podstawowych rozwiązań. Pierwszą, już wspomnianą jest brak jakiejkolwiek synchronizacji notatek, lub też tworzenia ich kopii zapasowej. Druga, to możliwość tworzenia kafelka który automatycznie rozpoczyna nową notatkę. Papyrus to aplikacja dla bardzo wąskiej grupy posiadaczy telefonów z Windows Phone. Bez rysika jest właściwie nieprzydatna, chyba że ktoś ma duży ekran i wyjątkowo chude palce. Pozostali powinni skupić się na innych programach, których na Windows Phone jest wiele. Papyrus dostępny jest za darmo dla urządzeń z Windows Phone 8. 