09.10.2013 wolnelektury.pl to serwis którego uczniom przedstawiać nie trzeba. Spory, ciągle powiększający się zbiór lektur i klasyk literatury dostępnych za darmo do pobrania. Książkę możemy wydrukować, czytać na komputerze, a także wgrać na nasze smartfony i tablety, tak aby tekst mieć zawsze przy sobie. Dzięki aplikacjom takim jak Biblioteka korzystanie z serwisu jest jeszcze przyjemniejsze. Bibliotek daje nam dostęp do zbiorów zgromadzonych w serwisie wolnelektury.pl. Główne okno aplikacji podzielono na dwie części. Pierwsze pomaga nam w wyszukaniu tytułu. Mamy trzy oddzielne mechanizmy. Szukaj to klasyczna wyszukiwarka, w której wpisujemy tytuł bądź też autora. W drugiej otrzymujemy alfabetyczny spis książek, a w ostatniej listę posortowaną według autorów. Dzięki temu nikt nie powinien mieć problemu z odnalezieniem potrzebnej książki. Obok zakładki z wyszukiwaniem znajduje się lista pobranych lektur. Na początku będzie pusta. Tak jak autor zaznacza w opisie, aplikacja Bibliotek nie jest czytnikiem książek. Aby je otworzyć musimy mieć w pamięci telefonu dodatkowy program. Na szczęście na Windows Phone jest sporo aplikacji do obsługi PDF, czyli formatu w jakim będą pobierane nasze książki. Każdy tytuł możemy przypiąć jako kafelek do ekranu głównego, dzięki temu uzyskamy do niego szybszy dostęp. Co istotne, kafelki wyglądają ładnie, zarówno ustawione na średnią wielkość jak i małą. Owszem, jest to detal, ale bardzo dobrze, że autor się o niego zatroszczył. Wracając jeszcze do samych książek. Wybierając konkretną z nich jeszcze przed pobraniem otrzymujemy podgląd okładki oraz takie informacje jak epoka literacka, rodzaj czy też gatunek. Na dolnej belce umieszczono trzy opcje. Podgląd przekieruje nas do strony www z podglądem fragmentu książki. Podziel się pozwoli na udostępnienie linku do książki w serwisach społecznościowych. Aplikacja wspiera systemowe rozwiązania społecznościowe. Szkoda tylko że zabrakło metody dzielenia się poprzez sms czy też maila. Aby przesłać komuś link do książki, musimy umieścić go np. na Facebooku, nie jest to najlepsze rozwiązanie. Ostatnia opcja to pobieranie. Interfejs aplikacji bardzo dobrze korzysta z możliwości metro. Jest prosty, przejrzysty i do tego ładny. Autor zadbał nawet o takie detale jak oddzielne kolory dla poszczególnych opcji w menu książki. Gdybym miał się czegoś przyczepić, to wspominanego już udostępniania oraz przycisku usuwania książek. Możemy albo skasować wszystkie, albo robić to pojedynczo. Problemy miałem też z wywołaniem menu książek poprzez przytrzymanie na nich palca. Aplikacji Biblioteka chyba nie muszę polecać. Dostęp do sporej bazy lektur zgromadzonych na serwisie wolnelektury.pl zawsze pod ręką, do tego w dobrym wykonaniu. Co ważne Biblioteka dostępna jest za darmo i nie zawiera reklam. Zapraszam do pobierania. 