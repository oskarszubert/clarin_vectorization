30.05.2012 Sporo na rynku Androida odtwarzaczy muzycznych. Nie każdy może się jednak pochwalić czymś wyjątkowym, czy chociażby wygodnym interfejsem i przyjemnym dla oka wyglądem. musiXmatch zarówno łatwo i intuicyjnie obsługiwać, jak i miło jest widzieć go w akcji. Dodatkowo dostarcza teksty piosenek. Czego chcieć więcej? Twórcy tej aplikacji sugerują, iż jej najważniejszą cechą jest wyświetlanie tekstów piosenek. Moim zdaniem nie jest to jednak aplikacja z głównym przeznaczeniem dla miłośników karaoke. W tym segmencie mamy znacznie lepszy TuneWiki, który nie tylko wyświetla teksty, ale także podświetla odtwarzane w danym momencie słowa wokalisty. musiXmatch to dla mnie po prostu dobry odtwarzacz muzyczny na sterydach, bo wzbogacony o słowa piosenek, informacje o utworach oraz dyskografie wykonawców. Nie bez znaczenia jest także niesamowity design, bo w tym przypadku jest znacznie lepiej niż w TuneWiki.  Kolorystyka tej aplikacji to istna poezja. Połączenie spokojnego tła w odcieniach szarości wzbogaconych o kolor ciemnoniebieski z wyraźnym pomarańczowym akcentem powoduje, iż musiXmatch wygląda niesamowicie elegancko, ale jednocześnie nowocześnie i modnie. Nie bez znaczenia jest również dobór czcionek. Pod tym kątem twórcy spisali się na medal. Główny ekran aplikacji to cztery duże przyciski. Druga opcja zasługuje natomiast na oklaski. Jest to funkcja znana z takich aplikacji jak SoundHood, czyli rozpoznawanie piosenek. Wystarczy kliknąć, położyć telefon blisko źródła dźwięku, a po chwili otrzymamy informację na temat tego, jaka piosenka jest odtwarzana. Z tego miejsca możemy także zakupić dany singiel w sklepie internetowym (to chyba nadchodząca funkcjonalność, bo na razie mi nie działa). Pod informacją o tworze znajdą się oczywiście słowa śpiewane przez wokalistę. Dalej mamy natomiast coś zupełnie zwyczajnego, czyli listę ulubionych utworów oraz opcje konfiguracyjne. Co więcej o tym programie? Oczywiście skanuje utwory na karcie i tworzy bazę danych w oparciu o metadane w plikach mp3. Automatycznie pobiera również okładki albumów. Posiada bardzo miłe dla oka widżety. Dla mnie bomba. Szkoda tylko, że nie ma płatnej wersji pozbawionej reklam. Te pojawiają się tylko w paru miejscach, jednak bez banerów program wyglądałby jeszcze lepiej. Program jest dostępny do pobrania za darmo, do czego szczerze zachęcam.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 