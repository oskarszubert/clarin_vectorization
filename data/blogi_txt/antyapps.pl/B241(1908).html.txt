21.05.2013 Usługa Flickr w dobie Facebooka, Instagramu i Google+ (szczególnie po ostatniej konferencji) zdaniem wielu nie liczyła się w walce o użytkownika, który nie wiem co zrobić ze swoimi zdjęciami. Do dzisiaj! Flickr oprócz odświeżonej odsłony przeglądarkowej usługi i wprowadzenia 1 terabajta na zdjęcia oferowanego zupełnie za darmo, zaprezntował zupełnie nową aplikację dla Androida. Oto Flickr 2.0 moi Drodzy!  Pierwsze co zauważymy po aktualizacji to oczywiście nowa ikonka, która nabrała nieco „ogłady” i od razu rzuca się w oczy swoją prostotą. Wewnątrz aplikacji nie jest wcale gorzej. Flickr postanowił uczynić nasze, ale i naszych znajomych zdjęcia najważniejszym elementem interfejsu i nic w tym dziwnego, skoro to usługa do przechowywania i udostępniania fotografii. Sposób w jaki jednak Flickr prezentuje fotki jest nadzwyczaj udany – ciemne tło wprowadza itrygujący użytkownika nastrój, zaś duże zdjęcia przyciągają wzrok.  Wzorem innych aplikacji nawigacja po Flickrze odbywa się za pomocą wysuwanego z lewej krawędzi ekranu menu, gdzie znajdzieemy skróty do strumienia aktywności, listy naszych znajomych, ustawień i zakładki, gdzie możemy eksplorować zdjęcia np. po tagach. Wrzucenie nowego zdjęcia jest bardzo proste, choć nie do końca dopracowane, bowiem Flickr korzysta z własnej przeglądarki plików lokalnych, która nie działa tak szybko jakbyśmy tego oczekiwali. Mechanizm wysyłania zdjęć, stosowania filtrów i dodawania informacji do zdjęć działa bardzo sprawnie, dlatego liczę, że to tylko niewielka i spowodowana pospiechem niedogodność, która zostanie naprawiona z kolejną aktualizacją.  Mając takie możliwości (czyt. ogromną powierzchnię dyskową i edytory zdjęć) następnym krokiem Flickra powinno być pojawienie się opcji automatycznej synchronizacji zdjęć z telefonu, jak dzieje się to na Dropboxie, Google+ i Facebooku. W takim wypadku, Flickr byłby niekwestionowanym numerem jeden, bowiem manualne przesyłanie wszystkich zdjęć do przyjemnych czynności nie należy. 