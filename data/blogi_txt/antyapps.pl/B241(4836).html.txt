17.09.2012 Windows Phone nie jest przyjazny dla osób, które lubią grzebać w systemie, rejestrach, danych połączenia. Mimo to niektóre aplikacje pozwalają trochę lepiej zapoznać się z wybranymi aspektami naszego smartfona i jego funkcjnowania. Jeżeli chodzi o kwestie połączenia internetowego, warto zainteresować się prostym programem o nazwie Net cmd.  Net cmd to prosty zbiór narzędzi do sprawdzenia podstawowych informacji o naszym połączeniu sieciowym, domenach oraz ip. W jego skład wchodzą takie funkcje jak:  check your IP (sprawdza aktualne IP telefonu oraz nazwę jego hosta); ping (sprawdza osiągalność hosta w sieci, zwraca IP oraz czas w milisekundach); lookup (whois – umożliwia podejrzenie danych właściciela domeny); tracert (pokazuje liczbę skoków między routerami oraz ich adresy); Speed Test (do testowania połączenia z internetem, download   upload); Kalkulator sieciowy (liczy adres rozgłoszeniowy, klasę, maskę podsieci, liczbę hostów, pokazuje pierwszy i ostatni adres IP). Choć wykonanie aplikacji nie zachwyca (kiepski, matrixowy styl), to wszystkie prezentowane dane są czytelne. Przy najważniejszych mamy przyciski szybkiego skopiowanie treści, w pozostałych sami możemy zaznaczyć tekst i wkleić w inne miejsce. Prędkość działania aplikacji zależy oczywiście od naszego połączenia internetowego. Nawigacja po Net cmd jest naprawdę prosta. Autor zadbał nawet o umieszczenie historii ostatnio sprawdzanych danych oraz prosty formularz kontaktowy. Aplikacja jest darmowa, możecie ją pobrać stąd. Ocena: 3+ 