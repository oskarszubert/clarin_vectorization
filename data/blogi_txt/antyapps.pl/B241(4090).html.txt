05.02.2014 Możliwość przypinania wielu różnych elementów jako kafelków ekranu głównego, to jedna z najciekawszych opcji systemu Windows Phone. W ramach api (które ciągle się powiększa) autorzy aplikacji mogą nam pozwolić na przypięcie właściwie każdego elementu z ich programu, bądź też tworzyć aplikacje oparte na tym. Tak też jest z Szablony wiadomości który bazuje na możliwości tworzenia kafelków z wiadomościami. Dokładniej chodzi o wiadomości sms i mail (o tych drugich trochę później). Zawczasu możemy skonfigurować taki sms, wraz z jego treścią oraz odbiorcami. Rodzi się pytanie po co? Zastosowań jest kilka. Chociażby jazda samochodem i konieczność dawania znać, że jesteśmy już blisko, bądź też potwierdzania że zrobimy zakupy, albo regularne informowanie//przypominanie o czymś. Czasem po prostu bazujemy na tej samej treści wielokrotnie. Teraz wystarczy tak przygotowany sms pozostawić w programie, bądź przypiąć jako kafelek, aby móc za pomocą 2 tapnięć go wysłać. Pierwsze to oczywiście wybór sms z ekranu start, drugie to jego wysłanie (w razie potrzeby może dokonać jego edycji). Mamy też możliwość stworzenia maila, niestety jest on ograniczony do 160 znaków, a przy jego wysyłaniu dochodzi kolejny krok, wybór z jakiego konta chcemy go wysłać. Szablony wiadomości już na start posiadają kilka prostych i popularnych wzorów wiadomości. Możemy je edytować, kasować i oczywiście przypiąć do ekranu głównego. Domyślnie wiadomości takie nie mają przypisanego odbiorcy, ale możemy dodać go ręcznie. Na dolnej belce znajduje się możliwość tworzenia nowej wiadomości.  Interfejs aplikacji przemyślano bardzo dobrze. Właściwie jedyna rzecz która mi doskwiera to rozmiar samych szablonów już w aplikacji. Zajmują sporo miejsca, przez co na ekranie mieści się tylko 3,5.  Rozumiem że dla kogoś to może być odpowiednia ilość, ale przydałaby się możliwość zmiany/wyboru trybu wyświetlania szablonów. Duży plus należy się autorowi za kafelki. Po pierwsze, nawet w najmniejszym rozmiarze wiadomo czego dotyczy wiadomości, po drugie każda z nich może mieć inny, ustawiony przez nas kolor. Do stabilności działa programu nie mam żadnych zastrzeżeń. Szablony wiadomości to aplikacja prosta, ale i przydatna. Może nie dla każdego i w każdej sytuacji, jednak czasem sami nie zdajemy sobie sprawy jak często wysyłamy sms „z automatu”, które równie dobrze mógłby zastąpić szablon. Zwłaszcza jeżeli korzystamy z tel w samochodzie, czy też podczas ruchu i nie zawsze mamy czas i możliwości by skupić się na pisaniu. Program jest darmowy i co dla wielu ważne, dział także na Windows Phone 7. 