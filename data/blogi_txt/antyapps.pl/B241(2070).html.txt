12.12.2012 Aplikacje w naszych smartfonach coraz częściej zastępują specjalistyczne serwisy. Podobnie jest w przypadku przesyłek. To co kiedyś trzeba było sprawdzać na stronach dostawców, teraz możemy uzyskać za pomocą jednego programu. Na łamach AntyApps opisaliśmy już kilka aplikacji do śledzenia przesyłek. Jednak KurJerzy to coś więcej. Aplikację można podzielić na 2 główne funkcje. Pierwsza pozwala nam śledzić przesyłki. Do tego celu potrzebujemy wpisać ich kod (szkoda że nie działa opcja wklejania tekstu), bądź też zeskanować kod (należy pobrać dodatkową aplikację do skanowania kodów). Podczas testów nie było problemów z namierzeniem przesyłki, niestety nie miałem zbyt dużej i różnorodnej grupy testowej. W komentarzach można natknąć się na opinie, że w niektórych przypadkach prawidłowy kod zwraca jako błędny. Aplikacja obsługuje taki firmy jak: Poczta Polska, Pocztex, DHL, UPS, DPD, FedEx, GLS, K-EX, Siódemka.  Druga, to usługi związane z zamawianiem kuriera. Ponieważ budują one na portalu www.kurjerzy.pl, wymagane jest zalogowanie się, bądź też założenie konta. Można tego dokonać z poziomu aplikacji, co jest sporym plusem i opcją o której często zapominają autorzy mobilnych aplikacji. Po zalogowaniu się jesteśmy poproszeni o podanie podstawowych danych paczki/listu który chcemy nadać, a następnie otrzymujemy listę dostawców wraz z ceną. Bardzo dobre rozwiązanie. Za przesyłki możemy płacić z wcześniej opłaconego konta.  Interfejs aplikacji nie zachwyca, ale też ciężko powiedzieć że jest zły. Po prostu zawiera minimum elementów graficznych. Nawigacja w nim nie powinna sprawiać problemu. Miejmy nadzieję, że z czasem autorzy uczynią aplikację bardziej miłą dla oka. Podczas testów wykazała się duża stabilnością. Jedynym problemem może być wspominany wcześniej błąd z wyszukaniem przesyłki. Aplikacja KurJerzy to bardzo ciekawe rozwiązania zarówno dla osób które często nadają paczki, jak i dla tych którzy je odbierają.  W prosty i czytelny sposób pozwala śledzić oba procesy. Ponieważ jej podstawowa funkcjonalność jest darmowa, sami możecie ją przetestować. 