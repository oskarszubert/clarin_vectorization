18.05.2012 W dużych miastach dzieje się sporo. Już nie raz byłem w sytuacji, iż o ciekawym wydarzeniu dowiadywałem się po czasie. Niedawno ominąłby mnie koncert jednego z moich ulubionych wykonawców. Zbyt dużo wydarzeń, które trudno samemu przefiltrować. Z tego powodu powstają liczne strony grupujące eventy. iCity to jedna z nich, która dodatkowo posiada aplikację mobilną korzystającą z rozszerzonej rzeczywistości. Zdecydowanie trafiam w grupę docelową tej aplikacji. Jako młody człowiek lubię bywać tu i tam, poznawać nowe miejsca, doświadczać nowych rzeczy. Jestem otwarty na ciekawe eventy, nową muzykę i tak dalej. W stu procentach wykorzystuję fakt mieszkania w dużym mieście. Swoją przygodę z iCity zacząłem od aplikacji mobilnej, bo jeśli jakiś serwis posiada takową – to wolę się z nim zapoznać z poziomu kanapy, a nie biurka. Zawiodłem się. Aplikacja mobilna jest naprawdę kiepska. Kolorystyka nie jest zła, ale samo rozplanowanie poszczególnych elementów już mocno kuleje. Mam naprawdę mieszane uczucia. Zdziwiło mnie to, wszak projekt jest dofinansowany przez Unię Europejską, więc nie spodziewałem się bubla. Zajrzałem zatem na stronę internetową – i okazało się, że tutaj jest całkiem nieźle. To właśnie od strony internetowej powinno zacząć się przygodę z iCity. To tutaj można się zarejestrować, bo z poziomu aplikacji mobilnej nie jest to możliwe. Na stronie iCity możemy zrobić naprawdę wiele. Jest możliwość filtrowania wydarzeń po konkretnej kategorii typu sport, warsztaty czy imprezy. Dalej możemy ustawić swoją lokalizację, co wpłynie na dopasowanie wyników. Mamy tutaj również możliwość edycji swojego profilu. Okazuje się zatem, że mobilna aplikacja jest jedynie dodatkiem. Teoretycznie możemy korzystać z niej niezależnie od strony internetowej, ale ominie nas spora funkcjonalność. Z drugiej strony właśnie na to wskazuje nazwa aplikacji: iCity Lite. Odchudzona wersja usługi. Pozwoli nam na pogląd zbliżających się wydarzeń czy tych, na które się wybieramy, a przy akompaniamencie zewnętrznej aplikacji wyświetli wydarzenia w formie rzeczywistości rozszerzonej, ale to i tak nie wszystko, co oferuje serwis. Mimo tego zachęcam do spróbowania iCity. Po zarejestrowaniu się na stronie aplikację możecie pobrać za darmo stąd.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 