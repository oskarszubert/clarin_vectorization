18.06.2012 Kolejna aplikacja od Smule – autorów I Am T-Pain i Songify, o których już pisałem na łamach AntyApps. Linki do tych tekstów znajdziecie na samym dole w powiązanych, a tymczasem ja chciałbym przedstawić wam Magic Piano. Program, który początkowo może służyć nam do zabawy, ale ostatecznie użytkownicy znaleźli mu zgoła odmienne zastosowanie. Otóż Magic Piano to aplikacja muzyczna (zupełnie tak samo, jak cała reszta) i tym razem dostajemy do dyspozycji pianino. Trybów gry jest parę – albo możemy odgrywać stosunkowo znane utwory przez naciskanie spadających kuleczek (bardzo podobnie jak w grach TapTap), albo mamy do dyspozycji parę rozkładów standardowego pianina i wtedy ogranicza nas tylko wyobraźnia lub talent. Ciekawostką jest jednak fakt, że na pianinie z Magic Piano często nie grają ludzie, a… Koty! Wielu moich znajomych podkładało kotom iPady z włączonym Magic Piano. Jak widać ten typ aplikacji spodoba się nie tylko posiadaczom tabletów, ale także ich pupilom.    Magic Piano zainstalować można na urządzeniach z iOS (i na iPhonie, i na iPadzie), a od niedawna także na Androidach. W obu przypadkach za darmo. Na czym zarabia więc Smule? Począwszy od reklam umieszczonych wewnątrz aplikacji, skończywszy na mikropłatnościach. Ponieważ na samym początku mamy trzy utwory, plus znalazłem kolejne trzy do pobrania za darmo po zarejestrowaniu. Cała reszta (a tej „reszty” jest tam sporo) kosztuje już ichnie wirtualne monety, które kupujemy oczywiście za normalną gotówkę. Według tego, co znajduje się w App Store, to za cały pakiet zapłacimy aż $100! Na szczęście płacić nie trzeba i równie dobrze można bawić się bez wrzucania pieniędzy w App Store czy Google Play. 