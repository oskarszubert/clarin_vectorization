19.06.2013 Windows Phone coraz lepiej radzi sobie w temacie promocji na aplikacje. Pierwszym symptomem zmian była zmiana z jednej tygodniowej przeceny na grę Xbox Live, na 3. Także coraz więcej deweloperów decyduje się na okresowe obniżki. Wprawdzie do iOS wciąż jeszcze daleko, ale poprawę zdecydowanie widać. Dziś w nocy, ceny na większość swoich gier postanowił obniżyć Gameloft. Assassin’s Creed Dobry pomysł na grę zniszczony przez kiepskie, frustrujące sterowanie. O ile demo wygląda znośnie i zachęcają, o tyle już chwilę później zaczynają się schody. Grafika dziś już możne nie robi takiego wrażenia jak kiedyś, ale trzyma dobry poziom. Pomimo ceny polecam tylko zagorzałym fanom serii, tego gatunku gier i prostych calaków. Za 3,49zł możecie ją nabyć tutaj. Assassin’s Creed dostępny jest na Windows Phone 7 i 8. The Amazing Spider Jedna z najładniejszych gier na Windows Phone. Dzięki ostatniej aktualizacji nie laguje już tak mocno, a płynność przez większą część zabawy jest zadowalającą. Cena w promocji to 10,49zł. Warto, chyba że ktoś nie przepada za tego typu grami. Sporo zadań, „otwarty” (jak na możliwości urządzeń mobilnych) świat, dobra mechanika. Asphalt 5 Gra zbiera różne, często skrajne oceny. Po części winna temu była cena. Asphalt 5 nie posiada mikropłatności ani społecznościowych dodatków, przez co autorzy ustawili ją na pułapie 10,49zł. W promocji jej cena to 3,49zł, tyle samo co części 7. Czy warto? Jeżeli lubicie gry bez tych wszystkich dodatkowych bajerów i sklepów, zaśmieconych menu oraz dziwnych modeli rozgrywki, to polubicie też Asphalt 5. Lekko zawodzi model sterowania, ale po dłuższej zabawie, można do niego przywyknąć. Splinter Cell Conviction W przeciwieństwie do Assassin’s Creed w Splinter Cel poprawiono sterowanie oraz grafikę. Owszem gra o agencie, ma kilka innych irytujących elementów, ale jak na obecną cenę 6,99zł nie są one zbyt dotkliwe. Z nieznanych powodów mogą w nią grać tylko posiadacze Windows Phone 7. Jeżeli polubiliście Assassin’s Creed polubicie też Splinter Cel. The Dark Knight Rises Przygody mrocznego rycerza bazują na tym samym mechanizmie co The Amazing Spider. Niestety, w przeciwieństwie do przygód człowieka pająka, nie otrzymały łątki poprawiającej wydajność gry. Przez to potrafi się ciąć nawet na najmocniejszych urządzeniach z Windows Phone 8. Czy warto wydać w taki razie 10,49zł? Pobierzcie grę i sprawdźcie sami. Jeżeli lagi nie będą Wam przeszkadzać, to zapewne spędzicie z tym tytułem sporo dobrych chwil.  Lets golf 2 Moja ulubiona gra w tym zestawieniu. Mechanizm gry w golfa jest mocno arcadowy, ale jeżeli komuś to nie przeszkadza dostanie bardzo dopracowany produkt. Cena w promocji to jedyne 6,99zł. Polecam pobrać wersję próbną i samemu przekonać się jak bardzo wciągająca jest ta gra.  Real Football Windows Phone cierpi na brak symulatorów piłki nożnej. Niestety Real Football tego nie zmienia. Gra rozczarowuje i irytuje w każdym możliwym aspekcie. Koszmarna grafika i sterowanie, męczących mechanizm gry, brak wsparcia dla tak podstawowych opcji jak szybkie przełączanie aplikacji to tylko wierzchołek góry lodowej. Cena 3,49zł nie jest wysoką, ale dobrze zastanówcie się przed zakupem.  Uno Popularna gra karciana przeniesiona na urządzenia mobilne. Bardzo dobrze przeniesiona. Zarówno grafika jak i oprawa audio stoją na wysokim poziomie. Model rozgrywki doskonale sprawdza się na ekranach dotykowych. Oryginalna cena 17,49zł była jednak zbyt wysoka. Obecne niecałe 7zł o wiele lepiej oddają wartość tej gry. Jeżeli lubicie UNO i nie macie problemów z angielskim, warto zainteresować się tą promocją. Brain Challenge HD Swego czasu seria cieszyła się sporą popularnością. Zestaw gier logicznych sprawdzający nasze możliwości na kilku różnych płaszczyznach. Dziś sklepy mobilne pełne są podobnych aplikacji i gier. Cena w promocji to 6,99zł. Jeżeli jesteście fanami tego gatunku, z pewnością nie będziecie zawiedzeni. Wszyscy inni mogą sobie darować zakup. 