28.10.2011 Na AntyApps dotychczas nazwa producenta gier mobilnych Popcap pojawiła się wyłącznie w kontekście ich nowego, nadchodzącego dopiero tytułu o którym zbyt wiele jeszcze nie wiemy. Ale firma ta na swoją renomę ciężko zapracowała wcześniej wydanymi pozycjami, a teraz zdecydowanie jedna z lepszych w ich dorobku jest na wyprzedaży. Tak, zgadliście, w związku z Halloween. O jaki tytuł może chodzić?  Mowa oczywiście o Plants vs. Zombies – odwiecznej (sic) walce roślin z zombiakami. Ideę tower defence na pewno kojarzycie – my stawiamy oddziały, które muszą odeprzeć kolejne fale nacierających wrogów. W PvsZ wcielamy się w plantatora śmiercionośnych krzewów i kwiatów, które potrafią zrobić nieumarłym niemałą krzywdę.  Tytuł ten zwykle kosztuje niespełna 3 euro w wersji na iPhone’a i niemal 6 na iPada. I wiecie co? W 100% jest tyle warty. Tym bardziej więc nie ma żadnego wytłumaczenia, aby nie nabyć go za 0.79 euro w edycji mniejszej i 2.39 euro w HD. Jak nie macie, to bierzcie i się nie zastanawiajcie. Trudno znaleźć kogoś, komu się nie podoba. Wiele godzin zabawy gwarantowane. 