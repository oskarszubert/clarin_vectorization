06.04.2012 Wychodzisz na szybko z domu i musisz natychmiastowo przerzucić całą sesję przeglądarki do telefonu? Chcesz zapisać jakieś linki w chmurze, żeby mieć do nich dostęp z poziomu telefonu? TabCloud jest idealnym narzędziem dla Ciebie. Jest banalny, jego uruchomienie zajmuje dosłownie kilka chwil, a zrozumienie – jeszcze mniej. TabCloud to narzędzie, które zapisuje jedynie adresy URL. To wszystko. Żadnych tagów, opisów, kategorii. Integralną częścią pakietu jest dodatek do Chrome. Z jego poziomu jednym kliknięciem wrzucamy adresy wszystkich otwartych w oknie stron. Lista ta jest natychmiastowo dostępna z poziomu smartfona. Synchronizacja odbywa się za pomocą chmury. Nie musimy jednak zakładać żadnego konta. Całość opiera się o konto Google, a aplikacja wymaga jedynie autoryzacji do naszego konta u Giganta. Minimalizm tej aplikacji ma oczywiście zarówno wady, jak i zalety. Nie nadaje się do żadnych poważnych zastosowań, jednak do prostych czynności jest znacznie wygodniejszy, bo wszystko opiera się o parę kliknięć. Aplikacja w smartfonie to tak na prawdę skrót do strony internetowej, bo to o na niej opiera się interfejs programu. Ten jest dostępny w Google Play za darmo. Jeśli potrzebujecie, to zachęcam do pobrania. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 