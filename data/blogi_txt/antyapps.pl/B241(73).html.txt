24.07.2012 Uprawnienia aplikacji miały chronić użytkowników i dać im poczucie kontroli nad tym co instalują na swoje telefonu. Niestety ich enigmatyczny opis oraz coraz większa ilość aplikacji, które wymagają wszystkiego, uśpiły czujność wielu użytkowników Androida. W końcu ile razy można czytać to samo i rozważać, czy dana aplikacja rzeczywiście wymaga tych uprawnień. Jeżeli straciłeś nad tym kontrolę, koniecznie zainstaluj Lookout Ad Network Detector.  Lookout Ad Network Detector pozwala na analizę i zaprezentowanie naszych aplikacji pod względem uprawnień z jakich korzystają. Wybierając odpowiednią kategorię widzimy pomniejsze podkategorie, a w nich spis aplikacji jakim udzieliliśmy dostępu. Z listy w prosty sposób możemy przenieść się do menu odinstalowania aplikacji. Dodatkowo, w każdej kategorii na dole mamy szczegółowy opis z czym dane uprawnienie się wiąże (jakie są jego skutki) oraz jak to wpływa na naszą prywatność.  Dzięki Lookout Ad Network Detector możemy w szybki sposób sprawdzić które aplikacje wyświetlają nam reklamy w pasku powiadomień, albo oskubały nas z pieniędzy wysyłając płatne sms premium. UI aplikacji sprowadzono do niezbędnego minimum. To dobrze. Po wyborze skanowania i jego przeprowadzaniu od razu jesteśmy przenoszeni do listy kategorii. Bez zbędnych okien, ustawień itp. Lookout Ad Network Detector jest dostępny za darmo, możecie go poprać z Google Play. Program nie posiada reklam, ale radzę dokładnie przeczytać o jego uprawnieniach ;) Ocena: 5 