14.09.2012 Operatorzy walczą o klientów w bardzo różny sposób. Zazwyczaj są to promocyjne ceny na sms albo minuty. Dobrze, że coraz częściej dostrzegają też moc jaka drzemie w smartfonach. Dzięki czemu oferowane przez nich promocje, są coraz bardziej różnorodne i pomysłowe. Jedną z ciekawszych z perspektywy antyapps.pl przygotowała sieć PLAY. To już druga promocja tego typu, w której abonenci sieci Play mogą zakupić gry w promocyjnych cenach. Tym razem przez weekend zostaną przecenione tytuły wydane przez Pulsar (w Google Play tytuły te udostępnia HeroCraft ). Jakie to gry? W materiałach promowane są 3:  Robo 3 Odlotowa Farma Treasures of Montezuma 2  Ale to zapewne nie wszystko. Niestety nie jestem w stanie powiedzieć jakie inne gry dostępne są w promocji. Cały czas otrzymuję komunikat, że nie ma gier wspierających mój telefon oraz abym zajrzał później, bo kolekcja cały czas jest rozwijana. Co należy zrobić aby z promocji skorzystać? Opis (za FanPage Play):  Wejdź z telefonu na adres http://m.play.pl/game.  Opłata za grę zostanie doliczona do rachunku.  Łącz się przez 3G.  Opłata za transfer zgodna z cennikiem/pakietem.  Gry dostępne na platformę Android i JAVA.  Promocja jest ważna tylko do końca niedzieli. Posiadaczy Androidów zapraszamy do korzystania. Jeżeli w swoich telefonach widzicie więcej tytułów dajcie nam o tym znać w komentarzach. Mamy nadzieję, że te weekendowe promocje staną się stałą tradycją sieci Play. 