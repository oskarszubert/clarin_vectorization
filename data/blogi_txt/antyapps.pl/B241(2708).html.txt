21.11.2012 Kolejny tydzień i kolejne aplikacje trafiają na urządzenia z Windows Phone od Nokii. Po niedawnej obniżce ceny Mirror’s Edge jest to ponowny ukłon, w stronę posiadaczy telefonów z serii Lumia, dzięki któremu Nokia po raz kolejny udowadnia, że w segmencie aplikacji nie ma sobie równych.  Trivial Pursuit w naszym kraju znana jako Załóż się. Gra planszowa od Hasbro. Niestety, jest to też pierwsza gra od Nokii i EA Games pozbawiona polskiej wersji językowej. Szkoda, zapowiadało się, że wszystkie tytuły będą w nią zaopatrzone. Tym bardziej, że akurat Trivial Pursuit bazuje na tekście, pytaniach i poprawnych odpowiedziach. Brakuje też bardziej rozbudowanych trybów online, grać możemy jedynie w kilka osób na jednym telefonie. Cena standardowo 10,49 zł  z dostępem do darmowej wersje testowej. Gra niedostępna dla Windows Phone 8, nie działa na urządzeniach z 256mb ramu (czyli np. Lumi 610).  Drugi z nowych tytułów to znany z innych platform hit SPY Mouse. W tej grze zręcznościowo- logicznej wcielamy się w mysz. Naszym celem jest obmyślenie trasy dzięki której ukradniemy ser, wydostaniemy się z domu, a przy okazji nie damy przyłapać kotom. Plansze są bardzo dobrze skonstruowane, przez co poziom trudności jak i wyzwań rośnie systematycznie. W tym przypadku gra dostępna jest w polskiej wersji językowej. Cena ponownie standardowe 10,49zł z możliwością wcześniejszego przetestowania.  Gra niedostępna dla Windows Phone 8, nie działa na urządzeniach z 256mb ramu (czyli np. Lumi 610).  Jak zapewne zauważyliście obie gry nie są dostępna na Windows Phone 8. Jak się okazuje baza dostępnych na nim aplikacji odbiega od tej z Windows Phone 7,5 także jeżeli chodzi o premiery. Przyznam szczerze, że nie wiem z czego to wynika. Nokia Lumia 920 ma o wiele mniej aplikacji od Nokii niż Lumia 800, brakuje nawet gry Ryzyko. Cieszy jednak fakt, że Nokia ciągle pamięta i dba o posiadaczy starszej, ale wciąż bardziej dostępnej wersji systemu. Lekkie rozczarowanie mogą czuć jedynie posiadacze Lumi 610. Niestety nie jest to sprzęt stworzony z myślą o mobilnych graczach. 