20.02.2012 Takim ofertom się nie odmawia. Do końca dnia dwie części GTA występujące na iOSie będziecie mogli zakupić za przysłowiowego jednego dolara. Chinatown Wars było już kilka razy w promocji, więc nie jest to tak kuszący kąsek, ale dla GTA 3 warto zrobić wyjątek i już teraz udać się do App Store. W końcu promocja nie będzie trwać wiecznie.  Osobiście gry jeszcze nie zakupiłem z powodu problemów ze sterowaniem – trudno mi się odnaleźć w tak dużej liczbie przycisków na ekranie, a że przygodę z GTA3 przeżywałem już wielokrotnie to wstrzymywałem się z zakupem, jednakże za jednego dolara to warto to mieć po prostu na telefonie. Zresztą Jakub wyjaśniał w recenzji, że aż tak źle z tym nie jest: Na sterowanie w GTA nigdy nie składały się 2 przyciski, stąd wyzwanie było niemałe. I udało się z nim uporać połowicznie. Z lewej strony ekranu się poruszamy (i wywołujemy mapę), z prawej zaś biegamy, skaczemy, strzelamy, kradniemy auta… Jest tych przycisków na ekranie trochę. I chociaż najczęściej trafiamy w nie odpowiednio, to kluczowe jest tutaj “najczęściej”, gdyż zdarza się w gorących sytuacjach inaczej. Często występujące w tym tytule strzelaniny mogą skończyć się tragicznie, gdy po prostu nie trafimy w oponenta – on nie ma takich problemów. Co więcej, w GTAIII nie ma jeszcze systemu checkpointów, stąd jak zginiemy to całą misję trzeba powtórzyć od początku. Ten archaizm potrafi zdenerwować.  Teraz po obniżkach to warto grę kupić choćby dlatego, żeby Rockstar pokusił się o wydanie Vice City. Nawet, jeśli nie planujecie grać dzisiaj to przecież może zaczekać na telefonie na dogodną okazję, gdy będziecie mieli akurat ochotę na powrót do Liberty City. Chinatown Wars też wypada nieźle, chociaż osobiście w pewnym momencie porzuciłem grę uznając, że już dostarczyła mi ona wystarczająco dużo zabawy. Mimo wszystko polecam obie części GTA, szczególnie, że zapłacicie za nie w sumie przecież niewiele więcej niż 5 złotych. Link do GTA3 (wersja uniwersalna). Link do GTA Chinatown Wars (iPhone). Link do GTA Chinatown Wars (iPad). Niestety oferta dotyczy jedynie posiadaczy telefonów z systemem iOS, użytkownicy Androida na tę chwilę będą musieli obejść się smakiem lub wydać prawie 16zł za samo GTA 3. 