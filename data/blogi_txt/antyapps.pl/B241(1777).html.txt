08.06.2012 Już dziś wieczorem cała Europa wpadnie w prawdziwy piłkoszał! Wszystko za sprawą rozpoczynającego się dziś turnieju UEFA EURO 2012 w Polsce i na Ukrainie. By do całości dodać subtelną nutkę hazardu, zachęcam do obstawiania wyników rozgrywających się spotkań. Zrobicie to przy pomocy Predictora. Predictor to bardzo fajna aplikacja, która pozwoli nam obstawiać wyniki meczów podczas EURO 2012. W zamian za poprawne typowania, jesteśmy wynagradzani punktami – 10 za wybranie zwycięzcy spotkania i 20 za obstawienie prawdziwego wyniku końcowego. Wyniki możemy zgadywać co najwyżej na 3 mecze w przód. W chwili gdy usłyszymy pierwszy gwizdek sędziego, zakłady są zamykane. Wtedy wszystko jest już w nogach zawodników. Po zakończeniu turnieju, spośród wszystkich użytkowników zostanie wybrany ten, z największą ilością zdobytych punktów. Zwycięzca zostanie ogłoszony mistrzem obstawiania i prawdopodobnie zacznie sobie pluć w brodę, że nie zdecydował się na postawienie większych pieniędzy na swoje typy, a jedynie wziął udział w zabawie na punkty.  Poza fajnym pomysłem Predictor to także świetny design i nowoczesne rozwiązania techniczne. Spróbujcie koniecznie. Aplikacja jest bezpłatna, pobierzecie ją z AppStore. 