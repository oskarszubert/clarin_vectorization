26.11.2012 Smartfony i tablety w połączeniu z książkami to dla wielu przede wszystkim e-booki. Dzięki nim nasze ulubione książki możemy mieć zawsze przy sobie i czytać, gdy tylko będziemy mieli ku temu okazję. Jednak to nie wszystko, aplikacje takie jak Lubimy Czytać potrafią zamienić nasze telefony, w narzędzia, które ułatwią życie każdemu molowi książkowemu. Jak mówią sami autorzy Lubimy Czytać to portal społecznościowy dla fanów książek. Dlatego więc, choć sama aplikacja posiada wiele ciekawych opcji, to jednak jest głównie dopełnieniem naszego konta i strony www. Dopiero w tym połączeniu otrzymujemy bardzo ciekawe narzędzie do tworzenia naszej wirtualnej biblioteczki.  Mamy dwie drogi automatycznego dodania i wyszukania książki. Poprzez zrobienie zdjęcia okładki bądź też  skanowania kodu kreskowego. Niestety, skaner choć fajnie pomyślany (pracuje na sporym zoomie co mam nam ułatwić zeskanowanie i natrafienie na kod), działa bardzo kiepsko. Nie wiem na ile to wina małej bazy tytułów, a na ile jego wykonania, ale znajdował bardzo mało książek, a sam proces skanowania trwał długo. Jeżeli te metody zawiodą pozostaje ręczne wpisywanie  tytułu, autora, bądź numery ISBN. Po zeskanowaniu książki możemy ją przypisać do jednaj z kategorii posiadania, stanu przeczytania oraz konkretnej półki (te musimy wcześniej utworzyć). Po co tak właściwie to robić? Żeby móc stworzyć swoją wirtualną biblioteczkę książek posiadanych i chcianych, przeczytanych i oczekujących, dzielić się opiniami z innymi i samemu zapoznawać się z ocenami.  Są też funkcje społecznościowe takie jak wyszukiwanie osób o podobnych gustach literackich. Jednym słowem bogata gama propozycji dla tych, którzy chcieli przenieść swoje książkowe zamiłowania do świata cyfrowego. Niestety Lubimy Czytać jest trochę zbyt mocno zależy od swojej internetowej wersji. Przykładowo, tylko za jej pomocą możemy zmienić nasze dane, tak jakby nie można było umieścić tych funkcji w aplikacji. Nie widzę też możliwości zarządzania z poziomu aplikacji e-bookami. Samo UI choć skromne mogłoby być lepsze i bardziej czytelne. Jeżeli chcemy porównać ceny książek w dostępnych księgarniach, każdą z nich musimy wywołać oddzielnie, sprawdzić i wrócić do aplikacji. Wiele do życzenia pozostawia też baza dostępnych tytułów, niestety nie należy do największych, sam odnalazłem w niej tylko 30% wyszukiwanych książek.  Aplikacja choć jest darmowa, posiada możliwość rozbudowy o wersję premium w cenie 19,68zł. Co dzięki niej otrzymamy? Brak reklam oraz możliwość robienia zdjęć nieograniczonej ilości książek. Czy te dodatki warte są takiej ceny? Pozostawiam to Waszej ocenie, osobiście uważam że nie, ale chwali się autorom, że zdecydowaną większość możliwości mamy dostępną za darmo. Każdy może sam przetestować Lubimy Czytać i sprawdzić czy warto w niego inwestować. Wersja dla Androida podlinkowana poniżej, edycja dla iOS tutaj. 