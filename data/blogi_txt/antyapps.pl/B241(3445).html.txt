26.02.2013 Kolejne podsumowanie rankingu, tym razem za styczeń. Ciekawi jak polscy użytkownicy Androida rozpoczęli nowy rok?! Nowe Aplikacje Miesiąca: Płatne  Super Hexagon Ski Tracks Go Locker Pro N64 Pro (Nintendo 64 Emulator) 로빈훗의 애플쪼개기 InstaWeather HD (Pro) Amway Europe Death Track Escape: The Shining Skull 合戦!!にんじゃ村  To pierwszy raz, kiedy naprawdę jestem zdezorientowany przy opracowywaniu rankingu. Pierwsze miejsce w pełni zasłużone — Super Hexagon nareszcie wyemigrował na Androida i zadebiutował tam, gdzie trzeba. Został pobrany około 1300 razy przez Polaków. Drugie miejsce zajmuje aplikacja dla zapalonych narciarzy i snowboardzistów, zakupiona w naszym kraju 500 razy. Dalsze pozycje nie mogą się już nawet poszczycić dobicia do honorowej setki. Ale, co bardzo mnie zdziwiło, znalazły się tam dwie produkcje, których tytuły składają się z zestawu azjatyckich krzaczków — na moje oko koreańskich i japońskich, z czego pierwsza z nich zajęła już czwarte miejsce. Skąd u nas amatorzy tamtejszych gier bez tłumaczenia? Tacy fani kairosoftu?! Nie mam pojęcia, ale to… chyba dobrze? Mimo wszystko widać duży spadek z porównaniem do grudnia, kiedy to pozycja z piątego miejsca pobrana została ponad tysiąc razy…  Nowe Aplikacje Miesiąca: darmowe  Temple Run 2 Line Runner 2 Zombie Smasher big truck 2 Mars of Legends Zagubione Temple II Talking Angela Gra Steampunk Polish Language GOWeatherEX RedTube  Tutaj również duży spadek ilościowy, pierwszych osiem miejsc zajmują gry. Największą popularnością cieszyły się dwa znakomite free-runnery, które w sumie pobrano w naszym kraju około 200 tysięcy razy. Dalej zaś przyjemny Zombie Smasher, który ściągnięto w styczniu 40 tysięcy razy — a w lutym również cieszył się sporą popularnością. Jeżeli chodzi o dwa ostatnie miejsca, znalazły się tam polski język do nakładki pogodowej systemu Go oraz dedykowana aplikacja do przeglądania serwisu RedTube, pobrane zostały przez ok. 17 tys. osób.  Najlepsze w tym miesiącu: Płatne  Solid Explorer Unlocker Jelly Defense Need for Speed: Most Wanted Asphalt 7: Heat AutoMapa Super Hexagon OfficeSuite Pro 6 + (PDF   HD) Flightradar24 Pro SwiftKey 3 Keyboard HD Widgets  W liście najlepszych płatnych aplikacji zmian wielkich nie ma. Można tam znaleźć te same programy, które cieszyły się najwięszą popularnością również na przestrzeni ostatnich kilku miesięcy. Większość z nich zanotowała spadek popularności, jednak nie przeszkodziło to znakomitemu Solid Explorerowi zająć honorowego, pierwszego miejsca w zestawieniu. Jedyne dwie nowości to Super Hexagon oraz program do śledzenia lotów, FlightRadar24 Pro. Z porównaniem do grudnia, tutaj również ilościowo sytuacja nie przedstawia się najlepiej — dwa tysiące mniej pobrań wśród pierwszego miejsca… Szczerze mówiąc, to zastanawiam się, kiedy ta część rankingu mnie zaskoczy. Ja wiem, że wszystkie z tych gier i aplikacji to solidnie przygotowane produkty, ale kiedyś nadejdzie taki dzień, kiedy wszyscy już się obkupią w promocjach i spadną z piedestału, prawda?  Najlepsze w tym miesiącu: Darmowe  Pou Mówiący Miś Happy Jump Icy Tower 2 Dowcipy XXL YouTube Hill Climb Racing Zgadnij postać? Opera mini – przeglądarka Trial Xtreme 3  Pou jest niekwestionowanym zwycięzcą w tym zestawieniu. Tylko w Polsce w styczniu pobrało go przeszło milion (powtarzam: MILION) posiadaczy urządzeń z Androidem na pokładzie. W zeszłym miesiącu symulator opieki nad śmieszną istotką również był na szczycie, ale pobrało go wówczas „tylko” nieco ponad 600 tysięcy osób. Nie rozumiem fenomenu, ale to tylko dowodzi, że nie liczy się jakość produktu jako taka (nie oszukujmy się, jest w Google Play dużo fajniejszych i bardziej dopracowanych tamagotchi), tylko złoty traf. To już kolejny miesiąc, kiedy w czołówce nie widać zestawu narzędzi do najpopularniejszych serwisów: Facebooka, Skype’a czy obsługi Gmaila, te zeszły na drugi plan ustępując miejsca świeżym… grom, pomiędzy które zaplątały się jedynie YouTube, Opera mini oraz zestaw dowcipów. Tutaj jednak dla odmiany, z porównaniem do reszty kategorii, ilościowo sprawa wygląda podobnie — no poza pierwszym miejscem, oczywiście.  Chyba pierwsze szaleństwa ze znalezionymi pod choinką smartfonami i tabletami dobiegły końca i wszystko wraca do normy. Wciąż nie mam pojęcia o co chodzi z tymi egzotycznymi grami cieszącymi się w Polsce sporą popularnością, ale… to chyba dobrze? No i tak wysoka pozycja Super Hexagonu to miód na me serce, przyznajcie się, ile wytrzymujecie? :) 