10.07.2012 Chyba większość z męskiej części czytelników AntyApps miała w dzieciństwie styczność z plastikowymi żołnierzykami. Nie jedna woja i niejeden konflikt został dzięki nim rozpętany, a nasz dom stało się areną militarnych potyczek. To właśnie taka plastikowa armia stała się inspiracją dla twórców Toy Soldiers: Boot Camp. Toy Soldiers: Boot Camp to zbiór 3 prostych gier, powiązanych ze sobą jedynie tematyką. W pierwszej z nich wcielamy się w operatora moździerza. Naszym celem jest zestrzeliwanie makiet samolotów, rakiet oraz „grzybów” po wybuchach.  Dwa pierwsze obiekty są ruchome co utrudnia ich zestrzelenie. Na szczęście, zaraz po wystrzeleniu pocisku, otrzymujemy nad nim pełną kontole. Zarówno nad prędkością jego lotu jak i kierunkiem w którym zmierza. Niestety, sporym minusem jest całkowita powtarzalność rozgrywki. Za każdym razem obiekty pojawią się w tym samym czasie, w tym samym miejscu i takiej samej kolejności. W drugiej wcielamy się w dowódcę obrony przeciwlotniczej. Za pomocą działa maszynowego zabijamy fale nadlatujących owadów, zwłaszcza świetlików. Trzecia, ostatnia z gier, podobnie jak pierwsza pozwala nam przejąć kontrolę nad pociskiem. Tym razem naszym celem nie jest destrukcja, ale jak najdłuższe unikanie kontaktu z otoczeniem. Będzie to o tyle trudne, że przyjdzie nam lecieć przez rurę, podzieloną różnego rodzaju obrotowymi elementami. Bardzo dobrze rozwiązano kwestie sterowania. Możemy je konfigurować na wiele sposób. Jeżeli dobrze dobierzemy sterowanie pod grę i wielkość ekranu to zabawa nie powinna sprawia żadnego problemu.  W warstwie audiowizualnej na szczególną pochwałę zasługuje muzyka oraz dźwięki. Może nie grzeszą one różnorodnością, ale za to świetnie wpasowują się w wojenny klimat. Wzbogacono je o zestaw dźwięków typowych dla gier arcade. O grafice nie da się powiedzieć tak wielu dobrych słów. Jest kolorowa, jest różnorodna, ale zdecydowanie niedopracowana. Widać to zwłaszcza na urządzeniach z większą przekątną ekranu, takich jak np. HTC Titan. Natomiast wato pochwalić samą koncepcję. Świat plastikowych żołnierzy wygląda naprawdę ciekawie.  Warto jeszcze wspomnieć o osiągnięciach. Jak przystało na grę Xbox Live, mamy możliwość zdobycia 200pk gracza. Mamy tu do czynienia z jednymi z najłatwiejszych osiągnięć dostępnych w grach na Windows Phone. Wprawdzie 3 z nich są ukryte, ale bez problemu (a czasem może nawet przez przypadek) można je odgadnąć. Cena? 3,49zł, najniższa możliwa dla gry Xbox Live. Czy warto? To zależy. Zabawa kończy się bardzo szybko, a brak losowego generowania misji, nie zachęca do ponownego ich przechodzenia. Brakuje też elementów do odblokowania takich jak: nowe plansze, bronie, super ataki. Szkoda, bo potencjał był naprawdę spory. Na pewno wato ją polecić dla maniakalnych zbieraczy punktów gracza. Jak już wspomniałem, w łatwy sposób ( i małym kosztem) zdobędziecie kolejne 200. Grę możecie przetestować i kupić tutaj. Ocena: 3+ Logo: 