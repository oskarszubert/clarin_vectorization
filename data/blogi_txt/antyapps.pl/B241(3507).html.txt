06.12.2013 Sklepy, telewizja, a nawet pogoda za oknem przypominają nam o zbliżających się świętach. Widać to też po grach. Część z nich dostaje zimowe aktualizacje, inne właśnie w tym okresie mają swoją premierę. Tak też jest z Reindeer Round-Up. Tematyką i wykonaniem idealnie wpisuje się w panujący klimat, a rozgrywka sięga po najlepsze mobilne schematy. Jeżeli lubicie grać na swoich zmartfonach zapewne chociaż raz trafiliście na gry w których głównym zadaniem było budowanie wieży. Na planszy pojawiały się nowe segmenty, a waszym zadaniem było takie ich rozmieszczenie, aby cała budowla nie zawaliła się. Identycznie jest w Reindeer Round-Up. Trzon rozgrywki stanowi budowa wieży z reniferów. Mają one różne kształty, wagę, czasem są dodatkowo czymś otoczone (np. lodem, który dodaje im poślizgu) . To jednak tylko część zabawy. Bardzo często plansze wzbogacone są o dodatkowe elementy i przeszkody, które musimy uwzględnić przy naszej budowie.  Poza standardowy trybem gra oferuje kilka różnych wariacji, np. musimy tak rozstawić renifery, aby zajęły wszystkie zaznaczone pola, bądź też detonować skrzynki, w odpowiedniej kolejności. Dzięki temu zabawa nie nudzi się nawet podczas dłużej partii. Każda nowa plansza przynosi jakieś modyfikacje, albo odpowiednio podniesiony poziom trudności. Czeka na nas 50 zróżnicowanych leveli podzielonych na kilka miast. Standardowo kolejne odblokowujemy zdobywając odpowiednią ilość punktów (w tym przypadku symbolizuję je prezenty). Grafika wraz z muzyką tworzą bardzo miły, świąteczny klimat. Choć oprawa audio nie zachwyca różnorodnością, to ciężko tu mówić o monotonii. Ścieżka towarzysząca zabawie szybko wpada w ucho i dobrze podkreśla dynamizm rozgrywki. Reindeer Round-Up wygląda dobrze nawet na telefonach z wysoką rozdzielczością i co ważne nie łapie na nich laga (co niestety jest często w wielu, nawet prostych graficznie tytułach). Największą wadą Reindeer Round-Up jest brak wersji próbnej. Sklep Windows Phone pełen jest darmowy gier zręczościowo-logicznych, tak więc jaki jest sens ryzykować i kupować jakiś tytuł w ciemno? Osobiście nie żałuję zakupu i wydanie 4,49zł na ten tytuł. Polecam go każdemu miłośnikowi gatunku, a reszta niech poczeka na wersję próbną. Miejmy nadzieję że z czasem się pojawi. 