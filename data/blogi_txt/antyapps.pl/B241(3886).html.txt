04.03.2012 Choć nie jest to gra z oryginalnym Spider-Manem, to czerpie główne założenie od tego superbohatera, to jest przemieszczanie się za pomocą wystrzeliwanej pajęczej sieci. W rzeczywistości to właśnie na tym i niczym innym polega ta mini-gra, która skutecznie potrafi zabić wolny czas. Jak w to się gra? Ta gra nie ma nic wspólnego z oryginalną postacią Spider-Mana. Jest to prosta produkcja, gdzie naszym zadaniem jest jak najdalsze pokonanie planszy. Przez tę dosłownie przelatujemy, zaczepiając się pajęczynkami o chmury. Jeśli spadniemy na ziemię, gra się kończy. Tytuł jest zatem banalny i nie ma żadnej fabuły. Być może właśnie dlatego jest to gra idealna na zabicie czasu. Nie zmusza nas do myślenia, a jedynie brnięcia dalej przez planszę. Poza tym Spider-Man Running potrafi rozbawić dzięki karykaturalnej animacji bohatera, któremu ręce uginają się jakby były z galaretki. Czy warto? Jasne. Zainstalujcie dziś, a jutro będziecie mieli czym zabijać czas w pracy lub w szkole. Gra jest dostępna za darmo i zdobywa dość dobre oceny od użytkowników. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 