05.02.2013 Każdy kto oglądał wspaniałą animację Potwory i spółka doskonale wie, że nocne stwory wychodzę z szafy. Bajka pomija jednak jeden, ważny szczegół, możemy przestraszyć je nie tylko naszym dotykiem, ale też odpowiednimi zabawkami. Jakimi? Do tego przyda się dobra pamięć. Monster Chase to tak naprawdę klasyczna gra pamięciowa opakowana w bardzo ciekawy kontekst. Akcja odbywa się w dziecięcy pokoju, w nocy gdy koszmary senne tylko czekają na atak. Każdy z nich boi się konkretnego rodzaju zabawki, a te poukrywane są w naszym pokoju. Naszym zadaniem jest odnalezienie właściwiej i przestraszanie nieproszonych gości. Szczegółowe zasady różnią w zależności od wybranego poziomu trudności, ale te ogólne pozostają takie same. Aby wygrać musimy przepędzić 10 potworów. Jeżeli pomylimy się z miejscem ukrycia zabawki kilkukrotnie, pojawi się kolejny stwór. Niektóre tryby zabawy rozpoczynają się od krótkiego podglądu, gdzie co jest ukryte, inne wymuszają na nas strzelanie i uczenie się lokalizacji wraz z rozgrywką.  Udział w zabawie może brać nawet 4 graczy. Każdy ma swoją turę, na odnalezieni zabawki. Niestety gra w żaden sposób nie kontroluje odpowiedzi, ani nie wyświetla podsumowania. Jeżeli chcemy śledzić kto, co i jak, musimy sami notować poprawne odpowiedzi.  Grafika i oprawa audio są poprawne. Wprawdzie razi mała różnorodność elementów oraz duża drętwota animacji, ale tego typu rozgrywka nie wymusza dynamicznych rozwiązań. Muzyka pasuje do klimatu gry, jest lekko niepokojąca. Trochę gorzej prezentują się dźwięki, drażnią niską jakością. Autorzy mogli postarać się bardziej, ale to co otrzymujemy nie jest złe. Niestety gra ma problemy z wysoką rozdzielczością. Komunikaty wyświetlane pod koniec gry, bądź też przy jej opuszczeniu, są przycinane w połowie.  Jeżeli lubicie gry pamięciowe, lub też chcecie poćwiczyć ten element ze swoim dzieckiem, warto Monster Chase pobrać. Gra posiada 2 wersje, darmową (podlinkowaną niżej) oraz płatną. W tym drugim przypadku otrzymujemy możliwości ustawienia rozgrywki dla kilku graczy oraz wyboru jednego z kilku poziomów trudności. Cena? 3,49zł. Czy warto? Osobiście jestem lekko zawiedziony, liczyłem że po jej kupieniu otrzymam trochę więcej dodatkowej treści. Windows Phone 7.5: działa, Windows Phone 8: działa, Lumia 610: działa 