08.01.2012 Bouncy Mouse jest bardzo przyjemną grą zręcznościową, w której naszym zadaniem jest skakanie myszą od kołka do kołka, na których to zawiesza się za pomocą elastycznego ogonka. Celem jest dotarcie do kota by sprawić mu psikus. Prosta, ale dobra gra. Jak w to się gra? Po planszy rozsiane są kołki, a naszym zadaniem jest przeskakiwanie z jednego na drugi w celu dotarcia do kota. Na kolejnych planszach pojawiają się przeszkody w postaci pszczół. Utrudniają one rozgrywkę, która i tak nie jest łatwa, kiedy zabieramy się za piłowanie wyników. Po planszy rozsiane są bowiem również kawałki sera i to od liczby zebranych kawałków zależy końcowy wynik. Jeśli natomiast zbierzemy wszystkie, możemy odblokować bonusy w grze.  Gra opiera się o proste zasady, co nie oznacza, że sama jest prosta (wbrew filmikowi powyżej :). Z powodzeniem zaimplementowana została fizyka, dzięki czemu trafienie w każdy kolejny kołek jest trudne, zwłaszcza gdy są od siebie sporo oddalone, a w pobliżu grasują pszczoły :) Czy warto? Owszem. Gra spodoba się szczególnie dzieciom i będzie dla nich sporym wyzwaniem oraz lekcją fizyki praktycznej. Dorosłym natomiast z pewnością spodoba się fakt, iż gra nie jest wcale taka łatwa i wciągnie ich piłowanie wyników. Gra zdobywa spore uznanie w Android Markecie, skąd można pobrać ją za darmo. Zachęcam!  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 