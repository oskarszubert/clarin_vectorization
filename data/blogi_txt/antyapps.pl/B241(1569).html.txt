09.12.2011 Jedną rzecz trzeba na początku ustalić – gUnit nie ma nic wspólnego z G-Unit czy też odzieżą firmowaną przez 50 Centa. gUnit – Currenty   Unit Converter (Conversion), bo tak brzmi pełny tytuł aplikacji, to banalny w założeniach i bardzo sprawny konwerter wszelakich jednostek, wliczając w to waluty. Takie rzeczy jak waga czy temperatura są oczywiste, ale szczerze mówiąc nawet nie wiedziałem, że można konwertować na inne jednostki choćby moment obrotowy.  gUnit w działaniu prostszy nie mógłby być. Ekran dzieli się na dwie części – na dole znajduje się w miarę standardowy kalkulator, gdzie wpisujemy określone liczby. Na górze, z lewej i prawej strony mamy różne jednostki, typ których wybieramy na środku ekranu. A jest w czym przebierać! Aplikacja obsługuje:  powierzchnię waluty rozmiar danych komputerowych energię długość odległość (przebieg) siłę ciśnienie prędkość temperaturę czas moment obrotowy ilość (rozumianą jako np. kubek, łyżka, pinta etc.) wagę  Czy czegoś zabrakło? Nie sądzę, na pewno nie dla przeciętnego użytkownika. Aby tylko się nie zdziwić, domyślnie nie mamy w walutach złotówek, ale dodanie ich w opcjach trwa dosłownie 3 sekundy. Podobnie zresztą jak dowolnego innego typu pieniędzy z całego świata. W tym przypadku też istotny jest kurs – ale ten z tego co zauważyłem, aktualizuje się sam regularnie, stąd nie ma mowy o starych danych. Aby było jeszcze użyteczniej, ostatnio dodano opcję „ulubione” oraz „kopiuj wklej”. Przydatne. Co najważniejsze, aplikacja kosztuje zwykle 1.59 euro, ale obecnie jest za darmo. Zajmując 2.7MB miejsca na smartfonie powinna znaleźć się tam już na stałe. gUnit można pobrać stąd. 