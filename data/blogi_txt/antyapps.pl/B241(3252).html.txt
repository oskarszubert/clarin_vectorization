31.10.2011 Część z Was w cudownych latach dziewięćdziesiątych minionego wieku spędzała sporo czasu przed komputerem poświęcając go grom. I możecie kojarzyć tak kultowe klasyki jak serie Ishtar, Eye of the Beholder czy jeszcze trudniejsze Wizardry. Epickie fantasy, widok z oczu bohatera, masa statystyk i kolejni wrogowie do pokonania. Ten wymagający od gracza szczególnego poświęcenia gatunek już praktycznie wyginął, ale… Właśnie zamierza wrócić. Zrobi to za kilka dni i to w najlepszym wydaniu.  Japoński Acquire już 3 listopada wyda bowiem na App Storze Wizardry: Labyrinth of Lost Souls. Oryginalnie tytuł ten ukazał się na PlayStation Network, gdzie jednak nie znalazł zbyt szerokiego grona fanów. Wiadomo, na PS3 jest w co grać, a i nisza to już praktycznie nieistniejąca.  iPhone może jednak stać się dobrym sprzętem do tego typu zabawy. W środku czeka 20 plansz, 8 klas postaci, 5 ras i przeszło 120 rodzajów przeciwników – na pewno będzie co robić. Nie podano jeszcze ceny, ale za to przyjrzyjcie się powyższemu trailerowi, który zapozna Was z fabułą. 