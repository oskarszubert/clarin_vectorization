30.04.2012 Kiedy instalowałem wczesne bety Androida 4.0 na moich telefonach zawsze był problem z synchronizacją z Facebookiem. Jak kiedyś – na wcześniejszych wersjach systemu kontakty się synchronizowały i wszystko było fajnie, tak teraz po prostu nie da się dodać kontaktów z Facebooka. Na szczęście – i na to znalazłem rozwiązanie. Program, który doda kontakty, a nawet wydarzenia i zdjęcia ludzi z Facebooka nazywa się HaxSync. Jest to bardzo nieinwazyjna aplikacja, w której logujemy się do Facebooka i która sama pobiera wysokiej jakości zdjęcia, dodaje daty urodzin kontaktów do kalendarza i w aplikacji „osoby” pokazuje stream z Facebooka. Opcji nie ma wiele – wybieramy tylko co ile chcemy mieć synchronizowane dane i jakie rzeczy mają się na telefonie pojawić. Przez resztę czasu w ogóle nie zauważymy funkcjonowania HaxSync, bo działa cały czas gdzieś tam w tle. Program powinni docenić posiadacze telefonów z 4.0 i z dużym ekranem – defaultowe zdjęcia wyglądają niesamowicie słabo w osobach, a HaxSync ściąga je w takiej rozdzielczości, że przeglądanie profilu znajomego to czysta przyjemność. HaxSync w Google Play możemy kupić za 4,99zł! 