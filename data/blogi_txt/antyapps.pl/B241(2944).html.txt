07.11.2012 Z okazji urodzin, Świąt Bożego Narodzenia, zbliżającego się ślubu i imienin – Listy Życzeń zwane też Listami Prezentów towarzyszą nam w życiu codziennym i pomagają najbliższym osobom w spełnianiu marzeń ich autora. W sieci znajdziemy wiele stron i usług, które pomogą nam w przygotowaniu takiego zestawienia, jednak kto ma na to jeszcze czas? A co powiedzielibyście na to, by wspomniane listy przygotowywać w trakcie zakupów, czy też jadąc tramwajem? Zatem telefon w dłoń i do dzieła!  Lista Prezentów najbardziej popularna wśród przyszłych nowożeńców przygotowujących się do legalizacji swojego związku to nie lada wyzwanie. Jej przygotowanie to bardzo często misja porównywalna z tą, wynoszącą nas w kosmiczne przestworza. Nagle, kiedy okazuje się, że możemy sobie „zażyczyć” właściwie wszystkiego, zdajemy sobie sprawę, jak dużo już mamy i w zasadzie… niczego nie potrzebujemy. Inaczej sprawa wyglądałaby, gdyby owe zestawienia móc przygotowywać podczas losowych zakupów, a to w markecie meblowym, wspomagającym nas przy remontach czy też upchanym po brzegi elektroniką. Jeżeli taka metoda przygotowania zestawienia „marzeń” podoba wam się znacznie bardziej, użytecznym narzędziem okaże się Toast – Birthday Christmas Wishlist.  Twoja „społecznościowa” lista życzeń już tu jest! Dodawaj kolejne, wymarzone prezenty, zainspiruj się wpisami innych użytkowników. Poinformuj znajomych i rodzinę o swoich marzeniach i skończ ze złą passą nietrafionych upominków. – To w skrócie, właśnie Toast – Birthday Christmas Wishlist. Do uruchomienia aplikacji będziesz potrzebował konta na Facebooku, dzięki temu twoi znajomi będą informowani na bieżąco o każdej kolejnej, dodanej pozycji. Program umożliwia nam także dzielenie się naszą listą z Tweetującymi oraz preferującymi nieco starsze metody jak wiadomość email. Opisz dokładnie każdą kolejną pozycję dodawaną do listy, by ułatwić działanie twoim bliskim. Podaj nazwę, miejsce gdzie można ją kupić, adres w strony Internetowej producenta oraz przewidywaną cenę. Sporym udogodnieniem będzie także zdjęcie. – Z takim zestawem, nie ma mowy o pomyłkach! Twoje marzenie zostało spełnione? Wznieś toast dla twojego darczyńcy, podziękuj mu za kolejne, spełnione marzenie. Niezwykle prosta i schludna budowa aplikacji, nie sprawiająca żadnych problemów obsługa to nie wątpliwe plusy. Do tego pakietu dodajmy jeszcze fakt, że jest to program bezpłatny, a wszyscy będą zadowoleni… 