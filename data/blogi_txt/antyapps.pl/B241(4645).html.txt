15.03.2012 Przyjęło się, że większość platformówek na Androida jest dwuwymiarowa. Nic dziwnego, taką jest znacznie łatwiej stworzyć, bo nie tylko nie potrzeba trójwymiarowych modeli, ale i optymalizacja gry jest niekonieczna. Dwuwymiarowe platformówki nie mają praktycznie żadnych wymagań sprzętowych. Wind-up Knight to w pełni trójwymiarowa gra, a mimo tego działa na smartfonach bez wyraźniejszych cięć w animacji. Jak w to się gra? W grze wcielamy się w rycerza – zabawkę. Przychodzi nam nie tylko pokonywać przepaście i przechodzić przez plansze czy platformy, ale również zmuszeni jesteśmy walczyć z wrogami. Są tutaj także elementy sportu le parkour, gdyż od niektórych ścian musimy się odbijać. Animacja jest rewelacyjna i robi wrażenie.  Nie tylko sama rozgrywka budzi podziw, ale i ogólna oprawa gry. Nawet menu są odpowiednio stylizowane. Każdy rozdział gry symbolizowany jest przez osobną księgę rycerską, a rozdziały w nich to levele gry. Super! W grze możemy również rozbudowywać ekwipunek naszego rycerzyka. Zakupu dokonujemy wykorzystując zebrane na planszy monet. Dla leniwych istnieje opcja dokupienia wirtualnej waluty lub uzyskanie jej poprzez instalację aplikacji partnerskich. Czy warto? Jest to jedna z najlepszych platformówek, w jakie ostatnio grałem, a dodatkowo posiada piękną, trójwymiarową oprawę. Jeśli dodamy do tego fakt, że grę można bez problemu przejść bez jakichkolwiek wydatków na wirtualną walutę, Wind-up Knight staje się pozycją obowiązkową. Zachęcam do pobierania. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 