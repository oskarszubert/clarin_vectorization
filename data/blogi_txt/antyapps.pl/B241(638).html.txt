17.04.2013 Ceneo Moda na iPada to kolejna aplikacja na urządzenia mobilne zaprezentowana przez Grupę Allegro. Aplikacja jest nowoczesnym katalogiem odzieżowym, w którym użytkownik znajdzie przejrzyście zaprezentowane oferty z polskich sklepów internetowych. Poznański gigant poważnie traktuje platformę mobilną. Obecnie w AppStore znajdziemy aplikacje ułatwiające obsługę praktycznie wszystkich serwisów znajdujących się pod kierownictwem spółki: Allegro, Ceneo, otoMoto i kilka innych. Programom tym do ideału co prawda nieco brakuje, ale jak mówi przysłowie – nie od razu Rzym zbudowano.  Pierwsza chwila z Ceneo Moda od razu nasuwaja skojarzenia z nowym Allegro. Wyraźe ikony, pnadprzeciętnych rozmiarów zdjęcia i przejrzysta nawigacja to najbardziej rzucające się w oczy cechy nowego programu od Allegro. Podstawową funkcją aplikacji jest wyświetlanie oferty polskich sklepów internetowych oferujących produkty z kategorii odzież w portalu Ceneo.pl.  Baza aplikacji została podzielona na kategorie: dla mężczyzny, dla kobiety, dla dzieci, galanteria i dodatki oraz na okazje. Przejście do wybranego działu skutkuje wyświetleniem na ekranie tabletu zdjęć produktów znajdujących się w katalogu. W tym miejscu możemy również zawęzić wyniki wyszukiwania do jednej z licznych podkategorii lub sprawić, by program brał pod uwagę odzież tylko w wybranym przez nas kolorze. Ceneo Moda działa stabilnie, a zdjęcia produktów wczytują się bardzo szybko. Niestety jedna z ciekawszych opcji aplikacji, czyli wyświetlanie odzieży tylko w wybranym przez użytkownika kolorze w moim przypadku nie działa. Po zaznaczeniu wymaganej barwy (nie ma tu znaczenia jaki kolor wybiorę) otrzymuję komunikat o braku produktów spełniających moje kryteria. CM dostępna jest w AppStore za darmo. 