28.01.2014 Wraz z premierą Windows Phone 8, system od Microsoftu wzbogacił się o kilka dodatkowych metod transfery plików na urządzenia. W poprzedniej wersji było to możliwe tylko za pomocą specjalnej aplikacji o nazwie Zune, do tego ograniczone do plików muzycznych, graficznych i wideo. Obecnie dostęp do nich mają także zewnętrzni autorzy aplikacji, dzięki temu otrzymaliśmy program Music Drop. Wrócę jeszcze na chwilę do wspomnianego Zune. Choć wiele osób go krytykowało, osobiście bardzo żałuję, że Windows Phone 8 nie współpracuje z tym programem. Powodów jest kilka, ale jeden z nich to synchronizacja bezprzewodowa plików. Nie musiałem dbać o kable, wystarczyła odpowiednia konfiguracja, a pliki zaznaczone w Zune trafiały na mój telefon. W przypadku Windows Phone 8 możliwość taka zniknęła. Na szczęście Music Drop częściowo ją zastępuję. Jakie jest zadanie Music Drop? Dzięki aplikacji oraz stronie www możemy w prosty sposób przesyłać pliki z komputera na telefon. Wystarczy przeciągnąć go na ikonę chmury, a po chwili pojawi się w naszej bibliotece muzyki. Aby powiązać oba urządzenia, zaraz po starcie programu otrzymamy adres strony, który należy wpisać w przeglądarce. Całość zadziała dopiero wtedy gdy i telefon i komputer będą podpięte do tej samej sieci. Dodatkowo przeglądarka musi wspierać HTML5. Więcej o zasadach i działaniu znajdziecie tutaj.  Podczas testów program działał bezbłędnie. Wystarczyło tylko przeciągnąć plik a po chwili widniał w telefonie. Ułatwi do zgrywanie plików muzycznych, nie musimy szukać kabli, podłączać tel, szukać folderów. Wprawdzie Music Drop ma jeszcze kilka ograniczeń, np. nie możemy kopiować całych katalogów, nie wspiera polskich znaków, obsługiwany jest tylko format mp3., ale swoje główne zadanie spełnia dobrze. Mam nadzieję, że częstymi aktualizacji autor znacznie rozbuduje te narzędzie. Music Drop to dobra propozycja dla osób które często słuchają muzyki z poziomu telefonu, ale pobierają ją na komputerze. Jeżeli macie w domu sieć Wi-fi to bardzo szybko polubicie takie rozwiązanie. Co więcej za jego pomocą możecie przesyłać pliki także znajomym, którzy mają zainstalowaną aplikację. Niestety, z powodów wspominanych na początku, działa ona jedynie na urządzeniach z Windows Phone 8. 