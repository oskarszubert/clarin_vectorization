22.05.2012 Zawsze marzyłeś by oderwać się od Ziemi i poszybować niczym ptak w przestrzeni kosmicznej? Z grą Astronut jest to możliwe bez wychodzenia z domu. Upewnij się, że siedzisz wygodnie w fotelu i… startujemy!  Niech grawitacja będzie twoim przewodnikiem, a odwaga jedynym ograniczeniem w uzależniającej podróży międzyplanetarnej. Odkrywaj nowe, nieodkryte dotąd galaktyki, unikaj bliskiego kontaktu z poza ziemskimi istotami. Przemierz całe uniwersum i zostań prawdziwym bohaterem! – tak w skrócie można opisać wydaną kilka dni temu grę Astronut  przez studio The Iconactory. Wcielając się w rolę sympatycznego astronauty, naszym zadaniem będzie pokonanie 24 poziomów rozdzielonych do 6 kosmicznych sektorów. „Jedyne” co musimy robić to skakać uważając przy tym na nieprzyjazne, pozaziemskie istoty oraz niebezpieczne planety, które potrafią spłatać nam nie jednego figla. Warto także zbierać fragmenty gwiazd porozrzucane w kosmosie, które odblokowują dodatkowe poziomy, gdzie możemy zdobyć jeszcze więcej punktów.  Astronut to wciągająca gra, z kosmiczną grafiką, która świetnie wygląda na ekranie Retina. Twórcy zdecydowali się także na dość ciekawe rozwiązanie w kwestii płatności gry. Pierwsze cztery, wcale nie najłatwiejsze poziomy są udostępnione za darmo. Za kolejne, będziemy musieli już zapłacić. Prawdziwym rarytasem, jest jednak wydanie gry na iPada. Osoby, które są w posiadaniu zarówno tabletu jak i telefonu firmy Apple, będą mogły sparować swoje urządzenia oglądając postęp gry na większym ekranie iPada, wykorzystując iPhone jako kontroler ruchu. Jak to działa? Zobaczcie poniższy materiał filmowy.  Gorąco zachęcam do spróbowania. Grę pobierzecie bezpłatnie z AppStore. 