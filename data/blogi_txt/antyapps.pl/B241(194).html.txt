18.10.2013 Ależ ten czas szybko leci. Dwa lata temu na łamach Antyweba Grzesiek słowami Miło mi poinformować, że właśnie urodził się drugi blog firmowany marką Antyweb zapowiedział start AntyApps. W branży mobilnej dwa lata to przepaść, żeby zrozumieć jak wielka, zapraszam do komentarzy pod tamtym wpisem. Od tamtego dnia przybyło nam ponad 4300 wpisów, a AntyApps doczekał się wielu zmian. Idea pozostała jednak ta sama. Przybliżyć Wam najlepsze mobilne aplikacje, a zarazem przestrzec przed tymi które nie warte są uwagi. Jak dojrzewał AntyApps przez ostatni rok? Za waszą namową teksty wzbogaciły się o kody QR oraz graficzne linki, a do kanałyuRSS zawitały pełne wpisy. Rozdaliśmy Wam blisko 200 kodów na różnej maści aplikacje, gry i usługi, powstał profil na Google +, a strona na Facebooku doczekała się kilku tysięcy nowych fanów. Lekkiej zmianie uległa formuła samych tekstów, przybyło nam rankingów i podsumowań. AntyApps to także wydarzanie. Byliśmy głównym organizatorem konkursu na najlepsze aplikacje mobilne AppAward, a także współorganizatorem już drugiej edycji konferencji Generation Mobile. Przygotowany przy współpracy z Xylogic ranking aplikacji mobilnych, do dziś pozostaje bezkonkurencyjny jeżeli chodzi o rodzimy rynek. To wszystko nie byłoby możliwe bez grupy świetnych ludzi jacy przez ostatnie dwa lata kształtowali AntyApps, a są to: Grzegorz Marczak, Beniamin Durski, Jakub Tepper, Kamil Brzeziński, Paweł Orzech, Szymon Barczak, Kamil Mizera, Paweł Szymankiewicz , Paweł Kozierewicz, oraz obecna ekipa: Marcin Kabziński,  Kamil Świtalski, Tomasz Popielarczyk, Bartłomiej Luzak, Konrad Kozłowski. To oni codziennie mierzą się z zadaniem przedstawienia Wam aplikacji z najróżniejszych zakamarków mobilnego świata. A nie jest to zadanie łatwe, o czym często dajecie nam znać w komentarzach czy też mailach. Dziękujemy za wszystkie uwagi i sugestie, to one pozwalają nam zmieniać AntyApps w najlepszy serwis o aplikacjach mobilnych. Na koniec chcę też podziękować Nokii, która wspiera nasz dział Windows Phone swoimi urządzeniami. Trzeci rok AntyApps zaczniemy już niedługo nową szatą graficzną, a wraz z nią przyjdą kolejne zmiany. To będzie jednak dopiero początek. Zostańcie z nami bo warto. :)  A na koniec lista 10 najchętniej czytanych tekstów. Bez wątpienia był to rok POU.  Zaopiekuj się Pou, patrz jak rośnie! Pou — krótki poradnik, który pomoże podjąć odpowiednią opiekę nad stworkiem Najlepsze aplikacje 2012 na Androida MOU – młodszy i biedniejszy brat POU Logo Quiz – zgadnij co to za marka Ranking Aplikacji Szukacie odtwarzacza wideo na Androida? Nie ma nic lepszego niż MX Video Player Najlepsze gry 2012 dla Androida Oglądaj za darmo filmy i seriale dzięki VOD Onet 8 najlepszych aplikacji do edycji zdjęć na Androida 