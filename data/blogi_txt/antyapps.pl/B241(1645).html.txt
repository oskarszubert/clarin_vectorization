02.07.2012 Co prawda Euro właśnie się skończyło, ale to wcale nie oznacza, że nigdzie nie będziemy wyjeżdżać i, że do nas nie będą napływać turyści. Wręcz przeciwnie – przez Euro rozreklamowaliśmy nasz kraj i stał się on atrakcyjny dla przyjezdnych. Dla takich osób i dla was, jeśli lubicie spać w hotelach, mam aplikację- niezbędnik. Nazywa się Hotels.com i chyba już wiecie do czego służy. Hotels.com to mobilna wersja przeglądarki hoteli, która daje dostęp do ponad 14o tysięcy placówek w 200 krajach na całym świecie. Brzmi dość imponująco i chyba coś w tym jest. Bez problemu aplikacja sama pokazała mi hotele w Warszawie, w które nie dość, że istniały (wszak z tym może być różnie), to jeszcze były w nich promocje – 10% mniej za pobyt albo pierwszą noc. To zdecydowanie sprawiło, że nie mam zamiaru wypowiadać się na temat Hotels.com negatywnie. Bo właściwie minusów jest niewiele – pierwszy, największy jest taki, że nie znajdziemy hotelu, który znajduje się w jakimś dziwnym mieście, które trudno odnaleźć na mapie. Baza zawiera tylko te, które są w większych miastach jak Toruń, Poznań czy Warszawa. Drugi, o wiele mniejszy minus dotyczy wyglądu aplikacji – ktoś tutaj zrobił zrzynkę z iOS? Najwidoczniej, bo iOSowa wersja wygląda zupełnie tak samo. Jeśli sporo podróżujecie – instalujcie, pewno się przyda. Jeśli znacie kogoś, kto często i gęsto pomieszkiwa w hotelach – polećcie mu aplikację Hotels. Być może znajdzie jakieś fajne promocje albo oferty last-minute, szczególnie polecam te ostatnie, bo można sporo zaoszczędzić, a i Hotels.com znajduje ich ponad 20 tysięcy. Program natomiast dostępny jest zupełnie za darmo w Google Play i App Store – skoro nic nie kosztuje, to raczej warto zainstalować i samemu sprawdzić, czy wam się przyda. 