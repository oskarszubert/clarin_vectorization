23.08.2013 Głównym tematem ostatnie tygodnia była sprawa blokady kolejnej „oficjalnej” aplikacji YouTube na Windows Phone. Choć brakuje jej z wielu powodów, to jej nieobecność nie oznacza, że użytkownicy Windows Phone są pozostawieni sami sobie. System ten dysponuje jednymi z najlepszych, nieoficjalnych aplikacji do obsługi tego serwisu.  Zapraszamy do krótkiego przeglądu najciekawszych z nich.  myTube  Najmłodszy gracz, który bardzo dynamicznym rozwojem wywalczył sobie pierwsze miejsce. Ilość możliwości jest zdumiewająca, a tą kluczową wydaje się słuchanie muzyki z filmów w tle, nawet gdy znajdujemy się w innej aplikacji. Gdyby dodać do niego kilka rozwiązań z SuperTube/TubePro byłaby aplikacja idealna. Link do naszej recenzji oraz odnośników do pobrania znajdziecie tutaj. Najważniejsze cechy:  pobieranie filmów do pamięci telefonu, odtwarzanie dźwięku przy zablokowanym ekranie, odtwarzanie dźwięku w tle, gdy aplikacja jest zwinięta do pamięci. Obsługuje też playlisty, odtwarzanie materiałów wideo jako tła aplikacji, nietypowy interfejs i obsługa oparta na gestach. SuperTube/YouTube Pro  Jeżeli chodzi o możliwości są to bliźniacze aplikacje. Ich autor padł ofiarą specyfiki sklepów mobilnych. Choć jego aplikacja od dnia premiery wyprzedzała sławne MetroTube o wiele długości, to jednak zginęła w natłoku innych. Dopiero po wydaniu kolejnych, bliźniaczych udało się dotrzeć do świadomości użytkowników. Do tej pory pozostaje moją ulubioną aplikacją do YouTube, choć możliwościami niedawno prześcignęła ją myTube. Niestety ma też kilka irytujących braków, takich jak brak największego kafelka, czy też brak możliwości oglądania filmu w pozycji pionowej telefonu. Link do pobrania w naszej archiwalnej recenzji. Najważniejsze cechy: możliwość pobierania filmów (także w tle), tworzenie playlist z pobranych materiałów, odtwarzanie dźwięku przy blokadzie ekranu, wgrywanie filmów nakręconych za pomocą aplikacji na nasz kanał, możliwość tworzenia kafelków z poszczególnych funkcji aplikacji, obsługa wiadomości, możliwość przesłania pobranych filmów z telefonu na komputer.  Metrotube  Najpopularniejsza nieoficjalna aplikacja do obsługi YouTube na Windows Phone. Trudno powiedzieć jak to się stało, że to właśnie jej przypadła palma pierwszeństwa. Owszem, jest dobra, ma ładny interfejs ale zawsze pozostawała w cieniu innych.  To jednak ją wybiera spora ilość użytkowników. Jeżeli chodzi o możliwości, posiada wszystko co najważniejsze, a jej autorzy dbają by aplikacja była w miarę regularnie aktualizowana.  To chyba jej największa zaleta. Link i archiwalnej recenzja znajdują się tu. Najważniejsze cechy możliwość pobierania filmów do pamięci telefonu odtwarzanie dźwięku przy zablokowanym ekranie szybki aktualizacje Oczywiście wszystkie wymienione aplikacje posiadają wsparcie dla obsługi naszych kont i sporo innych, podstawowych możliwości. Ich wada jest jedna, niestety bardzo spora. Przy każdej drobnej zmianie YouTube, użytkownicy tracą możliwość oglądania materiałów wideo. Aż do momentu aktualizacji aplikacji przez jej twórców. Te jednak nie są częste. 