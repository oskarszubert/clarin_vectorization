23.11.2012 Nie tak dawno temu Kamil opisywał Here, czyli mapy Nokii dla urządzeń z iOS. Wypadły one bardzo słabo z wielu powodów. Trochę inaczej sytuacja prezentuje się, w przypadku Windows Phone, a zwłaszcza jego najnowszej odsłony z numerkiem 8.  Na wstępie warto tylko dodać, że mapy są aplikacją oddzielną od nawigacji. Dla wielu może to być oczywiste, niestety czytając komentarzy przekonałem się, że niektórzy je utożsamiają. Co mnie nie dziwie, większość konkurencyjnych usług łączy te dwa produkty. W urządzeniach od Nokii zastąpiły one Mapy Bing. Nie są już dodatkową opcja do wyboru, a głównymi mapami systemowymi. Czy to oznacza, że bing zniknął z naszych urządzeń? Nie, jest ale bardzo dokładnie ukryty. Jeżeli ktoś chce, mogę podać sposób dotarcia do nich. Przejdźmy jednak do Nokia Mapy. Pierwszą, dla wielu najbardziej istotną zmianą, będzie zapewne możliwość korzystania z map, w trybie offline. Te same mapy, które służyły wcześniej do nawigacji samochodowej wzbogaciły teraz aplikację mapy.  Nie potrzebujemy już połączenia z siecią, aby odnaleźć niezbędny adres, trasę do niego, naszą lokalizację. Wystarczy pobrać pakiet dla wybranego kraju (mamy dostęp do wszystkich) i już nie musimy się martwić o transmisję danych.  Drugą nowością, a raczej przywróceniem starej funkcji są mapy obiektów. Nokia posiada bardzo spory zbiór takich map, do tej pory korzysta z niej Bing (wyszukajcie sobie np. Złote Tarasy przez przeglądarkę), ale nie oficjalne mapy od Nokii. Funkcja ta powróciła dopiero wraz z Windows Phone 8. Na czym to polega? Niektóre obiekty (większe centra handlowe, lotniska itp.) posiadają szczegółowe plany i rozkład obiektów. Możecie wybrać przykładowo centrum handlowe, a zobaczycie dokładny wypis sklepów jakie się w nim znajdują wraz z ich lokalizacją  i metodą łatwego filtrowania. Dane te nie są w 100% aktualne, ale w Warszawie wypadły przyzwoicie.  Zmianom uległy także widok map. Niektóre obiekty doczekały się prezentacji w pseudo3D. Skromnie to wygląda, ale jest i w większych miastach naszego kraju można je odnaleźć. Jest też znana z poprzedniej wersji dla Windows Phone 7,5 nawigacja piesza. Jeżeli dobrze rozumiem opis, to w tej edycji powinno dołączyć do niej kierowanie głosem, jednak w moim przypadku nie za bardzo chciało działać. Na chwilę obecną jest to jeden z najlepszych produktów jeżeli chodzi o darmowe mapy dostępne wraz z systemem. Dużą rolę odgrywa w tym pełen tryb offline, ale też inne drobne smaczki. Jedyny zarzut jaki pozostaje przy każdej wersji to zbyt długi czas startu aplikacji. W tym aspekcie dalej programy systemowe mają przewagę. Niestety ta wersja map jest dostępna jedynie dla Windows Phone 8. Miejmy nadzieję, że do pozostałych użytkowników trafi wraz z nadciągającą aktualizacją do 7,8. 