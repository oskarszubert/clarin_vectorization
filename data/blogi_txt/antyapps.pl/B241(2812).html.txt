21.10.2011 No i nie mam tu na myśli nic złego, ale wszyscy wiemy, że przesadny wysiłek intelektualny może również zaszkodzić, a na taki właśnie zapowiadają się wyzwania w W English Country Tune. Nie wierzycie? To obejrzyjcie trailer z rozwinięcia i spróbujcie sobie odpowiedzieć na niby proste pytanie – o co w tej grze tak naprawdę chodzi?   Dziwne? Na pewno, ale bardzo interesujące. Za projekt odpowiada znany niezależny twórca Increpare, którego multum projektów możecie sprawdzić bezpośrednio na jego stronie. Jeśli poświęciliście chwilę na zerknięcie to na pewno zauważyliście pewną ciekawostkę – jego wszystkie wcześniejsze projekty były raczej utrzymane w stylistyce brzydkiego retro. Tutaj jest pod tym względem dużo lepiej – jest czysto i przejrzyście, choć odrobinkę zbyt ascetycznie jak na mój gust. Increpare chce wystartować z English Country Tune w światowym konkursie gier niezależnych organizowanym co roku – IGF 2012. Może tam się wyjaśni, o co dokładnie w tej grze chodzi, bo określenie „tradycyjna gra logiczna” wydaje mi się tutaj jednak odrobinę nie na miejscu. Na razie nie podano daty wydania, ale wiemy, że gra ukaże się na iPada oraz komputery PC i Mac. 