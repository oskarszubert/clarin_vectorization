29.08.2013 Jedną z największych zalet sklepów z aplikacjami mobilnymi są częste promocje na gry i aplikacje.  Za grosze, a czasem nawet za darmo możemy pobrać wiele świetnych tytułów. Jak jednak być na bieżąco z promocjami, tym bardziej że często mają bardzo ograniczony czas trwania? Po pierwsze można czytać AntyApps gdzie staramy się informować o tych najciekawszych, po drugie warto skorzystać ze specjalnych aplikacji, śledzących promocje. Wprawdzie w sklepach App Store, Goole Play i Store znajdziecie kilka programów dedykowanych temu zadaniu, to jednak w ostatecznym rozrachunku liczą się tylko te przedstawione poniżej. Oczywiście warto przetestować też pozostałe, ale jeżeli nie macie na to czasu, wystarczą te polecone przez nas. Co istotne, nawet one nie zawierają informacji o wszystkich promocjach, lub też błędnie informują o przecenach. Android - AppSales  Najmłodsza z przedstawionych tu aplikacji. Poza standardowym wyświetlaniem obecnych i archiwalnych promocji, ma kilka innych drobnych smaczków. Po pierwsze sami możemy edytować filtr, według którego program będzie prezentował przecenione aplikacje. Dzięki temu możemy odsiać wiele śmieciowych produkcji, które żyją ciągłymi zmianami cen. Nie zabrakło także funkcji społecznościowych, a to dzięki integracji z Google + (nieobowiązkowej). Jeżeli chcemy być na bieżąco informowani o przecenach, AppSales wspiera system powiadomień. Windows Phone – Store Deals  Najbardziej uboga z całej trójki. Posiada to co najważniejsze czyli informacje o promocjach. Podzielono je na pięć kategorii, jest to pomoce z dwóch powodów. Po pierwsze nie mamy możliwości ustawienia filtrów, tak więc czasem listę zalewają tandetne aplikacje, dodatkowo Store Deals posiada bardzo ograniczoną pamięć co do trwających promocji. Dzięki kategoriom łatwiej odnaleźć te wartościowe. W opcjach możemy jedynie zaznaczyć czy chcemy oglądać aby promocje archiwalne były wyświetlane czy też nie. Możliwości społecznościowe ograniczają się do polecenia promocji znajomym poprzez maila bądź też serwisy społecznościowe. iOS – AppShopper Social Prawdziwy aplikacyjny kombajn. AppShopper to nie tylko informacje o promocjach, ale także najnowszych premierach czy też aktualizacjach. Bardzo rozbudowane opcje społecznościowe, filtry czy też mechanizmy takie jak lista życzeń pozwalają zapanować nam sporą ilością przecen, które są domeną iOS. Przy dobrej konfiguracji możemy być pewni, że żadna ważna przecena nas nie ominie. Jedyne zastrzeżenie mam do płynności działania i stabilności aplikacji. Czasem potrafi wczytywać dane bardzo długo, a całość zakończyć wyrzuceniem nas do pulpitu. 