11.11.2013 Odtwarzacz wideo w Windows Phone to jeden ze słabszych elementów systemu. Wsparcie dla małej ilości formatów oraz uboga ilość opcji sprawiają, że za jego pomocą ogląda się dobrze głównie wideo nagrane samym telefonem. Miłośnicy filmów, zwłaszcza w dziwnych formatach oraz z napisami nie mieli do tej pory aplikacji która zaspokoiłaby ich potrzeby. Na szczęście MoliPlayer Pro jest światełkiem w tunelu. Obsługiwane przez MoliPlayer Pro formaty wideo to między innymi: avi, mkv, mp4, h.264, rmvb, wmv, flv, ts, m2ts, vob. Do tego dochodzą audio: aac, mp3, ape, flac, ogg. Pełną listę wspieranych formatów (a jest tego sporo) odnajdziecie tutaj. MoliPlayer oferuje także wsparcie dla napisów, brakuje najpopularniejszego w naszym kraju formatu .txt ja jednak ponownie będę zachęcał do przejścia na .srt, który to jest formatem bardziej domyślnym dla napisów. Każdy program w którym odtwarzaliście .txt bez problemu powinien wpierać też .srt natomiast na wielu innych systemach traficie na aplikacje, które radzą sobie z .srt, a nie wspierają txt.  Filmy możemy wgrywać na kilka sposobów. Najbardziej uprzywilejowani są posiadacze modeli z gniazdem na kardę SD. Mogą wgrać film do dowolnego folderu, a przy okazji oszczędzić sporo miejsca z pamięci telefonu. W przypadku gdy nasz telefon nie dysponuje wsparciem dla kart pamięci, pozostaje podłączenie go przez USB i ręczne wgranie plików do katalogu aparatu, tylko wtedy aplikacja otrzyma do nich dostęp. Jest też trzecia metoda, za pomocą lokalnej sieci Wi-Fi, wpisując odpowiedni adres prześlemy film z komputera na telefon. Tak więc zadowoleni będą miłośnicy kabli jak i bezprzewodowego transferu. Podczas odtwarzania program sam wczyta odpowiednie napisy, a w przypadku kilku wersji zapyta nas o wybór. Z dodatkowym opcji możemy zmienić proporcje obrazu oraz włączyć akcelerację sprzętową. Formaty takie jak .mkv czy też .rmvb odtwarzane były płynnie nawet na słabszej Lumii 625. Niestety nie miałem możliwości sprawdzenia plików 1080p. Największa wada MoliPlayer Pro? Brak wersji testowej. Uważam że cena 10,49zł za dobrą aplikację, do tego pozbawianą konkurencji nie jest wysoka, jednak brak możliwości jej przetestowania odstraszy wiele osób. Czy warto w nią zainwestować? Jeżeli brakowało Ci programu do łatwego zgrywania filmów na telefon, która wpiera napisy oraz wiele różnych formatów, to powinieneś byś usatysfakcjonowany. Dodatkowo należy pamiętać że MoliPlayer Pro to także odtwarzacz muzyki w formatach tak odległych Windows Phone jak .ogg i .flac. Niestety z jego dobrodziejstw skorzystają tylko posiadacze Windows Phone 8. Jeżeli macie jakieś pytania co do działania aplikacji zapraszam do komentarzy. 