11.02.2014 Czego oczy nie widzą, tego sercu nie żal — mawiają. Coś w tym jest, dlatego warto ukryć pewne rzeczy na wypadek, gdyby nasz smartfon czy tablet wpadł w niepowołane ręce. Secret Stache pozwoli nam stworzyć takie bezpieczne miejsce, bo jak sam autor twierdzi — w końcu nie wszystkim trzeba się dzielić. W kwestii ukrywania grafik aplikacja nie wprowadza żadnych nowości porównując ją do tego, co oferuje konkurencja na rynku. Jeżeli jednak korzystacie z urządzeń z iOS na pokładzie a żadnej takowej nie posiadacie w swoim zbiorze, warto się zainteresować. Nie posiada żadnych „kłódek” w oznakowaniu ani tytulaturze, więc raczej nie będzie należeć do pierwszej dziesiątki podejrzanych programów które warto by zinwigilować. Ale jak to działa? Ano, wystarczy włączyć program i z jego poziomu wykonać zdjęcie, lub najzwyczajniej w świecie zaimportować je z galerii. Należy jednak pamiętać, że nie zostanie ono przeniesione do Secret Stache, a jedynie skopiowane, zatem jeśli faktycznie zależy nam na zabezpieczeniu go, należy pamiętać o usunięciu go z innych miejsc.  No ale co, jeśli mało rzucająca się w oczy nazwa aplikacji nie wystarczy? O tym, naturalnie, autorzy również pomyśleli, stąd opcja włączenia czterocyfrowego kodu pin, który jest niezbędny do włączenia programu i przejrzenia jego zawartości. Na testowanym przeze mnie urządzeniu (iPad 3 generacji) napotkałem jednak problem z eksportem pliku… gdziekolwiek. Gdy tylko wybiorę opcję odpowiedzialną za przeniesienie grafiki, aplikacja automatycznie się wyłącza — i nie ważne, na jakiej grafice to robię: importowanej z galerii czy tworzonej bezpośrednio z poziomu aplikacji, każdorazowo efekt jest identyczny. Mam nadzieję, że błąd ten dotyczy jedynie tego modelu i niebawem zostanie poprawiony — skontaktowałem się już w jego sprawie zresztą z autorem projektu :). Secret Stache to przykład aplikacji, jakie lubie najbardziej. Niezwykle prosta w użyciu, by całą ją przejrzeć wystarczy raptem kilkadziesiąt sekund. Użyteczna — bo chyba większość z Was się zgodzi, że nie każde ze zdjęć powinno swobodnie dryfować pośród dziesiątek innych w galerii. Na plus jak najbardziej wypada również estetyczny, minimalistyczny design. Aplikację w wersji przeznaczoną na małe ekrany można nabyć w AppStorze za 0,89 euro. Od autora dostaliśmy jednak dwa bonusowe kody z dedykacją dla czytelników AntyApps. Jak zwykle panuje tu zasada: kto pierwszy, ten lepszy. Tradycyjnie również prosimy by dać znać w komentarzach jeśli któryś z nich wykorzystacie — będziemy mogli wówczas je wykreślić :). Kody na Secret Stache:  LR46TN3WJ3KL XEWX6EJWTEAN 