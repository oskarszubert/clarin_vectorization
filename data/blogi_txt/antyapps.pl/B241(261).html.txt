31.08.2012 Kontynuujemy zapoczątkowany miesiąc temu cykl o najlepszych, naszym zdaniem aplikacjach opisywanych w ostatnim miesiącu. Tym razem na pierwszy ogień idzie Windows Phone. Sierpień w mobilnych okienkach upłyną pod znakiem awarii Marketplace, co nieznacznie wpłynęło na napływ nowych aplikacji, oraz cotygodniowe cykle. Mimo to, pojawiło się parę tytułów godnych szczególnej uwagi.  Mehdoh to wciąż najlepszy klient Twittera na Windows Phone. Nie tylko posiada ogromną bazę możliwości oraz funkcji, ale też starannie przygotowane UI, które niezwykłe ułatwia nawigację po całej aplikacji. Dzięki wielu opcjom możemy dopasować Mahdoh idealnie pod swoje potrzeby. Choć segment aplikacji do obsługi Twittera na Windows Phone jest bardzo spory, a większość to solidne aplikacje, my polecamy właśnie Mehdoh.  Dziennik Gazeta Prawna – chyba pierwszy i jedyny dziennik (jak i magazyn) dostępny na Windows Phone. Oczywiście wart jest uwagi nie tylko dlatego. Pomimo dość specyficznego UI, po paru chwilach można przywyknąć, a gazetę da się czytać nawet na małych 3,7 calowych ekranach. Warto zaznaczyć, że poszczególne numery możemy pobierać za darmo, co jest chyba najmocniejsza stroną aplikacji.  Pandoodle prosty pomysł na grę logiczno-zręcznościową, wzbogacony o kilka ciekawych rozwiązań, dał w efekcie niesamowicie miodną zabawę. Na planszy mamy pojemniki z kolorami, naszym zadaniem jest poprowadzenie linii od nich do celu. Oczywiście linia zużywa farbę, tak więc w naszym interesie jest to aby była jak najkrótsza. Model wydaje się prosty, jednak to tylko część zabawy. Kolory, jak to kolory pozwalają się mieszać, dzięki czemu przecinając strumień niebieski linią żółtą, otrzymamy w efekcie końcowym zielony. Polecam pobranie gry (jest darmowa) i zabawę w pierwsze 10 plansz. Gwarantuję, że w większości przypadków zostaniecie z grą na dłużej  Fhotoroom to najlepsza aplikacja, w kategorii kombajn do pracy z grafiką na Windows Phone. Zasługuje na to miano nie tylko ilością narzędzi i filtrów, ale przede wszystkim interfejsem który pozwala korzystać z nich w bardzo prosty i intuicyjny sposób. Do tego otrzymujemy integrację z portalem społecznościowym, a to wszystko za darmo. Jeżeli często poprawiacie zdjęcia z poziomu telefonu, Fhotoroom jest pozycją obowiązkową.  Mp3Tube – dzięki tej aplikacji zamienicie wasze ulubione klipy z Youtube w pliki mp3. Program cechuje bardzo prosty interfejs a zarazem bogata gama możliwości. Pobrane pliki możemy łączyć w listy, czy też edytować i wycinać z nich odpowiednie fragmenty jako dzwonki.  Little Acorns zabawna platformówka o przygodach okradzionej wiewiórki. W naszej misji za skradzionymi orzechami przyjdzie nam przemierzyć 80 plansz podzielonych na 4 lata i 4 pory roku. Gra należy do gatunku „zbierz wszystko z planszy”. Sterowanie jest niezwykle wygodne, plansze ciekawie pomyślane, a oprawa audiowizualna bardzo przyjemna. Jeżeli lubicie platformówki musicie zagrać też w Little Acorns.  Keep Alive ta mała, sprytna aplikacja niweluje braki systemu Windows Phone. Dzięki niej, możliwe jest utrzymanie aktywnego połączenia Wi-Fi, nawet przy wygaszonym ekranie. Nie wiadomo czy osoby odpowiedzialne za weryfikację aplikacji w Marketplace przepuścili ją świadomie, tak więc warto pobrać dopóki jest dostępna. 