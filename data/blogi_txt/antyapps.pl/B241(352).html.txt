06.12.2011 Akcelerometr wbudowany w smartfona jest niezwykle przydatnym elementem, ale potrafi być również przekleństwem. Ekran obracający się wraz z urządzeniem jest przydatny, kiedy rzeczywiście zmieniamy położenie smartfona. Gorzej, kiedy oparty o poduszkę w łóżku czy piórnik na wykładzie obraca się niezgodnie z naszymi intencjami. W takim przypadku pomoże Auto- Rotate. Android oferuje oczywiście możliwość blokowania automatycznego obracania się ekranu, jednak opcja ta jest schowana w konfiguracji wyświetlacza. Dotarcie do niej wymaga na tyle dużego wysiłku, by stawało się to problemem przy konieczności częstszego korzystania z tej funkcji. Auto-Rotate Switch zamiast konieczności przebicia się przez menu aplikacji po Ustawienia aż do zakładki Dźwięk i wyświetlacz oferuje prosty przełącznik w panelu powiadomień. Wystarczy ściągnąć w dół ten panel, wybrać ikonkę aplikacji i w ten sposób aktywować lub dezaktywować funkcję automatycznej rotacji ekranu. Prosto, przyjemnie i za darmo. O to przecież chodzi :) 