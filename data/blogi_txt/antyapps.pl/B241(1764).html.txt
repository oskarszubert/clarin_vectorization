10.05.2012 Wprawdzie Windows Phone oferuje wbudowaną integrację z usługa Linkedin, ale pozwala ona jedynie na dostęp do podstawowych informacji. Importuje listę naszych kontaktów oraz daje możliwość publikowania wpisów. Jeżeli chcemy uzyskać dostęp do bardziej zaawansowanych opcji serwisu, musimy posiłkować się aplikacjami dodatkowymi. Jedną z nich jest in+.  O samym LinkeIn możecie przeczyta tutaj i tu. W skrócie jest to ogólnoświatowy serwis społecznościowy, skupiony wokół kontaktów biznesowych. Jest też dobrym miejscem na przygotowanie swojego wirtualnego CV oraz poszukiwanie pracy. Api LinkedIn pozwala na bardzo wiele, dzięki czemu w programie znajdziemy sporą część opcji dostępnych z poziomu serwisu www. Lista możliwości jest długa i pozwala nam m.in. na: wyszukiwanie i dodawanie kontaktów, śledzenie aktywności znajomych, firm czy też ofert pracy. Możemy również w pełni korzystać z grup. Jeżeli tylko jakaś dziedzina jest opisana lub podlinkowana mamy do niej dostęp. Bez problemu przejdziemy do linków stron, profili, kanałów Twitter czy też przedzwonimy pod podany nr. Nawigacja w dużej mierze jest intuicyjna, choć bywają momenty gdy wersja przeglądarkowa sprawuje się lepiej (np. wyszukiwanie kontaktów).  Niestety nie jest to aplikacja oficjalna. Zapewne naszym danym nic nie grozi, ale dla wielu jest to czynnik skreślający program już na starcie. Drobnych mankamentów jest więcej. Choć in+ pozwala nam na wysyłanie wiadomości, to już o ich otrzymaniu nie komunikuje w żaden sposób. Nie pozwala nawet na wgląd w naszą skrzynkę. Jeżeli często komunikujecie się w ten sposób, aplikacja będzie bezużyteczna. Ponieważ jestem zwolennikiem przypinania do ekranu przydatnych funkcji, brakuje mi takiej możliwości względem podstawowych kategorii. Jedyne co możemy przypinać to poszczególne kontakty. Jeżeli aktywnie korzystacie z LinkedIn in+ może okazać się bardzo przydatnym narzędziem. Aplikacja jest darmowa, mimo to nie męczy nas reklamami. Program znajdziecie pod tym linkiem. Ocena: 4- 