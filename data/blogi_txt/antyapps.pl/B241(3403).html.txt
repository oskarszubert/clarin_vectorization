13.01.2012 Lubię gry zręcznościowe, gdyż wymagają tego, abyśmy zmagali się z naszymi niedoskonałościami motorycznymi. Wykonujemy szybsze, coraz szybsze ruchy palcem po ekranie czy poprzez przechylanie telefonu. Ruchy muszą być jednak nie tylko coraz szybsze, ale również coraz bardziej precyzyjne. Idealną grą, w której czeka nas takie wyzwanie jest tytuł, w którym motocyklem wymijamy samochody na trójpasmówce. Idea znana i zaimplementowana do kilku tytułów, w tym do Racing Splitter Moto. Omijajcie tę grę, są lepsze. Jak w to się gra? W grze sterujemy motocyklem poprzez przechylanie telefonu. Jedzie on przed siebie cały czas, a przyciśnięcie ekranu w dowolnym miejscu powoduje włączenie przyspieszenia, które owocuje w zwiększonej punktacji końcowej. Naszymi przeszkodzami są poruszające się po trójpasmówce pojazdy. Jak to mówią, im dalej w las, tym ciemniej. Tak jest i tutaj – im dłużej gramy, tym więcej samochodów, tym mniej przestrzeni między nimi, tym trudniej się przesmyknąć. Gra ma sporo minusów. Zaczynając od takich banałów jak brak ekranu głównego, czyli po wybraniu aplikacji z menu telefonu od razu lądujemy na trasie, po takie fakty jak zerżnięcie dźwięku jadącego motocykla z gry Racing Moto. Czy warto? Zdecydowanie nie. Nie warto brać nawet pomimo tego, że jest za darmo. Idea jest naprawdę ciekawa i rozgrywka potrafi sprawić wiele frajdy, ale nie tutaj. Zamiast tego gorąco polecam Lane Splitter, ewentualnie Racing Moto.  Nie mogę Wam jednak oczywiście zabronić instalacji Racing Splitter Moto. Jeśli naprawdę bardzo chcecie, grę można pobrać z Android Marketu. 