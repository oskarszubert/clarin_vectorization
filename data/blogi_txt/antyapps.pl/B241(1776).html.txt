01.06.2012 Dwóch gości bez biura i jakiegokolwiek budżetu – dramat, można by pomyśleć. Kiedy jednak do tej mieszanki dodamy odrobinę talentu i prawdziwą miłość do gier powstanie nam studio Nano Titans, a wraz z nim niesamowite produkty. Poznajcie Webbies. [Uwaga: W treści wpisu kody uprawniające do bezpłatnego pobrania gry!]  Coraz więcej polskich firm sukcesywnie rozwija swoją działalność o produkty mobilne. Niedawno przeczytałem nawet prognozę, że „statyczny” Internet się już skończył i jeżeli dziś chcesz odnieść sukces musisz myśleć o rozwiązaniach na smartphone. Doskonale wiedzą o tym założyciele polskiego studia Nano Titans, którzy niedawno wydali swoją kolejną grę dla urządzeń firmy Apple. Webbies to kolejna gra typu puzzle. Tu jednak nie będziemy celować do przerośniętych świń, czy łączyć w grupy przybyszów z innej planety. Naszym zadaniem, będzie pomoc wygłodniałym mieszkańcom lasu, których jedzenie utknęło w sieci wrogo nastawionego pająka Alfreda.  Nie ma jedzenia, nie ma zabawy. Teraz wszystko zależy od Ciebie! Pomóż niedźwiadkowi, jeżykowi, sowie oraz wiewiórce odzyskać dawne, beztroskie życie pełne zabawy. Naciągając pod odpowiednim kątem fragmenty pajęczyny, musisz dostarczyć odpowiednią ilość jedzenia do ich konsumentów. Urzekająca historia, wyjątkowy gameplay, realistyczna symulacja zachowań pajęczej sieci, ciekawy system punktacji i bonusy, wsparcie dla Game Center oraz 100 niesamowicie wciągających poziomów czeka na was już teraz! Warto także wspomnieć o niezwykłej dbałości o detale przy samym wykonaniu aplikacji. Dostosowana do ekranu Retina grafika gry zapiera dech w piersiach, a ścieżka dźwiękowa pozwala się wczuć w leśny klimat łamigłówek.  Gra, choć po angielsku, została w pełni napisana przez polski zespół i warto ją pobrać już chociażby z tego względu. Jestem jednak pewien, że żałować nie będziecie, bo czas spędzony z Webbies to naprawdę świetna zabawa! Dla naszych wiernych czytelników przygotowaliśmy kod umożliwiający bezpłatne pobranie gry: M673J3PMNLPW, tych którzy nie zdążą zachęcamy do zaglądania na naszego Facebooka oraz do zakupów w App Store. Grę pobierzecie za jedyne 0,79€. Dla obecnych graczy Webbies mamy dobrą wiadomość od zespołu tworzącego grę. W poczekalni Apple czeka już aktualizacja aplikacji, która wprowadzi do rozgrywki niezwykle przydatną opcję cofnięcia ostatniego ruchu. 