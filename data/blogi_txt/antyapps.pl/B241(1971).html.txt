21.10.2013 Tetris to niewątpliwy fenomen wśród gier, przy którym spędza czas nawet moja Mama, która jest antygrowa tak bardzo, jak tylko można to sobie wyobrazić. Kilka figur — setki możliwości i tysiące przegranych godzin. A co powiecie na wykorzystanie tych samych figur w nieco innej formie? Taką zabawę zaproponowali twórcy Phit, w której naszym zadaniem jest idealne dopasowanie elementów tak, aby wypełniły całą powierzchnię co do milimetra. W każdej z plansz dostajemy zestaw różnorodnych klocków, które musimy umiejętnie poupychać na wyznaczonym terenie. Nic trudnego? Może i dla niektórych owszem, zakładam jednak że większość, podobnie jak ja, będzie miała sporo frajdy i wyzwań przy ich dopasowywaniu. Zadanie jest o tyle utrudnione, że oprócz standardowych wzorów z podstawowej wersji kultowej gry Aleksieja Pażytnowa, twórcy dorzucili sporo ich zmutowanych wersji, czyniąc utworzenie wypełnionych co do joty obszarów o wiele trudniejszym. Obsługa klocków jest intuicyjna do bólu — „łapiemy” je dotykając ekranu w miejscu gdzie aktualnie się znajdują, następnie przenosimy je mażąc palcem w miejsce, gdzie chcemy je zostawić. I tyle — zapełniając żółte pole kończymy wyzwanie i przechodzimy do kolejnej planszy. Aplikacja dostępna jest w wersji uniwersalnej w AppStorze. 