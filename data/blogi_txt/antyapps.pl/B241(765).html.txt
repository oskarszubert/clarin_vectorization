20.10.2011 Czas rozpocząć pierwszy z cykli, jakie będą (mam nadzieję!) regularnie ukazywały się na AntyApps. Nie wiem czy wiecie, ale czwartek rano jest czasem, kiedy można na App Store znaleźć najbardziej interesujące nowości, szczególnie z zakresu gier. Ogranie i napisanie recenzji to robota na wiele godzin, także aby móc jak najszybciej dostarczyć Wam wiadomości – będę przedstawiał pokrótce nowe tytuły obrazując je, w miarę możliwości, zwiastunami. Część tytułów może tak interesująco się zapowiadać, że już sam trailer wystarczy, aby wyłożyć euro z portfela. Zapraszam do pierwszej odsłony.   Bike Baron – Mountain Sheep to weterani iOSa, a na dodatek jeśli biorą się za tak ekscytującą dyscyplinę jak szalone przejazdy motocyklowe, to może być tylko dobrze. Zwiastun wygląda super, trasy są szalenie wykręcone, a na dodatek dla chętnych czeka edytor plansz. Ważne też, że drogo nie jest – 0.79 euro. Kup tutaj.  Mage Gauntlet – To dopiero powiew starej szkoły. RPG akcji jakoby żywcem wyjęty prosto z czasów 16-bitowych konsol. Ręcznie rysowana oprawa wygląda kapitalnie, a pierwsze recenzje są bardzo optymistyczne. Szukacie czegoś na długie godziny? To może być to. I kosztuje 1.59 euro. Kup tutaj.  Rope Rescue HD – Chillingo nadchodzi z kolejnym tytułem. Zadanie polega na przeciągnięciu liny przez rozmaite zębatki i inne elementy planszy, jednocześnie unikając przeszkód. Wszystko to, aby uwolnić naszych znajomych z klatki. Cena początkowa – 0.79 euro. Kup tutaj.  Whale Trail – Brakuje Wam słońca i kolorów w te jesienne dni? Whale Trail z pewnością zapewni ich aż nadmiar. Gra należy do gatunku „nieskończonych biegaczy”, gdzie celem jest zajście/zabiegnięcie/zalecenie tak daleko, jak to możliwe. Po drodze zbieramy kolorowe kulki, spotykamy znajomych, uważamy na przeciwników… Przyjazna oprawa może spodobać się dzieciom. Cena – 0.79 euro. Kup tutaj.  Robo5 – Kto chce sprawdzić zwinność palców i trochę pogłówkować powinien zainteresować się Robo5. W tej okraszonej przyjemną oprawą pozycji należy pomóc tytułowemu robotowi w przejściu przez labirynt zbudowany ze skrzynek. Co ciekawe, kto interesuje się grami konsolowymi ten od razu znajdzie analogię do wydanego na razie tylko w Japonii i USA Catherine. Cena – 0.79 euro. Kup tutaj.  Putter King Adventure – Lubicie golfa? Ja też tak średnio, na żywo nie miałem nigdy okazji spróbować. Co innego minigolf. W tym tytule nie mamy standardowych 18 dołków, tylko najbardziej wykręcone pola, jakie można sobie wyobrazić. Ich próbka już zresztą jest na zwiastunie. Do tego chciało się twórcom nawet wsadzić jakiś tryb fabularny. Uwielbiam minigolfa na żywo, uwielbiam też na smartfonach. Trzeba pograć. Cena – tymczasowo 0.79 euro. Kup tutaj.  Fruit Ninja: Puss in Boots – Nowa wersja FN, co tu więcej pisać. Tym razem stworzona w kolaboracji z Kotem w Butach i posiada jeden nowy tryb – Bandit. Standardowo za 0.79 euro. Kup tutaj.  Kyotokei: Polarity Shooter – Ten tytuł ukazał się 2 dni temu, ale i tak warto o nim wspomnieć. Kyotokei przeniesiono z Wii, gdzie pierwotnie się ukazał. To dość typowa strzelanina, gdzie lecimy w bok z patentem żywcem skopiowanym z kultowej Ikarugi. Mamy dwa kolory pocisków wrogów, a i my możemy naszą barwę zmieniać. I tak, jeśli jesteśmy czerwoni, to możemy absorbować takie pociski, a krzywdę robią nam tylko te niebieskie. Wygląda ciekawie. Cena – 1.59 euro. Kup tutaj. To by było tyle na początek. Co sądzicie o takich przeglądach, stanowią dla Was dodaną wartość? Coś byście zmienili? Dajcie znać. 