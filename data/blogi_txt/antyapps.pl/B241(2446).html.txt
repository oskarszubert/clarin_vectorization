02.01.2013 Gify, dla wielu kojarzą się zapewne z krótkimi, śmiesznymi filmami na popularnych serwisach rozrywkowych. Format ten oferuje możliwość tworzenia bardzo prostych materiałów „wideo”, które choć nie grzeszą jakością, to rekompensują ją niewielką wagą oraz uniwersalnością. Dzięki takim aplikacjom jak Moquu sami możecie tworzyć proste gify. Jedynym zadaniem aplikacji jest tworzenie krótkich (30 klatkowych) gifów w oparciu o wykonane zdjęcia. Zaraz po uruchomieniu aplikacji wita nas dobrze przygotowane okno aparatu. Może ono pracować zarówno w trybie poziomym jak i pionowym. Jeżeli od razu przystąpiły do „kręcenia” materiału aplikacja może nas zaskoczyć. Każdą z 30 klatek musimy wykonać ręcznie. Jest to domyślne ustawienie Moquu, które możemy zmienić w opcjach. Dobrze że taki tryb jest, w tego typu programach jest to rzadkość, może dlatego autorzy zdecydowali się na jego automatyczne ustawienie. Jeżeli nie chcemy manualnie bawić się w tworzenie każdej klatki, możemy ustawić tryb automatyczny i poddać go lekki modyfikacjom (czas pomiędzy poszczególnymi zdjęciami, samowyzwalacz itp.).  Gdy już uzbieramy materiał na nasz gif (nie ma konieczność robienia 30 zdjęć, równie dobrze możemy oprzeć gif na 2), przechodzimy do prostego menu edycji. Za jego pomocą prześledzimy wygląd naszego gifa, zmienimy jego prędkość, a nawet kolejność poszczególnych klatek. Tak przygotowany materiał możemy zapisać w aplikacji, serwisie Moquu bądź też udostępnić na Twitterze i Facebooku. Brakuje możliwości eksportu na SkyDrive, czy też zapisania w pamięci telefonu (najnowsza aktualizacja Windows Phone ma też pozwolić na przeglądanie gif-ów).  Interfejs przygotowano bardzo starannie. Może nie zawsze jest intuicyjny, ale praca z nim i na nim jest przyjemna. Autorzy przygotowali dokładny opis opcji zaraz po starcie aplikacji. Pewien niesmak pozostawiają lekkie lagi podczas startu kręcenia animacji, ale z czasem można do nich przywyknąć. Ogólnie od strony UI i stabilność Moquu prezentuje się bardzo dobrze. Jeżeli nigdy nie próbowaliście takiej metody „kręcenia” polecam, bo to ciekawa zabawa. Wymagająca, bo jesteśmy ograniczeni do 30 klatek, przyjemna, bo wystarczy jedno kliknięcie aby utworzyć prosty, niewielki materiał. Moquu dostępny jest za darmo, do tego nie posiada reklam. Chyba nie potrzeba dodatkowy rekomendacji. Windows Phone 7.5: działa, Windows Phone 8: działa, Lumia 610: nie 