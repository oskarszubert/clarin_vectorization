12.12.2013 Nawigacje stały się z czasem jednymi z podstawowych zalet smartfonów. Właściwie każdy większy producent oferuje swoje usługi w tym segmencie. Jednak to co dobre dla samochodu, czy też podróży miejskich, nie zawsze sprawdza się w ternie, górach i lasach. Tam wciąż o wiele lepiej sprawdzają się tradycyjne mapy. Może więc przeniesiemy je do smartfonów? Czym są mapy rastrowe ich miłośnicy wiedzą doskonale. Pozostali niech wyobrażą sobie tradycyjne mapy jakich używają jadąc do obcego miasta, w góry, na wyprawach, ale w formie cyfrowej. Odbiegają one od tego co oferują tradycyjne mobilne i komputerowe nawigacje. W dużej mierze są to bardzo dokładnie skalibrowane pliki graficzne. Dlatego też jeden fragment Warszawy potrafi ważyć nawet około 50MB. KaMapa nie należy może do najlepszych i najtańszych rozwiązań, jest jednak bardzo popularna, oferuje spory zasób znanych zwłaszcza w formy papierowej map. Ich zbiór opiera się na dwóch wydawnictwach Cartomedia i Galileos. Zbiór wszystkich możecie znaleźć tutaj. Co odróżnia taką aplikację od tradycyjnej mapy? Po pierwsze wsparcie gps, który namierzy naszą pozycję i umieści ją w odpowiednim punkcie. Po drugie wszystkie dodatki znane ze standardowych nawigacji czyli rysowanie tres do przejścia, rejestrowanie naszego śladu, dodawanie punktów. Ważny dodatkiem jest aplikacja komputerowa (Windows). Niestety, na chwilę obecną aplikacja na Windows Phone pozwala jedynie na zarządzanie danymi w swojej pamięci. Nie możemy ich synchronizować z innymi urządzeniami.  Na start każdy z nas otrzymuje darmową, bardzo ogólną mapę kraju. Mapy dodajemy z listy dostępnych do kupienia (oraz archiwalnych!), a następnie aktywujemy je posiadanym kodem. Wcześniej możemy się szybko z nimi zapoznać. Jeżeli jest to wasza pierwsza styczność z programem, nowe mapy musicie zakupić w inny sposób. Brakuje także możliwości importu pliku mapy np. ze SkyDrive. Interfejs w żadnym miejscu nie przypomina Windows Phone, zarazem swoje zadanie spełnia dobrze. Toporny wygląd przypomina aplikacje jeszcze z czasów Windows Mobile czy też wczesnego Androida. Jest to jednak cecha wielu programów do nawigacji. Nie mam zastrzeżeń do stabilności KaMap, choć autorzy zastrzegają że to jeszcze beta, podczas testów działała poprawnie. Tym czego brakuje jest już wspomniane wsparcie dla usług zewnętrznych oraz rozwiązań typowych dla Windows Phone, np. przypinanie konkretnych kart jako kafelków. KaMap dostępny jest za darmo. Płacimy za mapy. :) Polecam testy każdemu miłośnikowi podróży. Jej fanów nie muszę zachęcać, jej wrogowie znają zapewne lepsze (ale i trudniejsze w obsłudze zamienniki), a wszyscy pozostali dzięki niej może zainteresują się tematyką map rastrowych w telefonach. Podróżuje się z nimi zupełni inaczej niż z tradycyjnymi nawigacjami. Aplikacja działa z Windows Phone 7 i 8. 