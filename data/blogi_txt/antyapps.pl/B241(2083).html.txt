23.04.2012 Sama nazwa jak i nawet jej rozwinięcie pewno nic wam nie mówią – już przybliżam sytuację. LAMA to aplikacja, która na podstawie naszego położenia dostosuje ustawienia telefonu. Ostatnimi czasy coraz częściej zaczynam obracać się w aplikacjach, które używają lokalizacji przy dostosowywaniu ustawień czy czegokolwiek innego. Tylko czekam, kiedy nasza lokalizacja będzie decydowała o większej ilości rzeczy – i to całkowicie z automatu. Czyli taka… LAMA, tylko, że wbudowana. Jeszcze takiego programu nie ma, a sama LAMA starcza, definitywnie.  LAMA jest Lokalizacją Aktywowaną Mobilną Aplikacją, która używa nadajników GSM do lokalizacji telefonu. Dzięki temu, że nie próbuje korzystać z GPS nie zjada baterii w ciągu paru chwil. Dodatkowo – za swoje działanie nie chce od nas ani grosza, a autor prosi jedynie o kupienie aplikacji jak nam bardzo się spodoba i mamy traktować to jako kupienie autorowi kawy. Zależnie od tego gdzie jesteśmy LAMA ustawi odpowiedni profil. Profile są odpowiednikiem profili np. w Nokii. Program odczytując nasze położenie sam może modyfikować profile telefonu przełączając nas z trybu cichego i wyłączonego Wi-Fi do trybu głośnego z włączonym Wi-Fi. Profili na starcie mamy cztery, w każdym z nich wiele opcji dźwiękowych – możemy idealnie dostosować profil pod dane miejsce. Właśnie – miejsca. Jak LAMA poznaje, gdzie jest? Wspomniałem wyżej, że używa nadajników GSM – uczy się ich w tym momencie, w którym będziemy jej kazać się uczyć i tak jak autorzy mówili – nie zjada to zbyt wiele baterii. Czym zaskoczył mnie pozytywnie program? Nie jest całkowicie przetłumaczony, ale tłumaczenie, które jest dostępne jest strasznie… Luzacko nastawione do użytkownika. Teksty w stylu „wypas” czy „oki doki!” nie są niczym specjalnym. LAMA dostępna jest w Google Play za darmo, jest jednak jeszcze wersja płatna, która absolutnie niczym nie różni się od wersji darmowej. Płatna aplikacja jest swego rodzaju podziękowaniem dla autora. Program dostaje ode mnie 4+. Dlaczego nie 5? Nie jest 4.0 friendly i wygląda jak wyciągnięty z Androida 1.6. 