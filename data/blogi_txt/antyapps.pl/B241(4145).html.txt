30.04.2012 Tanks nie jest grą nową, ani wyjątkowo rozbudowaną. Nie jest też jedyną strategią multiplayer na Windows Phone. Dlaczego więc piszę o nim właśnie teraz? Gra przez bardzo długi okres czasu pozostawała niegrywalna, gubiąc płynność nawet na telefonach II generacji. Na szczęście autorzy obudzili się ze snu zimowego i dostarczyli nam łatkę, na nowo umożliwiając normalne granie. Tanks to typowa strategia turowa. Zabawę rozpoczynamy od podania swojego maila (może być fikcyjny). Od tej pory jego pierwszy człon będzie służył jako nasz ID, a cały mail jako identyfikator, za pomocą którego znajomi będą mogli zapraszać nas do gry (dlatego warto go gdzieś zapisać). Gra oferuj 2 tryby rozgrywki. Stworzenie własnej gry jak też dołączenie do już istniejącej. W przypadku tej pierwsze opcji, możemy również zaprosić naszych znajomych. Do wyboru mamy 8, bardzo zróżnicowanych plansz. Króluje ostatnia, ale zachęcam do przetestowania pozostałych. Każda z nich wymusza inną strategię. Pod nasze dowództwo oddano 7 jednostek: 6 ofensywnych, jedną produkującą zasoby. Niedużo, ale zróżnicowanie. Każdy pojazd jest potrzebny, każdy mądrze wykorzystany potrafi dać przewagę. Choć balans nie jest idealny, to pozwala na przyjemną grę i pojedynek strategii. Dodatkowo mamy dostęp do 9 umiejętności specjalnych o bardzo dużej mocy. Ich odpowiednie użycie może kompletnie odmienić los bitwy. Warto już od początku zwracać na nie uwagę. Jak przystało na strategię multiplayer, gra obsługuje oba rodzaje powiadomień, zarówno górnobelkowe jak i kafelkowe. Powiadomienia działają błyskawicznie. Wystarczy, że nasz przeciwnik wykona ruch, a na naszym telefonie już pojawia się odpowiedni komunikat. Oczywiście w przypadku większej ilości gier, powiadomień będzie więcej. Dodatkowo gra pozwala prowadzić czat podczas rozgrywki i informuje nas o nowych wiadomościach. Tanks ma jednak i swoje słabe strony. Balans jednostek nie jest doskonały, również mapy potrafią zbyt mocno preferować gracza rozpoczynjącego rozgrywkę. Brakuje możliwości pojedynku z komputerem jak i tworzenia list znajomych. Miejmy nadzieję, że ten zryw autorów przyniesie ze sobą także zmiany w tej materii. Jednym z największych minusów był długi brak wsparcia z ich strony Pozostaje mi tylko polecić Tanks każdemu spragnionemu dobrej rozgrywki multiplayer. Gra swego czasu cieszyła się bardzo dużą popularności, niestety z powodu wspomnianego błędu, serwery opustoszały. Warto je ożywić. Grę możecie pobrać tutaj, waży 8MB. Gdyby ktoś chciał spróbować rozgrywki, może stworzyć grę z zaproszeniem dla gracza puszaty@gmail.com 