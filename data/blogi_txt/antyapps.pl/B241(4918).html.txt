13.02.2012 Tapety animowane to ciekawy sposób na upiększenie pulpitu. Jednym z najpopularniejszych twórców tapet animowanych jest studio Dualboot Games, które odpowiada za takie pozycje jak Celtic Garden czy My Beach. Istnieją jednak mniej zaawansowane, ale równie piękne tapety. Gravitron jest jedną z nich. Gravitron to naprawdę piękna tapeta. Nie jest to nic na kształt produkcji Dualboot Games, które koncentruje się na mnogości trójwymiarowych i personalizowanych elementów. Tutaj tło składa się z ferii barw, kolorów, które przemieszczają się po ekranie w formie linii, kropek i innych obiektów. Całość wygląda rewelacyjnie, a dodatkowo nie obciąża aż tak naszego smartfona. W zależności od wersji, Gravitron jest mniej lub bardziej konfigurowalny. Wersja darmowa jest tak na prawdę wersją demonstracyjną z bardzo ograniczoną funkcjonalnością.  Na powyższym filmie widać część z dostępnych efektów. Tak na prawdę jest ich znacznie więcej – zwane Presets, dostępne w liczbie 5 w wersji darmowej, 17 w wersji pełnej. Oprócz tego wersja płatna daje możliwość personalizowania kolorów obiektów, kolorów tła, a także ustawienia interakcji za pomocą dotyku tapety czy zachowania kamery. Za Gravitrona odpowiada studio IOPixel, twórca takich gier jak rewelacyjny Tip-Off. Myślę, że to naprawdę dobra rekomendacja, marka mówi sama za siebie. Zachęcam do wypróbowania darmowej wersji, a następnie ewentualnego zakupu pełnej – kosztuje około pięciu złotych.  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 