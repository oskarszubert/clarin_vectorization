27.04.2012 Niech cukierkowata oprawa audiowizualna Was nie zmyli. To nie jest gra dla dzieci, chyba, że tych wyjątkowo zdolnych. Jest to wyjątkowo trudna zręcznościówka, w której trzeba wykazać się nie lada refleksem. Jak w to się gra? Najpopularniejsze miasta na świecie stoją teraz przed Wami otworem – dzięki własnej linii samolotowej. Gra polega nie tyle na wykonywaniu lotów z miejsca do miejsca, co na zbieraniu monet, czy unikaniu przeszkód. Podczas przelotu możemy wpaść w czarne chmury, co powoduje drastyczny spadek paliwa. To możemy jednak zebrać, bo na planszy znajdują się odpowiednie ikonki. Są tutaj również inne power-upy takie jak tryb turbo, czy pomniejszacz samolotu. Bo gdy samolot jest mniejszy, to znacznie łatwiej się nim manewruje między kłębami chmur. Gra jest naprawdę sporym wyzwaniem dla naszego refleksu. W grze wykonujemy misje, zbieramy monety, które możemy potem wydać na zakup nowych samolotów. Wszystkie wyglądają jak z bajki, bo sama gra wygląda bajecznie. Czy warto? Zdecydowanie. Darmowa gra, w której zakup wirtualnej waluty wcale nie jest wymogiem. Z drugiej strony ci niecierpliwi nie tylko będą mogli dokonywać zakupu wewnątrz gry, ale mogą skusić się na płatny Booster Pack. Kosztuje aż 15 złotych, więc to opcja dla zagorzałych fanów Panic Flight.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 