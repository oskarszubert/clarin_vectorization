09.10.2012 Jedną z charakterystycznych cech Windows Phone jest możliwość tworzenia kafelków nie tylko dla aplikacji, ale też dla zawartość w tych aplikacjach, czy też opcji. Niestety jak to bywa w przypadku tego systemu, dla opcji systemowych taka możliwość nie istnieje, a przynajmniej nie bez pomocy dodatkowych aplikacji.  Microsoft dzięki udostępnianiu api pozwolił twórcom aplikacji zatkać dziury i braki swojego systemu, dzięki temu część niezbędnych opcji możemy przypiąć do pulpitu i mieć do nich szybki dostęp. Takich aplikacji jest sporo, ale jedną z najlepszych pozostaje Connection Titles.  Za jej pomocą część z opcji przypniemy do pulpitu jako kafelki, a są to: tryb samolotu, bluetooth, sieć komórkowa, wi-fi, nowa wiadomość tekstowa, nowy e-mail, udostępnianie statusu.  Mamy wpływ na prawie każdy element kafelka, jego tytuł, przeznaczenie, wygląd (sporo dostępnych szablonów, plus możliwość użycia własnej grafiki) oraz kolor tła (znacznie więcej niż w samym systemie). Tak stworzony odnośnik możemy podejrzeć i jeżeli odpowiada naszym potrzebom przypiąć do pulpitu. Jeżeli nie chce nam się bawić w ręczne tworzenie, mamy dostęp do gotowych szablonów. Dzięki temu bez problemu dostaniemy się do takich opcji jak włączenie transmisji danych, wi-fi czy też szybkiego udostępniania wiadomości na portalach społecznościowych. Interfejs aplikacji jest czytelny i przejrzysty, duża w tym rola dobrego tłumaczenia. Jedyne czego tak naprawdę brakuje, to tworzenia wspólnych kafelków dla paru opcji, np. ustawień związanych z połączeniami. Connection Titles to jedna z tych aplikacji, które instaluję prawie na samym początku konfiguracji systemu. Bez niej ciągłe przeskakiwanie do ustawień bywa bardzo uciążliwe. Polecam każdemu posiadaczowi Windows Phone. Program dostępny jest za darmo, a możecie go pobrać tutaj. 