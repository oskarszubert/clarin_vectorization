26.11.2012 Mimo że sam będąc aktywnym użytkownikiem Twittera na kilku systemach — zarówno stacjonalnych jak i mobilnych — używam oficjalnych aplikacji, z zainteresowaniem przyglądam się wszystkim innym dedykowanej tej szalenie popularnej na Zachodzie platformie blogowej. Po udanych Slices nadszedł czas na świeże podejście — Falcon. Bowiem sama aplikacja jest tak naprawdę rozbudowanym widżetem, dzięki któremu całe nasze konto w serwisie obserwujemy na jednym z naszych pulpitów. Po kliknięcie na ikonkę programu nie czeka nas nic więcej poza samouczkiem, który w kilku krokach wyjaśnia podstawowe funkcje programu. Po wskazaniu gdzie czego szukać, proszeni jesteśmy o zamieszczenie na pulpicie widżetu i ćwierkanie możemy zacząć! Podobnie jak w większości aplikacji do obsługi Twittera lwią część widżetu zajmują wpisy obserwowanych przez nas ludzi. Na górze natomiast wydzielony został niewielki panel, w którym widnieje liczba nieprzeczytanych wiadomości oraz, kolejno: odświeżenie listy, przełączanie między wszystkimi wiadomościami, a odpowiedziani, utworzenie nowego ćwierknięcia oraz rozwijane menu. Tam czekają na nas skróty do prywatnych wiadomości, ulubionych wpisów, naszych list, wyszukiwania, trendów oraz ustawień samego programu.  W ustawieniach zaś możemy dostosować style powiadomień, czas co jaki odświeżana zostanie lista tweetów, wygląd widżetu oraz kilka innych drobiazgów (m.in. opcje przewijania do ostatnich nieprzeczytanych wpisów czy synchronizacja jedynie przy użyciu WiFi). Jako że Falcon jest cały czas obecny na pulpicie warto zadbać o odpowiedni wygląd — byle czytelny. Opcji wyboru nie mamy zbyt wiele, ale te które są, powinny wszystkim wystarczyć. Cztery szablony (jasny, ciemny, bez tła i półprzeźroczysty); zmiana wielkości tekstu, kolorów oraz wyświetlania wpisów: lista lub siatka. Problemem może okazać się fakt, iż program działa z Androidami 3.0+, także właściciele — wciąż jeszcze szalenie popularnej — wersji systemu oznaczonej 2.3 będą musieli obejść się smakiem. Dla miłośników widżetów Falcon może okazać się strzałem w dziesiątkę — rozbudowany, estetyczny, niczego mu nie brakuje. Sam jednak, mimo kilku dni użytkowania Falcona, nie mogę przywyknąć do idei ćwierkania z pulpitu, wolę jednak tradycyjną aplikację, ale może będę w mniejszości? Program dostępny jest za darmo na platformie Google Play — jeśli przypadnie Wam do gustu na tyle, że chcielibyście wesprzeć twórców, zawsze możecie wesprzeć ich kupując to samo za niewiele ponad 8 złotych. 