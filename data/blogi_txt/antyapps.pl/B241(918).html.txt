01.08.2013 Młodszym czytelnikom może trudno w to uwierzyć, ale świat rozbudowanych gier RPG istniał sporo przed pierwszymi grami komputerowymi. Wystarczyło nabyć odpowiednik podręcznik, bądź też grę planszową, zebrać odpowiednią grupę znajomych i ruszyć naprzeciw hordom zła. Nasza wyobraźnia wraz z kostkami, figurkami i innymi elementami dodatkowymi, tworzyły niezapomnianą rozgrywkę. To właśnie do takich gier nawiązuje Dark Quest. Dark Quest rozpoczynamy niczym dobry film, od przygody. Nasz bohater udaje się do okolicznych lochów aby odnaleźć i pokonać złego czarownika, nękającego okoliczną wioskę. Wraz z pierwszą misją gra wprowadza nas w świat gry, ale też jej mechanizmy. Uczymy się poruszać, walczyć oraz zdobywamy 2 pozostałych członków drużyny: krasnoluda i maga. To oni będą nam towarzyszyć w podczas naszej wędrówki przez kolejne piętra podziemi.  Po wykonaniu pierwszej misji, trafiamy do wspomnianej wyżej wioski. Mieszkańcy nie tylko chętnie opowiedzą nam o swoich kłopotach, ale także za opłatą (ciężki jest los bohatera) wyposażą w nowy sprzęt, czary czy też mikstury. Z poziomu miasta ani menu nie mamy dostępu do naszego inwentarza, dlatego nowo zakupione przedmioty zakładamy dopiero po powrocie do lochów, czyli rozpoczęciu nowej misji. Cała zabawa polega na przejściu od punktu a do punktu b w określoną ilość tur. Po drodze mijając i zabijając spore grupy nieumarłych i goblinów oraz odnajdując skarby  i gwiazdki.  Mechanizm turowy sprawia że nasze ruchy powinniśmy dobrze przemyśleć. Plansze są często długie, pełne pułapek i stworów, a eliksiry życia drogie. Wchodzą bez namysłu do każdego pomieszczenia, prawdopodobnie nie dotrzemy żywi do końca. Pomocne, zwłaszcza w późniejszych cześć gry jest dobre zrozumienie specyfiki każdej z postaci. To że i wojownik i krasnolud walczą bronią białą, nie oznacza że każdy z nich jest takim samym wojownikiem.  Oprawa graficzna jak i muzyczna budują klimat tej produkcji. Nie ma tu 3D, rozbudowanych animacji, piorunujących efektów. Są za to ręcznie rysowane tła i plansze, które idealnie pasują do całości. Ilość detali jest naprawdę spora, a turowy charakter rozgrywki sprawia że mamy czas im się przyjrzeć. Klimat rozgrywki idealnie dopełnia muzyka, mająca w sobie coś retro.  Największym minusem tej gry jest jej narracja. Powolna, nie wybaczająca błędów. To sprawia, że gracze przyzwyczajenie do dynamicznej rozgrywki i wielu ułatwień mogą się od gry po prostu odbić. Zdecydowanie nie jest to tytuł dla każdego. Niestety Dark Quest nie dysponuje wersją testową. Chcąc wkroczyć w jego świat musimy wydać 6,99zł w wersji Windows Phone. Nie jest to cena mała jak na taką grę. Osobiście nie żałuję zakupu i podejrzewam, że żaden fan RPG w starym stylu też nie będzie. Inni mogą poczekać na jakieś promocje, albo darować sobie zakup. Dark Quest jest dostępy także na iOS i Androida. 