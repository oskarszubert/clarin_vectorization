29.05.2013 Systemu lojalnościowe zdążyły na dobre zadomowić się na naszym rynku. Dziś ciężko znaleźć sklep czy usługę, która dodatkowo nie zachęca do zbierania punktów, znaczków czy też pieczątek. Jednym z większych, zrzeszających wiele znanych marek jest program Payback. Jego oficjalna aplikacja od niedawna dostępna jest także na Windows Phone.  Mobilny Payback posiada cztery główne funkcje z czego dwie są dostępne nawet bez logowania na swoje konto. Są nimi aktualności oraz mapa partnerów. W pierwszej z nich znajdziemy informacje o obecnych promocjach na punktu, w drugiej możemy przyjrzeć się punktom partnerskim w naszej okolicy. W razie potrzeby widok mapy możemy zamienić na widok listy (bardzo dobrze zaprojektowany, posiada dane o adresie oraz odległości od naszej lokalizacji). Zarówno mapa jak przełączenia pomiędzy listą działają bardzo płynnie. Dodatkowo do wybranych punktów możemy wyznaczyć trasę. Po zalogowaniu się na nasze konto otrzymamy dodatkowo informacje o punktach oraz kuponach. Mamy też możliwość podglądu ostatnich operacji, wraz z informacjami kiedy przyznano punkty, gdzie, ile i za co. Niestety jej długość jest mocno ograniczone, szkoda że autorzy nie dali nam dostępu do całej bazy naszych transakcji. W zakładce kupony, odnajdziemy dodatkowe możliwości kumulacji punktów. Dodatkowo e-kupony synchronizują się z mapą parterów. W miejscu w którym możemy je wykorzystać pojawia się dodatkowe oznakowanie. W razie problemów działanie każdego z kuponów dokładnie opisano. Interfejs jest bardzo przejrzysty i intuicyjny. W wielu miejscach zaskakiwała mnie troska autorów o drobne detale. Widać że projektował go ktoś kto nie tylko rozumie Windows Phone, ale także sam system punktów i potrzeby użytkownika. Całość działa niezwykle płynnie oraz stabilnie. Szkoda tylko, że kafelek główny nie jest bardziej interaktywny. Nie należę do aktywnych użytkowników kart Payback, choć posiadam swoje konto w tym systemie. Pomimo tego testowanie aplikacji było bardzo przyjemnym doznaniem. Zwłaszcza odkrywanie drobnych detali, o których pomyśleli jej autorzy. Jeżeli czynnie uczestniczycie w tym programie, pobierzcie też aplikację mobilną. Dzięki niej łatwiej będziecie mogli kontrolować wszelkie promocje i stan Waszego konta. 