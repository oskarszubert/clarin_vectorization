27.07.2012 Aparaty w telefonach, choć przez wielu uważane za zbędne dodatki, okazują się bardzo przydatnymi narzędziami. W końcu dzięki możliwościom smartfonów, zaraz po wykonaniu zdjęcia możemy poddać je różnym dziwnym edycjom. I nie chodzi tylko o dodanie filtru czy śmiesznego efektu. Czasem mogą to być bardzo przydatne dopiski i informacje. Dobrym przykładem takiej aplikacji jest Measure Note. Measure Note pozwala na wzbogacenie naszych zdjęć o dane takie jak długość konkretnego elementu, kąt czy też inne techniczne informacje przydatne dla architektów, inżynierów, osób które właśnie przeprowadzają remont. Oczywiście nie zastąpi to profesjonalnych narzędzi, ale na szybko może być bardziej praktyczne niż ręczne rysowanie szkicu i wpisywanie w niego wymiarów.  Program pozwala na edycję świeżo wykonanych zdjęć, tych zgromadzonych w naszej bibliotece jak i map z usługi Bing. Raz edytowany element możemy poprawiać i edytować w dowolnym momencie. Trzeba przyznać, że dodawanie poszczególnych informacji jest naprawdę proste. W połączeniu z mapami aplikacja nabiera zupełnie nowych zastosowań. Możemy przykładowo w prosty sposób zaznaczyć komuś położenie jakiegoś elementu, opisać go i tak przygotowana grafikę wysłać jak mms lub mail. Measure Note dostępny jest w promocji za darmo, tak więc każdy może nabyć jego wersję pozbawioną reklam. Warto, nigdy nie wiadomo czy kiedyś nie będziemy musieli na szybko opisać jakichś wymiarów. Aplikacje znajdziecie tutaj. Ocena: 5- 