15.05.2013 Artifex Mundi to ewidentnie studio jednego gatunku. To dobrze, bo to co robią wychodzi im w dużej mierze świetnie. Ich gry hidden-object puzzle-adventure podbiły większość systemów mobilnych i desktopowych, a każdy kolejny tytuł oferuje coś nowego. Tak też jest z opisywanym właśnie Enigmatis: Duchy Maple Creek. Fabuła jak przystało na Artifex Mundi pełna jest odwołań do zjawisk nadprzyrodzonych. Czy to źle? Osobiście nie mam nic przeciwko temu, choć z chęcią ujrzałbym coś bardziej realistycznego, nawet gdyby z początku miało się wydawać inaczej. Jak prezentuje się jej poziom? Początek jest naprawdę dobry, bardzo duża aura tajemniczości dobrze buduje napięcie. Niestety tak w 1/4 gry klimat siada, a całość staje się przewidywalna. Pomimo tego i tak uważam fabułę z Enigmatis: Duchy Maple Creek za jedną z najlepszych w dotychczasowych grach Artifex Mundi. Nie jest wybitna, ale stanowi solidną otoczkę dla całej rozgrywki. Irytuje jedynie w kilku miejscach zbyt mocnym naciąganiem całości, po to by uzasadnić kolejne kroki i wydłużyć rozgrywkę.  Ponieważ nasza główna bohaterka (kolejny typowy dla gier Artifex Mundi element) jest z zawodu detektywem, kilka elementów gry dopasowano do tej profesji. Choćby ściana na której będziemy łączyli dowody  w celu uzyskania wniosków. Całość jest bardzo uproszczonym mechanizmem, ale dobrze wpisuje się w klimat gry i detektywistycznego śledztwa. Poza standardową zabawą w odnajdowanie obiektów, Enigmatis: Duchy Maple Creek ubogaca spora ilość różnorakich minigier, od łamania szyfru naszej walizki po zabawę lunetą w celu odnalezienia konkretnych miejsc.  Graficznie widać postęp względem Nightmares From The Deep: The Cursed Heart. Intro jest bardziej dynamiczne i w pełni animowane. Poszczególne lokalcje są małym, graficznym mistrzostwem. Pod tym względem gry Artifex Mundi trzymają wysoki, wciąż rosnący poziom. Podobnie jest z oprawą audio. Wprawdzie ilość motywów nie jest zbyt imponująca, ale muzyka dobrze współgra z klimatem całości.  Poziom niektórych zagadek z gatunku hiden object jest wręcz irytujący, jakby tego było mało, czasem zdażają się niedokłądne tłumaczenia co tylko utrudnia zabawę. Oczywiście w odpowiednim trybie możemy kożystać z podpowiedzi, zarówno odnośnie rozgrywki jak i poszczególnych zagadek. Gra oferuje także poradnik, w kilku miejscach odbiega on od tego co spotka nas w grze, ale nie są to zmiany na tyle istotne by nie pomóc w rozgrywce.  Standardowo, wraz z postępami odblokowujemy dodatki. Jednym z nich jest bonusowa przygoda, wyjaśniająca pewne szczegóły z fabuły. Jedyne czego mi naprawdę brakuje, biorąc pod uwagę tak dużą multiplatformowość to możliwość synchronizacji stanów gry pomiędzy urządzeniami. Enigmatis: Duchy Maple Creek to pozycja godna polecenia wszystkim fanom gatunku hidden-object puzzle-adventure. Osobiście miałem przyjemność przechodzić wersję stworzoną z myślą o urządzeniach z systemem Windows Phone 8, ale gra jest dostępna także na iOS, Androida czy też Windows 8. Wersje na smartfony kosztują około 10 zł, na tablety w granicach 20-25. Jak przystało na Artifex Mundi mamy dostęp do darmowej wersji demo, która pozwoli zapoznać się z przygodą i w razie, gdy ta nas wciągnie, odblokować resztę kupując pełną wersję. 