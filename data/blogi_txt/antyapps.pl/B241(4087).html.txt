20.08.2012 Wielokrotnie zachwaliliśmy obecne smartfony jako narzędzia do robienia zdjęć. Dzięki ciekawym programom, w łatwy sposób można osiągnąć efekty niedostępna dla wielu normalnych aparatów. Jednak oprócz masy przydatnych aplikacji, są też takie, które na pierwszy rzut oka wydają się zbędne. To właśnie do nich należy Symmetry You.  Zaraz po starcie aplikacji mamy wybór czy chcemy wykonać nowe zdjęcie, czy też użyć już dostępnego w naszej bibliotece. Następnie aplikacja sama stara się poprowadzić linię przez wybraną twarz (ale równie dobrze może to być dowolny obiekt). Jeżeli zrobi to źle, możemy ją poprawić. Na koniec wybieramy, która połowa jest tą kopiowaną i po chwili otrzymujemy gotowe, przerobione, symetryczne zdjęcie. Możemy je zapisać w pamięci telefonu, bądź też powrócić do jego edycji. I to tyle.  Aplikacja jest szybka, a interfejs bardzo intuicyjny i sprowadzony do minimum. Dzięki temu parę chwil po starcie programu mamy już gotowy efekt. Dobrym porównaniem może być jego główny konkurent czyli Symmetry. Posiada więcej opcji, ale wpływa to negatywnie na jego obsługę.  Jeżeli lubicie przerabiać zdjęcia na różne zabawne sposoby, bądź też każdy filtr i obróbka jest dla Was polem do twórczego działania, przyjrzyjcie się Symmetry You. Wprawdzie 3,49zł to trochę dużo, ale program co jakiś czas dostępny jest za darmo. Ocena: 4- 