31.10.2012 Jeżeli oglądaliście prezentację nowych Lumi z Windows Phone 8 zapewne zwróciliście uwagę, na aplikację Angry Birds Roost. Nokia poświęciła jej nawet część konferencji. Ponieważ mobilne kafelki nigdy nie rozpieszczał fanów ptasiej serii, postanowiono stworzyć dodatkową aplikację, z myślą o nich. Co nam oferuje Angry Birds Roost? Po pierwsze możliwość pobrania gier. W tym momencie ujawnia się też jej największa słabość, a raczej to aplikacja ujawnia słabość systemu. Na Windows Phone do tej pory premierę miała jedynie pierwsza, podstawowa część Angry Birds i to bez dodatków. Tak więc system na którym jest najmniej części, a dodatkowo są nierozwijane, doczekał się aplikacji dla fanów tej serii. :) No, ale.. Dzięki aplikacji oraz wielu innym materiałom dowiadujemy się, że już niedługo do serii dołączy druga część gry Angry Birds Space (miejmy tylko nadzieję, że będzie tańsza niż na Windows 8).  W dziale gier możemy przeczytać krótki opis wybranego tytułu, skróty recenzji, przejrzeć zdjęcia z gry oraz co najważniejsze zapoznać się z poradnikami wideo dla każdej z plansz. Tak przynajmniej jest w teorii, w praktyce na chwilę obecną próbując otworzyć taki poradnik otrzymuję informację że ten plik nie może być uruchomiony na moim telefonie. Szkoda. Kolejna strona to kącik filmowy. Mamy w nim zbiór filmów związanych z poszczególnymi częściami Angry Birds oraz całym uniwersum. Niestety w tym wypadku podczas próby uruchomienia również pojawia się błąd. Następnie przechodzimy do nowości, czyli standardowego zbioru informacji o nowych dodatkach, częściach, aktualizacjach. Po kliknięciu na nazwę wiadomości zostajemy przekierowani do strony Rovio. Tutaj ponownie da się odczuć słabość Windows Phone, w dziale nowości możemy czytać o aktualizacjach i grach których na swojej platformie nie mamy i prawdopodobnie nie ujrzymy zbyt prędko. Jest też dział z plikami do pobrania, a dokładniej tapetami i dzwonkami. Wprawdzie ich zasób nie jest ogromny,  ale przynajmniej jakość wykonania jest wysoka. Tapet jest 13 (podobno docelowo ma być 200), a dzwonków 12. Ostatnią funkcją aplikacji jest Angry Cam. Dzięki niej do naszych zdjęć dodamy elementy związane z Angry Birds. Sam mechanizm jest bardzo wygodny. Najpierw wybieramy elementy które chcemy dodać (może być ich kilka), a potem rozmieszczamy je w odpowiednich miejscach na zdjęciu.  I to właściwie tyle. Dobrze że taka aplikacja powstała, szkoda tylko że przy okazji obnaża wielką słabość Windows Phone jeżeli chodzi o gry z ptasiej serii. Podejrzewam iż większość fanów wolałoby po prostu ujrzeć kolejną część Angry Birds czy też otrzymać aktualizację już posiadanej. Angry Birds Roost choć dostępny jest w wersji polskiej (interfejs) to wszystkie materiały zawiera w języku angielski. Jeżeli chcecie się przekonać jak to działa, zapraszam do poniższego linku (i QR kod i link działają tylko z poziomu telefonu). Aplikacja jest dostępna jedynie dla posiadaczy telefonów z serii Lumia. 