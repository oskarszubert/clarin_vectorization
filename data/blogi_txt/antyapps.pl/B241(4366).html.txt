10.10.2011 Smartfony to niezwykle elastyczne urządzenia, podobnie jak komputery stacjonarne. Android daje możliwość robienia czy edytowania zdjęć, odbierania e-maili czy przeglądania internetu. Za pomocą odpowiedniej aplikacji możemy także zamienić naszego smartfona czy tablet z Androidem w domowe radio. Taką funkcję oferuje aplikacja TuneIn Radio, która serwuje na start katalog ponad 50 tysięcy stacji radiowych! Twórcy aplikacji nie tylko stworzyli przejrzyste i wygodne narzędzie do słuchania radia internetowego, ale również wbudowali w nie ogromny katalog stacji radiowych. Pomimo faktu, że aplikacja występuje w języku angielskim, znajdziemy w niej wiele polskich stacji, od tych znanych jako media masowe po niszowe rozgłośnie amatorskie. TuneIn Radio może działać w tle, a sterowanie aplikacją nie wymaga uruchamiania jej w trybie pełnoekranowym, gdyż w pakiecie znajduje się odpowiedni widżet na pulpit. Program ten to nie tylko bierne odsłuchiwanie radia, ale również dodawanie do ulubionych nie tylko stacji radiowych, ale i pojedynczych utworów, które możemy następnie kupować. Aplikacja jest naprawdę świetna, a jej twórcy mają u mnie plusa nie tylko za sam produkt, ale również za wyjaśnienie w opisie programu Android Markecie, dlaczego wymagane są takie, a nie inne uprawnienia do działania TuneIn Radio. 