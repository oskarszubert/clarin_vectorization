15.01.2013 Mam pewien sentyment do gier retro. Przywołują one nie tylko początki elektronicznej rozgrywki, ale dobrze wykonane posiadają w sobie też magię tamtych tytułów. Niestety, z wykonaniem często bywa różnie. Nie wystarczy sam pomysł i grafika bogata w piksele by oddać ducha tamtych produkcji. Na szczęście OMG! Aliens jest dobrym przykładek jak takie gry powinny wyglądać. Na czym polega zabawa? Jest to klasyczny Space Invaders, gdzie plansze zalewają kolejne rzędy obcych, a my w swoim pojeździe musimy je odeprzeć. Zadanie nie jest proste, podstawowa broń jest bardzo słaba, a obcy z każdą falą coraz mocniejsi. Na szczęście po ich zabiciu otrzymujemy bonusy w postaci lepszej broni głównej, jak i pocisków dodatkowych, superbroni aktywowanych u góry ekranu. Jest tego sporo. OMG! Aliens dysponuje trzema poziomami trudności, tak więc każdy powinien znaleźć coś dla siebie. Dla fanów wyzwań, przygotowano blisko 30 osiągnięć do odblokowania i ranking.  Sterowanie ogranicza się do poruszania na boki. Autorzy dali nam 2 sposoby kontroli nad pojazdem, pierwszy i domyślny za pomocą wbudowanego akcelerometru. Jeżeli ktoś nie lubi takich udziwnień, może sterować w bardziej klasyczny sposób, dotykając krawędzi ekranu. Grafika, choć w stylu retro prezentuje się naprawdę dobrze. Wielką sztuką jest takie jej dopasowanie by trzymała klimat starych, 8 bitowych tytułów, a zarazem nie raziła graczy przyzwyczajonych do obecnych standardów. Moim zdaniem autorom OMG! Aliens udało się to znakomicie. Równie wysoki poziom trzyma oprawa audio. Jest świetna. OMG! Aliens polecam wszystkim fanom arcade. Gra dysponuje darmową wersją próbną, za pełną przyjdzie nam zapłacić 5,49zł. Czy to wiele? Dla fanów gatunków zapewne nie. A pozostali mogą ocenić to sami klikając na poniższe linki. Windows Phone 7.5: działa, Windows Phone 8: działa, Lumia 610: działa 