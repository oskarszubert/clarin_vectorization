14.06.2013 Od czasów Fruit Ninja owoce są częstymi bywalcami na naszych smartfonach. Większość tytułów stawia na ich eksterminację i zręcznościowy charakter rozgrywki. W opisywanym Mortar Melon jest inaczej. Trzon rozgrywki to zagadki logiczne, których rozwiązanie nie należy do rzeczy prostych i banalnych. Jeżeli lubicie takie gry, zdecydowanie warto przyjrzeć się Mortar Melon z bliska.  Model rozgrywki jest prosty, jego zrozumienie nie powinno być problemem dla nikogo, kto choć raz grał w Angry Birds. Podstawowym celem, jest takie wystrzelenie tytułowego melona, aby wylądował w specjalnie przygotowanym do tego celu koszu. Mamy wpływ zarówno na moc jak i kąt pod jakim wypuścimy nasz owoc. Po drodze natrafimy jednak na wiele utrudnień, a także elementy dodatkowe w postaci innych owoców. Ich zebranie wpływa na ocenę końcową (maksymalnie 3 gwiazdki). Mortar Melon zaskoczył mnie bardzo pozytywnie poziomem trudność. Rośnie odczuwalnie z planszy na planszę stanowiąc interesujące wyzwanie. Już w okolicy 8-10 poziomu zebranie maksymalnej punktacji wymaga chwili zastanowienia. Bardzo szybko do rozgrywki dochodzą też elementy zręcznościowe, które wymagają od nas dokładnej reakcji w określonym czasie. Rosnąca z każdym poziomem ilość przeszkód, sprawiają, że przycisk „powtórz” stanie się jednym z najczęściej używanych.  Na chwilę obecną gra oferuje 2 epizody po 24 plansze kązdy. Niestety. Tylko jeden z nich jest darmowy. Za dodatkowe przyjdzie nam zapłacić trochę ponad 4 zł. Autor zapewnia też że w przyszłości doda kolejne poziomu. To mało, ale biorąc pod uwagę trochę wyższy poziom trudności niż w wielu innych grach, nie jest aż tak mocno odczuwalne. Darmowe plansze zapewnią sporo chwil dobrej zabawy (zwłaszcza gdy za cel postawimy sobie 3 gwiazdki w każdej planszy) oraz pozwalają na sprawdzenie, czy warto zakupić pozostałe. Oprawa graficzna prezentuje się ładnie, lekko baśniowy styl dobrze pasuje do rozgrywki. Równie dobrze działa fizyka, czyli podstawowy element tej gry. Niestety, brakuje im płynności. Jest to odczuwalne nawet na Lumii 920, co jest już sprawą niedopuszczalną. Nie chodzi nawet o same lagi, ale odczuwalne spowolnienia w całej rozgrywce. Nie utrudnia to zabawy, jednak czyni ją mniej komfortową i przyjemną. Oprawa audio jest, ale nie wyróżnia się niczym szczególnym. Cieszy fakt wsparcia dla wszystkich wielkości kafelków.  Mortar Melon to dobra propozycja dla wszystkich fanów gier zręcznościowo –logicznych. Odpowiedni poziom trudności, wraz z prostym modelem zabawy, sprawiają że gra bardzo szybko łapie nas w swoje sidła. Szkoda że ładna szata graficzna nie idzie w parze z płynnością rozgrywki, nawet na najmocniejszych urządzeniach. Wśród dziesiątek innych tytułów tego typu, warto zwrócić uwagę i dać szansę właśnie Mortar Melon. Gra jest dostępna tylko dla urządzeń z Windows Phone 8. 