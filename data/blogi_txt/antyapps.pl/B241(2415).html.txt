10.07.2013 Wśród wielu bolączek Windows Phone, jedną z najbardziej dotkliwych jest brak aktualizacji aplikacji. Bardzo często celem samym w sobie jest jedynie wydanie programu, która pod nazwą firmy, bądź też usługi będzie wisieć w sklepie. Cierpi na ten syndrom także wiele rodzimych aplikacji. Tym większe było moje zaskoczenie gdy zobaczyłem zmiany jakie wprowadza nowa wersja Mój Orange.  „Co nowego? Wszystko :)” Od tych słów rozpoczynają opis aktualizacji autorzy aplikacji. Te trzy słowa najlepiej opisują zakres wprowadzonych zmian. Tak właściwie, ze starej wersji pozostała jedynie funkcja sprawdzenia stanu konta. Cała reszta, począwszy od interfejsu została zmieniona. Pełna list to:  Całkowicie nowa szata graficzna aplikacji Możliwość włączania i wyłączania usług Doładowanie numerów na kartę i mix Pomoc Wirtualnego Doradcy (sprawdź na zakładce „Obsługa”) Podgląd wykonanych połączeń (billing) i ich kosztu, które są powiązane z książką telefoniczną Możliwość skopiowania numeru rachunku bankowego i numeru faktury Dwie wersje kolorystyczne, zależne od ustawionego systemowo motywu (ciemny/jasny) Poprawa wydajności i optymalizacja działania   Nie wszystkie z nowości byłem w stanie sprawdzić (w Orange mam tylko nr. na kartę, więc odpadają opcje abonamentowe), ale te dostępne dla mojej taryfy działają w większości bezbłędnie. Nie rozumiem jedynie dlaczego możliwość doładowania konta jest nieaktywna dla Nowy Orange Go. Bardzo przydatnym dodatkiem jest dostęp do naszych bilingów z poziomu telefonu. Szkoda że możemy je sortować jedynie po cenie i dacie. Strona graficzna to najsłabszy element Mój Orange. Nie wiem na ile jest to zasługa braku wsparcia dla wysokich rozdzielczości, ale interfejs jest po prostu brzydki. Widać że autorzy starali się dopasować go do stylu metro, jednak całość sprawia wrażenie braku spójności i niechlujstwa. Część elementów jest zbyt mała (powodzenia z wysyłaniem wiadomości podczas rozmowy z konsultantem), inne zajmują niepotrzebnie zbyt wiele miejsca. Liczę na poprawę w kolejnej wersji. Nawet pomimo tych niedogodność interfejs jest prosty do opanowania i nie powinien sprawiać problemów nikomu.Szkoda że dalej bardzo słabo wspierane są kafelki (informacje o kończących się pakietach byłyby fajnym rozwiązaniem). Każdy klient sieci Orange powinien zaopatrzyć się w tę aplikację. Cieszy fakt, że autorzy nie rzucają słów na wiatr i rzeczywiście pracują nad rozwojem Mój Orange. Mam nadzieję, że kolejne wersje poza nowymi możliwościami, przyniosą też więcej poprawek w szacie graficznej i interfejsie, a także lepsze wsparcie kafelków. 