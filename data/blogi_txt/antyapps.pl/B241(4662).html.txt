22.05.2013 Wprawdzie fala medialnego szumu w koło Instagramu już dawno przygasła, nie oznacza to jednak że sama aplikacja straciła na popularności. Dla to wielu wciąż pozostaje synonimem robienia zdjęć na urządzeniach mobilnych. Niestety, nie dla użytkowników Windows Phone, którzy do tej pory nie doczekali się oficjalnej aplikacji. Plotki o dacie jej premiery ciągle podają kolejne, coraz późniejsze daty. Ostatnie mówią o końcówce maja. Czy tak będzie? Przekonamy się niedługo. Na razie możemy spróbować aplikacji nieoficjalnych takich jak Itsdagram. Aplikacja nie zastąpi Instagramy z wielu powodów, o których będzie trochę później. Warto dodać, że nie jest to pierwsze, nieoficjalne podejść, niestety wcześniej rozczarowywały brakiem wersji testowej jak i wykonaniem. W przypadku Itsdagram jest znacznie lepiej. Przygodę z aplikacją rozpoczynamy oczywiście od zalogowania się na swoje konto, bądź też jego założenia w przypadku nowych użytkowników. W przypadku tego typu aplikacji, pierwszym krokiem jest zawsze próba edycji jakiegoś zdjęcia. Niestety tutaj trafiamy na pierwsze ograniczenie Itsdagram. Nie pozwala on na robienie zdjęć z poziomu aplikacji, nie integruje się także z menu aparatu, ani żadnymi innymi. Jedyne co możemy to wybrać do edycji jedno z już gotowych zdjęć z naszej biblioteki.  Kolejnym rozczarowaniem będą filtry, czyli to czym zasłyną Instagram. Ich ilość jak i jakość nie zachwycają. Mamy dostęp do 13, różnych modyfikacji. I to właściwie wszystko jeżeli chodzi o ich edycję. Takie zdjęcie możemy przesłać na Twittera bądź też Facebooku, po wcześniejszym skonfigurowaniu tych kont z poziomu aplikacji. Instagram to nie tylko zdjęcia ale i społeczność. Dzięki Itsdagram otrzymujemy dostęp do naszego konta, aktywności, znajomych. Tych ostatnich możemy wyszukiwać na naszym telefonia bądź Facebooku i dodawać z poziomu aplikacji. Pod tym względem, aplikacja wypada bardzo dobrze. Interfejs wpasowano w styl metro, a zarazem kolorystyką i układem przypomina inne Instagramowe aplikacje. Dodatkowo otrzymujemy wsparcie dla kafelków i powiadomień. Itsdagram oferuje wersję darmową, wprawdzie z kilkoma ograniczeniami, ale do czasu premiery aplikacji oficjalnej, dla niektórych takie rozwiązanie zapewne wystarczy. Pozostali za drobną opłatą otrzymają dostęp do pełnej aplikacji. Niestety, to nie poprawi jakości filtrów. 