20.11.2013 Jedną z rzeczy we współczesnym świecie której fenomenu pojąć nie mogę, są cyfrowe ramki do zdjęć. O ile doceniam oszczędność miejsca i możliwość przeglądania wielu zdjęć na raz w formie przyjemnej prezentacji, o tyle sam jestem raczej tradycjonalistą w tej kwestii. Ale na szczęście twórcy Dayframe rozumieją potencjał jaki drzemie w takich rozwiązaniach i pozwalają nam zamienić nasze urządzenia z Androidem w cyfrowe ramki do zdjęć za pomocą kilku kliknięć. Korzystając z dobrodziejstw internetu jednak nie ograniczają się one do obrazków zmagazynowanych na naszym urządzeniu. Dayframe to aplikacja, która czerpie jak najwięcej ze współczesnego świata — i oczywiście, możemy wskazać katalogi z naszego urządzenia by właśnie tamtejsze fotografie oglądać w ramce, ale to nie jest jedyna opcja. Autorzy sprytnie obmyślili kwestię materiałów, które możemy pobierać nie tylko spośród naszych kont w najpopularniejszych serwisach społecznościowych (m.in. Facebooka, Instagramu, Tumblr czy Flickra), ale także z chmur (Dropbox). Jeżeli sami nie mamy dostatecznie bogatej biblioteki zdjęć którą chcielibyśmy wstawić do naszej cyfrowej ramki, to zawsze możemy skorzystać z zaproponowanych przez twórców kategorii tematycznych. Możemy zaznaczyć z jakich dziedzin grafiki chcielibyśmy oglądać, a program automatycznie doda kilka starannie wyselekcjonowanych źródeł.  Sam format wyświetlania grafik nie należy do specjalnie innowacyjnych ani efektownych. To po prostu estetyczny pokaz slajdów z delikatnymi przejściami i „przesuwaniem” obrazków, by ukazać je w całości. W ustawieniach aplikacji możemy ustawiać różne interwały czasowe w których działać ma aplikacja, a także kilka kosmetycznych poprawek z nią związanych, w tym sam wygląd wygaszacza. W tym czas jaki ląduje na tapecie jedna z grafik, ukrywanie paska nawigacji, dodatkowych informacji o grafice czy zegara. Nie zabrakło także opcji wyłączającej Dayframe za każdym razem, kiedy naładowanie naszej baterii spadnie poniżej określonego poziomu, a także uaktywnienia programu tylko wówczas, kiedy mamy dostęp do WiFi, co jest istotne szczególnie przy korzystaniu z grafik z sieci.  Dayframe zdecydowanie nie jest programem dla mnie, ale patrząc na ilość cyfrowych ramek na biurkach znajomych, dodając do tego jeszcze ciągle rosnącą ilość mobilnych urządzeń i stacji dokujących uważam, że nie jest to pomysł tak chybiony, jak na pierwszy rzut oka mogłoby się wydawać. Aplikacja dostępna jest za darmo na platformie Google Play, warto mieć jednak na uwadze, że część funkcji wymagać będzie odblokowania wersji prime. 