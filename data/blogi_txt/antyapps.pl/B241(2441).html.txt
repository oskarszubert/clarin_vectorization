10.02.2012 Choć gatunek tego typu gier jest stosunkowo mocno reprezentowany na Windows Phone, to naprawdę dobrych produkcji jest niewiele. Tym bardziej na uwagę zasługuje MonsterUp. Gra nie tylko ciekawa, ale i w najbliższym czasie darmowa.  Co wyróżnia MonsterUp na tle innych przedstawicieli tego gatunku? Po pierwsze wykonanie. Oprawa audiowizualna stoi na wysokim poziomie, tworzy spójną całość. Plansze, bohaterowie, muzyka, UI wszystko do siebie pasuje i wydaje się przemyślane. Po drugie jej rozbudowanie. Gra oferuje:  8 rodzajów potworów odblokowywanych podczas gry (każdy poza podstawowym posiada specjalna zdolność), 4 rodzaje plansz (niemających wpływu na samą rozgrywkę), 8 rodzajów platform, 3 odmiany ulepszeń, 2 tryby rozgrywki, tablicę wyników lokalna jak i online.  Wszystko to sprawia, że MonsterUp nie nudzi się zbyt szybko. Do dalszej gry motywuje coś więcej niż dobry gameplay i śrubowanie rekordów.  MonsterUp wspiera szybkie przełączanie, ale na tym wykorzystanie możliwości aktualizacji Mango się kończy. Nie uświadczymy ani żywych kafelków, ani motywów muzycznych dostępnych w formie dzwonków. Stopień trudność jest dobrze wyważony. Nie zniechęca zbyt łatwą rozgrywką, nie irytuje zbyt trudnym początkiem. Odblokowanie wszystkich dostępnych w grze potworów wymaga czasu i ogrania. Jak przystało na tego typu gry, sterowanie odbywa się za pomocą wbudowanego akcelerometra. Wszystko to przez najbliższe dni kompletnie za darmo. Normalna cena wynosi 4.49zł. Warto podkreślić fakt iż MonsterUp jest dostępny jedynie na urządzenia Windows Phone. Grę możecie pobrać tutaj, plik instalacyjny waży 9MB. Ocena: 4+ 