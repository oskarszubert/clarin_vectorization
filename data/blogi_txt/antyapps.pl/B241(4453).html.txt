10.05.2012 Jakiś czas temu zachęcałem was do rozgrzania swojego mózgu razem z grą Dooors. Udało wam się już przejść przez wszystkie drzwi? Mam zatem dla was kolejną propozycję. W grze 100 Floors zmierzycie się z windami.  100 Floors to gra bliźniaczo podobna do wspomnianego Dooors. Także tutaj nie uraczymy wyjątkowo zapierającej dech w piersiach grafiki, a mimo wszystko aplikacja przyciąga do siebie niczym magnes. Ponownie wygrała zawartość. W 100 Floors przyjdzie nam się zmierzyć z (póki co) 30 poziomami. Każdy z nich to inna zagadka logiczna, której rozwiązanie otwiera przed nami drzwi windy na kolejnych piętrach. Wybranie odpowiedniego przycisku, ruch telefonem, przesuwanie przedmiotów… możliwości, które pomogą nam w rozwiązaniu zadania jest mnóstwo.  Twórcy aplikacji, zachęceni sukcesem jaki gra odniosła w pierwszych dniach istnienia w App Store, już teraz zapowiadają liczna aktualizacje. Czy dojdą do tytułowych stu pięter? Miejmy nadzieję. Ja obecnie utknąłem na 15. A jak wam idzie? Gra 100 Floors jest bezpłatna i pobierzecie ją z App Store. 