03.03.2012 Krasnal Lep zgubił swoje złoto, a Twoim zadaniem jest pomoc w jego znalezieniu. Mario w postaci irlandzkiego krasnala, cukierkowa grafika oraz długa i przyjemna rozrywka. Wchodzisz w to? Jak w to się gra? Gra jest platformówką bardzo podobną do starego, dobrego Mario, o czym już wspomniałem. Mamy tutaj zatem skrzynki, które rozbijamy głową, a z których wylatują dodatkowe życia. Oprócz tego w grze na poszczególnych poziomach pojawia się aż 9 różnych typów wrogów, z których każdy jest unikalny na swój sposób. Są to jak w Mario wrogowie, których zniszczymy naskokiem na nich, ale i tacy, na których naskoczyć trzeba dwukrotnie. Sterowanie jest banalne. Za pomocą dwóch strzałek i przycisku skoku pokonać możemy w sumie 32 poziomy znajdujące się w 5 różnych środowiskach – od przyleśnych ścieżek, po górskie lasy zasypane śniegiem. Podczas gry zbieramy monety, skrzynie z monetami, a także dodatkowe życia. Oprócz tego na planszach możemy znaleźć również ananasy, które po zebraniu służą nam jako broń – rzucamy nimi we wrogów. Czy warto? Świetna platformówka z dopracowaną oprawą audiowizualną dostępna za darmo. Więc zamiast odpowiadać na pytania retoryczne, po prostu odsyłam Was do Android Marketu.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 