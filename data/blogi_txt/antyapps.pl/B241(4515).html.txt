03.07.2012 VLC w wersji na komputery to w opinii wielu program radzący sobie z każdym formatem multimediów. Jest w tym sporo prawdy. Sprawdza się on idealnie zarówno jako odtwarzacz filmów jak i muzyki niezależnie czy odtwarzamy je z dysku czy też strumieniowo. Teraz z jego uroków możecie skorzystać również na Androidzie. Obecna wersja może zabić twego kota, zniszczyć dom, a nawet rozpocząć apokalipsę majów (choć mamy już lipiec), a przynajmniej tak ostrzegają nas Twórcy tłumacząc znaczenie słowa beta w nazwie Sprawdziliśmy to i nie jest tak źle, żaden kot nie ucierpiał, redakcja ma się dobrze, a o apokalipsie nikt nic nie słyszał. Owszem podczas testów na wybiórczych plikach zdarzyło się aplikacji powróci do menu głównego.  Sporadycznie miewała też kłopoty z doczytaniem bazy multimediów. Mimo wszystko były to drobne problemy. Dodatkowo wersja ta przeznaczona jest wyłącznie dla sprzętów z procesorami ARMv7.  Autorzy obiecują poprawę interfejsu użytkownika, szybkości działania oraz wielu innych aspektów związanych z odtwarzaniem multimediów. Mimo to, już teraz można używać VLC jako odtwarzacza. Nie porazi nas estetyką wykonania, ani prędkością działania, ale dostępne opcje oraz stabilność (gdy już plik uruchomimy), pozwalają na bezproblemową konsumpcję mediów. Warto dodać, że program wspiera napisy do filmów, niestety nie radzi sobie z polskimi znakami. Tak więc jeżeli jesteście wielbicieli VLC bądź też lubicie trzymać multimedia w różnych dziwnych formatach, pobierzecie i przetestujcie VLC Beta. Pamiętajcie jednakże o możliwych konsekwencjach wymienionych przez autorów. Program znajdziecie tutaj. 