03.10.2011 W zasadzie to nie ma tu zbyt wiele do wyjaśniania, bo nazwa już mówi wszystko. Pokaźna baza dzwonków, tapet i dźwięków powiadomień, które możemy zmieniać bezpośrednio z aplikacji to wystarczający powód, by osobniki chcące się wyróżniać z tłumu kliknęły pobieranie. Jak się tego używa? Ściągamy aplikację i otrzymujemy dostęp do biblioteki Zedge.net będącą zbiorem wymienionych już wcześniej elementów upiększających Wasz telefon. Całość jest banalna w obsłudze, więc nie sądzę, żeby mając tak niewielką liczbę opcji ktokolwiek mógł się zagubić. Wybieramy czego chcemy i teraz albo przeglądamy chociażby dzwonki z konkretnej kategorii albo po prostu używamy wyszukiwarki. Dalej już jest z górki – daną rzecz możemy ściągnąć i ustawić na naszym telefonie, ocenić lub po prostu przesłuchać w przypadku dźwięków. Pobrane tapety oczywiście są dopasowane do wielkości naszego ekranu. Z ciekawostek warto nadmienić, że program ma opcję automatycznej zmiany tapety oraz posiada również formę widgetową. Jeśli zaś chodzi o samą zawartość to według listy jest tego mnóstwo i każdy powinien znaleźć coś dla siebie. Szczególnie imponująco wypada zbiór tapet, który pewnie można przeglądać długimi godzinami. Najwięcej jest artystycznych rysunków, ale coś bardziej normalnego też się znajdzie.  Czy warto? Wybór jest przeogromny, a całość nie kosztuje nas zupełnie nic. Zatem, jeśli macie ochotę przeobrazić Wasz szary, niewyróżniający się z tłumu telefon w prawdziwą bestię to nie pozostaje Wam nic innego, jak kliknąć tutaj. W tym wypadku miliony ludzi akurat się nie mylą. 