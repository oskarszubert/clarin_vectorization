15.12.2011 Niektóre gry nie potrzebują trójwymiarowej grafiki, dopieszczonych do granic możliwości detali, które wymagają nieziemskiej mocy obliczeniowej. Są produkcje, które możnaby nazwać mini grami, a które i tak są niesamowicie uzależniające. Do takich tytułów należy Doodle Jump. Jak w to się gra? W Doodle Jump po prostu… skaczemy. Poruszamy się cały czas wzwyż, a im wyżej jesteśmy, tym większy wynik wskazuje licznik. Po drodze napotykamy na różne bonusy. Skacząc między platformami możemy natrafić na sprężyny, plecak odrzutowy czy czapkę ze śmigłem, które pozwalają nam wznieść się w górę znacznie szybciej. Podczas gry musimy uważać nie tylko na to, by nie znaleźć się bez gruntu pod nogami, by nie spaść w dół, co kończy rozgrywkę. Na planszy znajdują się czarne dziury, w które możemy wpaść czy kosmiczne stworzenia, do których musimy strzelać za pomocą naciśnięcia ekranu. Samym bohaterem gry sterujemy za pomocą grawitacji. Odpowiednie przechylanie telefonem w lewo czy w prawo powoduje, że nasz bohater przesuwa się po ekranie w konkretnym kierunku. Sposób sterowania jest wręcz rewelacyjny i dodaje tej grze sporo frajdy. Czy warto?  Zdecydowanie! Doodle Jump dostarcza wiele godzin zabawy. Nie jest to gra droga, bo kosztuje zaledwie około 3,50 zł – zarówno w wersji dla Androida, jak i dla iOS. Jest ona w stu procentach warta swojej ceny. Polecam ja oraz inni użytkownicy Android Marketu :) 