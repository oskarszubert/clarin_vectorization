02.02.2012 Autorem tekstu jest Paweł Szymankiewicz Uwielbiasz oglądać seriale? Oglądasz tyle tytułów, że czasami sam się zastanawiasz kiedy czeka na Ciebie nowy epizod ulubionej produkcji? Gubisz się w amerykańskim systemie premier i częstych przerwach w emisji? TvShow Time pomoże Ci ogarnąć serialowe zamieszanie.  Od kiedy lista amerykańskich, a także brytyjskich seriali, które oglądam zaczęła się systematycznie wydłużać coraz ciężej było mi zapamiętać kiedy ma miejsce emisja kolejnego epizodu, ile będzie trwała przerwa w emisji oraz kiedy mogę się spodziewać powrotu ulubionej produkcji. Od kiedy na swoim iPhonie mam aplikację TvShow Time ten problem to już przeszłość.  TvShow Time to aplikacja, która umożliwia stworzenie własnej listy oglądanych pozycji, które chcielibyśmy śledzić. Dzięki temu możemy na bieżąco podglądać co nas czeka w najbliższych dniach, jakie seriale doczekają się nowych epizodów, a na jakie będziemy musieli jeszcze troszkę poczekać. Przy większości produkcji, możemy się także zapoznać z opisem najbliższego epizodu, a po jego obejrzeniu dać mu ocenę oraz napisać notkę na Facebooku. Fajnym rozwiązaniem jest także zakładka Explore, która pokaże nam jakie seriale oglądają nasi znajomi, a także zaproponuje produkcje, których lista jest tworzona w oparciu o nasz gust – innymi słowy seriale, które już śledzimy. Dzięki karcie Profile dowiemy się natomiast m.in. ile już czasu straciliśmy na oglądaniu kolejnych epizodów. Obecnie przekroczyłem granicę 28 dni, a wy? TvShow Time dostępne jest w wersji bezpłatnej, która umożliwia nam śledzenie 7 seriali oraz płatnej, która nie narzuca żadnych ograniczeń. 