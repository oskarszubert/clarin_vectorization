02.11.2011 Tym razem mam dla was prawdziwą perełkę jeśli chodzi o polskie gry na iOS czyli Anomaly: Warzone Earth stworzoną przez polską firmę 11bit studios. Mam nadzieję, że tytuł ten jest wam znajomy, jeśli nie to pokrótce opiszę o co w tej grze chodzi. AWE to odwrócenie zabawy znanej z gier typu Tower Defence, czyli zamiast budować wieże i pokonać maszerujące wrogie jednostki, wcielamy się w drugą stronę konfliktu. Musimy tak pokierować naszym konwojem, tak dobrać jednostki które w nim jadą aby przebić się przez miasto obsadzone wrogimi „wieżami”. Mamy więc wpływ nie tylko na trasę naszego przejazdu (którą musimy uzależnić od wielu czynników) ale również na dobór jednostek w zależności od siły i rodzaju uzbrojenia przeciwnika. Sam pomysł jest już więc zacny, a oprawiony świetną grafiką i bardzo dobrą grywalnością spowodował, że gra stała się hitem na iOS (wydane była również w wersja na klasyczne systemy operacyjne). Według xylogic.com, grę zakupiono do tej pory ponad 300 tysięcy razy. Regularna cena gry to blisko 3 EUR ja mam natomiast dla was 5 kodów dzięki którym dostaniecie Anomaly: Warzone Earth wersji HD (czyli uniwersalna na iPhona i iPada) za darmo. Ponieważ kodów jest tylko 5 dlatego tym razem zadanie będzie trudniejsze. Przede wszystkim proszę o „polubienie” tego wpisu. Sama zabawa polega natomiast na wymienieniu w komentarzu 3 waszym zdaniem najlepszych aplikacji na iPhona / Androida /WP7 (z wykluczeniem gier) wraz z uzasadnieniem. Autorzy najciekawszych zestawów zostaną nagrodzeni kodami.  O tym kto dostaje kod i ile jeszcze zostało będę informował na bieżąco w komentarzach. Zabawa trwa do wyczerpania kodów 