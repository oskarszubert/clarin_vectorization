13.09.2013 Polacy z roku na rok coraz mocniej odciskają swoją obecność na rynku mobilnej rozrywki. Z nieukrywaną radością odkrywam w sklepach kolejne produkcje ,za którymi kryją się znajome imiona i nazwiska. Cześć z firm zdążyła już mocno umocnić swoją pozycję na rynku. Jedną z nich powoli staje się Vivid Games, a ich najnowszy tytuł Godfire: Rise of Prometheus może w tym bardzo pomóc.  Jak możemy przeczytać w materiałach promocyjnych: Inspirowany grecką mitologią Godfire: Rise of Prometheus, to tytuł z gatunku action   adventure w perspektywie trzeciej osoby. Gracze wcielają się w nim w postać Prometeusza, wyruszającego w epicką wyprawę, której celem jest odzyskanie potężnej iskry boskiego ognia i przekazanie jej śmiertelnikom. W drodze do celu gracze będą mieli pełną kontrolę nad Prometeuszem, co umożliwi im eksplorowanie fascynującego świata, walkę z wrogami o tytanicznych rozmiarach oraz rozwiązywanie mitologicznych zagadek. W opisie tym nie ma niczego porywającego, ani odkrywcze. Grecka mitologia jest częstym motywem gier, zwłaszcza z gatunku RPG i action   adventure. Dzięki nim wiemy jednak, że jest to wybór dobry, pozwalający autorom na wykazanie się w wielu różnych aspektach gry.  Jeden z kluczowych, czyli grafika został oparty na Unreal Engine 3. Ale to nie wszystko, przy grze pracuje także ekipa z Platige Image, co może być gwarantem naprawdę niesamowitych doznań. Pierwsze zdjęcia i materiały wideo, napawają optymizmem, choć to dopiero Pre-Alpha. Premiera gry jest planowana na początek roku 2014. Studio Vivid Games znane jest z wielkich słów, które nie zawsze przeradzają się w ciało. Trudno odmówić ich dotychczasowym produkcjom wizji, jednak bardzo często niszczyły ją błędy i niedoróbki. Cenię ich jednak za coś innego. W czasach gdy większość zespołów stawia na mniejsze, ale równie dochodowe produkcje oparte mocno na mikropłatnościach, Vivid Games nie boi się skoków na głęboką wodę tworząc tytuły z kategorii AAA. Czy Godfire: Rise of Prometheus będzie hitem na miarę swoich zapowiedzi, a współpraca z Platige Image da wymierne efekty (a nie tylko nazwę znanego studia w materiałach reklamowych), przekonają się w dniu premiery posiadacze iOS i Androida. Mam nadzieję, że doświadczenie z poprzednich produkcji sprawi iż odpowiedź będzie twierdząca. Poniżej pierwszy materiał wideo z gry. 