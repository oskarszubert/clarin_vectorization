01.02.2013 Styczeń był wyjątkowo dobrym miesiącem dla Windows Phone w naszym kraju. Pojawiło się wiele aplikacji do usług wcześniej niedostępnych na Windows Phone, a już dostępne otrzymały kluczowe aktualizacje.Niestety nie odbyło się bez zgrzytów. Większość takich aplikacji bardzo słabo wspiera najnowszą edycję Windows Phone, czego efektem jest brak wsparcia dla nowych możliwości systemu jak i jego wyższych rozdzielczości.  SkyCash – nasza recenzja Długo oczekiwana aplikacja do płatności mobilnych. Dzięki niej, użytkownicy Windows Phone wreszcie mogą kupić bilety autobusowe w większych miastach naszego kraju. Oczywiście to tylko jedna z wielu możliwości SkyCash. Większość z nich nie była wcześniej dostępna dla telefonów z Windows Phone. Niestety, aplikacja wpisała się w modę braku wsparcia dla wyższych rozdzielczości Windows Phone 8. Nie wspiera nawet systemowej funkcji portfela i nic nie wskazuje na to by w najbliższym czasie ten stan uległ zmianie.  Banki – Pekao, BZWBK, Avocado Styczeń był dobrym miesiącem dla klientów banków. Do Marketplace dołączyły aż 4 aplikacje. Za 3 z nich odpowiada jeden zespół, co akurat wyszło im na dobre. Wpisują się w tryb metro, posiadają wszelkie niezbędne funkcje i informacje. O ich jakości świadczy spora ilość pozytywnych opinii w Marketplace. Oczywiście brakuje wsparcia dla wysokich rozdzielczości.  Snes8x – nasza recenzja Emulator konsoli Snes. Koszmarnie brzydki emulator, ale za to idealnie spełniający swoje zadanie. Radzi sobie dobrze nawet z bardzo zaawansowanymi grami, oferuj niezbędne funkcje, a do tego dostępny jest za darmo. Dla fanów gier retro pozycja obowiązkowa. Mam tylko nadzieję, że autor zadba o rozwój aplikacji, sam czekam na możliwość synchronizacji zapisów gry z chmurą.  AccuWeather – nasza recenzja AccuWeather bardzo dobra pogodynka ze wsparciem rozwiązań z Windows Phone 8. Dzięki nim prognozę możemy śledzić także na ekranie blokady. Aplikacja ma lekko chaotyczne UI, ale w ostatecznym rozrachunku warto ją polecić. Za darmo oferuje ciekawe rozwiązania i co ważne, bardzo trafne prognozy, o czym przekonałem się sam na przestrzeni ostatniego miesiąca.  Moleskine Journal – nasza recenzja  Król notesów doczekał się także swojej wersji mobilnej na Windows Phone. Choć w początkowej wersji z wieloma drobnymi błędami to jednak całościowo jest świetnym notatnikiem i miłą alternatywą dla OneNote i Evernote. Kilka rodzai notatek, sporo trybów edycji bardzo przyjemny ale nie zawsze intuicyjny interfejs, a do tego szybkie aktualizacje. To wszystko otrzymamy za darmo i bez reklam.  Hockey Nations PP – nasza recenzja Bardzo pozytywne, growe zaskoczenie. Windows Phone cierpi na spory deficyt takich tytułów. A jeżeli już są to często drogie i o kiepskiej jakości. Hockey Nations PP powinien przypaść do gustu nie tylko fanom hokeja. Sporo trybów rozgrywki, przyjemne i przemyślane sterowanie, dobra oprawa graficzna. Warto pobrać, warto przetestować. Oby coraz więcej takich gier trafiało do Marketplace. Jej największym minusem jest brak obecności w Xbox Live, przez co większość graczy zapewne nawet nie dowie się o jej istnieniu.   Flashlight XT – nasza recenzja Flashlight XT nie jest latarką idealną, ale do ideału brakuje jej naprawdę niewiele. Posiada wszystko to co niezbędne i nic więcej. Zaczyna świecić zaraz po starcie, podtrzymuje pracę pomimo blokady ekranu, a cały interfejs jest minimalistyczny i ładny. Zdecydowanie jedna z najlepszych latarek na Windows Phone. 