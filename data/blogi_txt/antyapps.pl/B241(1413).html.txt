18.05.2012 Jeżeli najnowsze Ferrari i Lamborghini nie robią na tobie wrażenia, gardzisz samochodowymi wyścigami w klimacie Need For Speed oraz Asphalt 6, uważasz, że prawdziwy ryk samochodowego silnika mają jedynie samochody typu 4×4 mamy dla Ciebie wymarzoną propozycję. W MotoHeroz przejmiesz kontrolę nad naprawdę wielkimi maszynami!  Nazwana najlepszą grą swojego gatunku na platformie Wii przez IGN oraz Nintendo Life, gra MotoHeroz trafia na sprzęt z logo nadgryzionego jabłka. 30 wyjątkowych tras, 6 potężnych pojazdów i Ty. To właśnie jest MotoHeroz! W MotoHeroz przejmiesz kontrolę nad jednym z sześciu wielkich samochodów terenowych. Przemierzysz nimi 30 wyjątkowych, specjalnie przygotowanych tras, które pokażą Ci na co stać te cuda motoryzacji. 3, 2, 1 – odpalamy silnik i ruszamy!  Sterowanie pojazdem angażuje niemal cały telefon. O ile gazu dodajemy dotykając ekranu, to w trudnych chwilach, kiedy nasz samochód utknie na trasie pomocne okażą się ruchy wykonane telefonem. Podczas każdego wyścigu, zbieramy pieniądze, dzięki czemu zaktualizujemy wyposażenie oraz techniczne elementy naszego pojazdu. Uzyskując lepsze wyniki, otrzymamy natomiast więcej gwiazdek, które to odblokowują dla nas kolejne trasy do pokonania. Trójwymiarowa grafika MotoHeroz cieszy oko. Trasy choć nie najdłuższe, wcale nie są takie proste do przyzwoitego ich pokonania. Realizmu grze dodają efekty dźwiękowe.  Gra MotoHeroz to pozycja dość wciągająca. Poziom trudności jest tu dość wysoki, także ambitniejsi gracze z pewnością spędzą nieco więcej czasu na walce z prawami fizyki, by w końcu otrzymać upragnione 3 gwiazdki. Nasze osiągnięcia są na bieżąco synchronizowane z Games Center, a wyniki innych graczy możemy przeglądać w ramach Rankingu. Dziś, w ramach specjalnej promocji FreeAppADay grę pobierzecie bezpłatnie z AppStore. Polecam! 