28.11.2013 Aktualizacje to bardzo ważna część życia aplikacji na urządzeniach mobilnych. Poprawiają błędy, dodają nowe rozwiązania, treści, zmieniają interfejs. Są o wiele częstsze niż ma to miejsce w programach czy też grach komputerowych. Dlatego warto być z nimi na bieżąco. Wprawdzie sklepy mobilne starają się nas informować o czekających nas nowościach, ale nie zawsze działa to tak jak byśmy chcieli. Nigdy nie rozumiałem osób, które wolą proces automatycznej aktualizacji, bez ich wiedzy, w tle. Tracimy przez to wiedzę o zmianach jakie zaszły w używanych przez nas programach. Owszem, czasem można je dostrzec, ale często nie są to elementy widoczne zaraz po starcie programu.  Zdaje sobie jednak sprawę, że jest to podejście geeka, który nie tylko lubi mieć wszystko najnowsze, ale chce też mieć wiedzę o takich zmianach. W Windows Phone chwilowo dylemat ten nie istniej, bo system nie pozwala na ustawienie automatycznej aktualizacji. Brakuje mu też opcji, która od początku jest dostępna w Windows 8, czyli ręcznego sprawdzenia czy nie czekają na nas jakieś nowości. W zamian od początku istnienia WP sklep miewał spore problemy z aktualizacjami. Najgorzej miały osoby, które korzystały tylko z połączenia WiFi, do nich potrafiły dotrzeć po dłuższym czasie. Zdarzały się też inne błędy, mój telefon na kilka tygodni przestał w ogole o nich informować, jedyną metodą było ręczne znalezienie, bądź też korzystanie z programów takich jak Update Checker.  Przyznam że nie do końca wiem na jakiej zasadzie działa program. Skoro system nie pozwala na automatyczne wymuszenie przeszukania sklepu, to aplikacje też nie może tego zrobić. Fakt jest jednak taki, że sporą część aktualizacji odnajduje bezbłędnie. Do ich grona wlicza także nowe aplikacje, przez co Update Checker może być dobrym źródłem do śledzenia premier. Czasem zdarzają się jej drobne pomyłki i informuje o aktualizacjach których nie ma, ale nie jest to zbyt częste. Listę możliwości domykają powiadomienia, zarówno na kafelku jak i górnej belce. Interfejs sprowadzono do kompletnego minimum. Cała aplikacja dzieli się na 3 okna, z czego większość część spędzimy w jednym, najważniejszym, czyli liście aplikacji. Program posiada wersję darmową oraz płatną. W przypadku tej drugiej pozbywamy się komunikatu z prośbą o zakup oraz doceniamy pracę autora. Co zapewne ucieszy część posiadaczy Windows Phone, program działa też na systemie w wersji 7.8. 