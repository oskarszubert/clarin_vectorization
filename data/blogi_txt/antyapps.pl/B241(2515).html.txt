04.06.2012 Dodatkowo, tylko dziś jest w bardzo atrakcyjnej cenie. Tak więc jeżeli lubicie gatunek Tower Defense, zapraszam do krótkiej recenzji i szybkiego zakupu. Dawno nie było tak dobrego Tower Defense w klimacie fantasy.  MythDefense LF to jeden z tych Tower Defense, gdzie pomimo wielu ciekawych pomysłów i różnorakich dróg rozwoju, udało się zachować balans pomiędzy rozbudowaną rozgrywką, a prostotą zabawy. Jest to trudna sztuka, zwłaszcza w grach tego pokroju. Choć mamy wiele różnorakich wież (22 + 3 pułapki), a każda z nich posiada kilka stopni rozwoju, to nie uczucia przesytu. Grać możemy na jednej z pięciu plansz (4 podstawowych, oraz random), lub też w kampanii która oferuje 18 map. W tym pierwszym trybie sami definiujemy poziom trudności i ilość fal przeciwnika z jakimi przyjdzie nam się zmierzyć . To i tak nie wszystko. Całość dopełni sklep oraz laboratoriach alchemiczne, które pozwalają nam na wykupywanie i wynajdywanie wielu udoskonaleń.  Mapy to w większości tradycyjnie pola. Nie ma z góry wytyczonego szlaku, po którym będzie podążał nasz przeciwnik. Bardzo dobrze wyważono poziom trudności. Każdy znajdzie tutaj coś dla siebie, zarówno fani bezstresowego grania jak i maniacy strategii. Graficznie MythDefense LF potrafi zauroczyć, zarówno pomysłem na świat jak i jego wykonaniem. Mapy możemy dowolnie przybliżać i oddalać. Choć sam mechanizm nie jest zbyt intuicyjny, to grafika nie traci uroku nawet przy maksymalnym przybliżeniu. Kolejnym plusem jest oprawa audio, wprawdzie nie ma mowy o różnorodności, ale dostępne utwory doskonale pasują do klimatu i łatwo wpadają w ucho.  Minusy? Właściwie jeden. Po wciśnięciu Quit podczas rozgrywki, nie powinniśmy wychodzić z gry. Więcej błędów nie pamiętam, a raczej musiałbym szukać ich na siłę. Ocena w Google Play wynosi 4,7 przy ponad 5 tysiącach opinii. Obecnie, jak już wspomniałem gra jest dostępna w cenie promocyjnej 3.49zł, ale jeszcze dziś, lub też jutro zmieni się na 10,49-13,49 (w zależności od przelicznika którego użyją autorzy). Dlatego polecam pobranie wersji próbnej, a jeżeli Was wciągnie to zakup pełnej. MythDefense LF jest też dostępny na Androida w wersji darmowej i płatnej (13,75zł). Ocena: 5 