01.03.2012 Animowane tapety, jakie przyniosła nam jedna z aktualizacji Androida, to bardzo ciekawa opcja dla tych, którzy lubią upiększać i personalizować swój telefon. Po pojawieniu się takiej funkcji Android Market zaroił się od przeróżnych idei animowanych tapet. Exodus to jedna z nich, która opiera się o wędrujące sześciany. Exodusa albo pokochasz, albo znienawidzisz. Motyw wędrujących sześcianów jednym wyda się beznadziejny, a innych zaciekawi. Dzięki różnorodności, jaką zapewniają presety z określonymi wartościami takich opcji jak kolory, ale i szybkość wędrowania czy liczba sześcianów, jest naprawdę interesująco.  Jak dla mnie poprzez ruch sześciany te wyrażają pewne emocje. Do zwizualizowania tego potrzebna jest naprawdę bogata wyobraźnia. Na przykład motyw kobiety i mężczyzny, których odwzorowują odpowiednio kolorowane sześciany: różowy i niebieski, pozwala dojrzeć emocje zachodzące między tymi dwoma elementami. Jak dla mnie twórcy tej tapety są mistrzami. Z drugiej strony, jeśli ktoś nie ma ochoty wgłębić się w ruch sześcianów i odbiera tę tapetę powierzchownie, nie spodoba mu się. Bez zrozumienia tego, co kryje się za owymi obiektami, Exodus jest raczej przeciętny. W takim przypadku sugeruję spróbować Gravitrona, za którym nie stoi żadna idea, a zamiast tego rewelacyjne efekty audiowizualne. Exodus dostępny jest w dwóch wersjach. Darmowa jest ograniczona funkcjonalnie, pozwala korzystać z presetów, ale nie daje nam zbyt dużo możliwości personalizacyjnych, abyśmy mogli sami takie kombinacje tworzyć. Dlatego jeśli idea przypadnie Wam do gustu, sugeruję zakup pełnej wersji. To groszowe sprawy.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 