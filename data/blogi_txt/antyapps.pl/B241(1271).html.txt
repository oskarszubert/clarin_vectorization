07.02.2014 Filmweb to największy portal w Polsce poświęcony tematyce produkcji filmowych i telewizyjnych. Może pochwalić się ogromną bazą tytułów, działem newsów i niezłym systemem rekomendacji. W dzisiejszych czasach bardzo ważne jest, by użytkownicy dysponowali także wygodnym dostępem do kluczowych funkcji portalu na urządzeniach mobilnych – w tej kwestii Filmweb radzi sobie coraz lepiej.  Pojawienie się aplikacji Filmweb w App Store było nie lada wydarzeniem. Niestety początkie były w mojej ocenie zbyt spektkularne, ponieważ aplikacja nie spełniała większości moich oczekiwań i nadal musiałem polegać na kanałach RSS, by komfortowo zapoznawać się z informacjami zamieszczanymi w serwisie. Resztę czynności nadal wykonywałem siedząc wygodnie przed komputerem. Kolejne aktualizacje, w tym ostatnia, wniosły jednak sporo świeżości i zmian, które były po prostu niezbędne. Po pierwsze po otwarciu aplikacji dysponujemy teraz dostępem do większej ilości informacji. U góry przewijają się ostatnie newsy, a poniżej, kolejno znajdziemy najpopularniejsze w ostatnim czasie filmy i seriale, skrót do repertuarów kin w naszym mieście, zapowiedzi filmów oraz zwiastunów, a także sekcji dziś w TV.  Wysuwane menu z lewej krawędzi ekranu pozwoli nam obecnie na szybkie nawigowanie pomiędzy różnymi sekcjami serwisu, w tym także do kategorii newsów, zapowiedzi i działu Filmweb Top 500, gdzie znajdziemy 500 najlepiej ocenianych produkcji. Po zalogowaniu uzyskamy również dostęp do naszego profilu, wystawionych ocen, powiadomień i działu „chcę zobaczyć”. Wyszukiwarka jest niemal zawsze pod ręką, dzięki ikonce lupy w prawy górnym rogu. Wyszukiwanie jest przecież jedną z najczęściej wykorzystywanych funkcji tego typu portali, więc łatwy dostęp odgrywa bardzo ważną rolę. Na obecną chwilę, jedynym moim życzeniem, jakie pozostało niespełniene, jest integracja z serwisami umożliwiającymi zapisanie artykułów do przeczytania „na później”. Nie zawsze przecież dysponujmy czasem na zapoznanie się z ciekawą treścią od razu, gdy ją zauważymy, a przy dzisiejszym natłoku informacji, bardzo trudno jest w późniejszym czasie odnaleźć to co nas wcześniej zainteresowało. 