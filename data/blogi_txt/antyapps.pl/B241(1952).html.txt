19.07.2012 Użytkownicy systemu iOS rozpieszczani są przez różnego rodzaju promocje. Wystarczy poświęcić kilka chwil na przejrzenie marketu Apple z aplikacjami mobilnymi by wyłowić co ciekawsze kąski. Właściwie nie pamiętam tygodnia, w którym nie byłoby możliwości pobrania jakiegoś hitu za darmo lub w znacznie obniżonej cenie. Nie inaczej jest i w bieżącym tygodniu. Zaglądnijmy więc do AppStore by przekonać się co możemy już dziś „wyrwać” za grosze. The Treasures of Montezuma 2  Niezwykle cenne znalezisko. Bardzo udana gra logiczna, kosztująca normalnie prawie 4 euro dostępna jest obecnie całkowicie za darmo (po raz pierwszy od czasu jej premiery w styczniu 2011 roku). Grubo ponad 100 poziomów, trzy tryby rozgrywki i trzy poziomy trudności zapewnią sporo zabawy. Aplikację w wersji uniwersalnej pobierzecie stąd. Money for iPad Kolejny smakowity kąsek. Obniżka z 7,99 Euro do 0,79 Euro na tą zaawansowaną aplikację do kontroli domowego budżetu to nie lada okazja. Program oferuje m. in. Polską wersję językową. Funkcje, które mogą zainteresować użytkowników to: obsługa nielimitowanej liczby kont, zaawansowane opcje transakcji, ochrona dostępu do aplikacji hasłem oraz synchronizacja między urządzeniami za pośrednictwem iCloud. Money for iPad jest do kupienia tutaj. MotoHeroz  Na promocję załapała się również gra MotoHeroz w wersji na iPada oraz iPhone’a. Tytuł opisywany był swego czasu przez Pawła, który pisał o nim w ten sposób: (…) 30 wyjątkowych tras, 6 potężnych pojazdów i Ty. To właśnie jest MotoHeroz! (…) Sterowanie pojazdem angażuje niemal cały telefon. O ile gazu dodajemy dotykając ekranu, to w trudnych chwilach, kiedy nasz samochód utknie na trasie pomocne okażą się ruchy wykonane telefonem. (…) Gra MotoHeroz to pozycja dość wciągająca. Poziom trudności jest tu dość wysoki, także ambitniejsi gracze z pewnością spędzą nieco więcej czasu na walce z prawami fizyki, by w końcu otrzymać upragnione 3 gwiazdki. (…) Terenowe wyścigi według producenta są najczęściej pobieraną grą wyścigową w 76 krajach. MotoHeroz dostępne będzie przez krótki czas za darmo, nic więc nie stoi na przeszkodzie by przekonać się na własnej skórze czy gra zasługuje na tak wysoką pozycję. 