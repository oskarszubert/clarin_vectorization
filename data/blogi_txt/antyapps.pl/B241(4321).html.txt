21.01.2014 Disney to jedna z tych dużych firm, które bardzo dobrze odnalazły się w świecie gier mobilnych. Nie tylko potrafią stworzyć i wypromować swoje marki (seria Where’s My Water? i jej pochodne przez wielu są zaliczane do kanonu najlepszych mobilnych tytułów), ale też współpracować z innymi (seria Temple Run). Co pewien czas eksperymentują też z innymi gatunkami, czego dobrym efektem jest Toy Story: Smash It!. Jak wskazuje sam tytułu, mamy do czynienia z grą osadzoną w świecie Toy Story. Rozgrywka nie ma z nim zbyt wiele wspólnego, równie dobrze można ją powiązać z inną, dowolną animacją Disneya. Nie zmienia to jednak faktu, że dobrane połączenie sprawdza się dobrze. Na czym polega Toy Story: Smash It!? Na niszczeniu. Miotając odpowiednio kule, mamy za zadanie powalić wszystkie znajdujące się na planszy obiekty. Wynik zależy od tego ile kul zużyjemy (im mniej tym lepiej) oraz czy przy okazji zbierzemy wszystkie gwiazdki. Z każdą nową planszą przybywa dodatkowych elementów, zyskujemy możliwość biegania dookoła obiektu, otrzymujemy coraz bardziej wymyślne i destrukcyjne kule, a i same konstrukcje zyskuję nowe, interaktywne elementy składowe, które musimy wziąć pod uwagę planując atak. Toy Story: Smash It! najłatwiej określić jako Angry Birds w 3D. Sterowanie jest bardzo wygodne, niezależnie czy gramy na tablecie, telefonie czy też komputerze za pomocą myszki (Windows 8). Grę podzielono na kilka światów. Aby odblokować kolejne musimy zebrać odpowiednią ilość gwiazdek, bądź zapłacić za nie. Pojedynczo, albo w pakiecie odblokować wszystkie. Nie jest to jednak wymóg konieczny, przynajmniej w wersji na Windows Phone i Windows 8.  Bardzo przyjemnie prezentuje się grafika jak i oprawa muzyczna. Czerpie pełnymi garściami ze znanej animacji. Co ważne, gra nawet na słabszych urządzeniach działa płynnie, co w tytułach Disneya nie jest regułą. Jeżeli chodzi o wykonanie to jest to jeden z lepiej przygotowanych tytułów w ich kolekcji. Wielu posiadaczy tańszych telefonów z serii Lumia ucieszy fakt że gra działa także na urządzeniach z 512MB pamięci RAM. Toy Story: Smash It! polecam każdemu miłośnikowi logicznych gier zręcznościowych, a zwłaszcza fanom serii Angry Birds. Pamiętajcie że wciąż trwa promocja Disneya na gry Windows Phone i Windows 8, gdzie tytuł ten możecie pobrać za darmo. Na inne systemy znajdziecie wersje darmowe oraz płatne (cena to około 6zł). Jeżeli jeszcze nie miesiliście okazji zagrać, zdecydowanie warto nadrobić tę zaległość. 