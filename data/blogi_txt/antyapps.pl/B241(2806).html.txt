06.03.2013 Disqus to obecnie jeden z najpopularniejszych systemów do komentowania jaki można znaleźć w internecie. To właśnie niemu swoje dyskusje powierza spore grono blogów i serwisów internetowych. Sam Disqus pomimo kilku wad jest świetnym narzędziem, które znacznie ułatwia prowadzenie dyskusji. Dla tych którzy lubią śledzić go na bieżąco polecamy oficjalną aplikację.  Aplikacja zapewnia nam dostęp do szerokich możliwości systemu. Swoją przygodę rozpoczynamy od zalogowania się na konto, bądź też założenie nowego. W przypadku tego drugiego wariantu, całość odbywa się z poziomu aplikacji. Mobilny Disqus zapewnia nam dostęp do sporej ilości funkcji i informacji. Po pierwsze mamy wgląd do swojego profilu, a w nim nasze komentarzem, osoby które śledzimy, osoby które obserwują nas oraz listę serwisów, na których prowadzimy dyskusje. Poszczególne elementy możemy poddawać edycji (komentarze, oceny, listy osób itp). Jedyne czego mogę się przyczepić to opcja edytuj umieszczona u dołu ekranu. Przekierowuje nas do webowej wersji serwisu.  Z poziomu menu głównego możemy śledzić ostatnie wpisy naszych znajomych, ciekawe dyskusje z różnych kategorii, listę serwisów na których mamy uprawnienia moderatorskie oraz pozostałe funkcje takie jak powiadomienia, dane profilu czy też ustawienia. Wszystko podane w bardzo czytelny sposób. Poszczególne serwisy możemy przypinać do ekranu głównego jako kafelki, niestety kafelki są statyczne. Disqus wspiera kilka rodzaj powiadomień. Po pierwsze na kafelku umieszczę informację o ostatnim komentarzu obserwowanych przez nas osób bądź też, odpowiedzi na nasz post. Przy okazji podaje ilość nieprzeczytanych. Powiadomienie możemy ustawić także na ekranie blokady, zarówno pod zegarkiem jak i na dolnej belce. Dzięki temu jeżeli aktywnie korzystacie z Disqusa zawsze będziecie na bieżąco z odpowiedziami na Wasze posty.  Główne zastrzeżenia mam dwa. Po pierwsze aplikacja mogłaby działać trochę szybciej. Poszczególne części i działy potrafią wczytywać się zdecydowanie za długo. Po drugie, irytujące bywają błędy z odświeżaniem powiadomień. Czasem pomimo kilkukrotnego wejścia w nie, dalej widnieją jako nieprzeczytane. Z drobniejszych wad to już wspomniane częste przekierowywanie do wersji www oraz słabe oznakowanie najmniejszych kafelków. W przypadku przypięcia naszych stron, znika nazwa i otrzymujemy kilka ikon o identycznym wyglądzie. Jeżeli tylko macie konto na Disqus koniecznie pobierzecie oficjalną aplikację. Znacznie ułatwia udział w dyskusjach, odciąży też waszego maila jeżeli wcześniej korzystaliście z tej drogi powiadomień. Jako ciekawostkę warto dodać, że Windows Phone 8 jest jak na razie jedyną platformą na którą trafiła nowa wersja aplikacji. 