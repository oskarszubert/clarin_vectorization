11.02.2013 Wprawdzie pamiętniki nie są już tak popularne jak kiedyś, ale potrzeba notowania swoich wrażeń, przeżyć i myśli nie przeminie nigdy. Dzięki smartfonom w jednym miejscu zapamiętamy już nie tylko tekst ale i obraz. Sklepy wszystkich platform mobilnych pełne są aplikacji, które mają nam w tym pomóc. Moją uwagę ostatnio przykuła jedna z nich Pocket Diary. Przygodę z aplikacją rozpoczynamy od stworzenia hasła. Program już na pierwszym korku sugeruje, że dane które będziemy w nim przetrzymywali są prywatne i warto je strzec. Nie można pominąć tego kroku, co niektórzy mogą uznać za minus. Gdy już dopełnimy formalności, czeka nas kolejny wybór. Pocket Diary dzieli się na dwie części: zadania oraz pamiętnik. Pierwsza z nich, jak wskazuje sama nazwa pomaga w tworzeniu list zadań. Dla każdego z nich możemy ustawić opis, priorytet i przypomnienie. Gdy lista się wydłuży przydatny okaże się mechanizm wyszukiwania oraz sortowani. Samo zarządzanie listą jest proste i przyjemne, wymaga jednak chwili na zapoznanie się z interfejsem.  Drugą, tytułową funkcją jest wirtualny pamiętnik. Jego budowa nie odbiega zbytnio od listy zadań. W tym przypadku jednak pojedyncze taski zastąpiono wpisami do pamiętnika. U góry znalazło się miejsce na zdjęcie, pod nim nasza lokalizacja, a w dolnej część strony dodatkowy tekst. I to właściwie tyle. Poszczególne wpisy dodawana są według daty, na szczęście możemy ją zmienić, dzięki czemu jest możliwość dodawania notek archiwalnych. Tym co w Pocket Diary przyciąga najbardziej jest jej interfejs i wykonanie. Stylizowane na książkowy pamiętnik, robi bardzo dobre wrażenie. Oczywiście nie jest to nic nowego w aplikacjach tego typu, ale w tym wypadku całość wykonano ze smakiem i dobrym wyczuciem. Aplikacja jest po prostu ładna, co przekłada się na przyjemność z korzystania.  Niestety, powiela częsty i jeden z najgorszych błędów. Nie daje nam możliwości synchronizacji naszych danych z chmurą. W tego typu programach to wręcz karygodne. Świadomość że wraz z błędem aplikacji, systemu czy też koniecznością zmiany telefonu stracę wszystkie swoje zapiski, zniechęca już na starcie. Niektórych może rozczarować także względnie niewielka ilość opcji i możliwości. Osobiście uważam, że jest w niej wszystko co najważniejsze. Jeżeli w swoim telefonie często gromadzicie zapiski i szukacie aplikacji, która pozwoli Wam zamienić je w pamiętnik, sprawdźcie Pocket Diary. Jest darmowa i świetnie wykonana. Szkoda tylko, że autorzy nie zadbali o jakiekolwiek zabezpieczenie naszej twórczości poprzez kopie zapasowe. 