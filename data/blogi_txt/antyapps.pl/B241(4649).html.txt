20.06.2012 Android pozwala na wiele – począwszy od totalnej modyfikacji, skończywszy na pełnym zarządzaniu plikami. Było już o Total Commanderze – słynnej aplikacji z desktopów, dziś natomiast krótko opowiem o WinZipie – niezbędnym programem, który pozwala na zarządzanie archiwami zip w bardzo wygodny i intuicyjny sposób. Czym jest WinZip? Jest jednym z najlepszych na świecie narzędzi do zarządzania plikami zip. Pozwala na łatwe otwieranie i rozpakowywanie zipów na wielu urządzeniach, a od jakiegoś czasu wspiera także Android i iOS. Nie trzeba tutaj wiele tłumaczyć, bo idea działania jest zrozumiała, niemniej jest parę funkcjonalności, które zaskakują i sprawiają, że WinZipem warto się zainteresować. Przede wszystkim pozwala na otwieranie zabezpieczonych plików z rozszerzeniem zip. Dodatkowo WinZip działa trochę jak eksploratory typu ES File Explorer czy ASTRO, ponieważ pozwala na „podróżowanie” po karcie SD, na modyfikowanie jej zawartości i przeglądanie plików bezpośrednio w WinZipie (z wieloma popularnymi rozszerzeniami, od .jpg, .png, przez .csv, .rtf, na .html i .java kończąc) WinZip można ściągnąć za darmo z Google Play i App Store. Jeśli ktoś potrzebuje tego typu programu, to będzie najlepszy wybór. Brak reklam i opłat dodatkowych sprawia, że WinZip staje się bardzo atrakcyjną konkurencją dla popularnego w Google Play AndroZipa, który jest jednak płatny w wersji pro. 