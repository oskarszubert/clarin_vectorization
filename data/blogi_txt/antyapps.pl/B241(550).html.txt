17.01.2013 Na łamach AntyApps omawialiśmy wiele platform jumperów, w tym na platformę Windows Phone. To jednak do Broken Wing mam największy sentyment. Mało kto pamięta, ale przy początkach Windows Phone była to jedna z najpopularniejszych gier w Marketplace. Długo nie schodziła z pierwszych miejsc najczęściej pobieranych tytułów. Czemu zawdzięczał swoją popularność? Świetnemu wykonaniu, a raczej swojej muzyce. Zapewne gdy spojrzycie na poniższe obrazki z gry, zaskoczy Was słaba jakość grafiki. W Marketplace jest sporo ładniejszych i milszych dla oka gier z tego gatunku. To prawda, jednak Broken Wing nadrabiał całość rozgrywką oraz wspomnianą warstwą audio. Nie wierzycie, pobierzcie i rozpocznijcie zabawę. Nieraz wracałem do niej tylko po to by po raz kolejny usłyszeć ten motyw. Tak bardzo nie pasuje do tej rozgrywki, że aż wciąga i staje się jej nieodłączną częścią. :) Ale Broken Wing to nie tylko muzyka. Równie wysoki poziom trzyma cały mechanizm stojący za rozgrywką. Gra oferuje 3 tryby z czego 2 musimy odblokować w pierwszym, klasycznym Quest Mode. Podczas rozgrywki zbieramy zielone serduszka, które potem możemy wymienić na ulepszenia jednej z pięciu zdolność. Główna plansza choć mało różnorodna, bogata jest w różne wzmacniacze, wyrzutnie itp. Cała reszt to klasyka gatunku. Także fani osiągnięć i rankingów online znajdą coś dla siebie. O muzyce już było, więc kilka słów o grafice. Nie jest zła, ma swój klimat, ale ewidentnie odstaje od całości. Prawdopodobnie gdyby gra miała inną oprawę muzyczną, Broken Wing nigdy nie zdobyłby tak wielu fanów. Polecam pobranie Broken Wing każdemu kto lubi gry z tego gatunku. Ten tytuł wciąż ma w sobie duże pokłady miodności i sprawia, że czasem naprawdę trudno się od niego oderwać. Dostępny jest za darmo, w zamian u dołu ekranu prezentowane są reklamy. Na szczęście tylko w menu, dzięki temu nic nam nie psuje przyjemność z zabawy. Windows Phone 7.5: działa, Windows Phone 8: działa, Lumia 610: działa 