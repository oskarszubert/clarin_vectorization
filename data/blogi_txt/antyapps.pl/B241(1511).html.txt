09.07.2012 Znajdziecie je w każdym mieście, miasteczku i na wiosce się zdarzy. Jedne są małymi dziełami sztuki, przechodzą do historii jako ikony pop-kultury, inne to zwykłe bazgroły, nie warte drugiego rzutu oka. Graffiti. Co powiecie na aplikację, która w kilka chwil zamieni wasze zdjęcie w street art? Osobiście potrafię docenić dobrze wykonane graffiti, a niektóre prace ulicznych artystów można nazwać dziełami sztuki. Niestety częściej natrafić można na bohomazy bez smaku i ładu, ale tak to już jest. Aby zrobić dobre graffiti bez wątpienia trzeba mieć talent, ale w końcu, od czego są niezawodny AppStore z jego setkami tysięcy aplikacji? Teraz każdy może stworzyć graffiti, przynajmniej to cyfrowe, z aplikacją o wiele mówiącej nazwie Graffiti Me! Aplikacja ta, to nieszczególnie skomplikowane narzędzie, które ma za zadanie konwertowanie normalnych zdjęć w graffiti. Zdjęcia można pobrać z telefonu lub zrobić, następnie powiększamy je lub pomniejszamy, ustawiamy na wirtualnym murze i tadam! Graffiti jak żywe.    Szczęśliwie to nie wszystko, co daje nam ta aplikacja. Przede wszystkim możemy manipulować efektami, w postaci dodatkowych filtrów. A więc nasze zdjęcie pojawi się na tle amerykańskiej flagi, albo tęczy, i tym podobnych. Dodatkowo możemy użyć wirtualnego spreju, aby nieco pomazać po naszym graffiti. Mamy do wyboru różne kolory oraz rozmiary „pędzla”. Ostatnią z funkcji jest możliwość dodania tekstu. I w tym przypadku mamy możliwość dobrania jednego z 6 zaproponowanych kolorów. Ale oprócz tego aplikacja pozwala nam wybrać jedną z kilku czcionek, które mają charakter typowo graficiarski. Czy coś więcej? Oczywiście gotowe graffiti możemy wysłać na maila, Facebooka, Twittera lub zapisać na naszym telefonie.    Graffiti Me! to całkiem fajne narzędzie do nakładania na nasze zdjęcia graficiarskiego filtru w różnych odmianach. Jest to ciekawy pomysł na zrobienie czegoś nietuzinkowego z naszą fotografią. Czy aplikacja ma jakieś minusy? Otóż ma jeden: stosunek ceny do funkcji. Aplikacja kosztuje wprawdzie tylko 0,79 euro, ale zestaw funkcji jest naprawdę niewielki. Za tę cenę można dostać dużo bardziej zaawansowane aplikacje, dobre gry. Na razie jednak aplikacja jest na promocji i można ją pobrać za darmo, więc warto ją wypróbować. Ocena: 4 