01.06.2012 Mamy czerwiec, a w szkole w tym miesiącu praktycznie już się odpoczywa. Jednak do szkoły nadal trzeba chodzić, tylko co tam robić, skoro oceny już praktycznie wystawione, a materiał przerobiony? Można pograć w kółko i krzyżyk! Na telefonie oczywiście – bo po co nosić zeszyty? Jakiś czas temu pojawiła się u nas informacja o grze „Statki” na iOS, która tak samo jak „Kółko i krzyżyk” ma za zadanie oszczędzać drzewa, pozwalając na granie przy użyciu telefonu komórkowego. Obie gry nadają się na szkolne popołudnia i przedpołudnia, ale to właśnie kółko i krzyżyk  mi, i wielu naszym rodakom przypadło najbardziej do gustu. Skąd taka informacja? Z naszego rankingu aplikacji mobilnych, oczywiście. Pobierając „Kółko i krzyżyk” skazujemy siebie na powrót wspomnień z czasów szkolnych, kiedy to kółko i krzyżyk były nierozłącznym punktem w szkolnej codzienności. U mnie tak było i po zainstalowaniu gry, wróciły wspomnienia. Jednak co do samej gry – oferuje ona parę poziomów trudności – od łatwego do eksperta. UI aplikacji niestety nie zachwyca, ale to co najważniejsze – to sama gra. Zasad chyba nie muszę tłumaczyć? W każdym razie całość działa na takiej samej zasadzie jak sto lat temu – dziewięć pól, dwóch graczy, dwie figury i prosta droga ku sławie! Gra dostępna jest zupełnie za darmo w Google Play i jeśli ktoś lubi tego typu rozrywkę (trochę retro) – to zdecydowanie polecam, bo gra się świetnie. 