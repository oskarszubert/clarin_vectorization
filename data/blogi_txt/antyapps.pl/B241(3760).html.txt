07.09.2012 Google nie wspiera zbyt ochoczo systemu Windows Phone. O ile jeszcze kiedyś deklarowało stworzenie paru aplikacji na ten system, to z czasem, poprzestało jedynie na prostym skrócie do swojej wyszukiwarki. Na szczęście wiele z jego starszych usług ma otwarte API, co pozwala twórcom niezależnym zapełnić puste miejsce w ekosystemie aplikacji. Tak też jest z Analytics for Windows Phone. Na wstępie należy wspomnieć, o głównym minusie opisywanego programu, nie jest to oficjalna aplikacja. Naszym danym zapewne nie grozi żadne niebezpieczeństwo, ale wiem, że istnieje grupa ludzi, którzy ufają tylko oficjalnym produktom. Jeżeli ten fakt, nam nie przeszkadza otrzymamy chyba jedne narzędzie do śledzenia statystyk stron na Windows Phone. Po zalogowaniu się na nasze konto otrzymujemy wypis podpiętych pod nie stron, teraz wystarczy tylko wybrać którąś z nich, a naszym oczom ukażą się jej statystyki. Autorzy postarali się wpisać UI aplikacji w styl metro/modern, co początkowo sprawia pewne kłopoty. Choć interfejs jest ładny i pomyślany optymalnie, to przy pierwszym kontakcie wymaga nauki aby odkryć i docenić jego możliwości.  Podstawowe dane dla konkretnego okresu prezentowane są w formie kafelków oraz wykresów. Z większością tych informacji możemy wejść w interakcje, po ich wybraniu otrzymujemy dane bardziej szczegółowe. Jeżeli chcemy sprawdzić jaką dokładnie wartość wskazuje słupek na wykresie, wystarczy na niego tapnąć, jeżeli potrzebujemy bardziej szczegółowego rozpisania odwiedzin, wybieramy kafelek przypisany tym informacja.  Oczywiście na tak podstawowych informacjach możliwości Analytics for Windows Phone się nie kończą. Program przenosi na nasz system prawie pełen zakres danych z wersji www. Ich sprawdzanie nie jest tak komfortowe jak z poziomu komputera, ale w razie potrzeby mamy do nich dostęp i to jest najważniejsze. Równie obficie przedstawiają się opcje aplikacji. Jeżeli nie przeszkadza Wam fakt, że Analytics for Windows Phone nie jest oficjalną aplikacją od Googla, a często sprawdzacie statystyki waszych stron, polecam tę aplikację. Jest dobrze przygotowana, dodaje możliwości niedostępne z poziomu Windows Phone (wersja mobilna Analyticsa nie działa poprawnie pod mobilnymi kafelkami), a do tego możecie ją pobrać za darmo. Ocena: 5 