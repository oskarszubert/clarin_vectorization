15.11.2011 W oczekiwaniu na kontynuację, czyli ostatnie 3 lata przygód klockowego Harry’ego Pottera deweloper Traveller’s Tales wraz z Warner Bros postanowili obniżyć cenę LEGO Harry Potter: Years 1-4. Będąc wielkim fanem zabaw z dzieciństwa, gdzie budowało się wielkie zamki, statki pirackie czy inne dziwaczne konstrukcje muszę powiedzieć, że jestem zakochany w tych grach i dla mnie to jak powrót do bycia małym dzieckiem.  W LEGO Harry Potter: Years 1-4 wcielamy się w młodego czarodzieja, a raczej w jego klockową wersję i przeżywamy przygody z pierwszych 4 lat, czyli wydarzeń z pierwszych 4 książek J.K. Rowling. Z tego co udało mi się zobaczyć to gra odpowiada temu, co pojawiło się swego czasu na dużych sprzętach, chociaż ma gorszą oprawę to jest wzbogacona o zagadki oparte o sterowanie dotykowe. Poza tym gra jest świetna, bawi nawet najmłodszych, zresztą kto z nas nie uwielbiał klocków LEGO w dzieciństwie.  Ostatnio nawet zastanawiałem się ze znajomymi dlaczego nie ma gier z serii LEGO na smartfonach, w końcu nie grzeszą one oprawą wizualną, więc spokojnie mogłyby się ukazać na telefonie, nawet w częściach. Tym większe było moje zaskoczenie, gdy okazało się, że Potter nawet faktycznie został wydany i kosztuje kilkanaście złotych zamiast typowych niecałych dwustu na konsoli. Teraz możecie mieć go jeszcze taniej, więc naprawdę nie ma sensu się zastanawiać. Po prostu klikajcie tutaj. Cena 2.39 Euro to wciąż może się wydawać dużo, ale za taką zawartość warto, zresztą będziecie gotowi na kontynuację (lata 5-7), która pojawi się w Appstorze w okresie świątecznym. 