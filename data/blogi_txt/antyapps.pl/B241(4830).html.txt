01.02.2013 Rok 2013 rozpoczął się już na dobre, większość zapewne ze sporym wyprzedzeniem sprawdziło najlepsze wolne terminy, długie weekendy i zaplanowała sobie urlopy. Jednak jeżeli nie mieliście do tego głowy, pomocna może okazać się aplikacja Dni wolne 2013. Domyślny podgląd prezentuje wszystkie dni z danego miesiąca. Ten prosty kalendarz pozwala nam sprawdzić podstawowe informacje o imieninach oraz świętach i rocznicach. U góry po prawej znajduje się przełącznik widoku na specjalne dni wolne, niestety w Lutym 2013 nie ma ani jednego. ;) Co ważne, za dzień wolny nie jest uważany weekend, chyba że łączy się z innymi świętami i rocznicami, bądź też wypadają on w weekend. No dolnej belce mamy przełącznik do trybu bardziej przydatnego. Przedstawia on wszystkie długie weekendy dla poszczególnych miesięcy. Dodatkowo nad poszczególnymi grupami znajduje się informacja o tym ile w danym zestawieniu dni to dni wolne, a ile pracujące. Dzięki temu możemy w łatwy sposób zaplanować najbardziej optymalny czas wolny. Jak tego dokonać?  Obok poszczególnych dni mamy wyblakłe ikony +, poprzez ich zaznaczanie tworzymy swój urlop, który potem możemy przejrzeć w trzeciej zakładce „Twoje urlopy”. I to właściwie tyle. Interfejs jest ładny, przygotowany starannie i ciekawie, niestety nie da się powiedzieć tego samego o jego intuicyjności. Nie jest źle, ale zaraz po pierwszym uruchomieniu trzeba się trochę naklikać aby zrozumieć i poznać możliwości oraz funkcje poszczególnych elementów i przycisków. Brakuje też bardzo ważnego trybu, dla sporej części użytkowników smartfonów. Chodzi o dni wolne od szkoły, wakacje, ferie. Oczywiście czasem trudniej je ustalić ze względu na różne regionalne zmiany, ale wystarczy dodać proste menu z wyborem województwa. Dnie Wolne 2013 dostępne są za darmo. Dlatego jeżeli nie macie pamięci do świąt, uroczystości i innych terminów, dodatkowo nie prowadzicie kalendarza, to aplikacja może być ciekawym wsparciem w zorientowaniu się, kiedy będzie najbliższa okazja by odpocząć trochę dłużej niż 2 dni. 