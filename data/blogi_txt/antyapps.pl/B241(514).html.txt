09.11.2011 Pracując -naście godzin na dobę, gdy słyszy się słowo „projekt”, drgawki pojawiają się mimowolnie. Na szczęście w Blueprint 3D nie chodzi o rozpracowanie listy zadań do wykonania, a relaksującą dla mózgu zabawę w odgadywanie treści „blueprinta”, czyli planu, szkicu czy też projektu właśnie. Naszą rolą będzie przede wszystkim… kręcić.  Blueprint 3D głównie opiera się na zabawie perspektywą. Tak należy w 3 wymiarach przesuwać obiekt, aby linie się połączyły i utworzyły konkretny obraz. Nie jest to pomysł zupełnie nowy, gdyż eBoy FixPix miało podobne założenie, ale tam zabawa była znacznie prostsza i chodziło jednak głównie o działanie akcelerometru, a nie obracanie obiektów.  Ta wersja wygląda z kolei znacznie bardziej relaksująco. Blueprint 3D ukaże się na App Storze jeszcze w tym tygodniu (obstawiajcie czwartek rano) i będzie kosztował niespełna euro na iPhone’a i iPoda oraz niecałe 3 euro na iPada. Taka cena za 240 zagadek brzmi dobrze, oby tylko dodano jeszcze jakieś urozmaicenia, gdyż samo obracanie bez innego celu może się z czasem znudzić. Ale sprawdzimy to. [źródło] 