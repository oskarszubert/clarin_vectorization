01.08.2013 Fruit Ninja zalicza się do grona kultowych gier mobilnych, na równi z Angry Birds czy też Temple Run. Nie dziwi więc fakt że Microsoftowi bardzo zależało by gra pojawiła się na jego systemie mobilnych. Tak też się stało. Fruit Ninja był jedną z pierwszych gier Xbox Live na Windows Phone 7. Od tamtej pory gra nie doczekała się istotnych aktualizacji, aż do dziś. Wprawdzie była jedna łatka poprawiająca błędy ale sama gra, to jak wygląda i co oferuje pozostało niezmiennie od dnia premiery. Już wtedy wersja na mobilne kafelki była uboższa od swoich odpowiedników na Androida czy też iOS. Odstraszała też ceną. Początkowo 17,49 zł, później 10,49 zł aż wreszcie spadła do symbolicznego 3,49zł stając się najpopularniejsza płatną grą na Windows Phone. Niestety nie była ona dostosowana nie tylko do większych ekranów, ale też rozdzielczości. Aż do dziś kiedy to do Sklepu Windows Phone 8 trafiła odnowiona wersja Fruit Ninja.  Niestety autorzy nie zadbali o to aby trafiła do nas w formie aktualizacji, wydali ją jako nową grę. Co się stało z poprzednią wersją? Wciąż jest dostępna dla Windows Phone 7, ale jakimś dziwnym trafem przestałą wspierać urządzenia z WP8. Jeżeli posiadacie najnowszą wersję mobilnych kafelków, zakupiliście już Fruit Ninja i chcecie w niego pograć ponownie, to… musicie zakupić grę jeszcze raz. Podobny zabieg wykonało Rovio z Angry Birds, ale wiedząc o tym, że przecież wielu ludzi za grę już zapłaciło pozwolili pobrać nową odsłonę przez 14 dni za darmo. Tutaj z dnia na dzień straciliśmy dostęp do starej i otrzymaliśmy nową płatną.  Wracając jednak do samej gry. Nowa wersja to przede wszystkim poprawiona grafika. Wreszcie nie starszy na ekranach większych niż 3,7 cala i podwyższonej rozdzielczości. Wygląda o wiele lepiej od swojej poprzedniczki. Poprawiono też dźwięki. Sam plik instalacyjny urósł z 19 MB do 26. Dodano też nowe ostrza, tła oraz owoce, a całość rozbudowano o nieobecny wcześniej system mikropłatności. Za jego pomocą możemy dokupić dodatki ułatwiające nam rozgrywkę. Niestety gra wciąż nie posiada rodzimej wersji językowej (nie rozumiem dlaczego wersja na Windows 8/RT może ją mieć, a nowa na Windows Phone 8 nie). Nowy Fruit Ninja nie grzeszy stabilnością. Podczas testów kilkukrotnie gra wywalała się w momencie podliczania punktów za planszę. Na plus należy doliczyć synchronizację stanów gry z chmurą. Dzięki temu bez problemu możemy odinstalować Fruit Ninja, a po ponownej instalacji odzyskamy wszystkie punkty i dodatki. Szkoda że synchronizacja nie działa też z wersją na Windows 8. Uwielbiam Fruit Ninja, za pierwszą wersją na Windows Phone zapłaciłem 17,49zł i nie żałowałem. Jednak takie zagrania budzą mój niesmak. Halfbrick Studios wielokrotnie pokazywał, że nie liczy się zbytnio z użytkownikami Windows Phone. Dziś to potwierdził. Jak wspomniałem wyżej gra jest dostępna tylko dla najnowszej wersji systemu i kosztuje 3,49zł. Posiadacze Windows Phone 7 mają wciąż dostęp do starszego wydania. 