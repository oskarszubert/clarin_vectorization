02.11.2011 Michael Mironenko przesłał mi do recenzji swoją grę Numberama. Jest to klasyczna gra logiczna popularna w latach 80 i 90. Zainstalowałem ją sobie wczoraj zaraz po tym jak otrzymałem zgłoszenie i prośbę o recenzję po pół godziny musiałem na siłę przerwać zabawę aby zająć się domowym obowiązkami. Gra niesamowicie wciąga i jest bardzo dobrym przykładem na to, że dobra gra logiczna potrafi być równie interesująca i absorbująca co produkcje ala Angry Birds.  Jak się gra? Zabawa jest teoretycznie prosta. Na ekranie mamy zestaw liczb, każda w osobnym polu. Zdejmujemy pary takich samych licz lub też liczby dające w sumie 10. Zdejmować możemy tylko liczby bezpośrednio przy sobie w pionie lub poziomie lub takie które oddziela tylko pusta przestrzeń. Kiedy kończy nam się możliwość ruchu dodajemy kolejny zestaw liczb.  Do wyboru mamy dwa tryby gry klasyczny i random. Z tego co rozumiem w klasycznym liczby dobierane są zawsze w ten sam sposób, natomiast w drugim trybie gry losowo. Naszymi osiągnięciami w Numberama możemy oczywiście chwalić się online na Facebooku czy wysyłając informacje do znajomych, wewnątrz gry mamy natomiast sekcję z high scores gdzie śledzić nasze rekordy. Najlepiej zresztą całą rozgrywkę prezentuje film: Czy warto? Moim zdaniem zdecydowanie tak. Bardzo rzadko zdarza się aby jakaś mobilna gra była na tyle wciągająca abym zaraz po instalacji spędził przy niej aż 30 minut. Do tego dochodzi fakt, że gra zmusza nas do myślenia. Wbrew pozorom musimy dobrze planować swoje ruchy aby później nie wpakować się w sytuację bez wyjścia (na szczęście można cofnąć ruch). No i grać w nią może cała rodzin. Gra kosztuje 0,79 EUR i jest dostępna w App Store 