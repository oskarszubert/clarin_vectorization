19.02.2013 Kafelki są tym co wyróżnia Windows Phone na tle innych systemów mobilnych. Łączą w sobie zalety ikon i widgetów, pozwalając przypiąć do pulpitu nie tylko same aplikacje, ale też ich poszczególne funkcje, w tym strony www.  Niestety, te nie zawsze wyglądają ładnie na naszym idealnym, ułożonym pulpicie. W nadaniu im nowego wyglądu i uporządkowaniu pomoże aplikacja Web Titles. Głównym zadaniem Web Tiles jest zarządzanie naszymi zakładkami i stronami www. W jaki sposób? Chociażby poprzez umieszczanie ich w folderach. Za pomocą aplikacji możemy tworzyć katalogi i umieszczać w nich dowolną ilość odnośników do stron (na jednym ekranie mieście się 6 i skromne urywki 7 oraz 8). Dodatkowo możemy tworzyć katalogi w katalogach, dzięki czemu nic nie ogranicza naszego podziału na kategorie i podkategorie. Każdy z takich poszczególnych folderów możemy przypiąć do pulpitu, dzięki czemu w prosty sposób uzyskamy dostęp do kilu, a nawet kilkunastu ulubionych adresów.  Przypinać możemy też pojedyncze strony, a aplikacja pozwoli nam na edytowanie wyglądu kafelka. Domyślnie gdy przypinamy jakiś serwis www, to jego kafelkiem jest zrzut ekranu wykonany podczas przypinania. Zazwyczaj nie wygląda to zbyt atrakcyjnie. Dzięki Web Tiles, możemy go zastąpić jedną z kilkudziesięciu ikon oraz własnym podpisem. Choć symboli jest sporo to dotyczą one w większości tylko popularnych serwisów i usług. Brakuje możliwości dodani własnych grafik, lub chociażby możliwości zmiany koloru. Pomimo tych ograniczeń, aplikacja w znaczy sposób pomaga ogarnąć strony www jeżeli lubimy przypinać je jako kafelki.  Interfejs jest bardzo czytelny i dobrze wpasowany w styl metro. Wprawdzie nie wspiera wysokich rozdzielczości, ale w przypadku kafelków stron i tak większość zapewne zredukuje je do najmniejszego wzoru, gdzie wyglądają ładnie. Nie tłumaczy to braku wsparcia, ale aplikacja pomimo tego jest przydatna także na telefonach w wyższą rozdzielczością. Web Tiles dostępny jest za darmo i nie wyświetla reklam. Autor w planach ma dodanie synchronizacji zakładek, uzależnia to jednak od popularności aplikacji. Dlatego jeżeli często przypinacie sobie strony do pulpitu pobierzcie ją koniecznie, przetestujcie i oceńcie. Windows Phone 7.5: działa, Windows Phone 8: działa, Lumia 610: działa 