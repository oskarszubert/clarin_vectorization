19.09.2013 Problem z sequealami jest taki, że mogą okazać się albo dobrym produktem albo nie. Ciągłe przyrównywanie do poprzednika zmusza użytkowników do bardziej rygorystycznej oceny drugiej, trzeciej odsłony gry, aniżeli w przypadku części pierwszej. Dlatego zapomnijmy na moment o tym, że w tytule znajduje się cyferka „2″ i przyjrzyjmy się tej produkcji.  Gra Where’s My Water? to niejako opowieść o przygodach przyjemnego krokodylka o imieniu Swampy, któremu podczas kąpieli zabrakło wody oraz jego przyjaciół Allie, Cranky’ego i Mystery Duck. Oczywiście naszym zadaniem jest umożliwić jej dopłynięcie do prysznica Swampy’ego – nie znaczy to jednak, że od samego początku do końca gry będziemy wykonywali te same czynności, by móc ukończyć planszę i przejść do następnej. Po drodze musimy zwracać uwagę na… gumowe kaczki, które to otwierają przed nami otwarcie bramy do kolejnego poziomu oraz uważać przy powtórkach etapów, ponieważ mogą przydarzyć nam się różne sytuacje jak chociażby odwrócenie planszy do góry nogami.   Podczas rozgrywki skorzystać także możemy z takich dodatków jak… odkurzacz, który wciąga wodę czy pipeta. Czasem mogą okazać się one przypadkiem, a czasem stanął się naszymi wrogami skrupulatnie niszcząc zaplanowaną strategię. Gra, podobnie jak inne tego typu, wymaga od nas chociażby częściowego skupienia nad tym co dzieje się na ekranie smartfona, chociaż oczywiście poziom łamigłówek nie przekracza poziomu, na którym nie poradziłby sobie każdy z Was.  Where’s My Water? 2 to gra, której nie powinno, podobnie jak poprzedniczki, zabraknąć na liście tytułów w które zagrać po prostu trzeba. Jej fenomen nie osiągnął poziomu Angry Birds czy Fruit Ninja, lecz nie znaczy że powinniśmy się nią zainteresować. Gra co chwilę zachęca nas do podzielenia się osiągnięciami na Facebooku, co oczywiście jest opcjonalne i nie musimy się na to decydować. Na co dzień kieruję się zasadą omijania takich gier z daleka, ponieważ są to pochłaniacze cennego czasu, a każde „tylko 5 minut” zamienia się w co najmniej godzinną rozgrywkę. Z Where’s My Water? 2 spędziłem do tej pory kilka godzin i powiem Wam, że nie żałuję. Bawiłem się świetnie.    Dostępne także na Windows Phone 8, Windows 8 i Windows RT zupełnie za darmo. 