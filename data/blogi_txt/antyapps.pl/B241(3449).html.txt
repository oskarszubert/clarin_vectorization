31.01.2013 Wraz z nowym, grudniowym rankingiem przyszła pora na drobne podsumowanie. Z rana Kamil przedstawił zestawienie wyników dla Androida, teraz przyszła pora na Windows Phone. Grudzień był dla tego systemu bardzo ważnym miesiące, to w nim rozkręcała się sprzedaż telefonów z systemem Windows Phone 8. Czy ilość pobrań aplikacji była odczuwalnie większa? Tak. Użytkownicy Windows Phone w naszym kraju pobrali w grudniu 3,7 (2,48 w listopadzie) miliona aplikacji. Stanowiło to 2,69% światowej ilości pobrań. 3,57 miliona pobrań dotyczy aplikacji darmowych. W Marketplace przybyło prawie 6,481 (5,9 tysiąca w listopadzie) aplikacji. Widać znaczący wzrost względem poprzedniego miesiąca.[źródło]. Najlepsze w tym miesiącu: Darmowe  Ragdoll Run  Angielski Lumia Clock YouTube Downloader  Pencil Blade  Ant Smasher Ringtones Free Ringtones  Chicken Story 2 Wordament  Niekwestionowanym liderem rankingu zostaje Ragdoll Run. Ilość pobrań, zwłaszcza globalna jest oszałamiająca i zasłużona. Gra jest dostępna w wersji darmowej, autorzy dbają o bardzo częste aktualizacje, wspierają wszystkie urządzenia i rozdzielczości, a do tego model rozgrywki jest niezwykle prosty. Wysokie piątek miejsce przypadło Pencil Blade. Tytuł ten zaczynał jako prawie idealny klon Fruit Ninja. Wraz z kolejnymi aktualizacjami autor lekko modyfikował grę, ale trzon pozostał ten sam. Niesłabnącą popularnością cieszy się Angielski, choć nam zmiany interfejsu nie przypadły do gustu, to aplikacja wciąż trzyma wysoki poziom. W pierwszej dziesiątce są też aż dwie aplikacje do dzwonków. Najlepsze w tym miesiącu: Płatne  Metrotube Nokia Lumia Updates Amazing Weather HD iStunt 2 Super Voltage Pogoda26 Fruit Ninja Stop Music Rooster Shooter iFun  Pierwsze miejsce dla Metrotube. Zasłużenie. YouTube na Windows Phone to ciężki temat, a jej autorzy dbają o to, byśmy nie doświadczali problemów zbyt często. Po raz pierwszy z pierwszej dziesiątki wyleciały Angry Birds, dzielnie trzyma się Fruit Ninja. 5 Miejsce dla świetnej gry logicznej Super Voltage to w dużej mierze zasługa długiej obecności jako gra darmowa. Podobnie jest z Nokia Lumia Updates, Stop Music i iFun. W zestawie są też aż dwie pogodynki.  Nowe Aplikacje Miesiąca:  Darmowe  Ragdoll Run  Lumia Clock YouTube Downloader  Pencil Blade  Ringtones Chicken Story 2 WiFi On/Off Kafelki łączności AE Jewels Windows 8 Ringtone  Ragdoll Run zdominował także aplikacje nowe. Podobnie wysokie miejsca zajmują Pencil Blade  i Chicken Story 2. Nowością są programy do szybkiego zarządzania wi-fi i innymi rodzajami połączeń. Podobnie jak w poprzedniej kategorii mamy też 2 aplikacje do dzwonków. Ciekawe czy wraz z popularyzacją Windows Phone 8, gdzie dzwonki możemy w łatwy sposób wgrywać sami, ich popularność zmaleje.  Nowe Aplikacje Miesiąca:  Płatne Metrotube Amazing Weather HD Super Voltage  Pogoda26 Stop Music Rooster Shooter iFun Wallpapers mLista Central Search  Bez większych zaskoczeń. Dodatkowo spora część znajduje się tutaj dzięki darmowym promocjom. Trzeba się powoli przyzwyczaić iż mają one bardzo znaczący wpływ na popularność aplikacji w Marketplace. Tak jak i wersje próbne, które budują ilość pobrań i są wliczane w ranking. Po pełne zestawienie zapraszam do rankingu. Znajdziecie tam dokładnie liczby, poszerzone listy tytułów oraz rankingi developerów lokalnych jak i globalnych.Przypominam, że ranking dotyczy grudnia, a kolejny już za miesiąc. 