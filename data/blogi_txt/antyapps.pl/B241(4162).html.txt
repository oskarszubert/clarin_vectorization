06.06.2012 Gdy ponad miesiąc temu przyglądałem się aplikacji na system Windows Phone, jej autorzy zapewniali o trwających pracach nad wersja Androidową. Przez ten czas kod przemienił się w produkt i do Google Play trafiła wersja beta Taxi Finder. Jak się prezentuje? Zapraszamy do rozwinięcia, gdzie dziś eksperymentalnie zamieszczamy wideo. :) Aplikacja w obecnej wersji jest uboższa od tej na system Windows Phone. Tak więc jeżeli mieliście z nią styczność na mobilnych kafelkach, na wdrożenie pewnych znanych Wam rozwiązań musicie trochę poczekać. Jak wygląda Taxi Finder? Zapraszamy do krótkiego wideo z komentarzem Grześka.  Błąd z logowaniem występuje na wszystkich testowanych urządzeniach. Niestety, jak już zostało wspomniane, uniemożliwia to w pełni przetestowanie aplikacji. Czekamy na poprawki. Kolejnym irytującym błędem jest brak podpisów pod ikonkami (w menu jak i w opisach). W przypadku Windows Phone wystarczy rozwinąć odpowiednie menu, albo kliknąć na ikonkę aby otrzymać opis. Tutaj musimy zgadywać, lub też wybierać na ślepo ucząc się empirycznie „co grafik miał na myśli”. Warto poświęcić chwilę na oprawę graficzną i jej założenia. Jak zapewniają autorzy w materiale promocyjnym: „Aplikacja została stworzona z wykorzystaniem kontrolek Androida 4.0 Ice Cream Sandwich. Co to oznacza dla użytkownika? Korzystając z usługi Taxi Finder odnosi się wrażenie pracy na natywnych aplikacjach ICS. Czwarta wersja systemu eliminuje potrzebę tradycyjnych klawiszy sprzętowych na smartfony przez zastąpienie ich wirtualnym paskiem nawigacyjnym. Element Bar Action zapewnia spójną nawigację całej platformy. Wykorzystanie wstecznej biblioteki kompatybilności Google pozwala użytkownikom starszych wersji platformy cieszyć się nowym interfejsem zgodnym z Androidem 4.0.”  Trzeba przyznać, że Taxi Finder prezentuje się ładnie i spójnie. Choć budzi we mnie skojarzenia z wersją na Windows Phone, to jednak pewne rozwiązania wyglądają inaczej. Pomijając błędy, o których wspomniałem wcześniej, ciężko się czegoś przyczepić. JOJO Mobile słynie z wysokiego poziomu graficznego swoich aplikacji oraz wzorcowego podejścia do UI. Jak już wspomniał w wideo Grzesiek, Taxi Finder to jak na razie baza taksówkarzy. Baza ogromna, pełna informacji o cenach, dodatkowych usługach, ale jednak tylko baza. Mimo to potrafi być przydatna i warto już teraz pobrać ją na swoje telefony. Autorów czeka jeszcze trochę pracy, zarówno nad interfejsem jak i możliwościami aplikacji. Taxi Finder odnajdziecie w Google Play, bądź też bezpośrednio pod tym linkiem. 