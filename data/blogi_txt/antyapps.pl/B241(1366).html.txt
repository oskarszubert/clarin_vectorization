11.03.2012 W Google Play od jakiegoś już czasu widnieją aplikacje, które tworzą swój własny smsowy ekosystem. Zamiast wysyłać smsy przez GSM, robią to z użyciem pakietu internetowego. Każdy użytkownik takiej aplikacji posiada swoje własne konto w usłudze, dzięki czemu smsy wyglądają jak smsy, ale są znacznie tańsze dzięki wykorzystaniu internetu. Nic dziwnego, że operatorzy też myślą o pójściu w tym kierunku. Heyah zrobił pierwszy krok i wypuścił aplikację freeyah. Kupujesz pakiet internetowy i smsujesz oraz rozmawiasz w sieci za darmo. Freeyah to aplikacja, która ma być bezpośrednią konkurencją do nieoficjalnych zagranicznych rozwiązań tego typu. Wbrew pozorom program nie wymaga, by obsługiwany numer znajdował się w sieci Heyah. Działa zatem jak taki Skype z możliwością dzwonienia i smsowania. Dzięki odpowiedniemu interfejsowi przypomina po prostu nakładkę na listę kontaktów w Androidzie. Szkoda jednak, że taką nakładką nie jest, a funkcjonuje jako osobny program.  W połączeniach wykorzystywane są zwykłe numery komórkowe. Nie tworzy się nowych loginów czy numerów. Freeyah zapamiętuje użytkownika jako dany numer telefonu i w ten sposób umożliwia wykonywanie połączeń. Jak można się domyślić, połączenia w zasięgu WiFi są darmowe, natomiast w 3G rozliczane według wykorzystania pakietu danych. Ale to tylko u pozostałych operatorów. W Heyah rozmowy przez freeyah są darmowe, pod warunkiem wykupienia odpowiedniego pakietu – 600MB za 15 zł lub 1,2GB za 25 zł. Czyli korzystnie. Bardzo fajny ruch ze strony Heyah. Jego użytkownicy poczują się docenieni, natomiast wśród klientów konkurencji poprawia swój wizerunek. Jeśli rozwiązanie się spopularyzuje, nie zdziwi mnie to, gdy użytkownicy zaczną przechodzić do Heyah z innych sieci, wszak tutaj freeyah jest zawsze za free! Zachęcam do pobierania aplikacji.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 