13.08.2012 Jak słusznie zauważył jeden z naszych czytelników pod zeszłotygodniowym wpisem dotyczącym aktualnie trwających promocji: „AppStore to nie tylko gry. Gdzie jakieś programy?”. Dziś przychylamy się do jego prośby informując Was o akcji promocyjnej na jedną z najlepszych wyszukiwarek lotów, noclegów i samochodów dostępną na urządzenia mobilne, tak z Androidem, jak i systemem iOS. Przez kilka najbliższych dni Kayak PRO, bo tak zwie się wspomniana aplikacja dostępny będzie za darmo. Kayak w wersji PRO dostępny jest jedynie na tablety i smartfony z logo nadgryzionego jabłka. Co za tym idzie, obniżka ceny aplikacji dotyczy tylko AppStore. O wyszukiwarce w samych superlatywach pisał swego czasu Jakub: Dużo podróżujesz? Albo chciałbyś zacząć? W takim wypadku pewnie nieobce są Tobie sieciowe wyszukiwarki biletów lotniczych – strony takie jak Momondo, Skyscanner czy Kayak właśnie. Ten ostatni serwis już od pewnego czasu posiada na App Storze własną aplikację, której funkcjonalność wykracza jednak daleko poza to, z czym mamy do czynienia w przeglądarce. Warto jej się przyjrzeć i być może zostawić na swoim iUrządzeniu na dłużej. Funkcji w aplikacji Kayak nie brakuje i wszystkie są doskonale przemyślane, estetyczne, szybkie, przydatne – czego chcieć więcej? Każdy miłośnik lotnictwa lub podróżnik powinien aplikację tę pobrać. Mocno polecam. Funkcje, o których wspomina Jakub to wyszukiwarka połączeń lotniczych (szybka i z bogatą możliwością konfiguracji), rezerwowanie hoteli (łączące zalety kilku wyszukiwarek, w tym znakomitej booking.com) oraz możliwość wynajęcia samochodu (podobnie, jak w przypadku hoteli – szybko i bezboleśnie).  Ciekawie prezentuje się możliwość wyszukiwania lotów w określonym przedziale cenowym. Jest to znakomita opcja dla osób niezdecydowanych na podróż w określone miejsce, ale szukających okazji, by tanio polecieć gdziekolwiek. Uwagę przykuwa bardzo estetyczne wykonanie aplikacji, która jest znakomicie przystosowana do interfejsu dotykowego. Kayak PRO dostępny jest za darmo w ramach cotygodniowej akcji pod patronatem Apple „App of the Week”. 