29.06.2013 Nadeszła pora na kolejne podsumowania miesiąca. Zobaczmy, czy długa majówka i odrobina wolnego przyczyniły się do zwiększenia aktywności użytkowników tabletów i smartfonów. Nowe Aplikacje Miesiąca: Płatne  Kingdom Rush Pocket Rally Men’s Room Mayhem Sonic The Hedgehog After Earth Clone Camera Week Calendar Toolbox Pro Key Manager Royal Envoy (Full) Finding Teddy Porównując majowe wyniki z poprzednimi miesiącami mam wrażenie, że na wiosnę użytkownicy Androida znowu przenieśli się na aplikacje, za które nie trzeba płacić. Sprzedaż płatnych aplikacji zdecydowanie spadła, zarówno w Polsce jak i na świecie. Wśród nowości prym wiodą zdecydowanie gry. Prowadzi Kingdom Rush, czyli jedna z lepszych gier w stylu „tower defence”, która do tej pory była dostępna jedynie na systemy iOS. Zaraz za nią wyścigi Pocket Rally, zabawna zręcznościówka Men’s Room Mayhem, remake kultowej gry Sonic oraz ładna trójwymiarowa gra akcji After Earth, inspirowana nowym kinowym hitem. Aplikacje użytkowe pojawiają się dopiero za pierwszą piątką. Naszą uwagę przykuwa tu szczególnie zestaw programów użytkowych Toolbox, służący do zarządzania naszym smartfonem (miejsce 8), Week  Calendar konkurujący z Kalendarzem Google oraz Clone Camera dla wszystkich, którym nigdy nie jest dosyć aplikacji do zdjęć.    Nowe Aplikacje Miesiąca: Darmowe Hangouts (zastępuje Talk) Crazy Dentist (Fun games) Polska TV Pou Game Cheats Pocket Rally LITE Fast   Furious 6: The Game Can Knockdown 3 Opera Mobile Classic Race Illegal: High Speed 3D Turbo River Racing Free  W darmowych nowościach wygrywa aplikacja Hangouts, czyli unowocześniony komunikator od Google, mający zastąpić towarzyszący nam do tej pory Talk. Jak widać przyjazny interfejs aplikacji zwabił do aktualizacji naprawdę duże grono użytkowników. Po drodze pojawia się również prosta zabawa w dentystę (Crazy Dentist) oraz aplikacja z kodami do Pou. Warto zwrócić uwagę na trzecie miejsce. Aplikacja nie należy może do najlepiej działających, ale liczba pobrań sugeruje, że nasi rodacy coraz częściej szukają alternatywy, która pozwoli oglądać telewizję za darmo w urządzeniach mobilnych. W dalszej części rankingu zdecydowanie wygrywają wyścigi. Na pierwszą dziesiątkę przypadły aż cztery pozycje reprezentujące ten gatunek.    Najlepsze w tym miesiącu: Płatne SwiftKey Keyboard Swype Keyboard Carmageddon World of Goo HD Widgets Asphalt 7: Heat Solid Explorer Unlocker AutoMapa Endomondo Sports Tracker PRO OfficeSuite Pro 7 (PDF   HD)  W ogólnej klasyfikacji cały czas prowadzi SwiftKey Keyboard pokazując, że standardowe klawiatury, jakie producenci urządzeń mobilnych instalują w naszych smartfonach i tabletach, nie zawsze spełniają oczekiwania użytkowników. Co ciekawe, zaraz za nią pojawiła się druga aplikacja tego samego typu, która do tej pory nie dotarła nawet do pierwszej dziesiątki w rankingu najlepszych aplikacji. Zaraz za nimi uplasował się remake kultowej gry Carmageddon, która, odkąd pojawiła się na Androidzie, cieszy się naprawdę dużą popularnością. Wśród najpopularniejszych bez zmian od kilku miesięcy wciąż znajdują się aplikacje użytkowe HD Widgets oraz Office Suite Pro 7. W rankingu na dziewiątym miejscu pojawiła się również płatna wersja Endomondo. Wygląda na to, że również użytkownicy urządzeń mobilnych postanowili zadbać o formę na lato.    Najlepsze w tym miesiącu: Darmowe  Pou SpeedX 3D Hangouts (zastępuje Talk) YouTube Aerobiczna Szóstka Weidera A6W Samsung Push Service Gmail Stick Stunt Biker 2 Przeglądarka Opera Angry Birds Friends Nie wiem czy mogę mieć nadzieję na to, że jeszcze kiedykolwiek zobaczę inny tytuł na pierwszym miejscu tej kategorii w rankingu. Wciąż nie rozumiem fenomenu Pou, ale chyba w końcu trzeba będzie się z tym pogodzić i nauczyć się z tym żyć. W górę pnie się również wciągająca gra dla wielu graczy SpeedX3D oraz nowość, która z miejsca pobiła rekordy pobrań, czyli Hangouts, o którym wspomniano już przy okazji rankingu nowych aplikacji w Google Play. Na piątym miejscu znalazła się Aerobiczna Szóstka Weidera, co potwierdza moją hipotezę na temat budowania formy na lato. Smartfony coraz częściej towarzyszą nam podczas uprawiania sportu, co jest akurat dobrą nowiną. Majowy ranking zamyka kolejna odsłona Gniewnych Ptaków. Okazuje się, że wystarczyło stworzyć tryb dla wielu graczy, aby na nowo zainteresować graczy tytułem, który powoli zaczynał już męczyć.    Wygląda na to, że długi majowy weekend zachęcił użytkowników smartfonów i tabletów do aktywnego wypoczynku, ponieważ ilość pobranych aplikacji nieco spadła w porównaniu z ruchem, jaki mogliśmy zaobserwować w poprzednich miesiącach. Zobaczymy jak sytuacja zmieni się w wakacje. 