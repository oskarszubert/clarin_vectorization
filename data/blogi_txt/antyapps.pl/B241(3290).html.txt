15.02.2012 Wirtualna Polska była pierwszym z wielkich portali, który zainteresował się rynkiem mobilnych okienek. Chyba każdy użytkownik tego systemu zna aplikację WP.PL, teraz przyszła pora na powiększenie portfolio o Program TV.  Nazwa programu jest wymowna chyba nie wymaga wyjaśnień „do czego to służy”. Poza standardowym sprawdzaniem programu dodano kilka ciekawych opcji. Po pierwsze możemy tworzyć listy ulubionych kanałów. Całość buduje na bazie serwisu wp.pl tak więc wybór jest spory. Autorzy mówią o ponad 300 stacjach z czego 139 jest polskojęzycznych. Sam proces przeszukiwania jak i edycji list jest prosty i intuicyjny. Ulubione stacje posiadają oddzielny ekran oraz prezentowane są na osi czasu. O poszczególnych programach możemy przeczytać, podzielić się nimi (sms, mail, facebook) czy też ustawić przypomnienie.  Dodatkowo wielkim plusem jest możliwość pobrania programu offline aż na 7 dni. Dzięki temu możemy lekko przyśpieszyć pracę aplikacji. Przyda się to również w momencie braku dostępu do internetu, program możemy pobrać zawczasu. Sami autorzy tak zachwalają swoją aplikację:  Ulubione stacje TV – lista stacji użytkownika, przy pierwszym uruchomieniu na liście znajduje się kilka wybranych stacji Zmiana kolejności stacji na liście ulubionych Obsługa stref czasowych Dodawanie / usuwanie ulubionych programów z poziomu listy ulubionych i z widoku każdej stacji Widok Teraz w TV – prezentacja aktualnie trwających programów z listy ulubionych stacji TV Oś czasu prezentuje programy wg czasu emisji z listy ulubionych stacji Alerty – ustawianie powiadomień o nadchodzących programach Szukanie programów i stacji TV Funkcja podziel się – przesłanie informacji o określonym programie na Facebook, przez mail i SMS To co wyróżnia mobilne aplikacje Wirtualnej Polski od chociażby Onetu, to fakt kompleksowego dostosowania grafiki i UI do danego systemu. Tak jest również w tym wypadku. Program TV nie tylko został dopasowany do stylu metro, ale również wykorzystuje jego możliwości. Każdy kanał możemy przypiąć jako oddzielny kafelek. Poza szybkim dostępem do programu  danej stacji, będzie on również prezentował zbliżające się najciekawsze produkcje (z obrazkiem, godziną i częścią tytułu).  Menu jest bardzo intuicyjne i w przeciwieństwie do głównej aplikacji Wirtualnej Polski chodzi bardzo płynnie nawet na urządzeniach pierwszej generacji. Wciąż jest to rzadkość wśród aplikacji korzystających ze stylu metro. Sam program mógłby wczytywać się trochę szybciej. Zaryzykowałbym tezę, że Program TV na Windows Phone jest obecnie najlepsza wersją tej aplikacji z wszystkich dostępnych mobilnych wersji. Mam nadzieję, że z czasem Wirtualna Polska poszerzy swoje portfolio oraz dopracuje jeszcze bardziej już dostępną aplikację WP.PL.  Program TV możecie pobrać tutaj. Plik instalacyjny waży jedyne 2Mb. Ocena: 4+ 