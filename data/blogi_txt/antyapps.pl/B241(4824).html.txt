16.01.2012 Koncept parkowania samochodu był już przekłuwany na grę wielokrotnie, ale nie przypominam sobie w ostatnich czasach gry, która tak dobrze oddawałaby dlaczego jest to zadanie problematyczne i może stanowić wyzwanie. Parking Mania ostatnio odżyła i wskoczyła na górę list App Store po tym, jak twórcy zdecydowali się na wydanie wersji darmowej z reklamami. Ja też już kilkadziesiąt samochodów zaparkowałem!  Koncepcja tytułu jest dość dobrze znana i przypomina gry labiryntowe, gdzie przy ograniczonej liczbie żyć musimy dotrzeć do celu, czyli zaparkować nasz samochód, w jak najbardziej poprawny sposób. Pomyślcie sobie, że to tak jakbyście zdawali na prawo jazdy ponownie, ale tym razem do sterowania wykorzystywali Wasz telefon i jego akcelerometr. Przynajmniej taka jest podstawowa konfiguracja i sprawdza się wyśmienicie. Ponieważ gra nas nie popędza, to możemy jechać dość spokojnie i poprawiać źle wyliczone zakręty. Wierzcie mi, że jak będziecie parkować ciężarówką to będzie trudno.  Gra potrafi wciągnąć na dłuższą chwilę, szczególnie, że nie wymaga od nas jakiś specjalnych umiejętności, jeśli chodzi o zręczność czy spryt. Po prostu parkujemy samochód, więc każdy powinien sobie z tym poradzić. Dzięki temu każda plansza jest w naszym zasięgu i od jednej przechodzimy od razu do następnej, aż nie dotrzemy do samego końca. Jedyne co mógłbym zarzucić tej produkcji to kiepską oprawę wizualną, która naprawdę prezentuje poziom niższy niż wszystko, co opisywał ostatnio na AntyApps. Wygląda to po prostu brzydko, ale na szczęście w ogóle nie przeszkadza w rozgrywce. Czy warto? Możecie pobrać Parking Mania Free i się samemu przekonać, a jak Wam się spodoba to po prostu zapłacić tego jednego dolara, żeby więcej nie oglądać reklam (pojawiają się co dwie plansze/przegrane). Mi się zamysł i wykonanie podoba, gra potrafi bardzo wciągnąć i tylko oprawę graficzną mogłaby mieć lepszą, bo to co jest teraz, to bardziej na darmową grę we flashu niż na telefonie pasuje. 60 plansz wystarcza na całkiem długo, a jeśli ktoś nie będzie miał dość to czekają na niego kolejne zestawy (płatne po 0,79 Euro). Link do aplikacji (wersja płatna). Link do aplikacji (wersja bezpłatna). 