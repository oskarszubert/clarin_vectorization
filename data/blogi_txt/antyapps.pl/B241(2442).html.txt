12.09.2013 Nauka poprzez zabawę jest jedną z najefektywniejszych form edukacji. Z tego faktu korzysta wieleprogramów skierowanych do najmłodszych użytkowników urządzeń mobilnych. Jednym z nich jest świetny Montessori Numberland – aplikacja wprowadzająca dzieciaki w świat matematyki. Numberland może działać w jednym z trzech trybów:  123 play Draw Count   Najbardziej rozbudowany tryb zabawy, czyli wspomniany wyżej 123 play stanowi trzon aplikacji. To tutaj dzieciaki będą miały okazję poznać wymowę i kształt cyfr. Na dziesięciu animowanych i w pełni interaktywnych planszach znaleźć możemy mnóstwo elementów, których dotknięcie uruchamia zaprogramowaną akcję – najczęściej krótką animację oraz przeczytanie przez lektora nazwy cyfry, której wybrany etap dotyczy. Kolejne poziomy są mocno zróżnicowane i obfitują w obiekty i postaci, których liczba nie jest przypadkowa;)  Tryb Draw pozwala w praktyce sprawdzić czego nauczyliśmy się w 123 play. Moduł Draw działa jak osobna aplikacja przeznaczona rysowania na iPadzie – do ręki dostajemy kolorowe pisaki, gumkę i białą kartkę, cała reszta zależy od naszej wyobraźni. Ostatni moduł Numberland, czyli Count polega na uzupełnieniu wirtualnych pudełek po zapałkach odpowiednią liczbą… cyfrowych zapałek:) Oprawa Numberland jest przyjazna najmłodszym – grafika jest kolorowa i przejrzysta. Program działa w ośmiu językach, wśród których nie znajdziemy niestety polskiego. Aplikację w wersji na iPhone’a oraz iPod’a Touch możecie pobrać stąd. 