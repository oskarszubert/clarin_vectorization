02.08.2012 Przyznam się, że gdybym miał wybrać, którą grę bym chciał mieć zainstalowaną na moim sprzęcie z iOS (i mógłbym obstawić tylko jeden tytuł), wahałbym się tylko między dwiema produkcjami. Co więcej, byłyby to tytuły należące do jednej serii. Cykl Train Conductor to dwie części wydane na urządzenia mobilne z systemem iOS oraz jedna, w którą mają możliwość zagrania użytkownicy Androida. Train Conductor to proste reguły i znakomita grywalność. Dziś możecie przekonać się o tym na własnej skórze, pobierając pierwszą część za darmo. Sterowanie ruchem pociągów i innych pojazdów wydaje się tematem już nieco wyeksploatowanym na platformach mobilnych. Podobnych produkcji mamy w AppStore i Google Play całe mnóstwo, ale tylko nieliczne są godne uwagi. Do tej wąskiej grupy zaliczyć mogę bez wątpienia klasykę gatunku, czyli obie części Train Conductor.  Mechanika i przebieg rozgrywki w obu grach są bardzo zbliżone. Zadaniem gracza jest przestawianie zwrotnic, w taki sposób by kierować nadjeżdżające pociągi na właściwe tory. Sterowanie jest bajecznie intuicyjne – przeciągnięcie palcem po ekranie tabletu lub smartfona powoduje płynną zmianę zwrotnicy. To wszystko. Tak jest, nie pomyliłem się, w Train Conductor gracz nie robi nic więcej,a mimo to fani spędzają z tytułem długie godziny – to jedna z tych produkcji, które wciągają, a czas mija przy nich w tempie błyskawicznym. Firma The Voxel Agents – wydawca serii, sprawiła w tym tygodniu nie lada niespodziankę. Użytkownicy systemu spod znaku nadgryzionego jabłka otrzymali możliwość ściągnięcia pierwszej części serii za darmo. Jednocześnie, część druga doczekała się aktualizacji, dzięki której będziemy mieli możliwość sprawdzenia się na nowej planszy umiejscowionej w Chicago. Dokładne recenzje wszystkich gier z cyklu już niedługo na naszych łamach, tymczasem proponuję wcielić w życie hasło przyświecające twórcom: „THIS IS NO SIMULATION – JUST SUPER FUN!” – czym prędzej pobrać pierwszą, darmową część Train Conductor i rozpocząć zabawę:-) Mikołajkowa zabawa: ”Blondynka na językach” – Angielski 7K3AP4343KNA 