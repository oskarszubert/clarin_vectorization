06.06.2012 Brzmi pompatycznie? To dobrze, bo tak jest. Dopiero dziś, sporo czasu od premiery systemu Windows Phone, doczekaliśmy się pierwszej gry ze wsparciem multiplayer w usłudze Xbox Live. Microsoft kazał nam bardzo długo czekać, na ten kluczowy element rozgrywki w wielu grach. Zaszczytu tego dostąpiła gra Battleship, czyli klasyka rozgrywki dla dwóch graczy. Część graczy może być zawiedziona, że nie jest to jakiś inny, bardziej rozbudowany tytuł, ale osobiście cieszę się z takiego wyboru. Battleship wprowadza parę udoskonaleń do lekko skostniałej rozgrywki. Oczywiście miłośnicy standardowych zasad bez problemu mogą się pojedynkować. Dla pozostałych graczy dodano: możliwość oddawania paru strzałów na jedną turę oraz korzystania z super broni. Te ostatnie odblokowujemy podczas gry, z czego na bitwę możemy zabrać ze sobą tylko 4. Brakuje możliwość konfiguracji ilości statków, jest tylko jeden wariant (1×5, 1×4, 2×3, 1×5). Poza standardowym trybem gry, czyli pojedynkami ze sztuczną inteligencją, Battleship pozwala na konfrontację z żywym przeciwnikiem. Obok trybu 2 graczy na jednym telefonie, otrzymujemy możliwość rozgrywki multiplayer w ramach usługi Xbox Live. Bez problemu możemy zapraszać do gry naszych znajomych, jak i dołączać do stworzonych przez nich pojedynków. Spora cześć osiągnięć tyczy się właśnie tego trybu gry. Oczywiście wsparcie dla Xbox Live oznacza integrację z powiadomieniami. Niestety tryb ten nie jest dostępny w wersji próbnej. Dodatkowo mam wątpliwość, czy multi jest dostępne dla standardowych kont. W konsoli Xbox 360, z jego dobrodziejstw mogą korzystać jedynie posiadacze statusu Gold. Jeżeli ktoś z Was grę kupił i ma standardowe konto, niech da znać w komentarzach. Graficznie Battleship rozczarowuje. Obrany schemat, prezentuje się nijako, a na ekranach 4,7 cala wręcz brzydko. Oczywiście w żaden sposób nie wpływa to na rozgrywkę, jednak psuje trochę doznania z gry. Oprawę audio postarano się dopasować do klimatu wojennych zmagań, ale jeszcze bardziej do poziomu grafiki. Do tego wszystkie równają wstawki video. Ciekawy pomysł, ale jego wykonanie oraz fakt, że znacznie wydłużają rozgrywkę, sprawiają, że po paru chwilach mamy ich dość. Na szczęście możne je pominąć tapnięciem, bądź też zmieniają ustawienia w opcjach.  Gra wspiera oczywiście ranking wyników jak i osiągnięcia. Jak już wspomniałem, część z nich buduje na rozgrywce multiplayer, tak więc bez niej nie zdobędziemy maksimum punktów. Battleship kosztuje 10,49zł. Nie jest to mało jak na grę w statki, natomiast gdy dodamy do tego możliwość gry w 2 graczy po sieci, to zakup nabiera sensu. Szkoda że Microsoft kazał sobie tak długo czekać na to rozwiązanie. Szkoda, że jak na razie jest to tylko jeden tytuł, a o aktualizacji starszych możemy raczej tylko pomarzyć. Mimo wszystko, dobrze że Multiplayer w Xbox Live na Windows Phone stał się faktem. Aby go przetestować sięgnijcie po Battleship. Ocena: 4- Foto: 1, 2-3 Chętnych do gry zapraszam, Tag gracza: Puszaty. 