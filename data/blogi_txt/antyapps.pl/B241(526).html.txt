08.08.2013 POU, tej gry chyba nikomu nie trzeba przedstawiać. Podobiła serca graczy w każdym wieku i na każdej dostępnej platformie. Doczekała się też wielu naśladowców, takich jak np. MOU i opisywany właśnie Booram. Jest to kolejna gra na Windows Phone która może umilić oczekiwania na oficjalną premierę POU. Głównym bohaterem Booram jest włochaty bóbr. Opiekujemy się nim w jego norce. Trzon rozrywki pozostaje zbliżony do tego co znamy z POU. Potrzeby naszego włochacza widnieją u góry, niestety zmodyfikowana je z klasycznych 4 do 3. Brakuje zdrowia, co jest o tyle dziwne, że odpowiednie pomieszczenie jak i przedmioty są w grze. W poszczególnych pokojach bóbr może odpoczywać, jeść, bawić się, brać kąpiel. W sklepie mamy szeroki wybór przedmiotów dodatkowych, za pomocą których upiększymy naszą norkę. Pod tym względem gra prezentuje się o wiele bardziej obficie niż MOU. Pieniędzy jest mało, a możliwości wydania sporo. Booram na chwilę obecną oferuje tylko 3 gry. Niestety ich przygotowanie pozostawia wiele do życzenia. Ciekawie prezentuje się jedynie druga, polegająca na bieganiu z koszem i zbieraniu spadających przedmiotów. Jest to też jedyna gra w zestawieniu, w której widzimy naszego bohatera. Irytujący jest mechanizm podliczania monet. Nie potrafię go rozgryźć, nagminnie źle podlicza stan naszego konta. Gdy wrócimy do nory pieniędzy jest za dużo albo za mało, czasem jest tyle ile być powinno.  Od strony technicznej autor poszedł w zupełnie inną stronę niż POU. Grafika stara się być realistyczna, ale gra wychodzi na tym kiepsko. O ile w samej norze i zachowaniach naszego bobra wygląda to znośnie (polecam włączyć mu muzykę i zobaczyć jak tańczy), to już w grach męczy. Podobnie jest z dźwiękami. Dawno w żadnej grze nie szukałem tak szybko możliwości ich wyciszenia. Niestety Booram nie wspiera działa w tle, a gra ma problem z naliczaniem współczynników. Roi się też od innych drobnych błędów, takich jak np. natychmiastowa regeneracja po chwili snu, dźwięk chrapania choć nasz bohater wstał itp. Booram starał się stworzyć w oparciu o model znany z POU coś nowego. Jak na razie wychodzi mu to średnio. Sam pomysł na grafikę jak i inne zmiany jest ciekawy, niestety ich wykonanie mocno szwankuje. Jeżeli Wasz MOU osiągną już wszystko co możliwe, a nie możecie doczekać się premiery POU, sprawdźcie też Booram. Możliwe że umili Wam czekanie. Gra jest darmowa i na chwilę obecną nie zawiera reklam. 