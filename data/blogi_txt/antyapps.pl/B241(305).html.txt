04.11.2011 Aquaria to w żadnym wypadku nie tytuł nowy. Ta niezależna produkcja, za którą odpowiadają Alec Holowka oraz Derek Yu zdążyła już zdobyć nagrody ukazując się w 4 lata temu na PC i Makach. Dużo zatem czasu zajęło im przeniesienie tego tytułu na iOS, ale chyba było warto – ta doskonale dopasowana do interfejsu dotykowego produkcja wygląda na iPadzie wręcz kapitalnie.  Aquaria to dwuwymiarowa przygodówka dziejąca się… pod wodą. Nie jest jednak typowym point’n'click, tylko raczej zabawką stawiającą na eksploracje rozległego świata, interakcję z przeciwnikami oraz środowiskiem. Nie zabraknie 8 różnych form bohatera, z których każda dysponuje unikalnymi zdolnościami. Jakby tego było mało – ze znalezionych przedmiotów można zawsze przygotować posiłki przydatne nam w podróży.  Prawda, że piękne? Gra dostępna jest już w App Store, ale niestety tylko na iPadzie. Cenę ustalono na 3.99 euro. Aquarię można kupić tutaj. 