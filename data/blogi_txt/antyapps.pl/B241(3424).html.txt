19.11.2013 Grudzień coraz bliżej, ale my powracamy jeszcze do podsumowania wyjątkowo słonecznego października. Liczby dla Androida jak zawsze są niezwykle łaskawe. Sprawdźmy zatem jakie gry i aplikacje wówczas królowały wśród Polaków! Nowe Aplikacje Miesiąca: Płatne  Drift Mania: Street Outlaws Construction City NO ADS Rayman Fiesta Run KitKat (Apex Nova Adw theme) Random Heroes KitKat 4.4 Launcher Theme Rabbids Big Bang Emoji Expressions Neon Shadow McMyAdmin Mobile  Przepaść związana z liczbami jest niewyobrażalna. O ile pierwsza piątka z kategorii we wrześniu nie zeszła poniżej przybliżonych trzystu pobrań, o tyle w pażdzierniku tylko Drift Manii oraz Construction City udało się wybić poza magiczną granicę stu zakupów. Pozostałe pozycje nabyto mniej niż sto razy, co jest — delikatnie mówiąc — wynikiem marnym. Ale z drugiej strony nie ma tam specjalnie wielu interesujących pozycji — dwa z nich to jedynie skórki do różnych launcherów, zamieniające wizualnie nasze telefony i tablety w najświeższą odsłonę Androida. Oprócz tego kilka prostych gier, ale zdecydowanie nic specjalnie godnego uwagi — może po prostu wówczas nie pojawiło się specjalnie dużo interesujących, płatnych, nowości?  Nowe Aplikacje Miesiąca: Darmowe  Zamiana tekstu na mowę Google Prawda czy Fałsz Dead Trigger 2 Car Wash   Design Clean Electric Guitar Sound Celebrity SPA – girls games Dragon Realms Baby Pet Vet Doctor Neon Climb Race Fields of Battle  Uffff, o ile w poprzedniej kategorii liczby nie wyglądały zbyt dobrze, o tyle wśród darmowych nowości widać, że ktoś jednak sięga po świeże produkty. Pierwsze miejsce bezkonkurencyjne, a na nim zamiana tekstu na mowę. Mimo że sam nie mam potrzeby korzystania z takich aplikacji to w pełni rozumiem zapotrzebowanie na nie i wynik ponad trzech i pół miliona pobrań nie jest dla mnie wielkim zdziwieniem. Dalej zaś dwie recenzowane na łamach AA wcześniej gry — rodzime quizy Prawda czy Fałsz oraz kontynuacja popularnego hitu Dead Trigger. Pierwsza z nich to ponad trzysta tysięcy odsłon, kolejna niewiele ponad sto, ale wyniki i tak prezentują się fajnie — acz porównywalnie do dalszych miejsc z porównaniem do zeszłego miesiąca. Nie mogło oczywiście w tym zestawieniu zabraknąć wielu wątpliwej jakości gier, okraszonych sporym zestawem mikropłatności. Choć jeśli chodzi o liczby, to zdecydowanie październik wypadł o wiele korzystniej od września. Najlepsze w tym miesiącu: Płatne  SwiftKey Keyboard Tapatalk Pro WiFi File Transfer Pro Real Boxing AutoGuard Pro Unlocker Sixaxis Controller Zombie Gunship Angry Birds Star Wars II Swype Keyboard Need for Speed™ Most Wanted  Ta kategoria, na tle całej reszty, zawsze jest prawdziwą odskocznią. Głównie dlatego, że cała lista składa się z zestawu naprawdę godnych uwagi i znamienitych programów i gier. Naturalnie rzadko kiedy brakuje wśród nich hitów pokroju Angry Birds, jednak każdorazowa obecność polskiego Real Boxing naprawdę cieszy. Do tego, że wyżej lub niżej znajdują się najlepsze klawiatury na system Google zdążyliśmy się już przyzwyczaić, a w tym miesiącu przyplątały się tam jeszcze bardzo przydatne programy do przenoszenia plików oraz pozwalające podłączyć kontroler Sony do tabletu lub smartfona. Liczbowo jednak jest trochę gorzej niż we wrześniu…  Najlepsze w tym miesiącu: Darmowe  Zamiana tekstu na mowę Google Pou Construction City YouTube Perfect Piano Galaxy S3/S4 animowane tapety Świeca Darmowe ANT radio service Angry Birds Star Wars II Free Gmail  To pierwszy raz od bardzo… BARDZO dawna, kiedy Pou nie zajmuje honorowego pierwszego miejsca. Jestem bardzo zdziwiony, ale trafił na godnego siebie przeciwnika. Poza standardowym zestawem aplikacji które każdorazowo goszczą w tym zestawieniu, znalazło się jeszcze miejsce dla aplikacji muzycznej, estetycznych tapet oraz… świecy. Czy ktokolwiek jest w stanie wytłumaczyć mi ten fenomen? Liczby dzięki niesamowitej popularności zamiany tekstu na mowę oraz Pou prezentują się wręcz piorunująco, sami zobaczcie! 