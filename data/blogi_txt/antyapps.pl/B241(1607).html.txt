28.02.2012 Kto z nas w dzieciństwie nie chciał mieć własnego, zdalnie sterowanego pojazdu? Na rynku dostępne były samochodziki, samoloty czy helikoptery. Często była to jednak za droga zabawka, by rodzice mogli nam ją sprawić. Dziś możemy wrócić do marzenia z dzieciństwa, właśnie dzięki Helidroid 3D. Jak w to się gra? Głównym wątkiem gry jest wykonywanie misji. Nie są to jednak specjalnie skomplikowane zadania, misja brzmi w tym przypadku zbyt poważnie. Zadaniami, jakie przyjdzie nam wykonać, to wylądowanie na określonej półce regału, na dachu zabawkowego pociągu, przelecenie przez drewniane okręgi czy zestrzelenie wszystkich puszek Coli z planszy.  Po opanowaniu sterowania wykonywanie takich misji nie sprawia większej trudności. Może zdarzyć się oczywiście, że za bardzo się zamachniemy i zniszczymy helikopter, jednak zdarza się to naprawdę rzadko. Inną sprawą jest już zdobywanie gwiazdek. Na każdy level przypadają trzy i związane są z czasem wykonania misji. Żeby zdobyć komplet na danym poziomie, trzeba naprawdę się postarać! Takie wyzwanie wymaga sporo ćwiczeń i perfekcyjnego opanowania sterowania. To natomiast opiera się o położenie telefonu w przestrzeni. Na ekranie widzimy przyciski odpowiadające za zwiększanie i zmniejszanie wysokości, natomiast pozostałe czynności, czyli przechylanie się w dowolnym kierunku, wykonujemy już za pomocą wychyleń telefonu. Istnieje również opcja sterowania za pomocą przycisków, ale odbiera to całą frajdę :) Czy warto? Gra nie jest rewelacyjna, pomimo trójwymiarowej grafiki obiekty znajdujące się na planszach są raczej proste, ale mimo tego potrafi wciągnąć na dłużej. Brak perfekcji w detalach nie wpływa wcale negatywnie na odbiór tytułu. Plusem Helidroida jest to, że jest dostępny do pobrania za darmo. Z tego powodu zachęcam chociażby do przetestowania gry.   Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 