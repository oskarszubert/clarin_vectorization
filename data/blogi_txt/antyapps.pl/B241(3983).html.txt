03.07.2013 Boom na produkcja w stylu retro trwa. Wśród remake’ów hitów sprzed lat co i rusz twórcy serwują nam gry zupełnie nieznane, ale szalenie grywalne i wciągające. Stealth Bastard aspiruje do miana jednej z nich, łącząc oldschoolowy klimat ze sprawdzonym z wysokobudżetowych produkcji gameplayem. Czy to się sprawdzi? Przyznaję, że w produkcję tę miałem już okazję zagrać na dekstopie, a więc tym bardzie nie mogłem sobie odmówić przetestowania jej mobilnej wersji. Zabawa polega tutaj na przemierzaniu kolejnych plansz najeżonych zabezpieczeniami i pułapkami. Zabawa jest stricte logiczna, ale z dużą dozą elementów zręcznościowych. Właściwie jakby tak to wszystko zestawić, otrzymalibyśmy coś na modłę dwuwymiarowego Splinter Cella bez całej tej otoczki fabularnej.  Otoczenie w Stealth Bastard jest bardzo interaktywne. Możemy tworzyć sobie tutaj dogodne warunki, korzystając z terminali czy przełączając przyciski. Oczywiście naszym sprzymierzeńcem jest cień i to jego powinniśmy trzymać się najczęściej, co nie jest wcale takie proste. Zwłaszcza, że nasz bohater nie wyróżnia się żadnymi nadprzyrodzonymi lub specjalnymi umiejętnościami. Jedyne, co nam może pomóc to jego sprzęt. Google przybierają inny kolor w zależności od naszego stopnia kamuflażu przyjmują inny kolor. Grafika w grze jest bardzo prosta, dwuwymiarowa i obfitująca w widoczne gołym okiem piksele. Ma to swój urok, ale nie trafi w każde gusta. To racze kwestia indywidualna. Każda plansza, którą musimy pokonać, składa się najczęściej z kilku pięter i obfituje w masę śmiercionośnych sprzętów. Ogólnie rzecz biorąc dominują tutaj raczej ciemne kolory, co dobrze wpisuje się w klimat produkcji. Dość specyficznie wygląda też śmierć bohatera wskutek nieudanych posunięć. Zdradzę tutaj tylko, że jest to przedstawione w bardzo krwawy sposób.  Stealth Bastard to jedna z tych gier, które szalenie wciągają na bardzo długo, mimo niezbyt imponującej oprawy i relatywnie prostego gameplayu. Twórcy zadbali o to, by gracz musiał wytężać szare komórki i mocno się gimnastykować, by przejść poszczególne plansze (szczególnie w późniejszej części rozgrywki). Jedynym problemem może być dostępność tego tytułu. Do tej pory można było go uświadczyć jedynie w jednej z akcji Humble Android Bundle. Przez chwilę była nawet dostępna w Google Play, ale dziwnym trafem szybko zniknęła ze sklepu. Poniżej zatem QR kod do oficjalnej strony, gdzie zapewne będzie można z czasem znaleźć więcej informacji na temat planowanego debiutu. Wersję na iOS można pobrać tutaj. 