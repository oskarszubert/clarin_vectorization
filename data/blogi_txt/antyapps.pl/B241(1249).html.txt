13.07.2012 Choć Facebook bardzo mocno stawia na mobile, to wciąż jeszcze rozwój tej gałęzi serwisu nie nadąża za zmianami znanymi z przeglądarkowej wersji. Nie chodzi tylko o nowe, świeżo dodane rozwiązania, ale także te starsze, bardziej specjalistyczne. Tak jest między innymi z fanpagami. Zarządzanie nimi z poziomu mobile jest wyjątkowo niekomfortowe.  W stępie warto zaznaczyć jedno: Fanpage Manager nie jest aplikacją oficjalną. Dla wielu jest to znacząca przeszkoda. Aplikacja pozwala w prosty i szybki sposób przełączać się pomiędzy naszymi fanpage. Równie szybki i intuicyjny jest dostęp do pozostałych opcji, takich jak: dodanie nowego wpisu, dodanie nowego zdjęcia i śledzenie statystyk. Mało, dodatkowo większość z tych rzeczy możemy dokonać z poziomu Facebooka w naszej mobilnej przeglądarce. Jednak nie będzie to tak intuicyjne i proste.  Post na naszym Fanpage dodam właśnie za pomocą Fanpage Manager. Wcześniejsze testy pokazały, że aplikacja radzi sobie z tym wyśmienicie. Zamiast żmudnej zabawy z przeglądarką wystarczy uruchomić aplikację, wkleić link, dodać tekst i już wiadomość wędruje na nasz profil.  Kolejną wadą aplikacji jest jej cena. Oczywiście 6,99zł to nie majątek, ale przy tak ograniczonych funkcjach, nakazuje mocno zastanowić się przed zakupem. Na szczęście autor podszedł bardzo solidnie do kwestii wersji testowej. Jest, więc nie kupujemy kota w worku. Test pozwala na pełne przetestowanie aplikacji, ograniczenie dotyczy ilości uruchomień (5). To wystarczy aby zapoznać się z programem i tym czy ułatwi nam pracę. Autor ostrzega, że prace nad aplikacją cięgle trwają, a cena będzie wzrastała wraz z każdą aktualizacją. Warto też dodać, że jest to polska produkcją. Fanpage Manager znajdziecie TU. Ocena: 4- 