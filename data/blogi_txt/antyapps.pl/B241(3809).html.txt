06.02.2012 Budżety produkowanych w dzisiejszych czasach gier sięgają tych znanych z pełnometrażowych filmów. Fascynująca trójwymiarowa grafika trafia już nawet do naszych kieszeni. W tym całym pędzie twórcom gier zdarza się zapomnieć, że nic nie znaczy dobra oprawa audiowizualna, jeśli gra nie potrafi sprawić frajdy. Potrafił to stary, dobry wężyk, dlatego ktoś zdecydował się przenieść go na Androida. Oldschool pełną gębą :) Snake to bardzo prosta gra, która pojawiła się po raz pierwszy na automatach typu arcade w latach siedemdziesiątych zeszłego wieku. W środowiskach zainteresowanych rozwojem gier wideo pomysł zdobył spore uznanie, nic więc dziwnego, że znalazł swoje ujście na różnych innych platformach. Jednak to wdrożenie go do telefonów Nokii spowodowało, iż rozprzestrzenił się globalnie wśród całej populacji, stając się ikoną popkultury.  Dziś Snake jest przeszłością. Nawet tak banalne gry jak ta okraszone są obecnie kolorową, niejednokrotnie trójwymiarową grafiką. Co jednak z tymi, którzy chcieliby pograć w starego, dobrego Snake’a? To właśnie dla nich jest Snake ’97, pozwalający cofnąć się w czasie o te kilkanaście lat. Do tego tytułu wdrożona została nie tylko idea oryginału, pojawiła się także odpowiednio stylizowana grafika. To jednak nie wszystko – jak widać na zrzucie ekranu obok, pojawiła się tutaj również stara, poczciwa Nokia i sterowanie w Snake ’97 opiera się o wybieranie klawiszy na klawiaturze owej telefonu. Jesteście zainteresowani powrotem do przeszłości? W zamian za oglądanie banera reklamowego dostajecie wężyka za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 