26.01.2012 „Buble” po raz pierwszy pojawiły się na komputerach osobistych, gdzie zdobyły sporą popularność jako mini gra do zabicia wolnego czasu. To połączenie gry logicznej ze zręcznościową szybko zyskało nowe klony. Takie pojawiły się również na Androida, gdzie Bubble Shoot jest prawdopodobnie najlepszym z nich. Jak w to się gra? Bubble Shoot udostępnia dwa tryby gry: Arcade oraz Puzzle. Różnią się one nieznacznie, wszak główna idea w obu pozostaje taka sama – musimy strzelać pojedynczymi kulkami w te, które już znajdują się na planszy. Jeśli wystrzelona kulka zetknie się z kulką tego samego koloru, tworząc kombinację składającą się z trzech lub więcej kulek, wtedy wybuchną, nabijając nam punkty i oczyszczając planszę. Pierwszy tryb charakteryzuje się tym, że konstrukcja złożona z kulek przewija się cały czas w dół. W drugim trybie jest ona widoczna w pełni od początku, a kurczy się sama plansza. W grze zdobywamy punkty, które przekładają się następnie na liczbę gwiazdek dla każdego poziomu. Po raz kolejny zastosowano zatem trik polegający na wydłużeniu życia gry poprzez danie graczowi możliwości piłowania wyników. Czy warto? Kilka tysięcy osób nie może się mylić, a właśnie tyle oceniło grę na piątkę. Jest to w sumie jedna z najlepiej ocenianych gier w Android Markecie. Nic dziwnego, „Buble” są po prostu rewelacyjne, a w tej produkcji dostajemy aż 180 leveli, różnorodne tła, a wszystko to za darmo! Zachęcam do pobierania.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 