10.12.2011 Jeszcze wczoraj wszyscy podniecaliśmy się pierwszym mobilnym magazynem Google czyli Google Currents (a chwilę wcześniej edycją Flipboard).  Niestety aplikacja ta ma kilka poważnych bugów a najgorszym z nich jest szybkość aktualizacji nowych wiadomości. No ale buzz na temat Currents trwał tylko chwilę ponieważ na iPhona pojawi się Zite – w moim odczuciu niekwestionowany lider jeśli chodzi o magazyny mobilne z rekomendowanymi treściami.  Za co tak bardzo lubię Zite? Przede wszystkim za prostotę, wybieramy na początku interesujące nas tematy (możemy oczywiście je później modyfikować). Jest ich tak dużo, że na pewno każdy znajdzie coś dla siebie. I nie mówię tutaj tylko o prostych kategoriach jak polityka, spor czy gry – mamy dostęp do bardzo tematycznie zawężonych kategorii jak mobile marketing, mobile commerce itp. Dodatkowo możemy spiąć Zite  z naszym kontem w Google Reader aby system lepiej nauczył się naszych preferencji i zainteresowań. Po wybraniu tematyki właściwie kończymy przygotowania do uruchomienia Zite. Pozostaje nam tylko czytać i oceniać artykuły, ocenianie jest ważne ponieważ na tej podstawie system poprawia jakość proponowanych nam treści. Co jednak najważniejsze Zite jest naprawdę skuteczny. Wiele razy spotkałem się z bardzo ciekawymi tekstami jakie mi rekomendował i to ze źródeł o których nigdy wcześniej nie słyszałem.  Jeśli chodzi o interfejs Ziten na iPhona jest to oczywiście mistrzostwo świata jeśli chodzi o wydajność. Na załadowanie listy artykułów czekamy dosłownie sekundę, nie ma też opóźnień przy wejściu do poszczególnych artykułów.  Zite jest do pobrania za darmo z App Store – Polecam! 