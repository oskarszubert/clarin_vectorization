31.10.2011 Aplikacji do tworzenia, przerabiania, modyfikacji i udostępniania zdjęć jest w App Storze aż za dużo. Czasem jednak pojawiają się programy, które zwracają uwagę bądź to jakością wykonania bądź też pomysłem i jakością. Do tej kategorii z pewnością można zaliczyć Batch. Bardzo przyjemną aplikacje do łatwego dzielenia się nie tylko pojedynczymi zdjęciami ale również całymi seriami czy wręcz albumami.  Początkowo patrząc na opis Batch nie byłem specjalnie zachwycony, no ale aplikacja jest za darmo więc czemu nie przetestować? Po kilki minutach zabawy muszę przyznać, że Batch zyskuje po przy pierwszym spotkaniu. Interfejs jest prosty, funkcjonalność dość oczywista i wszystko działa płynnie i sprawnie.    Jak się w to bawi? Możemy stworzyć Batch na podstawie zdjęć jakie mamy w telefonie lub też tworzyć nowy z zdjęć, które właśnie robimy. Tworząc Batch, możemy określić czy będzie on widziany przez naszych przyjaciół czy też będzie to tylko prywatna kolekcja zdjęć. Jeśli wybierzemy tryb publiczny możemy też oznaczyć naszych znajomych, którzy występują na zdjęciach. Znajomych z Facebooka oczywiście, bo na tym serwisie bazuje aplikacja. Mamy więc dość proste i przyjemne w obsłudze narzędzie – przydatne? Pytanie ile razy dzielimy się zdjęciami z naszymi znajomymi. Jeśli jesteśmy na wspólnej imprezie na pewno Batch będzie pomocny do pokazania innym znajomym naszych fotek. Można jednak używać też tego programu do tworzenia całkiem prywatnych zbiorów. Problem jest z tym, że strona która prezentuje nasze zdjęcia nie prezentuje się zbyt imponująco.    Aplikacje można pobrać za darmo w App Store 