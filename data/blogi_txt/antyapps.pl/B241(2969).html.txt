16.07.2012 W grach logicznych najbardziej liczą się dwa elementy: wymagające zagadki oraz oryginalny pomysł na rozgrywkę. Patientia idealnie łączy obie płaszczyzny. Znany wszystkim gatunek przedstawia w zupełnie innym świetle. Jakim? Zapraszam do recenzji, tym bardziej że mamy dla Was kody na tę grę. Patientia jest grą logiczną, w której należ na czas rysować kształty pojawiające się w rogu ekranu, tak aby budować z nich prostokąty. Jeśli narysowane obok siebie kształty stworzą prostokąt o wielkości co najmniej 3×3 bloki, zaczyna się on wypełniać. Wypełniany prostokąt jest usuwany przez linie przesuwającą się po ekranie, jego usunięcie powoduje oznaczenie bloków znajdujących się pod nim. Celem gry jest właśnie oznaczenie całej planszy w jak najkrótszym czasie.  Żeby to jeszcze lepiej zobrazować wyobraźcie sobie grę w terisa. W tym przypadku, klocki nie spadają z góry, a są rysowane przez nas. Dostajemy wzór za wzorem, a naszym celem jest narysowanie go na planszy. Oczywiście może być odpowiednio obrócony. Klocki staramy się rysować w taki sposób żeby zapełnić całą plansze i połączyły się w prostokąty. Każdy poziom ma inny kształt, im dalej w las tym bardziej urozmaicony.  Najlepiej zilustruje to film (zwróćcie uwagę na kształty które pojawiają się w lewym, górnym rogu).  Gra oferuje trzy tryby rozgrywki, w których odnajdą się zarówno zwolennicy szybkich i trudnych wyzwań jak i spokojnego, bezstresowego grania. Każdy z nich przyjdzie nam rozgrywać na jednej z 13 (tych samych) plansz.Oczywiście jak przystało na polską produkcję gra jest dostępna jedynie w angielskiej wersji językowej. :) Grafika jest ascetyczna, ale w tego typu produkcji to niezaprzeczalny plus. W duecie z klimatyczną muzyką, doskonale pasują do gry, z jednej strony ciesząc zmysły z drugiej nie rozpraszająco i nie odciągając naszej uwagi od tego co istotne.  Oczywiście nie obyło się bez drobnych minusów. Założenia gry są trochę na siłę komplikowane poprzez przelatującą linię, same tła z czasem robią się monotonne, a brak ojczystej wersji językowej dziwi. Mam nadzieję, że w następnych wersjach doczekamy się poprawy tych elementów. Patientia dostępna jest zarówno na systemy Android (darmowe demo oraz płatna 3,99zł) jak i iOS( wersja płatna 0,79€). I właśnie do tej drugiej mamy dla was kody do rozdania. Na start 3 pierwsze, o pozostałych poinformujemy na naszym FB. Ocena: 4+ Kody: XWE9N79MJP7E 6E6JJ4HWNFKJ HEKKJY73W9K3 