03.08.2012 Piksele, wszechobecne piksele podsycane… pikselową muzyką. Prawdziwa gorączka! Dlatego jako miłośnik retro nie mogłem przejść obok Pix’n'love Rush obojętnie. To w końcu pochwała minimalizmu i estetyki dominującej kilkadziesiąt lat wcześniej. Ale nie można oceniać książki po okładce, dlatego przyjrzyjmy się co takiego zaoferowali nam BULKYPIX. Podobnie jak w lwiej części pozycji z lat ’80, nie mamy tu nawet nakreślonej fabuły. Po prostu odpalamy grę, wybieramy jeden z czterech trybów rozgrywki i zaczynamy zabawę!  Classic Rush – pierwsza w kolejności opcja, polegająca na zdobywaniu plusików i strzelaniu do wrogów. Jedyna, w której na ekranie pojawiają się wirtualne przyciski, a my sterujemy naszym pikselowym bohaterem niż tylko skacząc. Największym problemem na niewielkim ekranie smartfona była ich wielkość — mimo kilkunastu podejść, wciąż były dla mnie nieintuicyjne i nie mogłem w nie trafić. Ale wierzę, że na tabletach, dzięki większej powierzchni, sterowanie jest wygodniejsze; na niespełna 4 calowym ekranie są po prostu za małe, a podstawowy tryb niegrywalny.  Cursed Rush – typowy free- running, w którym nieustannie biegniemy w prawą stronę, skacząc po platformach uważając, by z nich nie spaść.  Rainbow Rush – kolejny bieg w prawą stronę, tym razem jednak trochę niż Cursed Rush. Ekran (przynajmniej na początku) podzielony jest na 4 piętra. Klikając w panel dotykowy, nasz bohater wznosi się o jedno wyżej. Na starcie łatwe i bezproblemowe, schody zaczynają się dopiero wtedy, gdy platform zaczyna nam brakować i musimy zacząć myśleć naprzód. Po drodze zbieramy też pikselowe tęcze, sama słodycz.  On-Off Rush – jeszcze jeden automatyczny bieg, w przeciwieństwie do poprzednich ogranicza się on do niekończącej się podróży w prawą stronę. Zaczynamy od dziennej pogoni, podczas której to musimy zdobyć jak najwięcej słońc, unikając pikselowych księżyców. Wracając zaś zmieniają się realia, biegniemy w nocy i naszym zadaniem jest chwycenie wszystkich ominiętych wcześniej ikonek. Proste i niesamowicie wciągające, szczególnie w dalszych etapach, gdzie trzeba się naprawdę namęczyć, by ominąć przeszkody i wycelować tylko w znajdźkę, która nas interesuje.  Jak widać w grze jest co robić. Cztery tryby rozgrywki, z których każdy polega zupełnie na czymś innym, tworzą mieszankę która jest w stanie przykuć do urządzeń z iOS/Androidem na długo. Jeszcze dzisiaj gra dostępna jest w Google Play po obniżonej o połowę cenie 3,25pln; zaś w AppStorze kosztuje 0,99$. Ocena: 5 