03.01.2013 Alarmy i budziki to chyba jedne z najczęściej wykorzystywanych narzędzi w naszych telefonach i smartfonach. Wiedzą to też twórcy aplikacji, starając się wymyślić coraz ciekawsze metody budzenia oraz utrudnień jakie spotkają użytkownik chcącego budzik wyłączyć. A gdyby tak cały proces ułatwić? Przyznam, że jest to dość nietypowe podejście. Do tej pory zazwyczaj aplikacje typu budzik starały się maksymalnie utrudnić proces dezaktywacji budzika. Wave Alarm idzie w drugą stronę. W jego wypadku nie ma nawet konieczność dotykania telefonu lub tabletu, aby przejść w tryb drzemki, wyłączyć budzik. Wystarczy że nad naszym urządzeniem machniemy ręką, a już wykona skonfigurowaną wcześniej czynność. Nie ma ich zbyt wiele, bo 2: drzemka oraz dezaktywowanie budzenia. Do mnie takie rozwiązanie nie przemawia, czasem nie pamiętam o wiele bardziej drastycznych metod wyłączania budzika, a co dopiero gdy wystarczy machnąć ręką. Możliwe jednak, że osoby, które nie mają problemu ze wstawaniem, lub też natarczywe budziki psują im cały dzień, docenią takie rozwiązanie.  Bardzo okazale prezentuje się szata graficzna jak i interfejs aplikacji. Prosty, a zarazem bardzo wyrazisty. Jeżeli posiadamy stację dokująca, całość może służyć, jako pokojowy zegar. Na pulpicie widzimy godzinę (możemy wybrać czy z podziałem na 12 czy 24h), datę oraz pogodę. Czas jest dodatkowo sygnalizowany przez okrąg otaczający tarczę zegara. W ustawieniach możemy zmienić również barwy aplikacji. W darmowej wersji demo są tylko 2. Opcji konfiguracji jest kilka, poza już wspomnianymi mamy wpływ na dzwonek budzika, jego głośność oraz tryb działania. Część z nich zależna jest od tego jaką wersja dysponujemy. Poniżej są odnośniki do edycji darmowej. Jeżeli się nam spodoba to za 9,54zł (sporo) zakupimy wersję pełną.  O wszystkich różnicach pomiędzy nimi jesteśmy informowani z poziomu aplikacji, to bardzo uczciwe podejście. Jeżeli wciąż jeszcze szukacie swojego idealnego budzika, sprawdźcie Wave Alarm. 