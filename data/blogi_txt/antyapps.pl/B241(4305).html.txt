07.12.2011 Jakub zapoczątkował cykl opisujący najpopularniejsze płatne aplikacje z polskiego App Store, a dzisiaj kontynuujemy tę chlubną tradycję z malutkim opóźnieniem. Wynika ono jednak nie z mojej niechęci do pisania, ale bardziej z samego faktu, że ostatnio brakowało nam wielkich rewolucji, które szturmem wdrapałyby się na szczyt listy. Na szczęście grudzień to zmienił – mamy już odpowiednią mieszankę gier oraz bardziej lub mniej użytecznych narzędzi.  Tetris  Tetris – 0.79 Euro – link – Tetris, czyli klasyk w nowoczesnym wydaniu od Electronic Arts. W naszej recenzji jasno zauważyłem, że gra jest świetna i sterowanie zostało genialnie wręcz dostosowane do urządzeń dotykowych. Niestety EA przedobrzyło z mikropłatnościami i trudno nie poczuć się z tym źle. Najważniejsze, że podstawowa zabawa w układanie klocków się nie zmieniła i nadal można wsiąknąć na długie godziny bawiąc się w usuwanie kolejnych linii. Nasza recenzja tutaj. 16.0 Mega Pixels Camera + Zoom 16.0 Mega Pixels Camera – 0.79 Euro – link – Zabawy ze zdjęciami na iPhonie to już norma i ta aplikacja również udostępnia kilka interesujących funkcji. Stabilizacja obrazu, ustawienie skali od 6 do 16 mpx, automatyczne robienie zdjęć w przedziałach od 3 do 30 sekund. To jakby połączenie kilku dobrych aplikacji robiących zdjęcia w jedną, z dużą dozą specjalnych opcji. (Shazam)RED (Shazam)RED – 0.79 Euro – link – Tę aplikację prawdopodobnie znają już wszyscy posiadaczy urządzeń z iOSem. Shazam słucha muzyki, która leci i podaje nam błyskawicznie, jaki to kawałek oraz link do jego kupna na iTunes. Można również dzielić się muzyką na Facebooku i Twitterze oraz kilka mniejszych, ale wciąż przydatnych funkcji. WhatsApp Messenger WhatsApp Messenger – 0.79 Euro – link – Jest to komunikator międzysmartfonowy, pozwalając wysyłać wiadomości na iPhone’a, Androida, Blackberry oraz telefony Nokii. Aplikacja korzysta z notyfikacji push, aby błyskawicznie dostarczać wiadomości waszym przyjaciołom i rodzinie. Pomysł jest świetny i zastępuje SMSy w bardzo prosty sposób, problem jest wtedy, gdy okazuje się, że nie każdy korzysta z tej aplikacji. Mimo wszystko pomysł warty sprawdzenia. Angry Birds Seasons, Angry Birds  Angry Birds Seasons – 0.79 Euro – link – Wściekłe ptaki znają i kochają wszyscy. Trudno tutaj rozpisywać się nad fenomenem tej gry, ale wspomnę tylko dla wszystkich tych, którzy żyli pod kamieniem, że w grze chodzi o strzelanie z procy ptakami, które niszczą konstrukcje, w których chowają się bezczelne świnie. Wiem brzmi niedorzecznie, ale pokłady grywalności wystarczą, żeby Angry Birds miał każdy na swoim telefonie. Amazing Breaker  Amazing Breaker – 0,79 Euro – link – Gra, w której znowu strzelamy z procy, ale tym razem niszczymy lodowe figury, a naszą bronią są różnorodne kryształy. Oczywiście nie zabraknie bomb, duchów, specjalnych pocisków rozbijających się na trzy mniejsze i wielu innych zdolności specjalnych rozbudowujących zabawę. Najważniejsza jednak jest stylistyka tego tytułu, spójna i piękna. Nasza recenzja tutaj. Calendarium Calendarium – 0.79 Euro – link – Nowy sposób na używanie kalendarza, aby poznać różne fakty historyczne, które wydarzyły się w tym konkretnym dniu, ale nawet kilka tysięcy lat wcześniej. Znajdziemy w nim również informacje o godzinie wschodu i zachodu, fazach księżyca i długości dnia. Kalendarium dostępne jest w języku polskim więc to chyba jego największy atut. Infinity Blade II  Infinity Blade II – 5,49 Euro – link – Bez dwóch zdań najpiękniejsza gra na iOSie i zdecydowanie warta swojej ceny. Rozbudowana, z fabułą, scenkami przerywnikowymi oraz przede wszystkim interesującym systemem walki. Starcza na setki godzin, choć potrafi również odrobinkę znużyć pewną schematycznością rozgrywki. Mimo wszystko warto zwiedzić kolejny zamek i zapoznać się z Infinity Blade II, bo to jest tytuł najwyższej klasy. Nasza recenzja tutaj. Where’s My Water  Where’s My Water – 0,79 Euro – link – Aligator Swampy potrzebuje wody i tylko my jesteśmy mu w stanie pomóc. Jak to zrobić? Bawiąc się fizyką cieczy i torując jej drogę poprzez usuwanie ziemi, unikanie kwasów czy też glonów. Dodatkowo nie zabraknie różnych bonusów do zebrania w postacie 3 żółtych gumowych kaczek i innych przedmiotów do odkopania. Świetna zabawa na długie wieczory, bo plansz jest naprawdę sporo. Nasza recenzja tutaj. 