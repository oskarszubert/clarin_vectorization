17.10.2013 Mahjong — zabawa w którą zagrywałem się wielokrotnie na przestrzeni lat na urządzeniach elektronicznych, a tylko raz miałem szansę zobaczyć jak to szukanie identycznych klocków wygląda w pełnokrwistej, składającej się z blisko stu pięćdziesięciu klockach odsłonie. Mimo wszystko czasem mam dość pościgów i innych szeroko pojętych gier akcji, wówczas chcę po prostu się odstresować i odpocząć. A Mahjong, tuż obok nieśmiertelnego Tetrisa, jest jednym z najlepszych lekarstw! Podobnie jak w innych odsłonach gry, tu również naszym zadaniem jest rozłożenie konstrukcji składającej się z wielu klocków — musimy jednak pamiętać o jednej zasadzie — to nie mogą być losowe elementy, a ściągamy je parami. Szukamy zatem pasujących do siebie obrazków i jeśli mamy akurat obecnie do tegoż piętra (nie ma opcji, abyśmy wysunęli element przygwożdżony innym), klikamy na oba — i tak do ostatniego, aż nie rozłożymy całego starannie przemyślanego stelażu.  Oczywiście najlepiej, jeśli uda nam się zmieścić w jak najkrótszym czasie, ale sam nie należę do najbardziej spostrzegawczych, a presja czasu oraz punktów wszystko jeszcze bardziej komplikuje. Dlatego czas i punktacja sobie, a ja sobie — nie ma tam presji pod którą musielibyśmy się uginać, jest czysta zabawa. Jeżeli utkwimy w martwym punkcie możemy skorzystać z zaimplementowanego systemu podpowiedzi, który to podświetli nam na zielono parę, której tak desperacko poszukujemy.  W grze znalazło się miejsce dla stu różnych układów plansz — różnią się one, naturalnie, poziomem trudności, ale także ilością znajdujących się na nich elementów. Ale jeśli uznacie że to wciąż nie będzie satysfakcjonujący Was wynik, zawsze możecie stworzyć coś samodzielnie w dziecinnie prostym w obsłudze edytorze. Wówczas sami ustalacie ile klocków ma się tam znaleźć i jak mają być rozmieszczone. Ogranicza Was tylko własna fantazja i wielkość plansz — bo mimo wszystko trzeba zachować jakiś umiar ;-). Oprawie Mahjong Epic również nie jestem w stanie nic zarzucić. Jest estetyczna, miła dla oka, nieprzeładowana zbędnymi dodatkami i umilaczami, a całość okraszona została spokojną, klimatyczną, muzyką. W temacie sterowania nie trzeba było kombinować — wskazujemy klocek, klikamy nań i gotowe.  Gra dostępna jest w AppStorze w dwóch wersjach: na małe oraz duże ekrany mobilnych urządzeń Apple. Przyjdzie nam za nie zapłacić, kolejno: 0,99$ i 1,99$.  Obecnie trwa jeszcze promocja, w której można je pobrać za darmo, do czego gorąco zachęcam! 