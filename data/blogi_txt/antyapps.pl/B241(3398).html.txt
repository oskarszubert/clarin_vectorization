16.01.2014 Aplikacja z rodzaju motywujących do działania. Nie wkłada nam do głowy żadnych oczywistości, które czytali już za pewne dziesiątki razy. Zamiast tego proponuje bardziej praktyczne podejście, które ma nas zachęcać i motywować do pozbycia się nałogu. Z pewnością nie będzie ono skuteczne dla wszystkich, ale wierzę że tym zdesperowanym do rzucenia wystarczy. Bo przecież to zawsze chodzi przede wszystkim o nas. Tuż po włączeniu aplikacja prosi nas o stworzenie profilu. Ten jest kluczowy dla całego jej działania, na rubryki które musimy wypełnić składają się takie rzeczy jak: data rzucenia palenia, ilość papierosów które paliliśmy dziennie, ile było ich w paczce i ile takowa kosztowała oraz czas jaki zajmuje nam zaopiekowanie się jednym papierosem. Na podstawie tych danych zaczynają funkcjonować najważniejsze elementy aplikacji. Kalkulatory. Te w czasie rzeczywistym przeliczają ile godzin minie nim spadnie poziom nikotyny w naszym organiźmie, ilość tlenu we krwi wzrośnie do regularnego poziomu czy nerwy wyniszczone toksycznymi środkami wrócą do normalności. Kilka dostępnych jest już w wersji darmowej, za odblokowanie dostępu do pozostałych niezbędne będzie wykupienie opcji premium.    Ale oprócz samych tych jakże inspirujących przeliczników, znalazło się także miejsce dla zakładki ze stricte motywującymi cytatami. Te zostały podzielone na slogany oraz fakty. Pierwsze z nich to cytaty niczym z plakatów kampani antynikotynowych, drugie to nie mniej, nie więcej, jak zestaw podstawowych wiadomości o szkodliwości nikotyny dla nas i naszego organizmu, podlana delikatną dawką statystyk, które mają do nas przemówić. Ważnym elementem aplikacji jest społeczność (ang. community). Choć nazwa może wydawać się zbyt huczną, bo jest to nie mniej, nie więcej, a czat / shoutbox, w którym ludzie pytają, odpowiadają i dzielą się trickami oraz swoimi poradami na rzucenie. Jako wisienkę na torcie możecie potraktować osiągnięcia, które dostajemy jeżeli trwamy w postanowieniu i nie dajemy nałogowi z nami wygrać. Quit Smoking – QuitControl nie rzuci palenia za nas. Tak jak wspomniałem na starcie: program ma nas motywować do działania. Wirtualnymi odznaczeniami, odliczaniem czasu i informowaniem nas o kolejnych krokach milowych. Rolą społeczności zaś jest wzajemna pomoc, dlatego jeśli chcecie z kimś porozmawiać, zapytać o radę — to miejsce może okazać się idealnym. Aplikacja dostępna jest za darmo na platformie Google Play — odblokowanie dodatkowych pełnej wersji to wydatek rzędu blisko siedemnastu złotych. 