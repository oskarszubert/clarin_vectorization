07.06.2012 Poniższy artykuł jest kontynuacją zestawienia najciekawszych aplikacji przygotowanych z myślą o UEFA EURO 2012. Do meczu otwarcia tegorocznych mistrzostw Europy odbywających się w Polsce i Ukrainie został już tylko jeden dzień. Skąd czerpać aktualne informacje? Gdzie szukać tabeli wyników będąc poza domem? Dopełnieniem każdego, prawdziwego kibica będą oczywiście dedykowane aplikacje na smartfony. Dziś przyjrzymy się tym, przygotowanym z myślą o iOS.  EURO 2012 od Onetu. O swoją aplikację dedykowaną tegorocznym mistrzostwom pokusił się także portal Onet.pl. Na otwarcie, pojawi nam się lista najważniejszych wiadomości na temat EURO. Za pomocą umieszczonego na dole menu przejrzymy także statystyki, terminarz spotkań, a także poszerzymy naszą ogólną wiedzę o mistrzostwach. Niestety developerom z Onetu nie wszystko wyszło. Gdy już teraz wejdziemy do terminarza spotkań, możemy nieco się zdziwić ponieważ mecze z pierwszych kilku dni są już oznaczone flagą „trwa” mimo, że do ich rozpoczęcia jeszcze co najmniej jeden dzień.  Umieszczone na dole menu także nie należy do najlepszych rozwiązań. „Paski” są dość wąskie, przez co nawigacja aplikacji wcale nie należy do rzeczy najprostszych. Rażą także nie dostosowane do ekranu Retina flagi grających zespołów. Choć graficznie nie jest najgorzej, to mimo wszystko czuję lekki niedosyt. Aplikacja jest bezpłatna pobierzecie ją z AppStore. EURO 2012+ płatne źródło informacji o mistrzostwach Europy. W AppStore nie brakuje także płatnych pozycji, która mają być informacyjnym dopełnieniem dla kibiców. Zdecydowałem się na dobrze ocenianą przez zagraniczne portale aplikację EURO 2012+. Strona główna wygląda niemalże tak samo jak w oficjalnej aplikacji Orange i UEFA. Na początku flagi naszych ulubionych drużyn, następnie najważniejsze informacje, a następnie terminy najbliższych spotkań. Strona główna wygląda niemalże tak samo jak w oficjalnej aplikacji Orange i UEFA. Na początku flagi naszych ulubionych drużyn, następnie najważniejsze informacje, a następnie terminy najbliższych spotkań. Kolejna karta to statystyki, gdzie możemy przeglądnąć wyniki wszystkich meczy tegorocznych mistrzostw. Dalej zapoznamy się ze wszystkimi zespołami biorącymi w turnieju udział, dalej są materiały video oraz informacje o miastach gospodarzach  To co może być minusem, to język programu, bowiem aplikacja jest wykonana jedynie w języku angielskim. Nie mamy tu jednak do czynienia ze znanym z Carlsberga mixem, przez co nie razi to aż tak bardzo. Z proponowanych aplikacji, EURO 2012+ wyróżnia się jednak najładniejszym, intuicyjnym interfejsem.  Program jest jednak płatny i przyjdzie nam w niego zainwestować 0,79€. Czy warto? Moim zdaniem bardzo, bo ten program po prostu cieszy oko. Co wybrać? Werdykt. Trzeba przyznać, że twórcy mobilnych aplikacji bardzo się postarali i dali nam spory wybór. Przedstawione powyżej 5 programów, są na mniejszym bądź większym poziomie, kto zatem przygotował się najlepiej? Jeżeli nie macie ochoty wyłożyć kilku groszy na program do śledzenia EURO 2012, wybór powinien paść na program UEFA – to naprawdę super aplikacja. Natomiast jeżeli nie żal wam kilku złotych na świetnie działający i wyglądający program, EURO 2012+ będzie wyborem idealnym. 