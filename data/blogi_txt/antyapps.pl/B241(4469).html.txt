01.12.2011 Save Newton to bardzo prosta gra, która potrafi jednak dać trochę rozrywki podczas zabijania czasu. Nie jest to raczej gra, przy której spędzimy godziny z wypiekami na twarzy, ale z powodzeniem posłuży nam w zabiciu kilku wolnych minut. Jak w to się gra? Ta prosta gra opiera się na bardzo prostej idei. Jak dobrze pamiętamy, Newton odkrył grawitację, gdy zauważył spadające jabłko. Gra korzysta z tego motywu – skoncentrowany na fizyce Newton chodzi sobie po ogrodzie, a naszym zadaniem jest strącać spadające z drzewa jabłka. Gdy na głowę głównego bohatera spadnie jabłko, gra się kończy. Taka sama sytuacja ma miejsce, kiedy Newtona postrzelimy z łuku. Sam łuk widnieje po lewej stronie ekranu – wystarczy, że klikniemy w wybrane miejsce paska znajdującego się z tamtej strony, by z tego miejsca wystrzelić z łuku. Czy warto? Tak jak mówiłem, gra jest naprawdę banalna w założeniach, jednak z powodzeniem może nam posłużyć dla zabijania wolnego czasu. Save Newton jest dostępny w Android Markecie za darmo. Myślę, że warto tać tej grze szanse. 