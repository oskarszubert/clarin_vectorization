20.06.2012 Bardzo lubię aplikacje, które w skuteczny sposób wymuszają na mnie kreatywność. Dzięki prostym narzędziom i ładnej oprawie zachęcają by coś stworzyć. Nim się człowiek obejrzy, już jest autorem małego dzieła, jego własnego, na skalę swoich możliwości. Jedną z takich aplikacji jest PixelTV. Aplikacja pozwala na tworzenie prostych, animowanych filmów (?). Korzystając z tytułowych pikseli oraz pola o wymiarach 9×12, klatka po klatce będziemy tworzyli naszą animację. Choć możliwości są bardzo ograniczone (operujemy jedynie na kwadratach i 24 kolorach) to proces tworzenia daje dużo radości. O tym, jak różne dzieła mogą powstać za pomocą tak prostej aplikacji, najlepiej świadczy lista najpopularniejszych animacji. Polecam przejrzeć.  Sam proces twórczy ułatwia bardzo intuicyjne menu. Bez problemu dotrzemy do potrzebnych opcji, zmienimy wybrane klatki, przejrzymy już stworzone filmy. Wszystko jest dokładnie tam gdzie być powinno. Klimatu PixelTV dodaje stylizacja oparta na starym telewizorze. Trafimy tu nawet na charakterystyczne paski migające na ekranie.  Nasze animacje możemy zapisać w pamięci telefonu, bądź też udostępnić innym użytkownikom aplikacji. Tak umieszczone filmy podzielono na trzy kategorie: nowe, najwyżej oceniane i polecane. PixelTV dostępny jest w wersji darmowej jak i płatnej (3,49zł). Wersja próbna pozwala nam na przejrzenie jedynie 10 animacji. Ocena: 5 