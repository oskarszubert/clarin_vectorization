26.07.2013 Paint Sparkles to kolejna już pozycja dla najmłodszych, która trafiła ostatnimi czasu na Windows Phone. Zrobiła to w bardzo dobrym stylu, na chwilę obecną stając się chyba najbardziej rozbudowaną kolorowanką jaką znajdziemy w zasobach Marketplace. Tym bardziej warto poświęcić jej uwagę. Aplikacja dzieli się na dwa główne moduły. Pierwszy z nim pozwala nam dowolnie mazać po białej kartce, wykorzystując wszelkie dostępne narzędzia. Taki odpowiednik Painta w wersji mobilnej. Drugi natomiast to zbiór wspomnianych już kolorowanek. W ręce nasze i naszych pociech oddano blisko 230 plansz podzielonych na 11 kategorii. Ich poziom jest bardzo różny. Niektóre zniechęcają ilością drobnych elementów, inne z kolej aż proszą się o pomalowanie. Poza tradycyjnym trybem w których nasz palec służy za pędzel, jest też znacznie łatwiejszy tryb wypełnienia. Wystarczy dotknąć konkretnego obszaru, a zostanie on wypełniony danym kolorem Paint Sparkles oferuje 10 różych narzędzi i 12 podstawowych kolorów. Jeżeli tego będzie nam za mało, przy pomocy palety stworzymy własny. Jest też specjalny „magiczny” kolor. Poza standardowymi pędzlami i flamastrami, malować możemy gwiazdkami, serduszkami czy też kwiatkami. Niestety, pomimo zapewnień autorów nie udało mi się nigdzie odnaleźć możliwości zapisania pracy, a tym bardziej jej udostępniania. Najbardziej irytująca była jednak reakcja aplikacji na naciśnięcie strzałki cofania. Nie ważne w której części aplikacji się znajdujemy, aplikacja zostanie zamknięta, a praca przepadnie. W programie dla dzieci takie rozwiązanie jest karygodne, zniechęca maluchów do malowania. Powyższe grafiki celowo nie pochodzą z aplikacji. Ich kolorystyka doskonale oddaje to co czeka as w samej aplikacji. Śmiem twierdzić że ta skierowana jest do kobiecej części użytkowników Windows Phone. Wszystko mruga, błyszczy i jest po prostu słodkie. Mam nadzieję, że autorzy szybko wydadzą aktualizację. Aplikacja dostępna jest za darmo, tak więc jeżeli z waszego telefonu korzystają także Wasze pociechy, dołączcie ją do listy programów, albo kącika dziecięcego. 