22.09.2012 Każdy z nas kiedyś był w sytuacji, kiedy to nabył nowy system, czy to mobilny czy stacjonarny, i zastanawiał się jakie aplikacje powinien zainstalować na starcie. Tak, wiem że to osobista sprawa każdego, ale jednak zdecydowałem się rzucić kilka propozycji, które wydają mi się najlepsze w swojej kategorii. Może akurat świeżo upieczeni posiadacze systemu z Zielonym Robocikiem znajdą tu coś dla siebie?  3g Watchdog – Ceny pakietów internetowych wciąż pozostawiają w Polsce wiele do życzenia. Z 3G WatchDog będziecie mogli stale kontrolować ile megajbatów już przepuściliście w sieci i na ile sobie jeszcze możecie pozwolić, a w razie potrzeby wykupić kolejny pakiet. Nasza recenzja / Pobierz w Google Play  DropBox –  to jeden z cieszących się największą popularnością serwisów, do trzymania plików w chmurze. Pozwoli nam łatwo przenosić dokumenty między kilkoma urządzeniami, zarówno mobilnymi jak stacjonarnymi; od lat niezawodny i nieustannie wprowadzający nowości. Aplikacja na Androida sprawuje się bez zarzutów, sam nie wyobrażam sobie już życia bez automatycznego przesyłania zdjęć telefonu do chmury, a Wy? Pobierz w Google Play  ezPDF Reader – Mimo że Adobe swojego Readera wspiera oficjalnie na Androidzie, to właśnie aplikacja Unidocs cieszy się największą popularnością. W pełni multimediala, wspiera zarówno PDFy z tekstem (zarówno tworzenie jak i czytanie), jak i multimediami. Dziesiątki opcji, by każdy z dokumentów przeglądało czy edytowało nam się jak najwygodniej. Pobierz w Google Play  Pakiet narzędzi Google to podstawa. I nie mam na myśli tutaj tylko Gmaila, jako że sam korzystam także z innych usług giganta polecam również zestaw ich macierzystych aplikacji jak Chrome, Plus, YouTube, Mapy, Czytnik RSS czy Dysk. Facebook – Mobilna wersja najpopularniejszego serwisu społecznościowego świata to podstawa dla wszystkich fejsbukowiczów. Profesjonalnie przygotowana, wygodna w użyciu — niektórzy twierdzą, że nawet bardziej niż klasyczna wersja. Nie pomińcie także Messengera, osobnej aplikacji pozwalającej czatować ze znajomymi. Pobierz w Google Play  Instagram – Prawdziwy fenomen, którego nikt na dobrą sprawę nie jest w stanie wyjaśnić. Skąd ten kult kwadratowych zdjęć z retro filtrami które zdobywają świat? Nie wiadomo, ale jeżeli zastanawiasz się skąd pochodzą, to prawdopodobnie właśnie stąd. Fotografuj, nakładaj filtry, dziel się — to takie proste. Nie zapomnij tylko znaleźć znajomych by podejrzeć świat ich oczami! Pobierz w Google Play  JakDojadę – Co prawda to propozycja głównie dla mieszkańców dużych miast Polski, ale prawdopodobnie większości z nas udało się kiedyś zgubić w jednym z nich. Aplikacja pomoże nam dobrać optymalną trasę dojazdu pod wyznaczony adres, wskaże nie tylko środki z których powinniśmy skorzystać, ale też spasuje czasowo ich rozkład jazdy. Pobierz w Google Play  Pocket – Kolejna aplikacja dla miłośników mobilnego czytelnictwa. Serwis Pocket umożliwia zapisanie przeglądanych stron serwisów internetowych „na później”, dzięki Pocketowi i jego synchronizacji możemy mieć do nich dostęp zawsze, gdy tylko mamy przy sobie nasze urządzenie z Androidem, nawet jeśli w danym momencie nie mamy dostępu do sieci. Aplikacja oprócz tekstu zapisuje także materiały graficzne. To jeden z wielu takich serwisów, choć z nieznanego mi powodu to właśnie on został moim faworytem. Pobierz w Google Play  Polska Prasa – Czytnik w postaci aplikacji, który pozwoli nam szybko dotrzeć do wiadomości dostępnych na kilkunastu największych graczy na rynku. Oprócz nich w katalogu znalazła się także prasa regionalna, informatyczna i w pełni niezależna. Każdego dnia czekają na nas setki tekstów! Co ciekawe, tutaj również artykuły możemy pobierać do pamięci naszego urządzenia i czytać je w wolnej chwili. Zdecydowanie najlepsza aplikacja tego typu dotycząca polskiej prasy! Pobierz w Google Play  Solid Explorer – Z pewnością prędzej czy później przyjdzie moment, w którym zechcecie wykonać operacje na plikach: skopiować, przenieść czy choćby zmienić ich nazwę. Alternatyw jest dużo, choć sam od dawna już używam polskiego SolidExplorera, który wciąż nie może wyjść z bety. Przejrzysty, funkcjonalny — czego chcieć więcej? Nasza recenzja / Pobierz w Google Play  SwiftKey 3 – pierwsza aplikacja którą zawsze instaluje na swoim Androidzie, klawiatura SwiftKey. Wygodna, ładna, a przede wszystkim niesamowicie pomocna. Dzięki opcji skanowania naszych wiadomości program uczy się naszego stylu pisania, przez co otrzymujemy autokorektę z prawdziwego zdarzenia. Dodajmy do tego jeszcze nienaganny design (dostępnych jest kilka skórek) i odpowiednio duże klawisze, a otrzymujemy produkt idealny. Dla mnie bezkonkurencyjna. Pobierz w Google Play 