25.11.2013 Ponieważ nad naszym krajem zaczynają pojawiać się pierwsze przymrozki, a w niektórych jego częściach spadł już pierwszy śnieg, warto przyjrzeć się rozwiązaniom, które ułatwią nam korzystanie ze smartfona w takich warunkach. W przypadku Windows Phone 8 nie trzeba nawet sięgać po dodatkowe aplikacje, system sam w sobie posiada kilka ciekawych rozwiązań, które znacznie ułatwiają korzystanie z telefonu w gorszych warunkach. Opcję kontroli głosem posiada każdy telefon z Windows Phone 8. Jedyne co musimy zrobić aby z niej skorzystać to udać się do Ustawienia - mowa pobrać pliki dla odpowiedniego języka i oczywiście aktywować ją. Dodatkowe opcje związane z czytaniem sms mają kilka możliwości wyboru. Sms może zostać przeczytay zawsze gdy go dostaniemy (odradzam), przy podłączonym zestawie wi-fi, zestawie słuchawkowym lub obu tych rozwiązaniach. Zimą gdy mróz potrafi zniechęcić do wyciągnięcia telefonu z kieszeni, ale też i w inne pory roku, gdy z jakichś powodów nie chcemy go narażać, taka możliwość okazuje się być bardzo przydatna. Po pierwsze telefon poinformuje nas od kogo dana wiadomość przyszła. Już tutaj możemy zdecydować czy jest dla nas ważna, czy to tylko spam. Jeżeli chcemy się z nią zapoznać, wystarczy wypowiedzieć komendę przeczytaj, a telefon zapozna nas z jego treścią, nawet emotikami. Wprawdzie nie mamy możliwości podyktowania odpowiedzi, ale jeżeli uznamy, że chcemy jej udzielić, na koniec pojawi się pytanie z propozycją oddzwonienia do nadawcy. Na każdym etapie, poza odrzuceniem słownym, możemy przerwać „rozmowę” z telefonem za pomocą przycisku na słuchawkach.  To go wciskamy i przytrzymujemy gdy chcemy do kogoś zadzwonić bez wyciągania telefonu. System wyszukuje po nazwie kontaktu (w razie problemu pyta czy chcemy zadzwonić na domowy czy też komórkowy), podanych cyfrach oraz liczbach. Nie ma więc znaczenia czy powiemy mu 5-6-5 czy też 565, w obu wariantach powinien zrozumieć o co nam chodzi. To tyle jeżeli chodzi o komunikację. Oczywiście rozwiązania te sprawdzają się dobrze także w innych sytuacjach, jak chociażby korzystanie z telefonu w samochodzie. Dodatkowo, z kontroli głosem korzystają niektóre aplikacje. Nie jest ich zbyt wiele i w większość jest to zbędny bajer. Przydatna może okazać się nowa Nokia MixRadio, którą możemy aktywować jedną komendą. W połączeniu z ekranami wybranych Lumii, które mogą być obsługiwane w rękawiczkach, otrzymujemy zgrabny pakiet który sprawi, że korzystanie z telefonu podczas mrozów, nie będzie już tak straszne. Jeżeli jeszcze nie bawiliście się funkcją mowy, polecam jej aktywowanie. 