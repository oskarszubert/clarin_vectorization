02.08.2013 Może jestem nudziarzem, ale niejednokrotnie zdarzyło mi się utkwić na kilkadziesiąt minut na Wikipedii czytając o wielkich wydarzeniach posegregowanych chronologicznie i przyporządkowanych datami. Okazuje się, że nie mogę być w tej kwestii wyjątkiem, bo są ludzie którzy zrobili opartą na tym pomyśle aplikację. Ephemeris pozwoli nam poczytać o narodzinach, śmierciach i wielkich rzeczach z podziałem na poszczególne dni. Tuż po otwarciu aplikacji raczeni jesteśmy wydarzeniami dnia bieżącego. Na dole zaś widnieją przyciski, pozwalające nawigować między urodzinami, śmiercią i rzeczami które warte są wspomnienia. Na górze zaś przyciski, pozwalające nam szybko przełączać się między kolejnym a następnym dniem. Jeśli zaś chcemy trafić sprawnie do konkretnego dnia i miesiąca — też można, poprzez kliknięcie na aktualną datę i wybór dnia z rozwijanego menu. Jeżeli lubicie dzielić się ze światem takimi ciekawostkami, to przy każdym z wpisów widnieją ikony, pozwalające podzielić się nimi na Twitterze, Facebooku czy przesłać wieści mailem.  Ephemeris w pełni bazuje na danych z Wikipedii stąd też wszelkie odnośniki związane z nazwiskami, miejscami czy nazwami prowadzą właśnie do niej. Tym bardziej szkoda, że twórcy nie pokusili się o zaimplementowanie kilku wersji językowych — program dostępny jest wyłącznie w wersji anglojęzycznej…  Po raz kolejny przy testowaniu aplikacji złapałem się na tym, że wciągnąłem się w taki powrót do przeszłości. Jeżeli także macie ochotę na poszerzenie/odkurzenie wiedzy i małą podróż w czasie, to Ephemeris w wersji uniwersalnej już czeka w AppStorze. Na co dzień twórcy życzą sobie za aplikację 1,99$, ale póki co wciąż dostępna jest w promocji za darmo, także warto się pospieszyć! 