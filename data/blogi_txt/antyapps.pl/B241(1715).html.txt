15.06.2012 Ile razy widzieliście już taki slogan? Nieskończona liczba filtrów – tylko u nas! Niestety często były to tylko oklepane hasła, które nie miały w ogóle odniesienia do rzeczywistości. Nie tym razem – Ifinicam naprawdę ma taką liczbę filtrów, że nie znajdziemy w nim dwóch takich samych. Jak to się dzieje, że liczba filtrów w Infinicam ma być nieskończona? Otóż każdy efekt ma swój kod – 7 znaków. Zmiana któregokolwiek z nich skutkuje dramatyczną zmianą w wyglądzie zdjęcia, na którym pracowaliśmy. Dodatkowo dochodzą ramki, których także jest sporo. Te wszystkie elementy sprawiają, że faktyczna ilość filtrów jest ograniczona, ale jednak ogromna do tego stopnia, że nie znajdziemy żadnego, który się powtarza.  Możemy podawać własny kod filtru lub mamy możliwość wylosowania go przez kliknięcie w przycisk. Te filtry, które nam się spodobają możemy zapisać do późniejszego wykorzystania. Ramkę zmieniamy albo losując, albo przesuwając palcem w górę i dół. Ostatnią opcją, jaką oferuje Infinicam jest kadrowanie zdjęcia. Po wszystkich tych zabiegach pozostaje jedynie zapisanie efektu wyjściowego lub wysłaniu go mailem. Infinicam niestety nie jest za darmo, z drugiej strony nie kosztuje aż tak dużo bo tylko $0.99. To stosunkowo niska cena jak za program, który oferuje przeogromną bazę filtrów. Tak po prawdzie – po zainstalowaniu Infinicam nie potrzebujemy już żadnej innej aplikacji do przerabiaana zdjęć, bo nawet robiąc co dzień parę zdjęć – każde z nich będzie unikalnie zmodyfikowane. Zdecydowanie warto. 