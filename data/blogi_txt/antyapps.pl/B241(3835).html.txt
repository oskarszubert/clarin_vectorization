04.06.2012 Dawno, dawno temu wspominałem na łamach AntyApps o aplikacji, która nazywa się I am T-Pain i służy do przerabiania naszego głosu. Tym razem przeglądając Google Play natknąłem się na aplikację, która nazywa się Songify. Odpowiadają za nią Ci sami ludzie, co za wspomniany wcześniej T-Pain. Do czego służy? Otóż Songify nie tylko przerabia nasz głos, ale do tego podkłada melodię i tworzy na poczekaniu nowoczesny, popowy kawałek z naszym (przerobionym oczywiście) wokalem.  W „I am T-Pain” nagrywaliśmy nasz głos – a potem był on przerabiany tak, aby brzmiał jak ten z piosenek T-Paina. Tym razem – w Songify nagrywamy nasz głos, a program modyfikuje jego barwę i dodaje ścieżkę dźwiękową. Oznacza to, że po przeczytaniu naszej listy zakupów może powstać niesamowity hit na miarę dzisiejszych piosenek z list przebojów! W opcjach znaleźć możemy parę podkładów – niektóre są za darmo, za inne zaś musimy zapłacić parę złotych. Niemniej bez wydawania pieniędzy nadal można się świetnie bawić. W tym momencie możecie współczuć moim domownikom, bo Songify odkryłem późno w nocy i oczywiście zacząłem tworzyć różne hiciory, które potem przesłuchiwałem (nawet wielokrotnie). Sam nie mogłem się nadziwić Songify można pobrać nie tylko na Androida, ale także na iOS - w obu przypadkach nie wydamy na to ani grosza. Czy warto? Jeśli będziecie się tak bawić – zapewne tak. Polecam chociażby ściągnąć i sprawdzić jak wam się podoba, bo to kawał naprawdę dobrej aplikacji. 