28.10.2011 Studio deweloperskie Rittr Labs stworzyło cztery aplikacje, które pełnią funkcję osobistego asystenta treningowego. Programy te dopasowują cykle powtórzeń podczas treningów odpowiednie do naszych możliwości, podając nam plan na każdy dzień. Jakie formy ćwiczeń uwzględnili twórcy? Mamy tu pompki, brzuszki, przysiady i podciągnięcia. A wszystko to otrzymujemy w wygodnej formie, a na dodatek za darmo. Temat zdrowia i fitness zdobywa w dzisiejszych czasach coraz większą popularność. Nic dziwnego zatem, że w Android Markecie powstała nawet specjalna kategoria dla aplikacji tego typu. Wśród nich znajdują się właśnie 4 programy studia deweloperskiego Rittr Labs przeznaczone do formułowania indywidualnego grafiku ćwiczeń. W Polsce spotkałem się na przykład z takimi serwisami jak 100pompek.pl czy miesniebrzucha.pl. Zadanie aplikacji od Rittr Labs oraz tych polskich serwisów jest dokładnie takie same i opiera się o ten sam mechanizm. Dla użytkowników o danej wydajności dostarczany jest taki i taki grafik ćwiczeń. W przypadku aplikacji na Androida dostajemy jednak gotowy grafik, a nie musimy przebijać się przez podstrony tej strony internetowej. To znaczne ułatwienie, gdyż trening możemy rozpocząć w praktycznie dowolnym czasie, sięgając jedynie po smartfona, a nie przeczesując internet.     Aplikacje Rittr Labs są bardzo przyjazne zarówno pod względem wygody, jak i przejrzystości interfejsu. Programy te są naprawdę ładne i stylizowane na notes trenera sportowego. Szczerze zachęcam do instalacji tych aplikacji, zwłaszcza biorąc pod uwagę fakt, że są za darmo: Push Ups, Sit Ups, Squats, Pull Ups. 