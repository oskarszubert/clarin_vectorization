03.02.2012 W zręcznościówkach musi się dużo dziać. Musi być szybka akcja i próba naszego refleksu. Tytuł musi ociekać grywalnością. Właśnie te cechy ma Tip-Off Basketball, co czyni go jedną z najlepszych zręcznościówek, w jakie grałem. Jak w to się gra? W grze naszym zadaniem jest wrzucanie piłki do kosza. Nie mamy tutaj żadnego zawodnika, jedynie piłkę i trajektorię jej rzutu. Poprzez ruch palcem po ekranie możemy ją zmieniać tak, żeby wrzucić piłkę i wykonać jednocześnie dodatkowo punktowany ruch jak odbicie od tablicy.  W grze mamy dostępny zarówno tryb treningu, jak i kariery. Z tego pierwszego nie musimy wcale korzystać, bo ćwiczyć możemy przez praktykę w trybie kariery. Ten pierwszy umożliwia granie przez określoną ilość czasu (2 lub 5 minut) lub w nieskończoność, podczas gdy tryb kariery to 30 sekund, które możemy wydłużać lepiej punktowanymi rzutami, czy to dzięki dodatkowo punktowanym akcjom lub kombinacjom. Każde trzy trafienia z rzędu zwiększają mnożnik combo o jedną wartość. Tryb kariery to niekończące się achievementy. Przejście do następnego levelu wymaga na przykład wykonania określonych kombinacji rzutów, zdobycia określonej liczby monet (jedna za jedno trafienie) czy punktów. Wyzwania są momentami naprawdę trudne. Nie są jednak na tyle trudne, by gra odpychała – wręcz przeciwnie, wciąga. Za zdobione lub zakupione monety możemy dokupywać bonusy typu lepsza piłka, nowy motyw graficzny boiska czy wydłużenie czasu gry. Czy warto? Jeśli już opanujemy zasady gry, czekają nas długie godziny ociekającej grywalnością zabawy. Tip-Off Basketball jest dostępny w Android Markecie za darmo. O ile monety w grze przybywają powoli, o tyle niekoniecznie trzeba je kupować czy wykonywać określone akcje typu instalacja aplikacji partnerskiej. Gra zwiększa swój zasięg dzięki poleceniom – i to właśnie je punktuje.  Każdemu graczowi dedykowany jest indywidualny kod. Można go przekazać swojemu znajomemu. Jeśli wpisze go w swojej kopii gry, oboje dostajecie 250 000 monet w grze. Mój kod to Q3SFJ. Zachęcam do wpisywania mojego kodu oraz podawania w komentarzach swoich kodów. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 