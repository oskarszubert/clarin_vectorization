19.07.2013 Podsumowania rankingu aplikacji rozpoczął wczorajszego wieczora Paweł pokrótce nakreślając co się działo na Windows Phone w czerwcu. Teraz pora na iOS — nie był to zdecydowanie najlepszy miesiąc, ale jakoś specjalnie źle też nie było. Ciekawe jak będą prezentowały się statystyki po promocjach rocznicowych z lipca?! [iPhone] Najlepsze w tym miesiącu: darmowe  Gmail Instagram Spotify Dumb ways to die Clash of clans Score! World Goals Can you escape Real Racing 3 Filmweb filmy   tv  Nowy Gmail na iOS i w pełni zasłużone pierwsze miejsce, gdzie w czerwcu aplikację pobrano ponad 90 tysięcy razy. Tuż za aplikacją do obsługi poczty znalazło się miejsce dla Instagramu, który raczej podium nie opuszcza. Spotify też z porównaniem do maja wspięło się o oczko wyżej, co bardzo mnie cieszy, bo jak to mówią — dobra chmura nie jest zła. Dalej zaś trochę gier, pośród których znalazło się miejsce dla aplikacji dzięki której przeglądanie Filmwebu z poziomu iPhone’a nie jest udręką.  [iPhone] Najlepsze w tym miesiącu: płatne  Fruit Ninja Badland JakDojade.pl Kingdom Rush Frontiers Carmageddon Bridgy Jones Warhammer Quest FIFA 13 Anodia XCOM: enemy unknown  Zdumiewa mnie, jak wyrównany jest w każdym miesiącu ten ranking. Na szczycie wśród Polaków można się spodziewać około 9-10 tysięcy pobrań, tym razem sytuacja ma się identycznie. No i pośród całego zestawu wyśmienitych gier zaplątała się tylko jedna aplikacja — pozwalająca pewnie i bez żadnych problemów poruszać się po największych miastach Polski, mowa oczywiście o JakDojadę. Oprócz niej zestaw klasyków i znakomitych gier, których aż wstyd nie znać. Lwia część z nich faktycznie była dostępna w czerwcowych promocjach, ale i bez tego są to produkcje, których wstyd nie znać, o czym możecie się przekonać czytając nasze recenzje :)  [iPad] Najlepsze w tym miesiącu: darmowe  AccuWeather — Weather for Life for iPad Puls Biznesu+ Cztery Kąty – magazyn o wnętrzach Newsweek Polska Clash of Clans Tayasui Sketches Magic 2014 Spotify Dumb Ways to Die Duży format  Mimo że, wydawałoby się, jako naród ostro zapieramy się przed elektronicznymi magazynami, kolejny raz w rankingu wychodzi na jaw, że po takowe sięgamy. W maju Marcin dziwił się popularnością Czterech Kątów (ponad 23 tysiące pobrań), a tym razem do zestawienia oprócz wspomnianej gazety załapały się także Puls Biznesu+ oraz Newsweek Polska, z których każdy został pobrany ponad 10 tysięcy razy. Na końcu zaś znalazło się miejsce dla Dużego Formatu (blisko 9 tys.) — jako że jestem ogromnym miłośnikiem elektronicznej prasy, to bardzo miło mi to widzieć. Na pierwszym miejscu aplikacja pogodowa (blisko 22 tys.), a poza nią i Spotify który brylował również na iPhonie głównie gry. Jeżeli chodzi o zainteresowanie, to pierwsze miejsca wypadają nieco gorzej z porównaniem do maja, ale mam nadzieję, że w przyszłym miesiącu się to zmieni.  [iPad] Najlepsze w tym miesiącu: płatne  Kingdom Rush Frontiers HD The Room Angry Birds Star Wars HD WeatherPro for iPad Fruit Ninja HD Angry Birds HD Infinity Blade II Kingdom Rush HD BADLAND Plants vs Zombies HD Wypisz-wymaluj: kanon klasyki. Głównie gry, ale tytuły, które mogę polecić każdemu świeżo upieczonemu posiadaczowi tabletu. Angry Birds wraz z wariacjami, Fruit Ninja, Infinity Blade II, Plants vs. Zombies, a na pierwszym miejscu Kingdom Rush Frontiers, którzy znakomicie poradzili sobie zarówno na iPhonie jak iPadzie. Oprócz tego, tradycyjnie, znalazło się miejsce dla pogodynki… i niczego więcej! Pod względem zainteresowania nieco gorzej niż prezentowała się sytuacja w zeszłym miesiącu, no i różnica między pierwszym a kolejnymi miejscami dość spora, ale patrząc na wybór chyba nie ma za bardzo nad czym płakać. [iPhone] Nowa aplikacja miesiąca: darmowe  Can You Escape Despicable Me: Minion Rush Secret Passages: Hidden Objects Office Mobile for 365 subscribers Fruit Ninja vs. Skittles Wiedza bezużyteczna Przegląd sportowy News Shake:Time Pinball Rocks HD War Age  Tutaj również głównie gry i, przyznaję bez bicia, w dużej mierze nieznane mi pozycje. Ale wśród nowości nie mogło zabraknąć czerwcowego hitu — mobilnej odsłony Office’a dla iOS. Dwa pierwsze miejsca mogą poszczycić się dwukrotnie większym zainteresowaniem niż w analogicznie miesiąc temu, dalej zaś sytuacja wygląda porównywalnie…  [iPhone] Nowa aplikacja miesiąca: płatna  XCOM: enemy unknown Colin McRae Rally LIMBO game Cover Orange 2 Pedometer Pro Runner 50 podciągnięć Voice Translation Agricola Icebreaker: A Viking Voyage Battery Amplifier  Podium znów należy do trzech znakomitych tytułów — portu konsolowego XCOM, powracającego po latach Collin McRae Rally oraz Limbo. Biorąc pod uwagę fakt, że dwie z nich zadebiutowały w ostatnich dniach czerwca, to jestem pełen podziwu jak wielki szum wzbudziły, skoro znalazły się tak wysoko w zestawieniu. Dalej również cały zastęp gier, a oprócz nich tłumacz i dwie aplikacje do ćwiczeń. Drobny spadek ilościowy, ale wszystko do nadrobienia w kolejnych miesiącach.  [iPad] Nowa aplikacja miesiąca: darmowa  Magic 2014 Duży Format Despicable Me: Minion Rush Tenis Polska National Geographic: Odkrywca Can You Escape Paged Cust Avanti – idziemy na zakupy! Secret Passages: Hidden Objects Fruit Ninja vs. Skittles  Tutaj znowu magazyny — oprócz Dużego Formatu który zamykał pierwszą dziesiątkę najlepszych aplikacji na iPada, znalazło się miejsce dla National Geographic oraz Avanti. Oprócz tego, cóż, żadnych specjalnie odkrywczych elementów — same gry, które powtarzały się już we wcześniejszych zestawieniach. Ilościowo również bez większego zaskoczenia.  [iPad] Nowa aplikacja miesiąca: płatna Icebreaker: A Viking Voyage HD XCOM: Enemy Unknown Color Burst Colin McRae Rally BabyColoring Nave Limbo Cover Orange 2 Morning — weather, to do, and more Thor Polysonic Synthesizer  Płatne aplikacje miesiąca na duży ekran z iOS to znowu — uwaga — głównie gry. I to w dużej mierze te same, ale na szczęście tutaj znalazło się też trochę miejsca dla aplikacji i oprócz kolorowanek, okazuje się że mobilne sprzęty nadają się także do planowania dnia (i sprawdzania pogody — ale o tym już dobrze wiecie ; ) oraz tworzenia muzyki. O wynikach KOTORa z poprzedniego miesiąca pierwsze miejsce może tylko pomarzyć, w ogóle widać wyraźny spadek, jednak pierwsza piątka przekroczyła honorowy prób 1000 pobrań. Dalej zaś, niestety, już żadna nie dobrnęła nawet do… 100! 