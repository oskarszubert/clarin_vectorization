25.10.2011 Niejednokrotnie bywa tak, że poszukujemy w aplikacjach tylko jednej konkretnej funkcji. Nie raz zdarza się, że przed wrzuceniem obrazka do sieci chcemy je pomniejszyć. Jako redaktor Antyapps czy Antyweb robię to wiele razy dziennie. Jak jednak dokonać tak banalnego zadania z poziomu smartfona? Pomoże nam w tym Reduce Photo Size. Opisywana aplikacja umożliwia tylko przycięcie obrazka do wybranego rozmiaru oraz zmniejszenie jego wielkości. Tyle i aż tyle, wszak niejednokrotnie właśnie taka funkcja jest dla nas kluczowa. Dzięki ograniczeniu funkcji do minimum aplikacja jest naprawdę prosta w obsłudze, a zmniejszenie rozmiaru zdjęcia to kwestia kilku, kilkunastu sekund. Dodatkowo mamy możliwość załadowania obrazu z pamięci urządzenia lub wykonanie zdjęcia. Przy zmianie rozmiaru obrazka Reduce Photo Size podpowiada nam najpopularniejsze rozdzielczości, ale jednocześnie daje możliwość ustawienia własnego pożądanego wymiaru obrazka. Jaki jest efekt końcowy tego narzędzia? Możecie przekonać się przy czytaniu recenzji Asus Transformera [1][2][3], gdyż pisałem je w całości z poziomu tabletu, wliczając w to również przygotowywanie miniaturek. Narzędzie to nie jest jednak pozbawione wad. O ile fakt, że nie jest najprzyjaźniejsze pod względem wyglądu interfejsu, nie pozwala na wybór poziomu kompresji zdjęcia. Reduce Photo Size przygotowuje obrazki tak, żeby zajmowały naprawdę niewiele, jednak niejednokrotnie kompresja jest zbyt duża, przez co grafika staje się naprawdę brzydka. Narzędzie jest dostępne do pobrania za darmo. 