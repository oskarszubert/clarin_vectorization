27.11.2013 Jednym z głównych znaków rozpoznawczych systemu Windows Phone 8 są kafelki. Za ich pomocą możemy w dużym stopniu spersonalizować ekran start naszego telefonu. Jednak możliwości edycji poszczególnych z nich zależą od autorów samych aplikacji. Czasem pozwalają na ręczną zmianę koloru czy też wyglądu, innym razem możemy zmienić jedynie jego wielkości. Dzięki Cool Tiles otrzymamy kilka nowych możliwości. Aplikacja Cool Tiles pozwala na stworzenie własnego kafelka dla kilkunastu najpopularniejszych aplikacji, programów systemowych oraz ustawień. Lista tych pierwszych ciągle się powiększa. Znajdziemy tam między innymi takie aplikacje jak: Facebook, Whatsapp, twitter, Youtube, 6tag, aplikacje Here Nokii, aplikacje binga itp. Wybierając opcję nowego kafelka przechodzimy do menu jego edycji. Domyślnie wczytuje się okno rozmieszczenia znaku, osobiście doradzam jednak przejście do zakładki z aplikacji i wybór, do jakiej będziemy tworzyli kafelek. Jako tło możemy wybrać jeden z kilkunastu kolorów, bądź też dowolną grafikę z naszej biblioteki obrazków. Edytujemy także położenie oraz wielkość loga aplikacji. Gdy tak skonfigurowany kafelek przypadnie nam do gustu możemy go przypiąć do ekranu głównego. Dodatkowo Cool Tiles posiada launcher, który pozwoli nam na dostęp do obsługiwanych przez niego programów i opcji. W przypadku gry któregoś z nich nie posiadamy, aplikacja zasugeruje jego popranie ze sklepu. I to tyle jeżeli chodzi o jej możliwości. Niestety wspierane są tylko dwa podstawowe rozmiary kafelków.  Interfejs nie grzeszy urodą. Mam też kilka zastrzeżeń do jego intuicyjności. Wprawdzie autor dał nam małą możliwość jego konfiguracji, jego nie wpływa to zbytnio na poprawę odbioru całości. Czasem zawodzi także stabilności. Przykładowo po przypięciu nowego kafelka i powrocie do aplikacji, ta restartuje się. Cool Tiles dostępny jest za darmo. Fanów personalizacji swoich smartfonów nie muszę chyba zachęcać. Dzięki temu, nawet tak podstawowe programy jak Sklep czy też Internet Explorer będą wyglądały nieco inaczej niż u innych. Aplikacja posiada też skórkę która imituje Androida, ale traktuję to jako drobny dodatek, niż realnie przydatną opcją. Z jej dobrodziejstw skorzystają posiadacze Windows Phone 8. 