21.10.2013 Zgodnie z poprzednimi zapowiedziami, teraz rankingi będę publikowane trochę wcześniej. Po południu podsumowanie Androida przygotował dla Was Bartek, a teraz przyszedł czas na Windows Phone. Wraz z zakończeniem okresu wakacyjnego z pierwszą dziesiątką pożegnały się aplikacje turystyczne i przewodniki, za to do łask powracają te pomagające dbać w o formę w domowym zaciszu. Jakie jeszcze aplikacje najczęściej pobieraliście we wrześniu? Zapraszam do tekstu.  Najlepsze w tym miesiącu: Darmowe   YouTube HD 100 Pompek Bateria Pro+ Angielski Windows 8 Ringtone Mou Nokia Pocztówka Six-Guns Nokia Konkursy Latarka Pro+  Skutkiem walki Googla z Microsoftem na wysokie miejsca powracają niezależne aplikacje do obsługi YouTuba. Drugie przypadało programowi 100 Pompek, który to wbrew nazwie pozwala nam kontrolować i przygotowywać plany treningów dla 4 różnych ćwiczeń. Bez zmian mocno trzymają się aplikacje pod patronatem Nokii czyli Bateria, Latarka, Konkursy oraz Nokia Pocztówka (jeszcze chyba tylko do końca miesiąca pozwoli na darmowe wysyłanie kartek). Gry reprezentuje niepokonany Mou oraz bardzo dobra strzelanka od Gameloftu czyli Six-Guns. Najlepsze w tym miesiącu: Płatne   Foodjutsu Ninja iStunt 2 Glean Metrotube Angry Birds Szalone Kulki Co Było Grane FlashVideo Battery Performance Asphalt 7 Heat  Tę część rankingu zdominowały gry. Trzeba jednak zwrócić uwagę, że zdobywca pierwszego miejsca, przez większość miesiąca był dostępny za darmo, dopiero pod jego koniec wprowadził opłaty, bez możliwości pobrania wersji testowej. Na 4 uplasował się jeden z lepszych klientów YouTuba czyli Metrotube. Nowa odsłona Angry Birds Star Wars potrzebowała niewiele czasu aby wskoczyć na 5 miejsce w rankingu. Nie zdziwię się jak za miesiąc będzie na pierwszym. Nowe Aplikacje Miesiąca: Płatne   Foodjutsu Ninja Angry Birds Dream Track Nation Śpiewnik TinyPlane Bajki i wiersze Brain Attack Dress Up Storm in a Teacup The Wars 2 Evolution  Pierwsze miejsce ponownie dla Foodjutsu Ninja, za to Angry Birds Star Wars II znalazło się zaraz za nim. 5 i 9 przypadło kolejnym tytułom uwolnionym przez Nokię. W pierwszej dziesiątce znalazły się także aplikacje dla dzieci, czyli Śpiewnik oraz Bajki i wiersze. Są to jedyni przedstawiciele aplikacji, pozostałe 8 miejsc zdominowały gry. Nowe Aplikacje Miesiąca:  Darmowe   100 Pompek Messenger HD What’s the Animal? Dyktafon Pro+ GMaps+ Ringtones 3rd Floor Blackjack Where’s My Water? 2 IKO 4 Pics 1 Movie  100 pompek tym razem trafiło na pierwsze miejsce. Drugie przypadło aplikacji do rozmów za pomocą Facebooka. Ciężko mi to zrozumieć skoro Windows Phone ma taki czat wbudowany w system. Standardowo nie zabrakło aplikacji do dzwonków i map. Na 8 znalazł się nowy hit Disneya, czyli Where’s My Water? 2, a na wysokim 9 aplikacja bankowa IKO. Widać bankowość w telefonie nie jest tak obca naszym rodakom jakby się mogło wydawać ;). Zachęcam do zapoznania się z całym rankingiem i kolejnymi miejscami. Można tam odnaleźć sporo aplikacyjnych inspiracji i tytułów które warto sprawdzić, a jeszcze nie trafiły na nasze łamy. 