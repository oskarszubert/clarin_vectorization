05.12.2011 Nie raz bywa tak, że niektóre aplikacje uruchamiamy po to, by mieć do nich stały wgląd, na przykład przepisując coś z ekranu telefonu do komputera czy też monitorując wyświetlane dane. Automatyczne wygaszanie ekranu w takich przypadkach jest niezwykle irytujące, ale przecież nie można kompletnie go wyłączyć, bo miałoby to opłakane skutki pod względem pracy urządzenia na baterii. Z tego typu problemami pomoże nam Backlight Switch, który wstrzyma wygaszanie ekranu przy wybranych przez użytkownika aplikacjach. Backlight Switch to naprawdę prosta, ale jednocześnie niesamowicie funkcjonalna aplikacja. Jej interfejs ogranicza się zaledwie do kilku opcji. Z poziomu głównego ekranu aplikacji możemy uruchomić usługę w tle, to jest będzie ona dostępna z poziomu panelu powiadomień i jedno kliknięcie spowoduje włączenie lub wyłączenie usługi. Widać to na zrzucie ekranu powyżej. W tym samym oknie programu możemy także skonfigurować automatyczne wyłączanie się usługi, gdzie domyślna wartość wskazuje, że Backlight Switch nie ma pracować tak długo, dopóki nie zostanie wyłączony przez użytkownika. W tym samym miejscu wybieramy także aplikacje, przy których to narzędzie ma wstrzymywać wygaszanie ekranu… To tyle i aż tyle. Program jest utrzymywany z reklam – jedna wyświetla się jedynie w głównym oknie aplikacji. Oprócz tego dostępna jest tam także zakładka z rekomendowanymi przez twórców programami na Androida. Sama aplikacja jest darmowa i zachęcam do jej pobrania każdego, który boryka się z opisanym tutaj problemem :) 