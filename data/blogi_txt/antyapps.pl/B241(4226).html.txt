28.10.2011 Ostatnia wielka gra przygodowa, jak nazywano The Longest Journey powróci w chwale na urządzenia z charakterystycznym nadgryzionym jabłkiem. Ponad dekadę temu był to naprawdę wielki tytuł z gatunku point-and-click, który zresztą doczekał się multiplatformowej kontynuacji – Dreamfalla. Mam nadzieję, że chociaż część z Was kojarzy tę serię i cieszy się na myśl o powrocie klasyki na iOSie, bo bez Waszego wsparcia nie dostaniemy kolejnych tytułów.  Sama gra to przygodówka fantasy, w której musimy poprowadzić panią imieniem April przez magiczny wszechświat zbudowanych z równoległych światów Arcadia i Stark. Nasza bohaterka potrafi przenosić się pomiędzy oboma światami i oczywiście próbuje rozwiązać największą zagadkę uniwersum. Poniżej trailer gry. Wybaczcie jakość, ale trudno o dobry materiał po dekadzie od premiery:  Co ciekawe Funcom jest zainteresowane kontynuowaniem serii w epizodach, ale na razie nie potwierdzono na jakich platformach miałaby się ukazać dalsza część. Po cichu liczę, że jeśli zadają sobie tyle trudu, żeby wydać grę na iOSie to będą to rozwijać na tej platformie. Jednakże, żeby to się stało to musimy zmobilizować się i kupić grę w rozsądnej liczbie. Na pewno Wam zatem przypomnę o The Longest Journey, jak tylko będziemy znali datę premiery, bo na razie to razem z ceną wielka niewiadoma. 