08.02.2013 POU to mobilny fenomen. Mówi się o nim stosunkowo niewiele, zwłaszcza jeżeli porównać go do medialnego szumu jaki wywołują takie marki jak Angry Birds czy Temple Run. Jednak to nie przeszkadza autorom tej gry zdobywać serca kolejnych setek i tysięcy graczy. Niestety nie na Windows Phone. Ktoś postanowił wykorzystać ten stan rzeczy i w taki sposób zrodziło się MOU. MOU to klon, nie inspiracji, wzorowanie się, tylko kopiowanie pełnymi garściami od POU. Niestety (dla graczy) kopiowanie bardzo ograniczone. MOU w każdym aspekcie jest grą o wiele bardziej ubogą od swojego pierwowzoru. Wróćmy jednak do samego początku. Więcej o POU możecie przeczytać tutaj oraz w poradniku. Jest to współczesna odmiana tamagotchi, czyli opieki nad wirtualnym stworzeniem. Te ma swoje potrzeby, które my jako gracz powinniśmy zaspokajać. Dzięki temu nasz bohater rozwija się a my zdobywamy punkty.  MOU dzieli te potrzeby tak jak POU na 4 kategorie: energia (regenerowana spaniem), samopoczucie (poprawiane zabawą), jedzenie oraz zdrowie (dbanie o higienę). W każdej z kategorii mamy kilka elementów do wyboru. Przykładowo samopoczucie możemy poprawić jedną z 3 gier. Mało, w porównaniu do POU bardzo mało. Podczas gier mamy też możliwość zdobywania waluty, za którą kupujemy dodatkowe elementy, jedzenie, zabawki, środki czystości itp. Czasem aby zakupić dany przedmiot, musimy osiągnąć odpowiedni poziom naszym bohaterem. I to właściwie tyle.  Troch o brakach. Gra nie posiada żadnej oprawy audio pomimo obecności takich ustawień w opcjach. Nie ma też trybu kooperacji, możliwości dokupienia waluty, ubrań i wielu innych drobnych acz istotnych detali z POU. Dodatkowo nie działa w tle. Po każdym wyjściu z aplikacji (nie ważne czy na 20 sekund czy na 4 godziny) nasz POU przywracany jest do stanu wyjściowego: brudny, zmęczony i średnio zadowolony. Oczywiście poziom doświadczenia zostaje zapisany. Ważne, chodzi tu o wyjście z aplikacji, a nie jej zwinięcie do pamięci. W tym drugim przypadku czas się zatrzymuje i wracamy do gry w tym momencie w której z niej wyszliśmy. Graficznie jest jeszcze gorzej niż w POU, głównie jeżeli chodzi o różnorodność elementów. Oprawy audio jak już wspomniałem nie uświadczymy. A jednak… gra zbiera znośne recenzje w Marketplace. Co tylko pokazuje jak bardzo tej gry pragną posiadacze Windows Phone. Ktoś postanowił im ulżyć (a przy okazji nieźle zarobić na wszechobecnych reklamach ;) wydając tego klona. Czy warto? Jeżeli bardzo czekacie na POU zapewne tak. Gra nie zawiera mikropłatności i jest darmowa, tak więc jedyne co stracicie to czas poświęcony na swego pupila. Dużo elementów jest wspólnych tak więc nie trzeba się niczego uczyć na nowo. 