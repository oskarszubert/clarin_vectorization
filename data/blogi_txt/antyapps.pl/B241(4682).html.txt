31.05.2012 Za sekundkę zaczyna się czerwiec, a wraz z nim piłkarska gorączka, bo już za parę dni rozpocznie się wyczekiwana przez wielu impreza – Euro 2012. Z racji tego Wirtualna Polska odpaliła specjalny, dedykowany euro, portal. Teraz – jakiś czas temu po udostępnieniu portalu szerszej publiczności, otrzymujemy mobilną aplikację, która obsługuje sport.WP.pl – w tym zakładki związane z strefą Euro. Aplikacja sport WP.pl to agregator wszelkiej maści informacji na temat sportowych poczynań wszystkich sportowców, z każdej dziedziny. Każdy fan piłki nożnej, lekkoatletyki czy Formuły 1 znajdzie tam coś dla siebie, bo aplikacja daje dostęp min. do najważniejszych informacji, ale także galerii zdjęć czy tabeli z wynikami. Jednak teraz najważniejszą zakładką jest ta z informacjami odnośnie Euro. Piłkarscy kibice poprzez sport.WP.pl mają dostęp do najświeższych informacji wprost z polskich i ukraińskich stadionów. To jednak nie wszystko – w eurozakładce pojawią się sylwetki najlepszych sportowców, terminy spotkań jak i tekstowe relacje z meczów.  Sport.WP.pl można ściągnąć zupełnie za darmo z Google Play, a już za jakiś czas aplikacja dostępna będzie także na systemy iOS. Jako, że mnie sport w ogóle nie interesuje i jedyne co uprawiam to rzeżuchę – mi się aplikacja niestety nie przyda, a szkoda – bo wygląda bardzo przyjemnie i działa tak samo. Dla fanów sportowego szaleństwa (szczególnie związanego z Euro!) będzie pewno niezbędnikiem. 