30.05.2012 W jednym momencie z każdej strony, z każdego możliwego miejsca uderzyły mnie informacje, że GYRO to świetna gra, na Androida, i że robili ją Polacy. Stwierdziłem, że jako podatna na reklamy jednostka powinienem się tym zainteresować. Poszukałem, znalazłem, zainstalowałem, rzucam studia, rzucam pracę. GYRO jest absolutnie fenomenalne. Mechanizm gry jest prosty do bólu, a mimo to porwał mnie ze sobą na długie godziny. O co chodzi? Na samym środku ekranu pojawia nam się trójkolorowe kółeczko, które widzicie między innymi nad tymi słowami albo po lewej stronie. My – używając do obracania palców, musimy tak przyjmować nadlatujące kulki, aby złapać je odpowiednim kolorem. Brzmi banalnie? Dokładnie – tylko brzmi. Ta niesamowicie prosta gierka potrafi naprawdę wciągnąć. Na sam koniec dodam tylko, że aktualnie przy ponad 100 recenzjach w Google Play GYRO ma ocenę 4,9. To musi coś znaczyć, prawda? Teraz bez dyskusji – wchodzimy na Google Play i za darmo instalujemy GYRO na wszystkich urządzeniach z Androidem jakie mamy. Następnie żegnamy się z dziewczyną albo chłopakiem, upewniamy się, że wszystko co miało być zrobione – jest zrobione i… Przesuwamy kółeczko! :) 