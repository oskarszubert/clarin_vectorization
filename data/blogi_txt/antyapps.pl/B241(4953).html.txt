17.02.2012 Stało się to, na co czekaliśmy bardzo długo. Po kilku sugestiach, długim droczeniu się z fanami na całej kuli ziemskiej Rovio zapowiedziało, że jedna z najpopularniejszych gier na świecie doczeka się kontynuacji. Mowa oczywiście o Angry Birds, w które grał już chyba każdy jeden człowiek z telefonem komórkowym. Jeśli nie grał to ma spore szanse zagrać, bo wściekłe ptaki nie odpuszczają i teraz wyruszają w kosmos!   W praktyce będzie to już czwarta duża produkcja z serii (poprzednie to Seasons oraz Rio), a wszystkie gry razem pobrano już ponad 700 milionów razy. Sami twórcy przyznają jednak, że Angry Birds Space ma wnosić największe zmiany od czasu pojawienia się samej gry na rynku i być przy okazji największą premierą gry dla Rovio. Skąd ten przełom? Oczywiście z powodu braku normalnej grawitacji, więc spodziewajcie się, że nie zabraknie fragmentów zagadek z zwolnieniem czasu oraz wręcz przeciwnie superszybkich ptaków poruszających się z prędkością światła. Nowe twarze uzupełnią już uwielbianą ekipę, a całość dopełnią nowe super umiejętności.  Na razie nie znamy konkretnych platform docelowych, ale jak podają źródła możemy spodziewać się jednoczesnej premiery „na urządzeniach mobilnych, w postaci animacji, w wersji pudełkowej oraz u różnych wydawców”. Mogę się założyć, że w kategorii urządzeń mobilnych znajdzie się i iOS i Android. Ktoś chce zarobić łatwe 10 złotych mówiąc, że tak nie będzie? Tak, myślałem… 22 marca jest terminem tak odległym, to jeszcze miesiąc czekania na Angry Birds Space, ale mogę się założyć, że Rovio nie będzie siedziało cicho w kwestii nowych przygód rozwścieczonych ptaków, tak więc wraz z napływem informacji na pewno wspomnimy o tym na AntyApps. [źródło] 