22.10.2012 Aplikacji do dzielenia się zdjęciami i tworzenia wokół nich społeczności jest cała masa, wymieniać nawet nie będę. I zasadniczo wydawać by się mogło, że już nic ciekawego w tej materii nie da się wymyśleć, no bo w jaki sposób uatrakcyjnić prosty mechanizm: zrób zdjęcie – wstaw je – czeka na sweet komentarze? No właśnie. I gdyż już dochodzę do tego miejsca, w którym myślę, że nic mnie nie zaskoczy, pojawiają się takie aplikacja ja ta. A dokładniej, jak Frank said what? Trudno mi określić nawet typ tej aplikacji, jest to bez wątpienia skrzyżowanie społecznościówki z produktem czysto rozrywkowym. W aplikacji tej nie chodzi, aby dzielić się zdjęciami dla samej idei dzielenia się nimi, a chodzi chyba o to, aby nieco się pośmiać. Frank said what? oczywiście opiera się na fotograficznej aktywności użytkowników. Aby móc korzystać z aplikacji należy zalogować się za pomocą Facebooka lub Twittera. Osobiście nie jestem wielkim fanem łączenia wszelkiej maści aplikacji z moimi kontami w social media, jeżeli tego osobiście nie potrzebuję i moduły logowania oparte na wymuszaniu takiego połączenia zwykle mnie irytują. No ale trudno, zalogowałem się. Po uruchomieniu aplikacji dostajemy 3 podstawowe karty. Pierwsza to oczywiście ogólny stream z aktywnością użytkowników aplikacji. Pojawiają się tutaj zdjęcia, które możemy komentować, „lajkować” i wysyłać w sieć. Kolejna karta to oczywiście widok naszego profilu z naszymi pracami. Trzecia i ostatnia to moduł dodawania zdjęcia.  I tutaj dzieje się „magia” oraz tkwi źródło oryginalności tej aplikacji. Możemy za jej pomocą zrobić zdjęcie lub po prostu je dodać z pamięci telefonu. Gdy to zrobimy zdjęcie trafia na serwer aplikacji gdzie generowane jest dla niego specjalne tło oraz napis. Nie wiem z jakich algorytmów korzysta ta aplikacja, ale dodawany tekst nie jest raczej po prostu losowo wybranym cytatem, gdyż jego generowanie trwa nawet kilka minut. Gdy w końcu możemy zobaczyć efekt, czasami można naprawdę się uśmiać, co program dodał do naszego zdjęcia jako opis. Oczywiście fotką możemy podzielić się przez social media i tym podobne. I właściwie to wszystko. Naprawdę interesująco twórcy aplikacji podeszli do tematu dodawania tekstu do zdjęć. Nie musimy się silić na wymyślanie własnych słów, aplikacja robi to za nas, a jej cool factor tkwi w tym, że nigdy nie wiemy, co właściwie zostanie napisane. Czasami tekst pasuje, czasami nie, ale jest z  tym sporo zabawy. Sama aplikacja też prezentuje się całkiem ładnie, ma prostą nawigację i działa płynnie. Oczywiście sam proces generowania napisu trochę trwa i w tym przypadku niestety działanie aplikacji spowalnia i może to irytować. Ale twórcy Frank said what? doskonale to wyczuli i stworzyli mechanizm powiadomień, tak, abyśmy nie wyczekiwali na koniec procesu, tylko zostali o tym powiadomieni. Nie wiem, czy aplikacja ta zdobędzie popularność. Właściwie z czasem może się to po prostu znudzić. Ale fakt, że nie bardzo wiadomo, co zostanie napisane wywołuje ciekawość. Mnie Frank said what? się podoba i doceniam pomysł, a ponieważ aplikacja jest za darmo, więc uważam, że można wypróbować. Ocena: 4+ 