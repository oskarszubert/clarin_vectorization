18.07.2012 Choć na Windows Phone mogą powstawać zewnętrze przeglądarki, to niestety są one jedynie nakładkami na systemowy IE. Zniechęca to wielu producentów do tworzenia własnych aplikacji, w momencie gdy nie będą one do końca „ich”. Tak też jest z bardzo popularną Operą w wersji Mobile i Mini. Nie znajdziemy ich w Marketplace. Jest jednak małe udogodnienie. A jego nazwa brzmi  Opera Link for WP7. Dzięki niemu uzyskujemy dostęp do naszych danych zapisanych w usłudze Opera Link. Są to między innymi: karty z okna Speed Dial, nasze zakładki oraz zgromadzone w przeglądarce notatki. Jeżeli na sprzęcie stacjonarnym Opera jest waszą główną przeglądarka, na pewno docenicie to rozwiązanie. Już nie trzeba w IE dodawać naszych „ulubionych” na nowo (a wraz z formatem ich tracić). Wystarczy pobrać Opera Link for WP7 i z jego poziomu otwierać strony (otworzą się oczywiście w IE9).  Grafika programu jest bardzo ascetyczna. Na czarnym tle widnieją listy z naszymi zakładkami. Wygląda to bardzo czytelnie. Zakładka Speed Dial aż się prosi o zastosowanie kafelków, ale rozumiem, że z różnych programistycznych przyczyn byłoby to kłopotliwe. Oczywiście wszystkie dane (w tym notatki) są nieedytowalne. W przypadku większej bazy zapisanych linków i notatek, mamy możliwość ich przeszukiwania za pomoc wyszukiwarki. Aplikacja ma sporo negatywnych ocen, ale w większości (jeżeli nie wszystkie) pochodzą one od sfrustrowanych użytkowników, zawiedzionych tym że coś co ma w nazwie Opera, nie jest przeglądarką. A wymóg logowania to już szczyt chamstwa. Jeżeli wiecie czym jest usługa Opera Link, korzystacie z niej na swoich urządzeniach polecam pobranie. Program jest darmowy i ciągle rozwijany. Ocena: 4+ Logo: 