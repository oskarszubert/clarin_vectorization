08.10.2011 Za niezwykle cenną w grach uznaję autoironię twórców. Puszczanie oka w kierunku gracza świadczy nie tylko o poczuciu humoru autorów, ale również pewnego rodzaju pewności siebie. „Jesteśmy tak dobrzy, że możemy celowo pewny tematy pokazać w krzywym zwierciadle„. Między innymi z tego powodu świetnie przyjęty został Deathspank na Xboxa 360 i PS3. W podobne struny, także w nurcie fantasy, uderzają Thunder Game Works wespół z Crescent Moon Games tworząc Evertales. Gatunek gry nie jest odkrywczy – ot, raczej typowa, widziana z boku bijatyka, gdzie przemy nieustannie do przodu aby pokonać kolejny zastępy oponentów. Trójwymiarowa oprawa wygląda imponująco, ale ciekawie zaczyna się robić dopiero, gdy posłuchamy lektora i protagonistów w poniższym zwiastunie:  Każda z trzech postaci jest niewątpliwie bohaterem, ale czasy świetności mają już za sobą. To ich nie powstrzymuje jednak przed próbą obalenia Mrocznego Władcy Mroku. W sumie – jaki inny mógłby być Władca Mroku? Gra na iOSie powinna ukazać się już w nadchodzących tygodniach. Będzie zabawnie. 