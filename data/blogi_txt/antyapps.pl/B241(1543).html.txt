29.05.2012 Czasami się zastanawiam, czy deweloperzy ostatnimi czasy nie mają nic ciekawszego do robienia, tylko tworzenie aplikacji, które upiększają nasze zdjęcia, tworzą z nich kolaże, animacje, albo wszystko w jednym. Oczywiście z obowiązkową możliwością dzielenia się nimi przez social media, albo nawet w ramach społeczności skupionej wokół danej aplikacji. Takich produktów na rynku jest obecnie cała masa i trudno znaleźć coś nowego lub ciekawego. Grungetastic to jedna z takich aplikacji. To znaczy, jest jedną z kolejnych, które mają pomóc nam w upiększaniu fotek, ale przynajmniej ma sporo ciekawych filtrów i opcji, które można wykorzystać. Co więcej, twórcy tejże postanowili skupić się tylko na jednym klimacie, a nazwa samej aplikacji powinna szybko dać się skojarzyć. Nie można jednak nie przyznać twórcom tej aplikacji, że zrobili kawałek dobrej roboty. Grungetastic ma mnóstwo ciekawych funkcji. Samych filtrów jest 24, a oprócz tego można kontrolować natężenie koloru czy dobierać różne ramki i ich kolory. Dodatkowo dostajemy dziesiątki różnego typu efektów: ziarna, rysy, stylizacje, etc. Trudno to nawet ogarnąć, gdyż jest tego naprawdę cała masa. Warto również dodać, że efekty możemy nakładać na dwie warstwy zdjęcia, przez co liczba kombinacji efektów i filtrów jest olbrzymia.   Oczywiście każde zdjęcie możemy zapisać na naszym telefonie, wysłać na Facebook czy mailem. Dodatkowo aplikacja pozwala nam na wylosowanie zestawu ustawień, gdyby nie chciało nam się szukać i tworzyć własnych efektów. Trudno w to uwierzyć, ale twórcom aplikacji udało się, mimo tylu opcji, stworzyć jeszcze kilka płatnych efektów.   Sama aplikacja przygotowana jest dobrze, chociaż cudów wielkich nie ma. Generalnie jest ona po prostu jedną wielką biblioteką efektów i filtrów w konkretnych klimacie. Minus? No cóż, podobnych aplikacji jest cała masa, więc można zginąć w tłumie, ale dawno nie widziałem tak pokaźnej liczby funkcji w jednym produkcie. Myślę, że Grungetastic warto sprawdzić, a fani zmieniania swoich zdjęć nie do poznania będą z tej aplikacji zadowoleni. Normalnie kosztuje ona 0,79 euro, ale obecnie można ją pobrać za darmo, więc polecam do wypróbowania. Ocena: 4 