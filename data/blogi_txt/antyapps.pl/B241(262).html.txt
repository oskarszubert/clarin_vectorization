30.08.2013 Sierpień, podobnie jak lipiec był miesiącem wyjątkowo płodnym dla Windows Phone. Do sklepu trafiło wiele świetnych aplikacji. Do tego doszło kilka starszych, które dopiero teraz przyszło nam recenzować. Wybierając te najciekawsze miałem spory problem z ich selekcją. Zapraszam zatem do jednego z najdłuższych zestawień aplikacji miesiąca.  6tag  Aplikacja do obsługi Instagramu, której jedyną wadą jest fakt, że nie jest aplikacją oficjalną. Pod każdym względem dorównuje oficjalnemu klientowi, a czasem jest nawet od niego lepsza. Pojawienie się 6tag pociągnęło za sobą premierę innych oraz obniżkę cen już dostępnych klientów. Autor ciągle ją rozwija dodając nowe opcje. Jeżeli jeszcze nie mieliście okazji testować, koniecznie sprawdźcie. Nokia Video Upload  Na chwilę obecną jedyna aplikacja na Windows Phone pozwalająca wgrywać filmy nakręcone naszym telefonem na YouTube. Wprawdzie bardzo uboga w opcje, ale posiada to co najważniejsze. Do czasu pojawiania się (ponownego) oficjalnej aplikacji od Microsoftu i Googla, pozostaje świetnym dopełnieniem dla SuperTube, MetroTube czy też MyTube. App Social Program dla fanów aplikacji mobilnych. Dzięki niemu możesz (ale nie musisz) przyłączyć się do społeczności użytkowników i polecać oraz przeglądać listy z aplikacjami innych użytkowników. Wiele kategorii, rankingów i innych udogodnień sprawiają, że bywa bardziej przydatna od oficjalnej aplikacji sklepu. AntyApps ma tam też swój profil. Polecamy się do śledzenia. :) Dark Quest RPG dla miłośników starych gier opartych na kościach, planszy i pionkach. Klimatyczna oprawa oraz proste zasady rozgrywki potrafią przykuć na długo. Gra niestety nie posiada wersji testowej co w połączeniu z lekko archaicznym mechanizmem sprawia, że nie potrafią polecić jej każdemu. Jednak jeżeli lubisz RPG, zwłaszcza turowe, nie powinieneś żałować zakupu. Bing Sport, Pogoda, Finanse i Wiadomości  4 świetne aplikacje od Microsoftu znane wcześniej posiadaczom Windows 8. Finanse i Pogoda są wręcz jedynymi z najlepszych w swoich gatunku na Windows Phone i inne systemy. A to wszytko za darmo i w j. polskim. Microsoft odwalił kawał dobrej roboty, szkoda że nie trafiły one także na Windows Phone 7. Czekam na więcej tak dopracowanych i przede wszystkim przydatnych aplikacji. ilomilo Jedna z najstarszych gier na Windows Phone, ale wciąż jedna z najlepszych. Opisywaliśmy ją przy okazji bardzo atrakcyjnej promocji cenowej. ilomilo to sympatyczna gra logiczna. Jej grafika pomimo lat się nie zestarzała, a muzyka do tej pory potrafi oczarować. Liczę (zapewne naiwnie) że Microsoft wskrzesi tę markę i otrzymamy jej kontynuację. RADYO  Kombajn dla wszystkich fanów radiostacji online. Wprawdzie bazą stacji ustępuję Tunein, ale w innych aspektach nadrabia te zaległości. Oczywiście ulubione rozgłośnie możemy dodawać sami. Z ciekawych dodatków warto wspomnieć o opcji nagrywania dowolnych stacji i audycji w celu późniejszego odsłuchania. Unify Universal Search Takie rozwiązanie powinno być domyślnie wbudowane w system. Wyszukiwarka która przeszukuje nasze kontakty, galerię obrazów oraz zasoby muzyki, kalendarz, a także daje dostęp do sklepu i najpopularniejszych wyszukiwarek. Jej największy atut to szybkość działania. W moim wypadku stała się główną systemową wyszukiwarką, zastępując kilka pomniejszych aplikacji. Nokia Pocztówka  Bardzo ciekawa akcja Nokii. Dzięki tej aplikacji w prosty sposób stworzycie pocztówkę, którą następnie listonosz dostarczy do odbiorcy. I to za darmo. Oczywiście jeżeli posiadacie telefon z serii Lumia. Promocja jeszcze trwa, więc warto z niej skorzystać. Kartki w rzeczywiści wyglądają przyzwoicie, mogą być miłą pamiątką z ostatnich dni wakacji i pierwszych szkoły. Galactic Reign  Mocno niedoceniona strategia turowa w kosmosie. Trochę na życzenie twórców, którzy nie wykorzystali w pełni jej potencjału. Mimo to polecam ją wszystkim fanom takich mieszanek. Gra ma jedną potężną zaletę, nawet w wersji darmowej pozwala na rywalizację online, a tryb offline jest bardzo rozbudowany. Sam wsiąkłem w świat Galactic Reign na długo. METEO  Serwis meteo.pl to moim zdaniem jedna z najlepszych prognoz pogody w naszym kraju. Do tej pory nie doczekał się jednak porządnej aplikacji do obsługi swoich danych pogodowych. Aż do teraz. METEO pobiera je i przerabia w bardzo atrakcyjny sposób. Wprawdzie program posiada kilka drobnych wad, ale autor nie przestaje go rozwijać. Dla mnie METEO stał się główną pogodynką. Google Drive on WP  Idealna propozycja dla wszystkich użytkowników Dysku Googla oraz jego dokumentów. Pozwala przeglądać, wysyłać, a także pobierać pliki (oczywiście w zakresie możliwości Windows Phone). Najciekawiej prezentuje się wsparcie dla dokumentów. Mamy kilka metod ich przeglądania, w tym przerobienie na format Office i zapisanie w pamięci naszego telefonu. Doodle Jump  Klasyk, który na nowo powrócił do zasobów sklepu Windows Phone. Niestety już bez wsparcia Xbox Live, za to z poprawioną grafiką i nowymi planszami. A to wszystko za niewielki 3,49zł. Gra pomimo lat wciąż bawi tak samo dobrze, dlatego jeżeli lubicie ten gatunek nie będziecie żałowali zakupu. Polecamy też nasze rankingi związane z Windows Phone 10 RPG na Windows Phone które warto znać  Powrót do szkoły – aplikacje które warto zabrać ze sobą   Pobieraj filmy, słuchaj muzyki w tle i wiele więcej, czyli alternatywy na brak oficjalnej aplikacji YouTube [WP] Najlepsze aplikacje na Windows 8/RT #1 oraz Najlepsze aplikacje na Windows 8/RT #2 – darmowe gry 