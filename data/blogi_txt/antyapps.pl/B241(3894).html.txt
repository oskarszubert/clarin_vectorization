28.11.2012 Dyskusja o tym, czy HTML5 jest przyszłością aplikacji mobilnych wre w najlepsze. Można wymieniać wiele zalet jednego i drugiego rozwiązania, choć bez wątpienia aplikacje tworzone w HTML5 mają dużo bardziej uniwersalny charakter. Niemniej jednak nie wiele jest w AppStore aplikacji, które oparte są o HTML5. Jedną z nich jest Splitsville. Aplikacja ta zbudowana jest właśnie w HTML5, a służy do dzielenia napiwków między różne osoby. Jak prezentuje się ten produkt? Cóż, aplikacja jest bardzo prosta. Po lewej stronie mamy formularz wprowadzania kwoty, ustalania poziomu napiwku oraz ustalania liczby gości, miedzy których dana kwota zostanie podzielona. Po prawej stronie wyskakuje nam równy podział kwoty między liczbę osób, który możemy modyfikować. Co ciekawe, aplikacja pozwala na podział rachunku tylko między 8 osób, a również modyfikacja kwoty nie jest możliwa ręcznie, a za pomocą suwaka.  Sama aplikacja prezentuje się całkiem nieźle i trudno nawet zauważyć, że zrobiona jest w HTML5. Graficznie jest całkiem dobrze dopracowana, ma również bardzo prostą nawigację. Brakuje tutaj jednak bardziej wysublimowanych funkcji, a sama aplikacja jest dość statyczna. Należy jednak oddać honor jej twórcom: aplikacja jest stabilna (co w przypadku aplikacji w HTML5 nie jest łatwe) i rzeczywiście trudno byłoby rozpoznać, że nie jest to typowy produkt z AppStore. Generalnie więc, oceniając ją, mogę napisać, że jeżeli chodzi o jej użyteczności, to nie dostarcza ona żadnych rozbudowanych funkcji i jest do bólu prosta, co wcale nie musi być wadą, zaś jeżeli chodzi o wykonanie, to warto je docenić. Jeżeli szukacie prostego kalkulatora napiwków, to Splitsville jest jak znalazł. 