28.08.2013 Podobno jeśli poszukujemy okazji do zabawy, to takowa zawsze szybko się znajdzie. I coś w tym jest, bo wystarczy tak niewiele jak dodatkowa, zainstalowana na naszym urządzeniu aplikacja. Sprawdźmy zatem co to za Okazje! Jak obiecują twórcy w opisie programu na platformie Google Play, zawsze znajdzie się okazja. Oni wybrali na każdy dzień zestaw ciekawostek z historii, rocznice doniosłych wydarzeń sportowych i technologicznych, urodziny nietuzinkowych ludzi, imieniny dość… egzotycznych imion oraz święta okolicznościowe z całego świata. To zestaw wirtualnych żółtych karteczek (tzw. memo), klikając na które przenosimy się do kolejnej okazji. Do wyboru do koloru, wystarczy wybrać z jakiej okazji się dziś bawimy i można zaczynać imprezę! ;-)                           Niektórzy mawiają, że środa to taki mały piątek. Jeśli nie boicie się czwartku, który i tak jutro nadejdzie, a nie macie innych wymówek to proszę bardzo. Gotowa recepta na brak wyrzutów sumienia dostępna jest w Google Play za darmo. O lekarstwo dzień później nas nie pytajcie! ;-) 