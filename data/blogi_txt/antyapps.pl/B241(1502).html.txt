12.04.2012 Co najbardziej boli w momencie, kiedy masz do wykonania połączenie telefoniczne? Rozładowana bateria. Użytkownicy Androida bardzo często borykają się z takim problemem. Zwykle wina nie stoi po stronie producenta, który dostarcza słabe baterie, ale po stronie użytkownika i aplikacji, których w tle jest po prostu za dużo. Na szczęście mamy na to rozwiązanie! Dobrze skonfigurowany battery-manager potrafi uratować kuper i przedłużyć życie telefonu o parę godzin. Dziś przedstawimy taki, który oprócz tego, że działa niesamowicie – to jeszcze równie dobrze wygląda i (co chyba najważniejsze ;) jest za darmo. Mowa o GO Power Master – aplikacji od grupy, która stoi za wieloma znanymi produkcjami, takimi jak GO Launcher czy GO Keyboard i tak jak w przypadku dwóch wymienionych wyżej – program jest dopracowany w każdym calu.  Na początek może zajmę się może tą strefą mniej ważną - bo wyglądem. Jestem ikonkowym fetyszystą i jeśli program ma ikonę brzydką, to czasami potrafię go usunąć albo chociaż gdzieś umieścić tak, abym go nie oglądał zbyt często. Na szczęście GO Power Manager nie dość, że ma bardzo ładną ikonę, to jeszcze ma dopracowane „powiadomienie”, które na stałe (można to wyłączyć) zagnieżdża się w pasku powiadomień. Sama aplikacja oczywiście jest równie ładna i swoim wyglądem przypomina niektóre programy dołączane z systemem MIUI. Co zaś się tyczy samej funkcjonalności – GO Power Master oferuje wiele trybów pracy i umożliwia tworzenie własnych. W każdym do wyboru mamy takie ustawienia jak połączenie Wi-Fi, synchronizacja czy długość i intensywność podświetlenia ekranu. Istniejących już trybów nie można edytować – ale nie ma najmniejszej potrzeby, żeby to robić, bo są one doskonale zoptymalizowane. Dodatkowo GO Power Manager oferuje tryb automatycznej oszczędności baterii – w praktyce oznacza to tyle, że w momencie, kiedy poziom naładowania akumulatorów przekroczy pewien poziom (standardowo 20% – można jednak to zmienić w ustawieniach) to program automatycznie przełącza telefon w tryb Super save – czyli jedyne co będziemy mogli zrobić to odbierać i wykonywać połączenia telefoniczne. Nie połączymy się z siecią Wi-Fi, a o synchronizacji możemy pomarzyć – z drugiej strony, jeśli zależy nam na tym, aby poużywać słuchawki przez jeszcze jakiś czas, to chyba da się przeżyć bez przesyłania danych w tle?  GO Power Master zainstalowałem właściwie z ciekawości, bo nigdy nie miałem problemów z baterią. Teraz właściwie nic się nie zmieniło poza tym, że wiem ile czasu mogę używać telefonu w danym trybie. Niemniej znam osoby, którym procenty z baterii ulatywały niesamowicie szybko, a po zainstalowaniu GO Power Master sytuacja się zmieniła na lepsze i mogą dłużej rozmawiać przez telefon. Dlatego jeśli potrzebujecie dodatkowych paru chwil na telefonie – nawet chwil, które mogą zamienić się w godziny – to jest to aplikacja dla was. Dostępna za darmo w Google Play! 