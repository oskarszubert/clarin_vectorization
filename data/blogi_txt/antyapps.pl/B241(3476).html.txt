29.02.2012 Gameloft to naprawdę duże studio, dlatego tworzone przez nie produkcje wyróżniają się w Android Markecie na tle innych. Firma ta znana jest z trójwymiarowych gier, w których dba się o detale i oprawa audiowizualna naprawdę przyciąga. RealFootball 2012 jest jedną z takich gier. Aż dziw bierze, że telefon potrafi obsłużyć tak rozbudowany tytuł. Jak w to się gra? Gra jest bardzo rozbudowana. Szczerze mówiąc, jako osoba nie mająca nic wspólnego z piłką nożną, w niektórych jej opcjach się gubię. Oferuje naprawdę dużo. Można tutaj grać różnymi drużynami, transferować zawodników czy zmieniać formację, w której grają. Pod względem ustalania strategii drużyny jest tutaj tak dużo opcji, że po prostu je pomijam. Fan piłki nożnej z pewnością zapiszczy z radości, ja tutaj widzę natomiast nic mi niemówiące dane :)  Sama gra opiera się natomiast o użycie dwóch kciuków. Lewy steruje „analogiem”, podczas gdy prawy odpowiada za wszelkie akcje. Do tych przeznaczone zostały trzy klawisze. Mamy podanie, strzał i sprint, przy czym ten drugi w przypadku dużego dystansu od bramki jest po prostu podaniem w formie mocnego wykopu, a nie podania piłki po ziemi. Gdy nie posiadamy piłki, przyciski odpowiadają za wślizgi i szturchanie przeciwników. Szkoda jednak, że nie można samemu zmieniać prowadzonego zawodnika. System automatycznej zmiany do tego, który znajduje się w najbliższej odległości od piłki nie zawsze się sprawdza. Poza tym zazwyczaj wolę mieć większą kontrolę, nawet jak się na czymś nie znam :) W RealFootball 2012 gra się naprawdę dobrze. Oprawa audiowizualna jest na naprawdę przyzwoitym poziomie. Czy warto? Hello, ta gra jest za darmo :) To retoryczne pytanie pojawia się tutaj tylko dlatego, że taki jest kanon recenzji gier na Antyappsie :) Jeśli tylko macie smartfona, który zdoła obsłużyć tę produkcję, nie wahajcie się i pobierajcie ją już teraz. Świetna rozrywka nie tylko dla fanów piłki nożnej. Ostrzegam jednak, że jak to w przypadku gier Gameloftu, po pewnym czasie pojawią się w grze utrudnienia, które będziemy mogli zlikwidować mikropłatnościami :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 