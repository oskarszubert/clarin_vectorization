16.07.2012 Coraz więcej komunikatorów trafia na Windows Phone. To dobry znak, jednak ciężko oprzeć się wrażeniu, że co najmniej część z nich robiona jest na szybko, „byle by było”. Podobnie jest w przypadku Nimbuzza.  Nie będę zagłębiał się w jego ocenę. Jak każdy multikomunikator ma grono swoich zwolenników oraz przeciwników. Warto zaznaczyć, że należy do grona programów, które przed możliwością zalogowania się do innych sieci, wymagają założenia konta w samej usłudze (kiedyś na podobnej zasadzie działało palringo). Jest to pewna niedogodnością, ale wiążą się z tym też korzyści. Nie dotyczą one jednak użytkowników Windows Phone, dlatego przejdę od razu do aplikacji mobilnej. Nimbuzz rozczarowuje na prawie każdej płaszczyźnie. Nie wspiera żadnego rodzaju powiadomień. Gdy opuścimy aplikację, bądź też zwiniemy ją do pamięci, możemy zapomnieć o informacjach odnośnie nowych wiadomości. Tak więc aby być na bieżąco, program cały czas musi być na ekranie głównym.  Nieintuicyjna jest również lista kontaktów. Wprawdzie możemy tworzyć grupę ulubionych oraz wyłączać z podglądu osoby niedostępne, ale już o wyborze aby dostępne były na górze możemy zapomnieć. Jeżeli chcecie mieć widok na wszystkie kontakty, a ochotę porozmawiać z np. Romanem który jest dostępny, musicie posiłkować się narzędziami do wyszukiwania, albo ręcznie przewijać całą listę. Ponieważ Nimbuzz buduje na naszym koncie założonym w tej usłudze, lista kontaktów i kont jest synchronizowana pomiędzy naszymi urządzeniami. Jest to spore udogodnienie. Wystarczy jedynie logowanie do konta Nimbuzz. Pod komunikator możemy podpiąć  takie sieci jak Facebook, Yahoo Messenger, MSN/Live Messenger, Gtalk. Niestety, pomimo wielu prób nie udało mi się dołączyć konta MSN. Możliwe, że to chwilowy problem z serwerem. Choć interfejs dopasowano do stylu Metro i na zdjęciach wygląda ładnie, to w kontakcie wcale nie jest taki przyjemny. Mocno odczuwalne są lagi (HTC Titan, Lumia 800). Nimbuzz obecnie jest konkurencją jedynie dla IM+, który obsługuje większość ilość sieci, posiada powiadomienia, nie wymaga zakładania dodatkowego konta, jest dostępny w wersji polskiej, a niedługo powinien się doczekać obsługi także GG. Wybór jest prosty. No chyba, że ktoś mocno osiadł już w świecie Nimbuzza. Wtedy pozostaje jedynie mieć nadzieję, że autorzy bardzo prężnie będą rozwijali swój komunikator w wersji na Windows Phone. Aplikację znajdziecie pod tym linkiem, oczywiście dostępna jest za darmo. Ocena: 3- 