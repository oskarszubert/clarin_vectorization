21.09.2012 Idzie jesień, a jak to zwykle bywa o tej porze roku, pogoda potrafi zmienić się diametralnie z dnia na dzień. Dobrze jest więc wiedzieć, co nas czeka na następny dzień i jakie ciuchy warto na siebie założyć. Dlatego też aplikacje pogodowe cieszą nie nieustanną popularnością, a ich rodzajów jest całe zatrzęsienie, od prostych i minimalistycznych, po rozbudowane, pełne wiadomości. I gdy już wydawać by się mogło, że nie da się nic odkrywczego i nowego wymyślić w tym temacie, pojawia się taka, aplikacja, jak ta od Byss Mobile. Instaweather Pro to aplikacja nietuzinkowa. Jest to skrzyżowanie pogodynki z Instagram z dużym naciskiem na ten drugi element. Jeżeli spodziewacie się aplikacji z prognozą pogody, to możecie się zdziwić, przynajmniej częściowo, bo choć Instaweather Pro pogodę Wam przepowie to nie o to chodzi w tej aplikacji. Po uruchomieniu Instaweather Pro dostajemy widok… aparatu fotograficznego. Tak, dobrze przeczytaliście. Ale co z pogodą? Bez obaw, aplikacja na podstawie geolokalizacji pokazuje prognozę dla naszego aktualnego miejsca pobytu, włącznie z takimi danymi, jak zachmurzenie, prędkość wiatru, a nawet pogodę na następne dni. To po co ten aparat? Otóż Instaweather Pro nie ma służyć do tego, abyśmy poznali obecną prognozę, ale abyśmy dzielili się nią z całym światem, a przynajmniej ze znajomymi z Instagram. Jeżeli jesteśmy w jakimś ciekawym miejscu, dajmy na to, w tropikach i chcielibyśmy się pochwalić tym, jak ciepło i słonecznie tam jest, to Instaweather Pro nam w tym pomoże. Oczywiście niekoniecznie musi chodzić o chełpienie się daną lokalizacją, można po prostu w ciekawy sposób podzielić się informacją o danym miejscu i panującej w nim pogodzie.  Działa to następująco: robimy zdjęcie a następnie wybieramy jeden z 9 ekranów z informacjami co do pogody, od tych najprostszych z samą nazwą miejsca i temperaturą, po bardziej zaawansowane, na całotygodniowej prognozie kończąc. Gdy wybierzemy już odpowiednią skórkę klikamy ok i aplikacja odsyła nas do Instagram, gdzie ewentualnie możemy jeszcze „podrasować” nasze zdjęcie i umieścić na naszym koncie. Oczywiście zdjęcie z naszą pogodą trafia również do pamięci telefonu. Sama aplikacja jest zrobiona bardzo dobrze, ma intuicyjną nawigację i ładny design. Działa całkiem szybko. Aparat nie ma wielu funkcji: możemy włączyć lub wyłączyć lampę oraz zmienić kamerę, ale więcej tak naprawdę nie potrzeba. Instaweather Pro to ciekawe podejście, wykorzystujące popularność Instagram i aplikacji pogodowych. Pomysł jest naprawdę rewelacyjny w swej prostocie (choć nie jedyny), a wykonanie i działanie aplikacji bez zarzutów. Oczywiście Instaweather Pro to nie pogodynka ani rozbudowane narzędzie, to tak naprawdę aplikacja z kategorii „rozrywka”. Jeżeli więc macie ochotę podzielić się swoją pogodą z całym światem, to sięgnijcie po Instaweather Pro. Aplikacja kosztuje 0,79 euro. Ocena: 5 Mamy dla Was 3 kody. Dwa pierwsze znajdziecie poniżej, trzeci pojawi się jeszcze dzisiaj na naszym Facebooku. Kto pierwszy ten lepszy:) Kody: R6RHJLNNMMHW 7YN4A7X3J34E 