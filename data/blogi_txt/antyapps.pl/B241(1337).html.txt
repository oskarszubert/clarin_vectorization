09.09.2013 Jedną z nowości przyniesionych wraz z aktualizacją GDR2 oraz Amber, jest przywrócenie systemowi Windows Phone wbudowanego odtwarzacza radia. Standard z telefonów Windows Phone 7, zniknął w jego najnowszej wersji, ale jak się okazało tylko od strony kodu Większość telefonów posiada w sobie odpowiedni moduł i czekało tylko na aplikację która go obsłuży. A ta? Podobnie jak poprzednio jest bardzo minimalistyczna. Może nawet zbyt mocno, dlatego jej braki nadrabia FM Radio. Osobiście bardzo lubię minimalizm bijący od standardowej aplikacji radia w Windows Phone. Możecie go ujrzeć w logo tego wpisu. Jednak FM Radio rozwija go o bardzo przydatną opcję. Chodzi o listę radiostacji. Już nie musicie ręcznie skanować fal, sprawdzając gdzie co gra i zapisując na licie ulubionych. Po uruchomieniu FM Radio zostaniemy poproszeni o zgodę na korzystanie z naszej lokalizacji. Niestety, w moim przypadku niezbyt precyzyjnie dopasował dane do położenia. Możemy też ustawić je ręcznie, wybierając region oraz miasto i nadajnik (w przypadku większych miast, takich jak Warszawa, na liście będzie kilka nadajników.) Następnie aplikacja zacznie pobierać dane i po chwili ujrzymy spis najpopularniejszych rozgłośni wraz z ich częstotliwościami. Wystarczy jedno dotknięcie aby się przełączyć pomiędzy nimi. Aplikacja do odtwarzania stacji używa systemowego radia, tak więc za jego pomocą odpowiednie radio możemy dodać do ulubionych. Jeżeli w słuchawce słyszymy lekki szumu, FM Radio pozwala na ręczne skorygowanie fali na której odbieramy radio. Warto pamiętać o jednej rzeczy. W przeciwieństwie do systemowego odtwarzacza, aplikacja uruchomi stację na konkretnych falach nawet bez podpiętych słuchawek, do tego nie wyświetli żadnego komunikatu o ich braku. Nie zapomnicie ich podłączyć inaczej zawsze przywitają Was szum. FM Radio dostępne jest zarówno dla Windows Phone 7 jak i 8. Polecam ją każdemu kto lubi słuchać radia na swoim telefonie. Zamiast zabawy w ręczne przeszukiwanie i zgadywanie co to za stacje, w łatwy sposób odszukamy listę rozgłośni z naszej okolicy. Wartość aplikacji podnosi fakt, że dostępna jest za darmo, kosztem umieszczonych w niej reklam. 