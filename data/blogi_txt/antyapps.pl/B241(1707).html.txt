16.11.2011 Korzystacie ze swojego telefonu, jako punktu dostępowego do wszystkiego, co biznesowe będąc poza biurem? Serwis money.pl w takim razie ma coś dla Was – aplikacje spełniającą wszystkie podstawowe wymagania młodego biznesmena, wraz z kursami walut, indeksami, wykresami, przelicznikami i oczywiście wiadomościami na bieżąco aktualizowanymi. Wszystko podane w jednej darmowej aplikacji z małym haczykiem.  W tym wypadku chodzi mi o reklamy, które w zasadzie nie są za bardzo inwazyjne, jeśli chodzi o umiejscowienie, ale z samą zawartością jest już gorzej. Nie wiem być może ja mam jakieś dziwne podejście do sprawy, ale pani w bieliźnie reklamująca się słowami „zobacz co nas kręci” jakoś nie wygląda dobrze w aplikacji biznesowej. Domyślam się, że to dobra grupa docelowa, bo w końcu to głównie mężczyźni będą z niej korzystać, ale wolałbym uniknąć takich sytuacji, gdy ktoś dziwnie na mnie spogląda, bo właśnie sprawdzam indeks giełdowy. Wróćmy jednak do samej aplikacji, bo zawiera ona kilka przydatnych funkcji – przede wszystkim wiadomości z money.pl, które możemy posegregować w kilku kategoriach. Dalej jest rzecz najważniejsza i najbardziej rozbudowana – oglądanie notowań spółek giełdowych, indeksów oraz kursów walut wraz z opcją pokazania na wykresie wahań z ostatnich dni, tygodni, miesięcy, a nawet lat. Poniżej mamy ładnie to prezentujący wykres. Całość uzupełniają kalkulatory przeliczające waluty, płace (ZUS, NFZ, zaliczka na podatek), odsetki oraz kredyt. Przydatne, gdy potrzebują to zrobić szybko, a nie mamy pod ręką komputera. Ostatnią rzeczą jest wyszukiwarka ofert pracy. To już wydaje się być dodane na siłę, byle tylko było. Aplikacja jest funkcjonalna i bardzo prosta w użyciu, niestety cierpi odrobinę przez swoją ciemną stylistykę – wieki temu już ustalono, że czytanie tekstów pisanych białą czcionką na czarnym tle nie jest najprzyjemniejszą rzeczą dla oczu i na dłuższą metę męczy. Szczególnie przy niewielkim ekranie okna. iMoney nie zaskakuje tak naprawdę niczym szczególnym, ale tu przecież nie chodzi o bycie kreatywnym na siłę. Te funkcje, które wcześniej mieliście w kilku aplikacjach tutaj znajdziecie w jednej darmowej. Oczywiście można tu mówić o lekkim przesycie, ale do stabilności nie mam zastrzeżeń, a sama treść z money.pl jest tego warta. Według Szymona iMoney na Androidzie nie do końca się udało, tutaj niestety jest podobnie. Warto dla treści, ale aplikację wymaga jeszcze dopracowania. 