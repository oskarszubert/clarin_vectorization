09.02.2012 Czasem na drodze dobrej aplikacji staje jej nazwa. Powiązana z marką, ale nie do końca zdradzająca jej zastosowania i możliwości. Tak jest właśnie w przypadku pkt.pl, czyli mobilnej wersji Polskiej Książki Telefonicznej. Jedna z najbardziej niezbędnych aplikacji ginie w konfrontacji ze skojarzeniami jakie u większość budzi książka telefoniczna (coś archaicznego i niepraktycznego).  Czym jest pkt.pl? Tak jak nazwa wskazuje książka telefoniczną. Jej główną zaletą nie jest jednak odnajdowanie numerów, ale lokalizowanie konkretnych usługodawców, firm, zakładów. Dzięki pkt.pl możemy:  zadzwonić, odwiedzić stronę internetową, zobaczyć lokalizację na mapie, wysłać e-mail, zapisać wyniki wyszukiwania, przekazać dane znajomym.   Niezależnie w jakim miejscu naszego kraju się znajdujecie, wystarczy wybrać konkretną „usługę” aby po chwili otrzymać wyniki z podanymi wyżej danymi. Mogą to być zarówno pizzerie, jak i pralnie, zakłady naprawcze, kawiarnie czy nawet pobliskie kościoły i parafie. Wszystko to może zostać wyszukane zarówno na bazie naszej lokalizacji GPS jak i podania adresu ręcznie. Po chwili (zależnej od naszego połączenia internetowego) otrzymujemy pełne dane wraz z naniesionymi na mapę pozycjami. Masz ochotę na pizzę, a nie chcesz szukać adresów do pobliskich pizzeri? Wpisujesz Pizza i po chwili masz podane nie tylko lokalizacje najbliższych zakładów, ale również dane teleadresowe, linki do strony itp. Jesteś poza miastem i potrzebujesz znaleźć najbliższą aptekę? Podobnie. Takich przykładów można mnożyć setki jeśli nie tysiące. A rozwiązanie na nie masz zawsze przy sobie, w swoim telefonie.  Dzięki bardzo prostej budowie pkt.pl jest niezwykle intuicyjne i szybkie. Poruszanie się po samej aplikacji jak i poszczególnych usługach nie sprawia żadnego problemu. Dodatkowo całość dopasowano do stylu metro. Jest to jedna z niewielu aplikacji, które już na start posiadają wszelkie niezbędne opcje. Uruchamiasz i masz wszystko co potrzebne, plus parę dodatkowych możliwości. Naprawdę, rzadko kiedy można natrafić na tak kompletną i przydatną aplikację.  Jedyne czego tak naprawdę brakuje to wersji offline. Nawet gdyby miała zajmować 100MB. Tego typu aplikację po prostu warto mieć w telefonie, na wypadek gdyby zabrakło połączenia internetowego. Wszak zapewnia ona nie tylko rozrywkę (kina, restauracje itp.) ale również bezpieczeństwo (szpitale, apteki, zakłady naprawcze, hostele). Niezależnie od tego gdzie się akurat znajdziemy my lub nasi bliscy. Osobiście nie wyobrażam sobie już podróżownia bez tej aplikacji. Czy mam rację? Każdy może przekonać się sam. Pkt.pl jest darmowe oraz pozbawione reklam. Waży niewiele ponad 1 MB. Całość możecie pobrać tutaj. Ocena: 5+/5 