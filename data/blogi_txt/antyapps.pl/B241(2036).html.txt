13.12.2012 Tak piękna, że nie uwierzysz, że to gra video! – takim zdaniem do zakupu gry Gold   Chocolate zachęcają nas jej twórcy. To naprawdę odważne stwierdzenie, obok którego nie mogłem przejść obojętnie. (Zwłaszcza, że dziś w ramach specjalnej promocji gra do pobrania jest bezpłatnie).  Gold   Chocolate to gra, dla której określenie gatunku jest nie zwykle trudne. Wymaga spostrzegawczości, ale równocześnie ma za zadanie nas odprężyć. Gry zręcznościowe raczej kojarzą mi się z ze sprawnymi palcami, logiczne z ciągłym myśleniem, a więc do żadnej z tych dwóch kategorii nie mógłbym jej zaliczyć. Czym zatem jest? To prawdopodobnie produkcja, która otwiera nową grupę gier relaksacyjnych. Przyjemna spokojna muzyka, chwilami tak wolny, że aż nużący gameplay i rzeczywiście – ciekawy design – tak można w kilku słowach opisać produkcję studio Cocobic, która zdaje się być idealnym rozwiązaniem dla osób, które cały dzień spędziły w biegu.  Zasady gry są całkiem proste. Po naszym ekranie wędruje kilka dziwnych stworków. Część z nich to jednak ukryte szkodniki. Podczas gdy przechylamy nasz telefon, w tle przelatuje nad planszą kometa, równocześnie prześwietlając lewitujące stworzenia. Kiedy zniknie z naszego pola widzenia, musimy jak najszybciej pokonać wroga. By nieco utrudnić nam zadanie, stworzenia chwilami zamieniają się miejscami – to właśnie tutaj przyda się nasza spostrzegawczość. Projekt choć ciekawy nie wzbudził we mnie największej sympatii. Przez pierwsze kilka plansz miałem ochotę wyjść z pokoju, zrobić sobie herbatę i spokojnie wrócić by dotknąć zakażone stworzenia – pewnie bym zdążył. Relaks? Może, ale zdecydowanie nie dla mnie. 