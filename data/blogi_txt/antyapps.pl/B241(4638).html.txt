08.03.2013 Wprawdzie oficjalna aplikacja WiMPA była dostępna w Marketplace od dawna, to jednak do tej poy nie wspierała naszego kraju. Stan ten uległ zmianie wczoraj i teraz każdy użytkownik konta premium może słuchać swojej ulubionej muzyki także na smartfonie z Windows Phone. WiMP istnieje trochę w cieniu o wiele bardziej medialnego Deezera i Spotify. Niesłusznie. Usługa ta zawiera kilka ciekawych rozwiązań, a baza muzyki jest naprawdę obszerna. Tu jednak zajmiemy się samą aplikacją na Windows Phone. A ta mocno w tyle pozostawia swoją konkurencję. Standardowo po starcie wita nas okno logowania. Niestety WiMP nie dysponuje testowym okresem próbnym dla kont premium. Tak więc z aplikacji skorzystają tylko Ci, którzy zdecydują się na miesięczne opłaty. Trochę inne warunki dotyczą abonentów sieci Play, ale więcej po więcej szczegółów odsyłam tutaj.  Pierwsze co rzuca się w oczy to dobrze przygotowana polska wersja językowa.  Owszem, czasem znajdziemy opisy po angielsku (zwłaszcza biografie artystów), ale zdecydowana większość tekstów jest w naszym rodzimym języku. Na początek wita nas okno z nowościami. Nie są ty tylko okładki albumów, ale np. całe playlisty. Mamy też stronę z polecaną muzyką. Tutaj podobnie kategorii jest sporo. Do tego dopasowane do naszego rynku. Dzięki temu znajdziemy zarówno playliste radiowej Trójki jak i 50 wokalistek z okazji dzisiejszego dnia kobiet. Jeżeli dla kogoś tyle inspiracji nie wystarcza, następne okno prezentuje top listy. Pod względem polecania muzyki WiMP oferuje naprawdę sporo, różnorakich propozycji.  Mamy też dostęp do tradycyjnego menu w którym to przejrzymy nasze ustawienia, listy, ulubione czy też płyty pobrane offline. W opcjach możemy ustalić jakość pobieranej muzyki jak i tej słuchanej, określić czy zgadzamy się na transmisje po 3G, a także ustawić losowe odtwarzanie utworów (trochę dziwne miejsce dla takiej opcji). Wszystko to bardzo ładnie wpisano w idee metro. Na dolnej belce otrzymujemy skróty do najważniejszych opcji, w rozwijanym menu do tych związanych z obecnym miejsce w aplikacji. Całość działa płynnie i bardzo stabilnie. Nie ma problemów zarówno z utworami pobranymi offline, jak i tymi słuchanymi strumieniowo. Po różnych doświadczeniach z Deezerem i Spotify była to miła odmiana. Jedyne czego mogę się przyczepi to kafelek aplikacji. Po pierwsze nie wspiera ani wysokich rozdzielczości, ani największego rozmiaru. Dodatkowo nie jest w żaden sposób animowany. Szkoda. Polecam Wam WiMPa do testów jako usługę muzyczną. Jeżeli przekona Was darmowa wersja, zaryzykujcie płatny miesiąc. Nie wiąże się to z żadnymi subskrypcjami, jedynie jednorazową opłatą. Wtedy będziecie mogli sprawdzić świetną mobilną aplikację. WiMP chyba właśnie wyleczył mnie ze Spotify. 