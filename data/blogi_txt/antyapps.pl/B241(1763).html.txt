06.02.2014 Jeden z projektów, przy którym musiałem przetrzeć oczy. Nie bardzo wierzyłem, że faktycznie będzie chciał uczyć zarówno mnie jak i innych użytkowników sprzętów z iOS na pokładzie będzie próbował nauczyć pisania kursywą. Okazuje się jednak, że takie jest zamierzanie i cel. A jak z jego realizacją?  Tak po prawdzie, bliżej programowi do edukacyjnego który chce nauczyć dzieci liter. I faktycznie, jak wynika z opisu w AppStorze, moje spostrzeżenie jest jak najbardziej poprawne. Zapoznawanie ze znakami, czytanie, prowadzenie nas po ścieżce by pokazać jak je poprawnie zapisać. Znaki duże i małe, a także wymowa. Wszystko zrobione na wzór innych produkcji związanych z nauką alfabetu, jednak tym razem autorzy postanowili wszystko przechylić i nie zaczynać od podstawowych wyglądów znaków, a od kursywy. Czy w tym szaleństwie jest metoda? Szczerze, nie mam pojęcia. Nie znam się na tym, mogę jedynie powiedzieć że po kilku ćwiczeniach z Intro to Cursive jakiś specjalnych zdolności czy umiejętności u siebie nie zauważyłem.  Tym bardziej nie rozumiem, dlaczego ktokolwiek miałby chcieć polecać taki program dzieciom. Litery są duże i charakteryzują się sporą objętością, dlatego nawet zewnętrzne wskaźniki, tj. stylusy, niespecjalnie się w tym przypadku sprawdzą.  Cel Intro to Cursive zupełnie rozmija się z efektami. Program charakteryzuje się przyjemnym dla oka interfejsem, jednak jego użyteczność to zupełnie inna bajka. W wersji uniwersalnej można go nabyć w AppStorze za blisko pięć dolarów. 