04.03.2013 Choć Windows Phone od wersji 8.0 pozwala na obsługę kart SD to jednak problem z wolną pamięcią jest w nim bardzo odczuwalny. Powodów jest wiele. Jednym z nich, zgłaszanym przez coraz większą ilość użytkowników, jest ciągle puchnący przedział „inne”. Aplikacja Shrink Storage pozwoli nad nim zapanować. Windows Phone choć nie daje nam pełnego dostępu do naszych danych, dzieli je na kilka kategorii i pozwala podejrzeć ich pojemność. Mamy więc: muzyka + wideo, zdjęcia, aplikacje, systemowe i wspomniane już inne. Jak się okazało, ta ostatnia kategoria lubi zajmować naszą pamięć z nie do końca znanych powodów. W przypadku mojej Lumi 920 (32 gb wbudowywanej pamięci, odliczają system zostaje około 28) było to już prawie 9 GB. Blisko 1/4 systemu zajęta przez nieokreślone pliki, których nie możemy usunąć. Nic dziwnego że problem irytował coraz większą ilość użytkowników. Microsoft już obiecał poprawki i doradził zablokowanie automatycznego wgrywania zdjęć na SkyDrive. Do tego czasu jednak możecie sobie pomóc aplikacją Shrink Storage  Jej działanie jest proste. Zapycha całą wolną pamięć do tego stopnia, że system sam zaczyna ją zwalniać, czyszcząc pamięć „inne”. Pierwszy etap polega na zapchaniu wolnej pamięci co w przypadku bardziej pojemnych urządzeń może potrwać kilka długich minut. Następnie restartujemy telefon, wracamy do aplikacji, wybieramy odpowiednią opcję i sprawdzamy ile miejsca udało nam się uwolnić. W u mnie były to prawie 4GB. Interfejs aplikacji jest prosty to bólu. Składa się z 2 przycisków oraz dokładniej instrukcji postępowania. To jednak w zupełności wystarczy. Shrink Storage jest darmowy i pozbawiony reklam, dlatego polecam go każdemu borykającemu się z brakiem wolnej pamięci na swoim telefonie. Wprawdzie nie rozwiązuje on głównego problemu, a jedynie łagodzi jego skutki, ale do czasu oficjalnej łatki lepsze takie rozwiązanie niż żadne. Ps: podczas kilkunastu testów, 2-3 razy czyszczenie pamięci nie dało żadnego efektu, czasem trzeba spróbować kilkukrotnie. 