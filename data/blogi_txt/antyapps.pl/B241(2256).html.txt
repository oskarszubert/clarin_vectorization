08.02.2012 Podczas wczorajszej konferencji Electronic Arts w Nowym Jorku ogłoszono, że Mass Effect, doskonale znana graczom zarówno PCtowym, jak i konsolowym, seria zmierza na iOS. Port pierwszej lub drugiej części? Nie, coś innego. Ale też szalenie intrygującego.  Tak naprawdę zapowiedziano aż dwie pozycje. Pierwsza z nich to Mass Effect Infiltrator, który będzie strzelaniną z widokiem z 3 osoby. W grze znajdziemy oczywiście bronie czy moce znane już fanom marki, a zadaniem będzie uwolnienie więźniów z wrogiej bazy Cerberus. O tym, że EA zapewnia o oprawie najwyżej jakości nie ma nawet co wspominać. Warto jednak nadmienić, że już wydając Dead Space na iOS udowodnili, że doskonale sobie z tym sprzętem radzą i teraz na pewno nie będzie gorzej. Fani na pewno sobie nie odpuszczą zważywszy, że odblokowane np. bronie w wersji mobilnej będzie można wykorzystać także w Mass Effect 3 na konsolach i PC – powiązanie z systemem Galaxy at War ma być zresztą jeszcze głębsze. Na więcej szczegółów pewnie przyjdzie pora wraz z pierwszymi materiałami wideo. Przy okazji poinformowano o zmierzającej na ten sam system aplikacji Datapad. Dzięki niej „będziemy na bieżąco ze sprawami w Mass Effect 3″. Sprawdzimy nie tylko jak wygląda sytuacja w galaktyce, ale także dostaniemy prywatne wiadomości od bohaterów gry (!). Premier możemy spodziewać się bliżej wydania Mass Effect 3. Spójrzcie tylko jak to wygląda: 