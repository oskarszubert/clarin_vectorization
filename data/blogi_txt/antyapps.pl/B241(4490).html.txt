07.01.2013 Część druga ostatnia poradnik dla osób które zdecydowały się na system Windows Phone, a jednak mocno są zakorzenione w ekosystemie usług od Googla. Ich życie nie jest proste, ale dzięki częściowo otwartym api oraz sporej ilość aplikacji nieoficjalnym, można je sobie lekko osłodzić.  gTalk W jego przypadku sytuacja jest jasna i prosta. Google oparło swój pierwszy komunikator na otwartym protokole jabber, tak więc każdy klient do jego obsługi obsłuży też gTalka. Na Windows Phone jest ich sporo, w tym kilka dedykowanych tylko temu kontu. Ja ze swej strony od zawsze polecam IM+. Sprawuje się rewelacyjnie, a przy okazji jest też multikomunikatorem obsługującym sporo innych sieci. Należy jednak pamiętać o jednej ważnej zasadzie odnośnie powiadomień. Jeżeli korzystacie z oficjalnego klienta gTalka na komputerze, to powiadomienia o nowych wiadomościach nie będą trafiały na telefon. Wystarczy jednak, że na desktopie zwiniecie go to paska, a kolejna wiadomości trafi i tu i na smartfona. Inaczej wygląda sprawa z nieoficjalnymi klientami. W ich przypadku, każda wiadomość trafi i na komputer i na smartfona, stąd też po długiej rozmowie możecie mieć na swoim mobilnym komunikatorze 99+ nieprzeczytanych wiadomości.  Alternatywy: Zintegrowany z Windows Phone i niezwykle popularny Facebook Messenger. Aplikacje które warto sprawdzić: jitalk,  IM+ Google Chrome Oficjalnie brak i ten stan rzeczy raczej prędko się nie zmieni. Użytkownicy Windows Phone muszą zadowolić się programami do synchronizacji zakładek i ulubionych. Jeżeli często korzystamy z różnych stron, nawet takie rozwiązanie będzie przydatne. Wystarczy że wybierzemy odpowiedni link z listy, a uruchomi się on w przeglądarce.    Alternatywy: Internet Explorer, UC Browser Aplikacje które warto sprawdzić: Chrync Picasa Z Picasą jest jeden problem, samo Google nie do końca dba o jej rozwój. Owszem czasem coś tam zmienia odnośnie limitów, ale w dobie Dysku Google jest to usługa mocno zaniedbana. Ma sporo aplikacji na Windows Phone, niestety pewne rozwiązania od Googla działają w niej nie najlepiej. Przykładowo jeżeli korzystacie też z Google+ to każde wasze nowe zdjęcie z wpisu będzie widniało jako nowy folder. Wystarczy mieć 20 i już robi się bałagan (a w sieciach społecznościowych umieszcza się ich znacznie więcej). Jeżeli przebolejemy te braki, to z Picasa na Windows Phone da się bardzo zgrabnie korzystać. Jedną z najlepszych aplikacji pozostaje Picasa Metro. Poza możliwościami jakie odnajdziemy w innych aplikacjach posiada bardzo przyjemny interfejs oraz możliwość przeglądania albumów naszych znajomych.  Alternatywy: Albumy SkyDrive. Duży limit na zdjęcia, automatyczne wysyłanie zaraz po zrobieniu, mocna integracja z Windows Phone i Windows 8. Aplikacje które warto sprawdzić: Picasa Metro Google Reader Czyli czytnik RSS od Googla. Posiada świetną aplikację na Windows Phone w postaci Nextgen Reader. Wprawdzie sam z RSS nie korzystam już od dawna, ale chwile z tą aplikacją uważam za bardzo miłe. Nie tylko wykorzystuje prawie wszystkie możliwości Google Readera, ale też Windows Phone. Ma kilku godnych konkurentów takich jak np. Flux. Obie posiadają wersje testowe, dzięki czemu każdy może sprawdzić ich możliwości i kupić lepszą. Alternatywy: brak Aplikacje które warto sprawdzić: Nextgen Reader, Flux Google Play Music Niestety nie miałem okazji korzystać gdyż oficjalnie usługa nie jest dostępna w naszym kraju. Wiele osób obeszło jednak to ograniczenie i korzysta z zasobów Google Music. Mam dla nich dobrą wiadomość, na Windows Phone znajdą też aplikacje dla siebie. Jedną z pierwszych i chyba najlepszych pozostaje Gooroovster. Jest też dopasowany do Windows Phone 8 Cloud Muzik.  Alternatywy: Nokia Muzyka dla posiadaczy telefonów z serii Lumia. Jest też rewelacyjny Xbox Muzyka, niestety ciągle jeszcze niedostępny dla naszych kont. Dodatkowo każdy może pobrać Deezera, który na Windows Phone działa bardzo sprawnie. Aplikacje które warto sprawdzić : Gooroovster, Cloud Muzik, Deezer, Nokia Muzyka Analytics Narzędzie od Googla do analizowania ruchu i miliona innych drobnych rzeczy na naszych serwisach i stronach. Każdy kto korzystał wie jak dobrym narzędziem jest ta usługa. Oczywiście na Windows Phone nie uświadczymy oficjalnej aplikacji, ale i tak jest kilka innych, godnych uwagi. Osobiście używam Analytics for Windows Phone. Dostępny jest za darmo, posiada sporo możliwości a do tego ładnie wykorzystuje idee Metro i api Windows Phone. Alternatywy:  brak Aplikacje które warto sprawdzić:  Analytics for Windows Phone, Phonealytics Google Voice Usługa do prowadzenia rozmów głosowych od Googla. Niezbyt popularna w naszym kraju, ma jednak spore grono użytkowników na świecie. W Marketplace znajdziecie kilka aplikacji do jej obsługi. Mnie najbardziej przekonała Metro Talk. Dostępna jest w dwóch wersjach i pozwala na podstawowe operacje, takie jak rozmowy głosowe czy też czat.  Alternatywy: Skype który od Windows Phone 8 stara się integrować z systemem, Viber. Aplikacje które warto sprawdzić: Metro Talk 