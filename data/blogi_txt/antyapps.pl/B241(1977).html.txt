14.12.2011 Tytuł amerykański niewiele mi powiedział, więc sprawdziłem Wikipedię i podobno znany jest on u nas jako Prawo i porządek, W obronie prawa lub Prawo i bezprawie. I wciąż – głucho, żadnej z nazw nigdy nie widziałem. Emitowany był u nas na TVP1 i Hallmarku, ale najwidoczniej nie zdobył takiej popularności jak w USA, gdzie jest nieustannie produkowany przez NBC stając się jednocześnie najdłużej istniejącym w primetime serialem. A teraz mistrzowie przenoszenia takich rzeczy na ekrany mobilnych urządzeń zabrali się za adaptację.  Telltale Games ma już na koncie takie hity jak Sam’n'Max, Tales of Monkey Island czy też Back to the Future. Teraz wybrali tytuł mniej u nas kojarzony, ale dokument z tworzenia pozwala sądzić, że wciąż będzie ciekawie. Gra składać się będzie z dwóch głównych segmentów – dochodzenia oraz sądowej rozprawy. W pierwszym trzeba będzie zgromadzić odpowiednią ilość dowodów, które w sądzie wykorzystamy do przekonania wymiaru sprawiedliwości o naszych racjach. L O nie będzie jednak liniowe, a wybory (także moralne) przed którymi staniemy będą miały wpływ na zakończenie. Ciekawe jak to będzie wiązać się z kolejnymi częściami.  Cell-shadingowa (to już nieco zapomniana technologia) oprawa i design przypominają nieco stareńkie Fear Effect z PSone, ale jest oczywiście dużo, dużo ładniej. Wzorem poprzednich tytułów, także Law   Order wydany zostanie w częściach, a dwie pierwsze trafią na App Store już 22 grudnia. Akurat na odpoczynek po wigilijnej kolacji, trochę łamigłówek nie zaszkodzi. Szczególnie fani japońskiego Phoenix Wright powinni mieć ten tytuł na oku. 