18.01.2012 Są na świecie dwa takie miejsca, gdzie człowiek moze poczuć się jak w sklepie z klockami LEGO. Pierwszy to oczywiście sklep z klockami LEGO, drugi to TED.com. Ładnie! Wiecie, uwielbiam Metro UI. Człowiek sobie włącza aplikację dopasowaną do wyglądu WP7, rusza paluchem, przesuwa, obraca, nawet tyrka – i wszystko jest piękne, czasem nie ma się nawet ochoty przeglądać treści, tylko patrzeć, jak to się ładnie obraca. Aplikacja TED na WP7 jest idealnie dopasowana do Metro i to już daje apce dużego plusa za wygląd. Kto to taki, ten Ted? Wszyscy wiemy czym jest TED, a jeśli nie wiemy, to wiedzieć zdecydowanie powinniśmy. Mnóstwo informacji o TEDzie skatalogował i posegregował w przejrzysty i prosty sposób sam Google pod tym linkiem. Pokrótce: TED to kopalnia wiedzy, która rozwija naszą wyobraźnię bardziej, niż myśl o Angelinie Jolie podczas walki w kisielu z Liv Tyler.  Co oferuje TED na WP7? Co mamy w środku: mnóstwo kategorii: Home, czyli niusy ze strony TED.com, Videos, czyli żyjące obrazki, HD Videos, czyli jeszcze bardziej żyjące obrazki, Audio, czyli Video w wersji bez video, TEDx oraz TED Women. Wszystko, czego dusza zapragnie, mnóstwo materiałów, wiele godzin spędzonych na słuchaniu ludzi mądrzejszych od siebie. Niestety sama aplikacja to kompletna pomyłka – w niczym nie pomaga, ponieważ jedyna opcja, jaką oferuje po wejściu w prezentację to, proszę ja Was, magiczne… przeniesienie na stronę tej prezentacji na TED.com pod ie mobile. Co to znaczy? Nic innego jak to, że NIC NIE OBEJRZYSZ, ponieważ ie mobile nie ma zainstalowanego flasha, pod którym działają prezentacje na TED.com. Cześć, pa, koniec bajki. Oczywiście są ludzie, którzy wejdą w telefon, w odpalonej aplikacji zobaczą prezentacje, następnie przeniosą się na komputer, żeby włączyć prez… nieeee, nie ma takich ludzi. „To nie ludzie, to wilki”. O dziwo jednak najbardziej zdenerwowała mnie możliwość znaleziona w opcjach – włączenia klawisza do robienia screenów. Działa! Ale tylko wtedy, kiedy nie jest potrzebny – po wejściu w link do prezentacji klawisz automatycznie znikowywuje. OCENA: 1++ (plus za to, że część opisu prezentacji znajduje się w aplikacji – choć tylko część, po resztę trzeba się udać pod ie, drugi plus za idealne dopasowanie do Metro UI. A mogli zepsuć!) Aplikacja dostępna w Windows Phone Market tutaj. Śmiało, ściągajcie! 