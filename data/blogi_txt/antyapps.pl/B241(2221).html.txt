04.03.2013 W sieci pojawia się coraz szybciej i coraz więcej treści audio- wizualnych. Dzięki rosnącej szybkości technologicznych rozwiązań mamy już teraz pełno możliwości do tworzenia takich rzeczy w czasie, który kiedyś był niewyobrażalny w porównaniu z dniem dzisiejszym. Natura uwielbia sprowadzać wszystko do prostoty. Czasem i my ludzie – szukamy najprostszych i najszybszych rozwiązań. Do tworzenia krótkich filmików z telefonów najlepiej nada się właśnie Magisto. Aplikacja pozwala na stworzenie prostego teledysku czy dowolnego materiału audio-wizualnego w mgnieniu oka. Co musisz zrobić, aby dostać gotowy filmik? Wystarczy, że nakręcisz interesującą Cię scenę albo wgrasz już istniejącą z rolki aparatu. Następnie dodasz tytuł i wybierzesz ścieżkę dźwiękową. To wszystko. Całą pracę wykona za Ciebie Magisto w chwili, kiedy Ty możesz się spokojnie rozsiąść i zrelaksować. Aplikacja zanalizuje dostarczony przez Ciebie materiał i wyłapie najciekawsze momenty. Ostatnim etapem będzie już tylko połączenie danych części w całość.  Jeśli brakuje Ci inspiracji do nakręcenia ciekawego filmiku to zawsze możesz podejrzeć twory innych użytkowników. Znajdziesz je w zakładce po lewo w głównym menu. Z kolei swoją bibliotekę odnajdziesz tuż po prawo. Masz tam możliwość tworzenia własnych grup lub dodawania filmików do już istniejących, tak samo jak możesz zaprosić daną osobę do stworzonego miejsca. Magisto będzie świetnym programem dla osób, które nie potrzebują wprowadzać żadnych większych ingerencji w tworzenie krótkiego filmiku ze wspomnieniami. W trzech prostych krokach, dzięki gotowym szablonom dostajemy gotowy produkt, wprost do podzielenia się nim np. na Facebooku. Jeśli poszukujesz kombajnu do tworzenia i edycji wideo to zdecydowanie nie będzie to dobry wybór. Magisto spełnia swoją rolę, ale nie wieszczę tej aplikacji żadnego większego sukcesu. 