02.10.2012 Nie jest wiedzą tajemną informacja, że promocje w AppStore trwają właściwie na okrągło. Nie jest ważne czy właśnie mamy koniec, czy początek tygodnia, bez znaczenia pozostaje również godzina czy pora roku – obniżki pojawiają się w sklepie z aplikacjami mobilnymi dla urządzeń Apple bez przerwy.I myliliby się tutaj Ci, którzy sądzą że przeceniane są jedynie gry i programy nie cieszące się popularnością, gdyż często jest dokładnie na odwrót. Początek bieżącego tygodnia, tak jak i poprzednie obrodził gęsto w wyprzedaże interesujących aplikacji – prezentujemy kilka, naszym zdaniem najciekawszych. xPlan Jedna z najciekawiej zapowiadających się aplikacji służących do zarządzania projektami. Specjalny wykres umożliwia graficzną prezentację projektów, w tym zadań, zasobów, daty rozpoczęcia i zakończenia, kamieni milowych i zakończenia. Program jest rozbudowany, a jego cena bez promocji wynosi aż 29,99 $. Dzięki obecnie trwającej obniżce pobierzecie go za jedyne 9,99$. Wkrótce na łamach Antyapps znajdziecie pełną recenzję xPlan. Swordigo  Swordigo to ciekawa platformówka  w klimatach fantasy. Bajkowa oprawa i bardzo dobra grywalność sprawiają, ze gra jest jedną z pozycji obowiązkowych dla posiadaczy iPadów (na urządzeniach z mniejszym ekranie niestety nie gra się już tak wygodnie jak na tablecie). Tytuł dostępny jest obecnie w promocji, za grę zapłacimy 0,79 euro, podczas gdy normalna cena aplikacji wynosi 1,59 euro. Tiger Woods  Tiger Woods czyli golf w wykonaniu Electronic Arts. Firma mająca kilkunastoletnie doświadczenie w grach, w których zadaniem gracza jest skierowanie piłki do dołka próbuje swoją produkcją zawojować platformę mobilną. Czy jej się to udało najlepiej sprawdzić samemu – lepszej okazji nie będzie, gra w tym tygodniu dostępna jest za darmo. Kids vs Goblins  Po pierwsze – prowadzimy drużynę, przy czym każdy jej członek dysponuje innymi umiejętnościami (wojownik, łucznik i kapłanka). Po drugie – akcja rozgrywa się na wyspie podzielonej na kilka stref, pole walki widzimy w widoku izometrycznym, a grafika to pełne 3D (niestety nie najwyższych lotów). Wreszcie po trzecie – Kids vs Goblin pobierzemy obecnie za darmo:) 