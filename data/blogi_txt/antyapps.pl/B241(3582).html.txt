25.06.2012 Jeżeli kalendarz i zarządzanie nim są nieodłącznym elementem Twojej pracy, aplikacja natywnie wbudowana w Windows Phone może nie spełniać wszystkich Twoich potrzeb. Wprawdzie jest bardzo czytelna i dobrze sobie radzi z zarządzaniem paroma kalendarzami, jednak brakuje jej paru podstawowych opcji, które to znacznie ułatwiłyby pracę. Niestety, biorą pod uwagę ograniczenia systemowe Calendar + pozwala nam tyko na wyszukiwani, przeglądanie i zarządzanie treścią już dostępną w kalendarzu. Możemy zapomnieć o dodawaniu czy też edycji. Nawet pomimo tego braku aplikacja jest bardzo ciekawym narzędziem, w znaczny sposób ułatwiającym zarządzanie wydarzeniami. To co mi najbardziej przypadło do gustu to wyszukiwanie wydarzeń.  Do tej pory nie potrafię zrozumieć, jak mogło zabraknąć tak podstawowej opcji w systemowym kalendarzu. Tutaj wystarczy zacząć wpisywać szukaną  frazę by zaraz dostać podpowiedzi odnśnie wydarzeń. Szkoda, że funkcji szukania nie możey przypiąć do ekranu głównego jako kafelek.  Pozostałe udoskonalenia tyczą się samej prezentacji wydarzeń. Choć graficznie oparto je na modelu z kalendarza systemowego to ich przydatności oraz intuicyjność jest o wiele większa. Niezależnie jaki tryb widoku wybierzemy, czy będzie to tydzień, czy miesiąc czy pojedyncze wydarzenie, Calendar[+] pokazuje jak powinno to wyglądać domyślnie w systemie. Elementy możemy przewijać niezależnie od siebie, zaznaczać, łączyć w grupy, wysyłać i udostępniać. Jeżeli chodzi o przeglądanie zawartości naszych kalendarzy, mamy do czynienia prawie z idealnym rozwiązaniem.  Samo ui garściami czerpie z metro jak i systemowego kalendarza. To plus, spory plus. Wszystko jest czytelne i bardzo intuicyjne. Szkoda, że nie każdą opcję możemy przypiąć na pulpit. Brakuje tez wsparcia dla trybu horyzontalnego. Calendar[+] jest dostępny za darmo. Niestety jego autor popełnił spory błąd nadając aplikacji tak pospolitą nazwę. Wręcz uniemożliwia to jej odszukanie w zasobach marketplace. Dlatego kliknijcie w ten link, aby do programu dotrzeć i pobrać. Jeżeli chcecie to zrobić z poziomu telefonu, to polecam wpisania imienia autora w wyszukiwarkę, oszczędzi Wam to czasu na przekopywaniu setek aplikacji związanych z kalendarzem. Ocena: 5 Logo: 