20.08.2012 Na portfolio Playrix składają się dziesiątki gier opartych na paru, sprytnie wymieszanych gatunkach. W głównej mierze są to różne kombinacje bejeweleda, oraz odnajdowania obiektów na obrazku. W zależności od tytułu, któryś z tych gatunków jest dominujący i stanowi trzon zabawy. W przypadku Call of Atlantis HD jest nim bejeweld. Zasad tego gatunku nie trzeba chyba zbytnio tłumaczyć. Naszym zadaniem jest połączenie 3 lub więcej takich samych elementów, co doprowadzi do ich zniszczenia. Zabawy starczy na długo. Autorzy przygotowali 66 plansz podzielonych na 7 antycznych miast (Rzym, Grecja, Troja, Egipt itp.) Kolejną z cech gier od Playrix, jest fabuła oraz oparta na niej rozgrywka. Co to oznacza? Każda plansza ma swój oddzielny cel wsparty wątkiem fabularnym. Zazwyczaj jest to zdobycie przedmiotu związanego z danym miastem.  Tak więc jeżeli w przypadku bejewelde lubicie sobie beztrosko przekładać klocki, tutaj może spotkać Was niespodzianka. Każdy kolejny krok powinien być dobrze przemyślany, łączenie odpowiednich elementów, jest tylko środkiem do osiągnięcia bardziej skomplikowanych celów. Pomocne okażą się różnego rodzaju bonusy pozwalające w sposób masowy niszczyć elementy na planszy. Gra zwłaszcza w późniejszych planszach, nie należy do najłatwiejszych, dzięki czemu jest ciekawym wyzwanie.  Grafika jak i oprawa audio pomagają się odprężyć i skupić na zabawie. Zwłaszcza muzyka działa bardzo kojąco na nasze ucho. Mam słabość do ścieżek dźwiękowych gier Playrix. Zdarzało mi się uruchamiać niektóre z gier, tylko dla nich. Oprawę graficzną dopasowano do iPadów (niestety chyba brak wsparcia dla Retiny), to właśnie na tym urządzeniu najlepiej gra się w tego typu tytuły.  Call of Atlantis HD  jeszcze przez pewien czas dostępny jest za darmo. Ważne aby pobrać odpowiednią wersję. Jedna i tak była wcześniej darmowa, ale ograniczona do kilkunastu plansz. Pełna wersja nie zawiera w sobie mikropłatności, starcza na wiele godzin i jest po prostu dobrą produkcja dla fanów gier logicznych z lekkimi elementami zręcznościowymi. Polecam. Grę znajdziecie pod tym linkiem. Call of Atlantis HD możecie także przetestować za darmo na waszych komputerach. Po wpisaniu jej nazwy w wyszukiwarkę, otrzymacie sporo stron gdzie będziecie mogli całość pobrać na dysk bądź też zagrać w przeglądarce. Dostępna jest tez wersja na system Android. Do pobrania z tego miejsca. Ocena: 5 