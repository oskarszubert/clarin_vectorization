05.06.2012 Carmageddon to gra budzące swego czasu wiele kontrowersji. Czołowy argument w wielu dyskusjach o brutalności gier i ich zgubnego wpływu na graczy. Zarazem jeden z tych tytułów, które wzbudzały więcej zainteresowania swoją tematyką, niż ciekawą rozgrywka i pomysłem. Teraz powraca, także w wersji mobilnej. Głównym jej problem była nie tyle możliwość rozjeżdżania i masakrowania ludzi, co cały mechanizm zachęcania i promowania takich działań. Jeżeli chciałeś dojechać do końca trasy, lub też podrasować wynik musiałeś potrącić niejedną staruszkę. Całości towarzyszyły oczywiście odpowiednie dźwięki ofiar oraz paskudna animacja, która w połączeniu z kiepską fizyką dopełniała krwawy spektakl. Prawda że chore? Dlatego właśnie Carmageddon zdobył taką popularność. Choć recenzenci podkreślali bezpodstawną przemoc i psychodeliczną rozgrywkę, to tak naprawdę tylko kusili do jej zakupu. To był prawdziwy owoc zakazany. Zarazem o grze ciężko było powiedzieć coś dobrego. Grafika nawet jak na tamte czasy straszyła, system sterowania i fizyka jazdy nie zachwycały, a cała oprawa była po prostu średnia. Przyznam, że gdy sięgam pamięcią do tych czasów, nie przypominam sobie zbyt wielu fanów tej gry. Owszem modne było zagranie w Carmageddona, pochwalenie się wynikiem, ale nie przypominam sobie w grupie swoich znajomych żadnego jej pasjonata, kogoś kto by zarywał noce aby tylko przejeżdżać kolejne sterty ludzi. To była gra do budzenia kontrowersji, pokazania jakim się jest „dorosłym”. Dziś budując trochę na skandalu jaki wiąże się z ta marką, autorzy starają się dobudować jej mit, co przy okazji tak medialnych tytułów jest proste. Mamy więc tysiące graczy, z których każdy okazuje się zagorzałym fanem marki, od lat czekającym na powrót swojej ukochanej gry. I tak się stanie. Carmagedon, dzięki wsparciu graczy i Kickstartera powróci. Wsparcie było na tyle duże, że pozwoli na wydanie również mobilnej wersji gry.  Tak to się prezentuje. Graficznie stara się być wierna pierwowzorowi. Sterowanie nie wygląda na najłatwiejsze, ale autorzy obiecują wiele możliwości jego konfiguracji. Dodatkowo mamy otrzymać możliwość dzielenia się nagraniami z maskary na youtube, a użytkownicy iOS-a wsparcie dla Game Center. Gra ma się ukazać na system iOS oraz Android, do tego przez pierwsze 24h być darmowa. To zapewne pozwoli podbić ilość pobrań, by dalej utwierdzać graczy w przekonaniu, jak wielką i kultową była marka Carmageddon. Premiera gry ma nadejść „latem”.  Wersja na Androida / iOS. Źródło 