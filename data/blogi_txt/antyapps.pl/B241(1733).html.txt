16.07.2013 Windows Phone jest systemem, który przede wszystkim stawia na stabilność i szybkość działania. Przypłacił tą mocno zamkniętą strukturą. Na szczęście z każdą kolejną wersją i aktualizacją Microsoft stara się otwierać go coraz szerzej, udostępniając kolejne fragmenty api do wykorzystania przez programistów niezależny. Insider stara się zebrać to wszystko w jedno, tworząc małe centrum zarządzania naszym smartfonem. Trzeba mu przyznać, że robi to świetnie. Liczba opcji i możliwości jest ogromna. Całość podzielono na 9 kategorii, z czego część posiada jeszcze kilka pomniejszych. Rozmieszczono je na pasku po lewej stronie ekranu (w opcjach możemy przenieść go na prawo). Co ważne, możemy edytować jego układ zmieniając kolejność ikon, tak aby te istotne dla nas były jak najwyżej. Każdą z nich możemy przypiąć do ekranu jako kafelek i szybki skrót. Główne możliwości Insider zawarto w opisie aplikacji:  Wsparcie Live Tile / ekran blokady Stan baterii Skróty: latarka, muzyka stop, ustawienia systemowe skróty(Wi-Fi, Ekran Blokady, Komórkowy…) Dzisiejsza Bing Backgound: download (do sześciu dni), lokalizacja photo Czas Tools: czas światowy, stoper, odliczanie All Windows Phone Porównaj System Info: telefon info, wersja, sieciowa, pamięć … Diagnostyka: NFC, GPS, LCD, słuchawki … Dobry przykładem tego jak wiele opcji jest ukryte w podrzędnych menu jest zakładka info. Znajduje się pod widokiem baterii, a jej wybór otwiera przed nami skarbnicę wiedzy o naszym telefonie i sieci. Bardzo często aplikacje dedykowane tylko takim informacjom, nie posiadają tak dokładnych danych. Tutaj to jedna z bardzo wielu funkcji. Poza narzędziami technicznymi znajdziemy też bardziej multimedialne takie jak pobieranie archiwalnych tapet Binga, opis aktualnej, czy też możliwość uśmiercania odtwarzacza muzyki. To wszystko udało się zamknąć i spiąć bardzo dobrze przemyślanym interfejsem. Pomimo ogromnej ilości okienek i kategorii aplikacja pozostaje czytelna, a dostęp do poszczególnych elementów zajmuje maksymalnie 3-4 dotknięcia. Do tego Insider wygląda bardzo ładnie. W wersji darmowej efekt psuje lekko baner reklamowy, ale nawet z nich aplikacja cieszy oko starannością wykonania. Drobne zastrzeżenia mam jedynie do wyglądu kafelków.  Podczas testów Insidera towarzyszyła mi jedna, główna obawa. Czy aplikacja do wszystkiego nie okaże się aplikacją do niczego. Przecież większość tych opcji i możliwości mam już w samodzielnych programach, wybranych spośród dziesiątek innych. Ku mojemu zaskoczeniu tak się nie stało. Na chwilę obecną Insider zastąpił mi podstawowe aplikacje do wyświetlania informacji o systemie, program do pobierania tapet binga, latarkę, oraz narzędzie do podpinania opcji łączności jako kafelków. A to wszystko dostępna za darmo i co w przypadku tak rozbudowanych aplikacji istotne po polsku (trzeba zmienić język ręcznie w opcjach). Pobierzecie i sprawdźcie. Jeżeli przypadnie Wam do gustu, za niewielką opłatą pozbędziecie się z niej reklam. Insider trafia na moja listę aplikacji instalowanych na każdym nowym telefonie. 