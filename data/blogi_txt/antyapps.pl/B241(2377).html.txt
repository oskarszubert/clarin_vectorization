28.02.2012 Od jakiegoś czasu można w Android Markecie napotkać na takie aplikacje jak Katy Perry czy Adele. Czyżby piosenkarki zleciły komuś stworzenie aplikacji dla swoich fanów? Nie do końca. Menadżerowie celebrytów takich jak te dwie panie dostrzegły narzędzie Mobile Roadie, które pozwala tworzyć tego typu aplikacje. Po ich ściągnięciu fan otrzymuje wartość dodaną, czyli bezpośrednie informacje od artysty, ekskluzywne zdjęcia i materiały wideo i wiele innych. Mobile Roadie to bardzo proste narzędzie dla bogatego klienta. Najtańszy pakiet to przeszło tysiąc euro rocznie. Jest to zatem rozwiązanie typowo dla celebrytów, którzy chcą mieć jeszcze lepszy kontakt ze swoimi fanami. Facebook to już zatem nie wszystko – trendem jest mieć teraz swoją własną aplikację. I dobrze :) Poszczególne aplikacje sporo się od siebie różnią. Każda ma inny design, layout i oferuje inne treści. Wśród nich znajdziemy komunikaty bezpośrednio od celebrytów, wyciąg ich statusów z Twittera, nagrania wideo czy audio. Aplikacja może pełnić również funkcję informacyjną i zawierać na przykład biografię celebryty czy listę nadchodzących koncertów. Wszystko zależ od jego (czy też raczej menadżera) pomysłu. Aplikacje umożliwają logowanie się za pomocą Facebooka i Twittera, dzięki czemu zyskujemy możliwość publikowania komentarzy pod filmami wideo czy zdjęciami. Inną ciekawą funkcją jest otrzymywanie powiadomień systemowych, kiedy celebryta zaktualizuje swój status. Pełna lista funkcji oferowanych przez Mobile Roadie znajduje się tutaj. Wśród celebrytów korzystających z tej aplikacji znajdują się takie osoby jak Adele, Taylor Swift, David Guetta, Katy Perry czy Avril Lavigne. Pełna lista dostępna jest na stronie. Zachęcam do znalezienia swoich ulubionych celebrytów i zainstalowanie aplikacji z Android Marketu.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 