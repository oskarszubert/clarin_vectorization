05.03.2012 Przeglądanie zawartości karty pamięci z poziomu smartfona do najwygodniejszych nie należy. Brak myszki, którą można przerzucać bity i bajty między folderami, brak klawiatury z prawdziwego znaczenia, która umożliwia wpisywanie ścieżek oraz nazw plików i folderów i tak dalej. Nic dziwnego, że powstają narzędzia takie jak WiFi File Explorer. Ten jest w pełni zautomatyzowany, dlatego korzystanie z niego to czysta przyjemność. Pełna automatyzacja, to jest to! WiFi File Explorer po uruchomieniu od razu podaje nam nazwę routera, pod jaki jesteśmy podpięci i automatycznie udostępnia serwer w sieci, w jakiej się znajduje. Zamiast zmuszać nas do konfigurowania połączenia, po prostu wyświetla nam adres, który musimy wpisać w przeglądarce. Super! Opcje konfiguracyjne narzędzia pozwalają natomiast na takie zmiany jak blokada interfejsu webowego za pomocą hasła. Nie dziwię się, że twórcy tę funkcję udostępnili jako opcję, wszak 90% użytkowników WiFi File Explorera będzie z niego korzystać w domowym zaciszu przy routerze zablokowanym hasłem, do którego nie podłącza się nikt inny. Pozostałe opcje pozwalają nam ustawić port interfejsu webowego, automatyczne uruchamianie WiFi w telefonie przy uruchamianiu aplikacji, aktywowanie funkcji multiwyboru w interfejsie webowym, to jest przesyłania wielu plików na raz, co wymaga w przeglądarce Flasha. Interfejs webowy podaje także takie informacje jak siła sygnału WiFi telefonu, dostępne miejsce w pamięci urządzenia oraz poziom naładowania baterii. Narzędzie to jest bardzo wygodne i zautomatyzowane, a to jest najważniejsze. Nie wymaga od nas praktycznie niczego, z poziomu komputera dostajemy dostęp do naszych plików dosłownie w 5 sekund. WiFi File Explorer jest dostępny do pobrania za darmo. Oferowana jest także wersja Pro i tak naprawdę to właśnie ona potrzebna jest do wykorzystania aplikacji w pełni. Dopiero ta płatna wersja przynosi nam możlwość wgrywania plików na telefon, pakowania i rozpakowywania plików zip itd. Wersja darmowa to jedynie przeglądarka plików. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 