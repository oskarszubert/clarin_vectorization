30.12.2011 Nie ma co się oszukiwać – tenisów stołowych widziałem na iOSie przynajmniej kilka, jeśli nie kilkanaście. Tyle tylko, że głównie szukałem w kategorii płatnych gier myśląc, że jeśli coś kosztuje to powinno być bardziej dopracowane od swojej darmowej konkurencji. Virtual Table Tennis udowodnił, że bardzo się myliłem.  Ping Pong to nic odkrywczego, jak już wspomniałem na wstępie, ale zrobić go dobrze to naprawdę trzeba się postarać. W większości gier czuć, że fizyka nie odpowiada rzeczywistości i piłka odbija się jakby nienaturalnie, co samo w sobie psuję zabawę. Tutaj sterujemy wirtualną paletką i naprawdę w chwilę potrafimy wykonywać bardziej skomplikowane zagrania, a piłeczka zawsze zachowuje się tak, jak powinna.  W grze występują też trzy poziomy trudności – na początkującym gra dużo wybacza i niesamowicie pomaga, ale już pierwsze pojedynki na normalnym poziomie stają się wyzwanie, że o profesjonalnym poziomie nie wspomnę. To pokazuje, że gra naprawdę jak na prostego ping ponga oferuje odpowiednią głębię i im dłużej ćwiczymy tym jesteśmy w tym lepsi. Jak dla mnie to naprawdę dobrze zrobione odwzorowanie gry w tenisa stołowego. Na profesjonalnym poziomie uda się utrzymać długie i szybkie wymiany, które kończą się popełnieniem przez któregoś z graczy błędu i satysfakcją drugiej strony. Można się wciągnąć i poczuć, jak na prawdziwym meczu. Zresztą liczba trybów również zachęca – luźne mecz treningowe, pojedynki oraz turnieje (przyjacielskie lub międzynarodowe). Niestety ta mnogość opcji musi być czymś opłacona i są to w tym wypadku reklamy. Co prawda występujące jedynie w menu, a nie podczas rozgrywki, ale jednak jakoś odzwyczaiłem się już od tej metody płacenia za gry na iOSie.  Czy warto? Wersja darmowa wyposażona jest w reklamy, chociaż nie przeszkadzają one w grze to na dłuższą metę mogą być odrobinę uciążliwe. Cena za ich usunięcie jest za to dość wysoka, bo wynosi 1,59 Euro. Jak to mówią – nie ma róży bez kolców, gra się na tyle przyjemnie, że przeboleję raz na jakiś czas pojawiające się w menu okienka. Najważniejsze, że nie psują one gry. Link do aplikacji (wersja iPhone). Link do aplikacji (wersja iPad). 