06.10.2011 No i znów samotłumaczący się tytuł. Tym razem jednak najważniejsze, że cała aplikacja jest po polsku, co pozwoli na spokojne rozważania filozoficznych myśli Platona lub szybkie popisywanie się przed znajomymi, a nie walkę z niezrozumiałym językiem. Niestety za ten zestaw ponad 4500 cytatów przyjdzie nam już zapłacić 1,59 Euro. Pozwólcie, że tak zacytują Jonathana Carrolla: „Za darmo dostaje się tylko to, czego nikt inny nie chce.”  Jak się tego używa? Oczywiście używanie cytatów to tak jakby rzecz banalna i intuicyjna, więc nie będę nawet pisał, że po prostu przeglądamy cytaty, wybieramy konkretne kategorie czy też wyszukujemy konkretny. To wszystko podstawa, ale jest też kilka ciekawszych rzeczy – możliwość zmiany tła, na którym są one wyświetlane, a wszystko są bardzo ładne i gustowne. Mi osobiście do gustu najbardziej przypadło to podstawowe przypominające stare księgi czy papirus. To po prostu świetnie pasuje stylistycznie. Niby drobnostka, ale dodaje aplikacji charakteru.  Cecha najważniejsza to sama baza cytatów – ponad cztery tysiące i wszystkie z nich są po polsku, rozsądnie skategoryzowane i swoim zakresem rozciągają się od myślicieli greckich, aż po współczesne filmy amerykańskie. Dzięki temu nie zabraknie czegoś dla każdego, a przy okazji zyskuje na wartości „cytat dnia”, w którym nigdy nie wiemy, na co trafimy. Poza tym interesującą opcją jest możliwość wysłania komuś cytatu SMSem, choć sam z tego nie skorzystałem to rozumiem, że może to być bardzo romantyczne (i odrobinę w starym stylu). W razie braków możemy również sami dodać cytat do aplikacji oraz oznaczać ulubione, żeby mieć je zawsze pod ręką. To niby nic wielkiego, ale korzystając z Cytatów miałem wrażenie, że naprawdę ktoś się przyłożył do swojej pracy, ręcznie dobierał te wpisy i przede wszystkim poświęcił chwilę, żeby to wszystko jakoś ze sobą grało wizualnie. Nie ma po prostu na co narzekać. Czy warto? Na to pytanie tak naprawdę każdy będzie musiał odpowiedzieć samemu sobie. Zależy jak bardzo cenicie sobie chwilę rozmyślania i robienia sobie przerwy od tego pędzącego świata dookoła. Niby nic, ale taka drobnostka jak „cytat dnia” potrafi skłonić do dłuższej refleksji nad postępowaniem człowieka. Dodatkowo 300 cytatów z bajek i filmów może wprowadzić odrobinę ożywienia do dyskusji w gronie znajomych i nawet prostej zabawy w zgadywanki/kalambury. 8 złotych to nie fortuna, a ile będzie bogatsi zbierając wiedzę i doświadczenia największych filozofów od czasów starożytności. 