10.02.2012 W tej grze wcielamy się tutaj w rolę robota, który przekopuje podziemie w poszukiwaniu surowca, za który dostaje potem pieniądze. Te mogą iść następnie na zakup ulepszeń powodujących, że robot może wytrzymać pod ziemią dłużej. Brak jakichkolwiek elementów przemocy, kolorowa grafika oraz ciekawy pomysł sprawiły, że jest to naprawdę dobra pozycja dla młodszych graczy. Jak w to się gra? W grze kopiemy w glebie w celu znalezienia surowca, jakim jest diament. Możemy kuć glebę brązową, szare bloki to niemożliwe do zniszczenia kamienie. W przeciwieństwie do brył gleby, te nie potrafią utrzymać się w powietrzu i jeśli tylko wytrącimy ziemię spod takiej skały, musimy uciekać, żeby nie zostać przygnieconym.  Pod ziemią możemy wytrzymać określony czas, dlatego nie można zapuszczać się w głąb bez zastanowienia. Takie ograniczenie uczy dzieci cierpliwości i osiągania sukcesów systematyczną pracą. Każde zejście pod ziemię i wydobycie kilku diamentów powoduje doładowanie naszego konta w grze. To uczy natomiast, że pracą ludzie się bogacą :) Robot wchodząc wzwyż stawia sobie drabinki. Tych jest jednak ograniczona liczba. Ograniczona jest także ilość energii – i to dlatego musimy wydobyć się na powierzchnię, by podładować baterię. Ograniczeniem jest także ładowność robota. Może on udźwignąć wybraną ilość surowca, ale więcej ponad to już nie zbierze. Uczy to, że nigdy nie ma się wszystkiego, że trzeba być elastycznym i radzić sobie za pomocą tego, co jest dostępne. Czy warto? Jak na darmowy tytuł, dostajemy tutaj sporo. Miła dla oka grafika, ciekawy pomysł i grywalność. Przez swoją lekką infantylność bardziej spodoba się dzieciom niż dorosłym – i prawidłowo, bo to im jest dedykowana. Poza tym nie jest to zwykła łupanka, ale gra, która ma swoje walory edukacyjne. Dlatego tymbardziej zachęcam do pobrania za darmo i pokazania dzieciakom z rodziny. Jeśli ich wciągnie, to macie problem, bo gra się nie kończy – można kopać w glebie w nieskończoność :)  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 