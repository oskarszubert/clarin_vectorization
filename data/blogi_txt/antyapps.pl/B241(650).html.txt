03.09.2012 Nieraz na naszym Facebooku, czy też stronie informuje Was o promocjach na ciekawe aplikacje. Informacje takie czerpiemy z różnych źródeł: własnych obserwacji, informacji od developerów, ale też programów, które służą do wychwytywania obniżek cen. Jedną z najlepszych jest AppSales. Aplikacja, która ciągle pozostaje w fazie beta, idealnie spełnia swoją rolę jako baz informacji o najnowszych promocjach. Zaraz po uruchomieniu, w formie czytelnej listy przedstawia nam ostatnie obniżki wraz z oceną aplikacji, ilością pobrać oraz ceną przed i po obniżce. Po kliknięciu na wybrany program/grę zostajemy przeniesieni do okna z bardziej szczegółowym opisem, tam też po wybraniu małej ikony „get it for” możemy przejść od razu do Google Play.  AppSales posiada spore możliwości jeżeli chodzi o filtrowanie otrzymanych wyników. Możemy ustawić filtry według takich kryteriów jak: minimalny próg obniżki, ilość pobrań aplikacji czy też jej ocena. Wyniki możemy modyfikować także poprzez wybór interesujących nas kategorii (domyślnie zaznaczone są wszystkie). Ze swej strony polecam pozostawić domyślne ustawienia, a nawet poszerzyć ich zakres. Promocji nie jest aż tak dużo, by się w nich pogubić, a w taki sposób nic ciekawego nam nie umknie (zwłaszcza jeżeli w aplikacji ustawimy powiadomienia). Jeżeli często kupujesz aplikacje, śledzisz promocje i przeceny, a do tego lubisz być na bieżąco, AppSales jest pozycją obowiązkową. W łatwy i czytelny sposób zapewni Ci codzienną dawkę informacji o najświeższych promocjach. Aplikacja jest darmowa i nie zawiera reklam. Ocena: 5+ 