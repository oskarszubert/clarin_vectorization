23.10.2012 Kalkulator to jedno z narzędzi coraz skuteczniej wypierane przez nasze smartfony. W końcu po co nosić dodatkowy sprzęt, gdy to samo może zastąpić prosta aplikacja, którą mamy zawsze przy sobie. Jest jeszcze jeden plus, jeżeli chcemy zmienić kalkulator na bardziej zaawansowany, wystarczy pobrać dodatkową aplikację. Jedną z ciekawszych propozycji dla osób, które potrzebują kalkulatora do zadań bardziej skomplikowanych niż dodawania i odejmowanie, jest Smartboard Calculator. Za jego pomocą rozwiążemy zadania z algebry, geometrii, trygonometrii, statystyki, czy też działania na jednostkach czasu, odległości, masy, ciśnienia i wiele, wiele więcej.  Możemy nawet tworzyć tablice z wynikami, które pozwolą wpisywać punkty i na żywo obliczać wynik końcowy. Smartboard Calculator to ogrom możliwości, samo zapoznanie się z nimi zajmie chwilę czasu. W razie problemów autorzy przygotowali 3 filmy instruktażowe, dostęp do nich mamy z poziomu opcji.  Pole obliczeń przypomina tablicę, głównie poprzez zastosowaną czcionkę. Mamy na niej kilka miejsc, na których możemy wprowadzić i rozwinąć nasze równania. Dodatkowo aplikacja posiada pamięć, dzięki czemu dane z jednego równania możemy dodać w łatwy sposób do drugiego. Wymienione wcześniej opcje ukryto w dolnej klawiaturze. Interfejs wydaje się być przygotowany dobrze, ale przy takim ogromie możliwości wymaga dłużej nauki. Dlatego też nie polecam tego kalkulatora dla osób które chcą dokonywać tylko prostych obliczeń. Dodatkowo nasze zapiski z tablicy możemy synchronizować z chmurą SkyDrive.  A to wszystko dostępne… za darmo! Owszem program posiada też wersję płatną, pozbawioną reklam, ale za korzystanie z niej przyjdzie nam zapłacić 17,49zł. Polecam pobrać i przetestować. Nie tylko oferuje wiele różnych rodzajów zadań, ale też ładnie wygląda. Ocena: 5-/6 