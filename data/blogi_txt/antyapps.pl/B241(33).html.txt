22.08.2013 Instagram to ikona i symbol stanu aplikacji na Windows Phone. Choć tych ciągle przebywa, to jednak jego brak jest przytaczany jako przykład słabego wsparcia systemu przez największych graczy. Jest w tym ziarno prawdy. 6tag tego nie zmieni, to dalej aplikacja nieoficjalna, jednak jakość jej wykonania sprawia, że dla wielu osób z powodzeniem załagodzi brak oficjalnego klienta. Za jej stworzenie odpowiada autor 6sec czyli świetnego klienta Vine na Windows Phone. Jeżeli z niego korzystaliście wiecie na co się szykować. Już sam ekran logowania wita nas niezwykle stylowo. Z poziomu aplikacji nie tylko skorzystamy z już posiadanego konta, ale w razie potrzeby stworzymy nowe. Trzon programu przypomina 6sec. Po zalogowaniu wita nas strumie zdjęć i filmów naszych i naszych znajomych. Jeden element to jedno pole. Wykonując na nim prosty gest przechodzimy do menu społecznościowego z opcjami komentarza, polubienia, udostępnienia dalej, czy też pobrania materiału do pamięci telefonu. Z poziomu opcji możemy wyszukiwać naszych znajomych z wybranych adresów i usług społecznościowych.  Na dolnej belce umieszczono 3 najważniejsze skrótu: aktywność naszych znajomych, aparat oraz wyszukiwarka. 6tag integruje się także z menu naszego aparatu, a dzięki swojej nazwie jest na samym początku listy aplikacji. Proces robienia zdjęć jest prosty i przyjemny. Gdy już uchwycimy wybrany obiekt uruchamia się edytor. Do wyboru mamy 20 filtrów, które autor nazywa w 100% oryginalnymi. Nie do końca wiem jak to rozumieć, ale prezentują się dobrze. U dołu umieszczono 4 proste narzędzia: obracanie, dodawanie ramki, rozmycie i kontrast. Tak przygotowany materiał możemy umieścić na Twitterze, Facebooku, Flickrze, Tumblrze i VK. Aplikacja nie wspiera systemowych społecznościówek, tak więc do każdej z nich musimy zalogować się ponownie.  Interfejs poza małymi zgrzytami prezentuje się świetnie. Autor w wielu aplikacjach udowodnił, że wie jak robić ładne i intuicyjne aplikacje. Jeżeli mam się już czegoś czepiać, to 2 rzeczy. Aplikacja nie zawsze radzi sobie dobrze z odświeżaniem niektórych danych. Przykładowo możemy dodać sobie kilku znajomych, a licznik będzie pokazywał liczbę bez ich uwzględnienia. Spore problemy sprawia też tryb kamery. Instagram pozwala nam na umieszczanie filmów, 6tag teoretycznie też. Niestety nie udało mi się żadnego z nich nakręcić i umieścić na swoim profilu. Ten element zdecydowanie wymaga poprawy. Pomimo tych braków, aplikacja prezentuje się świetnie, zwłaszcza biorąc pod uwagę, że to dopiero pierwsza wersja. O wiele bardziej promowany Hipstamatic Oggl dopiero po wielu poprawkach zaczął być użyteczny. Autor udostępnia ją za darmo. Jeżeli chcemy pozbyć się obecnych w niej reklam, wystarczy zapłacić 4,49zł. Nie jest to kwota wysoka jak na tak dobry produkt, zwłaszcza dla fanów Instagramu. Niestety, 6tag dostępny jest jedynie na urządzenia z Windows Phone 8. 