22.02.2012 Uwielbiacie oglądać filmy? Ja również, ale jest z nimi taki jeden problem, że czasem trudno powiedzieć co jest warte obejrzenia, a co jest po prostu przeciętnym kinem. Każdy z nas ma swoje zdanie, ale wiadomo, że są klasyczne filmy, które powinien zobaczyć każdy. Niezależnie od systemu oceniania są po prostu filmy ponadczasowe. MovieQuest jest kompletnym zbiorem wielu wskaźników pozwalających nam na wyszukanie filmu pasującego do naszych potrzeb. To taka rozbudowana baza danych, ale pozwalająca je sortować na milion różnych sposobów. Zaczynamy od przeglądnięcia kategorii – wyniki sprzedażowe iTunes, a w nich podział na gatunki oraz po prostu najlepiej oceniane filmy. Każdy taki opis zawiera plakat, podstawowe informacje o długości, obsadzie, reżyserze, budżecie, skrótowy opis historii oraz w osobnych zakładkach trailery z YouTube, dane z wikipedii oraz link do iTunes. Taką produkcję możemy dodać do filmów, które już obejrzałem, chcę zobaczyć albo bezpośrednio kliknąć w przycisk „kup/pożycz”, który korzysta z bazy danych iTunes.  Inne występujące kategorie poza tabelami sprzedaży z iTunes to:  Najlepsze filmy wszech czasów Najlepsze filmy w każdym gatunku Najlepsze filmy w danym roku Najlepsze filmy w danej tematyce – ślub, gangsterzy, zwierzęta, kosmici, wampiry, superbohaterowie Najlepsze komedie i podział na różne kategorie – romantyczne, horror, science fiction, parodie itp. Filmy nagrodzone – Oscary, BAFTA, EFA, nagrody MTV, złote globy Najgorsze filmy wszech czasów  Jest tego multum i naprawdę niektóre kategorie wydają się wręcz trochę na siłę dodane. Mimo wszystko sama baza danych jest ogromna i przedstawiona w jasny i przejrzysty sposób, co zresztą widać na poniższych obrazkach. Zawsze miałem problem z tym, że zapominałem o jakimś filmie, który chciałem obejrzeć – MovieQuest rozwiązał mój problem.  Czy warto? Jeśli lubicie filmy i lubicie widzieć ile filmów już zobaczyliście to taka aplikacja, jak MovieQuest jest naprawdę genialnym pomysłem. Co prawda wolałbym coś, do czego miałbym dostęp również w sieci, ale telefon w końcu mam praktycznie zawsze przy sobie, więc nie jest to wielka strata. Poza tym MovieQuest jest świetnie przygotowany i czytelny, więc jeśli szukaliście akurat takiej aplikacji to spełnia ona wszystkie wymagania. Link do aplikacji (wersja uniwersalna, Cena: 1.59 Euro). 