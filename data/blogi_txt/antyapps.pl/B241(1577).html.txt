02.07.2012 Wiem, że jest wiele takich osób, które używają urządzeń z Androidem jako głównego narzędzia pracy. Znam programistów, którzy w trakcie jazdy tramwajem albo autobusem, piszą kod na telefonach czy tabletach. Wprowadzanie wszystkich znaków specjalnych z poziomu standardowej androidowej klawiatury nie jest rzeczą najłatwiejszą. Z pomocą przychodzi Hacker’s Keyboard. Jest to odpowiednik hardware’owej klawiatury znanej wszystkich użytkownikom desktopów. Programiści bardzo często używają różnych nawiasów, dwukropków, kropek, średników, a wszystko to w „normalnej” klawiaturze ukryte jest pod przyciskiem „znaki specjalne”. Natomiast w Hacker’s Keyboard, wszystkie te znaki dostępne są od razu, na głównym oknie klawiatury. To bardzo przyśpiesza tworzenie kodu. Klawiatura bazuje na stockowej wersji z Gingerbreada, więc wspiera wielodotykowe wprowadzanie tekstu. Do tego dla urządzeń, które nie posiadają fizycznego trackpada (czyli dla większości), znajdziemy w Hacker’s Keyboard strzałki. Warto spróbować, bo Hacker’s Keyboard nie kosztuje ani grosza. Uprzedzam jednak, że wygodne wprowadzanie tekstu tyczy się raczej urządzeń z ekranami większymi niż 3,7″ i to tylko w pozycji pionowej. Chyba, że mowa o tabletach – tam nawet w pozycji pionowej pisanie powinno być w miarę wygodne. 