02.12.2013 Wraz z nastaniem grudnia przyszedł czas na podsumowanie najciekawszych, recenzowanych w listopadzie programów i gier. Dla Windows Phone był to już kolejny miesiąc, w którym nie tylko nadrabiał ważne braki, ale też otrzymywał inne, wartościowe aplikacje, czasem niedostępne u konkurencji. Widać, że z miesiąca na miesiąc nabiera rozpędu, a kolejne zespoły programistów zaczynają stawić go na równi z iOS i Androidem. INSTAGRAM BETA   Jedna z najbardziej wyczekiwanych aplikacji na Windows Phone ostatniego roku. Wprawdzie jej brak doskwierał głównie serwisom branżowym oraz posiadaczom innych systemów, ale wraz z premierą wersji beta, kolejna ważna i oficjalna aplikacja dołączyła do mobilnego systemu Microsoftu. Pomimo statusu bety Instagram działa dobrze i stabilnie. Brakuje mu kilku opcji względem konkurencji na iOS czy Androida. Pozostaje też sporo w tyle za 6tag. Jednak miano „oficjalnej” dla wielu zrównoważy te braki. MOLIPLAYER PRO  Pierwszy tak dobrze przygotowany odtwarzacz filmów na Windows Phone. Radzi sobie z większość popularnych formatów w tym takimi jak rmvb czy mkv. Do tego czyt napisy (.srt) oraz obsługuje wgrywanie poprzez kartę micro SD, do pamięci telefonu, czy też import z sieci. MoliPlayer Pro radzi sobie także jako odtwarzacz plików muzycznych w tym np. flac czy ogg. LOCKMIX  Prawdziwy kombajn jeżeli chodzi o personalizację naszego ekranu blokady. Posiada sporą ilość wtyczek, które możemy dowolnie rozmieszczać, zmieniać ich wielkość, edytować dane i wygląd. Lockmix z powodzeniem zastąpi Wam kilka pomniejszych programów i pozwoli w łatwy sposób dopasować ekran do swoich potrzeb. W aplikacji znajdziemy zestaw darmowych wtyczek, za pozostałe musimy zapłacić oddzielnie, mamy jednak możliwość ich wcześniejszego wypróbowania. METROMAIL Pierwszy pełnoprawny klient do obsługi poczty gmail. Od systemowego odróżnia go wsparcie dla zakładek i wielu połączonych kont. Posiada także działające powiadomienia o nowych mailach. Jeżeli Gmail to Wasza podstawowa poczta, do tego często korzystacie z jego unikatowych możliwości, metromail ułatwi i umili ich obsługę. EMIPSX  Choć emulatory na Windows Phone nie są niczym nowym, to jednak do tej pory obsługiwały głównie stare generacje konsol. EmiPSX jako pierwszy chce to zmienić, pozwalając nam na zabawę grami z PSX-a, zwanego szarakiem. Aplikacja boryka się wciąż z wieloma problemami i błędami, jednak już teraz możemy na niej odpalić sporo gier, a w cześć grać płynnie. TAP THE FROG HD   Prosta mechanika potrafi być drogą do bardzo miodnej rozgrywki. W Tap The Frog nasza rola ogranicza się do uderzania w ekran w odpowiedniej kolejności. Niby nic nowego, jednak urozmaicenie zadań, sprawia że gra nie pozwala się nudzić, motywuje do jeszcze lepszych wyników w celu odblokowania kolejnych zadań. NOKIA REFOCUS  Aplikacja dla miłośników mobilnej zabawy zdjęciami. Nokia Refocus pozwala na zmianę punktem ostrości (a przynajmniej autorzy tak nazwali) już po wykonaniu zdjęcia. W efekcie końcowym możemy za pomocą jednego kliknięcia wybierać która cześć zdjęcia będzie rozmazana, a która ostra. ONET VOD  Kolejna po kinoplex.pl aplikacja oferująca nam dostęp do sporej bazy darmowych filmów. Tym razem z biblioteki Onetu. Wystarczy pobrać program, a już po chwili możemy oglądać interesujące nas materiały. Dzięki szczegółowemu podziałowi na kategorie, łatwiej dotrzeć do ulubionych materiałów. Lekko zawodzi nieczytelny interfejs. TROUSERHEART  Pełna humoru opowieść o królu, który w poszukiwaniu swoich skradzionych spodni wyrusza w podróż pełną misji i przeciwników. A tak dokładniej, prosta gra akcji, w której sterujemy poczynaniami naszego bohatera, obserwując akcję z góry. Poszczególne plansze podzielono na małe areny, musimy je oczyścić z przeciwników by móc ruszyć dalej. Za zdobyte pieniądze dokonujemy ulepszeń naszego ekwipunku. I PODCAST Ponieważ od wersji 8 system Windows Phone nie wspiera podcastów w naszym kraju, ich fani muszą korzystać z aplikacji firm trzecich. I Podcast wydaje się być jedną z najlepszych. Spora baza podcastów (w tym polskojęzycznych), wiele opcji i możliwości ustawień oraz przejrzysty interfejs, stawiają ją nawet ponad systemowym rozwiązaniem. OWL READER   Brakuje Ci oficjalne aplikacji Pocketa na Windows Phone? Owl Reader doskonale go zastępuje. Wykonanie przypomina NextgeReadera, mi natomiast przypadł do gustu sposób dystrybucji. Autor za darmo udostępnił całą aplikację, ceną 10,49zł to tylko nagroda za jego pracę i motywacja do dalszej pracy. Możesz zapłacić, ale nie musisz by w pełni cieszyć się z aplikacji. KINGDOMS   LORDS Darmowy hit od Gameloftu, który pomimo rozwiniętej mikropłatności pozwala na przyjemną zabawę i grę bez sięgania po dodatkowe fundusze. Wcielamy się w stwórcę i władcę średniowiecznego królestwa rodem z opowieści fantasy. Gra poza warstwą ekonomiczną posiada wątek strategiczny, w którym prowadzimy wojny oparte na systemie turowym. Jak na pozycję opartą o mikropłatności oferuje sporo dobrej i darmowej rozrywki. VINE  Kolejna głośna premiera aplikacji, która była potrzebna głównie z powodów wizerunkowych. Użytkownicy Windows Phone od dawna mogą korzystać z Vine za pomocą aplikacji 6sec, które nawet teraz oferuje więcej możliwości od swojego oryginalnego odpowiednika. Vine nie odbiega zbytnio od  edycji na iOS i Androida. ASPHALT 8  8 część najstarszej serii mobilnych gier wyścigowych. W mojej ocenie pod każdym względem lepszej od Asphalt 7. Więcej, lepiej, szybciej, to słowa najdokładniej opisują zmiany jakie zaszły od czasów poprzedniczki. Ważnym elementem jest brak wsparcia dla Xbox Live, przez co straciliśmy możliwość synchronizacji stanów gry pomiędzy urządzeniami i z wersją na Windows 8 (polecam, znacznie poprawiono wsparcie dla padów względem poprzedniej wersji). 