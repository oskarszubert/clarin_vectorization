05.01.2012 Można narzekać na sterowanie w innych wyścigach na iOSie, ale DrawRace 2 rozwiązuje wszystkie tego typu problemy i skupia się na dobrej zabawie poprzez rysowanie toru przejazdu naszego pojazdu. Wiecie to takie korespondencyjne wyścigi, żeby każdy mógł pojeździć sobie po torze.  Zacznijmy od sterowania, bo to największy atut DrawRace 2. Mamy widok na praktycznie cały tor, przez który najpierw przed wyścigiem przejeżdżamy palcem odpowiednią liczbę okrążeń. Zasadniczo im szybciej to zrobimy, tym szybciej pojedzie nasz samochodzik, a im dłużej przytrzymamy palec tym bardziej przyhamujemy i bezpiecznie przejedziemy przez zakręt. Formuła sprawdza się rewelacyjnie, a przejrzyste samouczki wyjaśnią nam różne szczegóły nowego schematu sterowania. Żebyśmy się całkowicie nie nudzili podczas oglądania wyścigów dodano do wyścigów nitro, czyli możemy odpalić dodatkowe przyspieszenie, gdy się już naładuje. Na początku ma to małe znaczenie, ale potem może decydować o zwycięstwie. DrawRace 2 niesamowicie zaskoczył mnie dużą liczbą opcji rywalizacji, ewidentnie system ten korzysta z przesyłania po prostu schematów przejazdów, dzięki czemu możemy walczyć chociażby z kimkolwiek z drugiej półkuli świata. Dość często w tabeli przykładowo rządzą Japończycy, a w sekundę możemy pobrać ducha ich przejazdu i zobaczyć, jak oni to robią. Mistrzostwa świata właśnie w ten sposób działają, że pojawiają się wyścigi, w których mamy 3 szanse, żeby poprawić swoją pozycję próbując po prostu przejechać trasę, jak najlepiej. Po kilku dniach trasy się zmieniają i walczymy na nowych torach przy okazji pnąc się w rankingach. Jako ciekawostkę dodam, że możemy grać w więcej osób na jednym telefonie – najpierw każdy po kolei rysuje swoją trasę, a potem oglądamy wyścig. Na ekranie wtedy wyświetlanych może być więcej przycisków nitro – każdy ma swój.  Czy warto? DrawRace 2 to już dość stara produkcja, więc pewnie część z Was zdążyła wygrać w niej niejeden wyścig. Jeśli jednak to dla Was nowość to spokojnie mogę polecić dzieło Red Lynx, bo to rozbudowana wyścigówka z nietypowym sterowaniem, a sama w sobie była wielokrotnie aktualizowana, więc między innymi pozwala na walkę ze znajomymi, tryb mistrzostw świata, w którym walczymy o najlepsze czasy z innymi graczami oraz mnóstwo wyzwań do zrobienia. Pełen pakiet za cenę 0.79 Euro, nie ma co wybrzydzać, tylko jeździć. Link do aplikacji (iPhone). DrawRace 2 HD w wersji na iPada niestety nie jest w promocji i kosztuj 2.39 Euro. 