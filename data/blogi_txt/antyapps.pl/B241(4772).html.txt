15.01.2013 Dobra wiadomość dla wszystkich wszystkich fanów filmów z serii Toy Story. Ulubione zabawki stają się żywe nie tylko w świecie animacji studio PIXAR. Sympatyczny mały miś, który właśnie trafił do fabryki zabawek postanowił zawalczyć o swoją wolność. Wsiada w leżący obok samolot i rusza w podróż pełną przygód. Niezależne studio Rebel Twins, które w AppStore ukrywa się pod polsko brzmiącym imieniem i nazwiskiem Cezarego Rajkowskiego, może pochwalić się już dwoma produkcjami na dotykowe gadżety z logo nadgryzionego jabłka. Grupa developerów pracująca nad aplikacjami nie tylko dla iOS ale także Androida odpowiedzialna jest za takie tytuły jak Crumble Zone oraz Night Flight i to właśnie tym drugim się dziś zajmiemy. Niewielki, sympatyczny miś znajduje się w ogromnej fabryce zabawek. Nieprzygotowany do życia w zamknięciu bohater, za wszelką cenę chce odzyskać ukochaną wolność. W wykonaniu tej misji, będzie jednak potrzebował naszej pomocy. Przypominająca niedźwiadka maskotka wsiada do leżącego tuż obok niego, niewielkiego samolotu i rusza w daleką podróż, której celem jest odzyskanie upragnionej wolności.  Naszym zadaniem będzie nawigowanie lotem odpalonej maszyny. Do dyspozycji mamy dwa ruchy – w górę i w dół i to właśnie od tego zależy w jakim kierunku pofrunie nasz pluszowy bohater. Samolot może się obracać wokół własnej osi, dotykać nieszkodliwych ścian, a także uzyskać dodatkowe wsparcie od zebranych podczas lotów ulepszeń i gadżetów zwiększających jego możliwości. Poza nawigacją, będziemy także musieli zbierać kolejne gwiazdki rozrzucone po naszej planszy, a także odnaleźć pilot, który otworzy przed nami drzwi do kolejnego pomieszczenia, będącego następnym krokiem na długiej drodze ku odzyskaniu wolności. Długie godziny gry, pełna kolorów – trójwymiarowa grafika, intuicyjny system sterowania, poziomy pełne wyzwań i przeszkód do pokonania, realistyczne zachowania fizyczne – to wszystko skrywa w sobie początkowo niepozorny skrypt gry autorstwa Rebel Twins. Do już wymienionych cech, należy jeszcze dołączyć stale aktualizowaną tablicę liderów oraz możliwość podłączenia konta na Facebooku lub Twitterze. Nie tylko dobrze zaprojektowana, ale także grywalna, oprawiona świetną muzyką i pełna urozmaiceń, które powodują, że Night Flight tak szybko się wam nie znudzi. Gorąco zapraszam do pobierania ponieważ jeszcze dziś, w ramach specjalnej promocji grę możecie mieć bezpłatnie. 