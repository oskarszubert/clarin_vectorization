14.08.2013 Dwa dni temu Marcin recenzował oficjalną aplikację TVN 24 na iOS. Nie trzeba było długo czekać, aby swojej wersji doczekali się także posiadacze Windows Phone. To już kolejna aplikacja po TVN Player i TVN Meteo która trafia na mobilne kafelki. Prognoza pogody zaskoczyła bardzo pozytywnie wielu użytkowników. Czy podobnie będzie tym razem? Przy pierwszym starcie wita nas krótki poradnik odnośnie tego jak korzystać z aplikacji. Nie jest to nic trudnego, każdy komu interfejs metro nie jest obcy nie powinien mieć z tym problemu. Niemniej dobrze, że autorzy zadbali o taki detal. Zakładka, która domyślnie wyświetla się przy starcie to „najnowsze”. Zawiera najświeższe informacje z kraju i ze ze świata. Kolejne tj.: Polska, Świat, Sport, mają podobną strukturę, czyli news główny, a potem kolejne. Niestety nie mamy wpływu na ich położenie, czy też możliwości wyłączenia kategorii które nas nie interesują. Wszystkie pozostałe tematy zebrano w zakładce Pozostałe. Szybki odnośnik do niej umieszczony jest na dolnej belce. W przypadku gdy wiadomość zawiera materiał wideo, poinformuje nas o tym mały znaczek w obrazku wpisu.  Materiały filmowo-graficzne mają też swoje specjalne kategorie, dopasowane do ich specyfiki. Dzięki temu przeglądanie wszystkich treści w aplikacji jest bardzo przyjemne.  Czytnik informacji posiada podstawowe opcje takie jak przekierowanie do wersji www, możliwość przesłania linku mailem bądź też podzielenia się nim w aplikacjach społecznościowych. Szkoda że zabrakło znanej chociażby z aplikacji Binga możliwości powiększania i pomniejszania czcionki. Podobnie jak w TVN Meto całość działa błyskawicznie. To chyba największa zaleta tej aplikacji. Odczuć to można zwłaszcza przy oglądaniu materiałów wideo. Bardzo dobrze dopasowują się do jakość transmisji danych z jakiej korzystamy. Zabrakło jednak opcji ręcznego ustawienia. Kluczową funkcją pozostaje możliwość oglądania kanały TVN 24 na żywo. Niestety autorzy nie dali nam nawet 1 dnia próbnego. Jeżeli nie macie wykupionego abonamentu, możecie to zrobić za pomocą aplikacji. Na chwilę obecną jest to jedyna opcja oglądania tego kanału na Windows Phone.  TVN 24 to kolejna bardzo dobra aplikacja gruoy TVN. Spełnia swoje zadanie, ale w zbyt wielu miejscach brakuje drobnych opcji i rozwiązań. Nie możemy wybierać kategorii newsów, przypinać dowolnych do pulpitu, brak wsparcia dla największego kafelka, to tylko kilka z nich. Autorzy stworzyli bardzo dobry szkielet, teraz wszystko zależy od kolejnych aktualizacji. Miejmy nadzieję że nie będziemy musieli na nie długo czekać. 