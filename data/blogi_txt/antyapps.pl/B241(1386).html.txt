09.12.2013 Platform Jumpery to jeden z popularniejszych gatunków na urządzenia mobilne. Choć istniały już wcześniej, to jednak dopiero tam znalazły naturalne środowisku, w którym sprawdzają się najlepiej. W niektórych tytułach nie musimy nawet używać przycisków, wystarczy że odpowiednio będziemy ruszali ręką. To sprawia, że na smartfonach i tabletach grać możemy w prawie każdych warunkach. Furry Jump to bardzo klasyczny przedstawiciel gatunku. Nie ma w nim rozbudowanej fabuły, niepotrzebnych udziwnień w zabawie itp. Gra oferuje dwa tryby. Oprócz standardowego skakania po platformach jest też odmiana w której musimy doskoczyć do konkretnego punktu, jego dotknięcie wyrzuca nas do góry. Oba dysponują 3 różnymi tłami, które tak jak w Doodle Jump zmieniają wygląd obiektów, ale nie mają bezpośredniego wpływu na rozgrywkę. Na planszach możemy natrafić na bonusy który pomogą nam wyżej skakać bądź też zdobywać więcej punktów. Czasem przytrafią się także przeciwnicy, których pokonujemy strzelając identycznie jak ma to miejsce we wspomniany już Doodle Jump. Istotną zmianą jest brak możliwości okrążenia planszy, przeskakując przez krawędzi ekranu. Tutaj są one ogrodzone. Inne zmiany wynikają już raczej z 2 specyficznych trybów zabawy.  Oprawa muzyczna wprowadziła mnie w lekkie zakłopotanie. Z jednej strony nie pasuje ona do gry, z drugiej ciężko powiedzieć że przeszkadza, wręcz przeciwnie. Umila zabawę, a nawet lekko dopinguje. Oprawa graficzna trzyma równy, solidny poziom. Nie ma w niej elementów zaskakujących, szczególnie ładnych, ale ciężko też do czegokolwiek się przyczepić. Jako fan platform jumperów z nieukrywaną przyjemnością spędziłem kilka dłuższych chwil na zabawie Furry Jump. Gra w wersji darmowej pozwala na maksymalnie 60 sekund jednorazowego skakania. Dzięki temu można samemu ocenić czy warta jest wydanie 3,49zł na odblokowanie tej bariery. Osobiście uważam że tak. Dawno żaden nowy, dobry tytuł z tego gatunku nie zawitał do sklepu Windows Phone. Furry Jump może nie jest hitem, ale to solidna produkcja. Co ważne, działa też na Windows Phone 7. 