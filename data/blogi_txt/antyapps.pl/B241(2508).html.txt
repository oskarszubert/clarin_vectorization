09.01.2013 Wprawdzie okres maturalny pamiętam jak przez mgłę, ale wiem że jedną z najbardziej rozchwytywanych książek był wtedy Informator dla Maturzystów. W tej grubej, szarej i pełnej reklam książce znajdował się opis większości kierunków i uczelni w naszym kraju. Takie podręczne kompendium o szkolnictwie wyższym. Dziś wystarczyłoby abym sięgną po jedną, niewielką, aplikację mobilną. Aplikacje jest mobilną wersją dobrze znanej „książki”, która dla wielu była niezbędną pozycją w okresie rozważań nad studiami i kierunkami. Oczywiście sztuką jest w odpowiedni sposób przenieść taką treść do aplikacji mobilnej. Wydaje mi się, że autor udało się to prawie idealnie. Zaraz po starcie aplikacji wita nas menu z 4 głównymi kategoriami: Kierunki Studiów, Uczelnie, Poradnik i Ulubione studia. Całość interfejsu utrzymano w ładnym, szkolnym klimacie. Jedyne co razi to nieczytelne, ukryte pod trzema kropkami opcje.  Trzon aplikacji stanowi pierwsza i druga kategoria. To pod nią odnajdziemy bazę wszystkich (albo prawie wszystkich) uczelni wyższych w naszym kraju. W wyborze ma nam pomóc kilka podziałów i kategorii, między innymi na kierunki, czy też status uczelni. I tutaj znowu mały zgrzyt. Choć istnieje opcja przeszukiwania bazy pod kontem konkretnej treści, nie jest ona zbyt widoczna. Pomimo tego małego mankamentu, bez problemu można odnaleźć interesujące nas uczelnie i kierunki. Podziały i kategorie są logiczne oraz bardzo pomocne (przykładowo możemy przeglądać uczelnie tylko z konkretnego województwa). Informator dla Maturzystów zawiera też zbiór porad z portalu Perspektywy, podzielony na 4 kategorie: wybieramy studia, jak się dostać na studia, jak przeżyć pierwszy rok oraz ogólne zasady przyjęć na studia na ten rok. W poszczególnych z nich znajdziemy po 3-4 teksty, które wprowadzą Was lekko w klimat i zasady studiowania oraz rekrutacji.  O interfejsie wspomniałem już na początku. Jest naprawdę ładny i ciekawie zaprojektowany. Poza małymi zgrzytami nie tylko cieszy oko, ale też pomaga w odnalezieniu treści. Aplikacja pomimo sporej bazy treści działa bardzo szybko i stabilnie. Informator dla Maturzystów polecam każdemu kto mniej lub bardziej poważnie zaczyna myśleć o swoich studiach. Aplikacja dostępna jest za darmo i waży tyle co smartfon. Już nie trzeba nosić ze sobą grubego katalogu, przeszukiwać mozolnie spisu treści i zaznaczać ulubionych zakładkami. To wszystko, a nawet więcej zapewni nam jedna, prosta i darmowa aplikacja. 