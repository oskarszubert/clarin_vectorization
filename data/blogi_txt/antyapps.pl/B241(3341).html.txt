21.02.2012 ICE to akronim od angielskich słów In Case of Emergency, w przypadku nagłego wypadku. Do tej pory nie pojawił się standard zapisu tego typu danych w telefonie, w których skład wchodzą imię i nazwisko, numery telefonu najbliższych osób, grupa krwi, alergie i przeciwwskazania. Takie rozwiązanie znacznie ułatwia pomoc poszkodowanemu, gdyż dane dotyczące jego jako pacjenta są podane służbom medycznym na dłoni. Dzięki temu mogą działać od razu. ICE Card chce w tym pomóc. ICE to coś, o czym mówi się już od dłuższego czasu. Już dawno temu słyszałem pierwsze głosy pochodzące od służb ratowniczych, aby zapisywać w telefonie osoby najbliższe jako ICE1, ICE2 itd. Proszono również o zamieszczanie informacji o swojej grupie krwi czy przeciwskazaniach. Problemem było jednak to, że nie było do końca ustandaryzowane to, w jaki sposób takie dane zapisywać, a numer telefonu wpisany na liście kontaktów jako ICE to osiągnięcie celu w nazbyt okrężny sposób. ICE Card rozwiązuje ten problem. Oferuje użytkownikom zdefiniowanie do trzech numerów kontaktowych w razie nagłego wypadku. Opróćz tego daje możliwość wprowadzenia swojego imienia i nazwiska oraz zdjęcia, co jest szczególnie istotne dla ratownika, który musi mieć pewność, że podane dane dotyczą właśnie tej, a nie innej osoby. Kolejny ekran programu umożliwia wypisanie alergii, przeciwskazań, chorób przewlekłych, a także podania grupy krwi. Nie muszę chyba mówić, jak ważną funkcję spełnia ta aplikacja. Programik jest mały, nie zajmuje w pamięci zbyt dużo miejsca, ale w razie wypadku jego znaczenie jest ogromne. Programowi przydałaby się lepsza promocja, aby rozwiązanie się spopularyzowało i sami ratownicy mieli świadomość jego istnienia. Ci w momencie wypadku nie będą mieli najmniejszego problemu z odczytaniem danych, gdyż ICE Card spisuje się tutaj na piątkę – dane wyświetla maksymalnie przejrzyście. Zachęcam do instalowania aplikacji. Jest dostępna za darmo i w języku polskim. 