16.06.2012 Jedna z najbardziej oczekiwanych aplikacji, a zarazem ostatnia z wielkich nieobecnych doczekała się właśnie wersji na mobilne kafelki. Bardzo długo przyszło nam na to czekać. W międzyczasie użytkownicy wzięli sprawę w soje ręce i obecnie mamy dostęp do paru, bardzo ciekawych alternatyw. Tak więc czy warto było czekać? Premierowa wersja (1.0) jest bardzo skromna, zwłaszcza gdy zechcemy ją porównać do oficjalnych aplikacji na innych systemach mobilne. I nie chodzi nawet o wsparcie dla nowych funkcji, takich jak gry czy dysk. Tutaj nie działają nawet emotki graficzne, o awatarach również możecie zapomnieć. Wszystko ma być dodane w „późniejszych” wersjach.  Jednak nie są to funkcje w komunikatorze najważniejsze.  Największe obawy mogą tyczyć się obsługi powiadomień Push, gdy aplikacja pracuje w tle. Niestety, pomimo iż taka opcja jest, pomimo testów ani razu nie zadziałały….  Edycja: Jak piszecie w komentarzach, niektórym działają innym nie. Mi zaczęły działać dopiero gdy wyłączyłem klienta na komputerze. Postaram się przetestować różne warianty i dopisać. Dodatkowo możemy wybrać czy chcemy być powiadamiani o każdej wiadomości czy tylko pierwszej nieodebranej z danej rozmowy. Powiadomienia działają też w samej aplikacji. GG bardzo ładnie wpisano w styl metro, dzięki czemu obsługa jest intuicyjna. Niektóre elementy wyglądają jakby zabrakło na nie pomysły, przez co zajmują irracjonalnie dużo miejsca. Niestety, jak na razie przeważają braki nad zaletami. Podczas testów program działał niestabilnie, gdy telefon korzystał z internetu wifi, były problemy z połączeniem do sieci. Dodatkowo, brak wsparcia dla trybu horyzontalnego utrudnia dłuższe rozmowy.  W obecnej formie, jeżeli chodzi o możliwości oficjalny klient GG ustępuję nieoficjalnym Pogaduszkom. Ma nad nimi jednak jedną, sporą przewagę. Jest oficjalny. Wspiera powiadomienia, zapisuje wszystkie rozmowy w archiwum globalnym. Zaczyna się rywalizacja, na której najlepiej wyjdziemy MY, użytkownicy. Zachęcam do pobierania i testowania GG. 