16.05.2012 Przy okazji porównania 6 najlepszych Tower Defense na Windows Phone odezwały się głosy fanów geoDefense. Gra rzeczywiście jest wyjątkowa, jednak minimalnie przegrała w walce o miejsce w rankingu. Dziś do Marketplace trafiła jej kontynuacja. Nie ma łatwego zadania, wszak część pierwsza dla wielu stała się kultowa, z miejsca zyskując status najlepszego Tower Defense. GeoDefense Swarm właściwie ciężko nazwać kontynuacją. Jedyną znaczącą zmianą jest przejście z modelu sztywnych tras, na bardziej otwarty. Dużo to i mało zarazem. Otwarta przestrzeń daje więcej możliwości, zarazem wymaga większych inwestycji w wieże. A możemy wybierać spośród sześciu rodzajów z czego każda dysponuje siedmioma poziomami ulepszeń. Niestety chyba w żadnej z plansz nie mamy dostępu do nich wszystkich, zazwyczaj są to 3 max 4 wieże. Plansz mamy 30, po dziesięć na każdy poziom trudności. Trzy z nich (po jednej na poziom trudności) poświęcono trybowi survival. Każda z 30 plansz różni się od siebie wykonaniem oraz dostępnymi wieżami. Natrafić możemy na różne przeszkody terenowe uniemożliwiające nam budowanie obrony, a zarazem ułatwiające drogę przeciwnikowi. Co więcej, wróg potrafi mieć nie jedno ale nawet 4 potencjalne miejsca rozpoczęcia ataku. Na najwyższym poziomie trudności trzeba się naprawdę nagłowić, by wszystko stało w optymalnym miejscu. Audiowizualnie mamy do czynienia z klonem. Właściwie jedynym nowym elementem są widoczne hex-y. Cała reszta, łącznie z menu jest bliźniaczo podobne do geoDefense. Podobnie jest z dźwiękami oraz muzyką, a właściwie to brakiem muzyki. Czy to źle? Nie wiem. Fani stylu geoDefens na pewno będą zachwyceni, Ci którzy od tej części zaczną swoją przygodę, zapewne też. Po lewej geoDefense Swarm, po prawej geoDefense Czy są minusy? Są, takie jak i przy poprzedniej wersji. Po pierwsze, prosta ale mocno peładowana efektami grafika. Nie każdemu musi odpowiadać tak efekciarski styl. Do tego brak aspektów fabularno-rozwojowych. Na start mamy dostęp do wszystkiego, od nas tylko zależy w co w danym momencie zagramy. Brakuje również muzyki. Owszem możemy puścić coś własnego, ale taką opcję oferuje każda gra Xbox Live. Z drugiej strony, dzięki jej brakowi gra waży niewiele ponad 8 mb. Czy warto zakupić? Tak, fani pierwszej części natrafią na sporo nowych, dobrze przemyślanych wyzwań. Ci którzy nie mieli z serią styczności, mogą pobrać wcześniej rozbudowane demo. Jeżeli styl gry nie przypadnie Wam do gustu, to znajdzie wiele innych, równie ciekawych gier z tego gatunku. Cena geoDefens Swarm to 10.49zł. Grę możecie pobrać tutaj. Gra jest dostępna również w wersji na iOS. Ocena: 5 