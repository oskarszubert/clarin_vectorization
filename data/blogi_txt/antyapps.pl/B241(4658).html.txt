05.01.2012 Panie i Panowie, jeśli brakuje Wam fabularnych gier, w których Mistrz Gry siedząc tuż obok opowiada o świecie, w którym się znajdujecie, a Wy z wypiekami na twarzy wsłuchujecie się w historię i nie możecie doczekać się następnej tury i podjęcia kolejnych ważkich decyzji – mam coś dla Was.  Historia „Jesteś młodym czarodziejem szukającym skarbów i chwały” – takim tekstem wita Was aplikacja, którą przygotowali nam koledzy z D_Light. Jesteś więc owym młodym czarodziejem i cała zabawa opiera się na czytaniu opowieści i podejmowania decyzji: rzucic czar, czy wspiąć się na mur, przełamać klatkę piersiową pokonanego potwora czy uciec – wszystko zależy od Ciebie. Tracisz manę, ryzykujesz życie, zyskujesz morale. Proste? Proste. Fajne? Bezapelacyjnie fajnie! A historia choć prosta jak budowa dzidy bojowej – po prostu wciąga.  Grafika No więc tak. Podobają mi się klawisze, ich hm, całkiem ciekawe, to, no, obramowanie, biały kolooor… Nosz w mordę jeża, nie da się zrobić ładniej?! Tła jakiegoś wstawić, czcionkę urozmaicić? Więcej obrazków pododawać? Pewnie, że się da, ale jest to niepotrzebne :) Ważna jest przygoda, a tę fantastycznie opowiada sam tekst! Reszta się po prostu nie liczy. Podsumowanie Nie ma co strzępić języka – zagrajcie, przekonajcie się. Poczujcie się, jak podczas prawdziwej gry fabularnej. Młodzi czarodzieje :) OCENA: 4+ Gra dostępna za darmo w Marketplace tutaj. 