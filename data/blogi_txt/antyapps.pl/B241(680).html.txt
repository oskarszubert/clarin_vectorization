07.12.2011 Pisałem już dziś na temat sporej obniżki ceny w Android Markecie aplikacji Endomondo w wersji Pro. Okazuje się, że aplikacji tych jest dostępnych w promocji więcej i to już teraz. Zachęcam do pobierania, bo cały zestaw składający się z narzędzi, tapet i gier można mieć za niewiele ponad trzy złote – warto! Na stronie głównej Android Marketu pojawiła się informacja o promocji związanej z przekroczeniem progu 10 miliardów pobrań aplikacji z marketu Google’a. Z tej okazji oprócz Endomondo przecenione do 10 centów zostały takie aplikacje jak:  Fruit Ninja – jedna z najpopularniejszych gier na Androida, w wersji bez reklam BB – Bedtime Battle – zbiór bajek, które pomogą nam w usypianiu rodzeństwa lub potomstwa :) AirSync by doubleTwist – „iTunes dla Androida” Flick Golf! – gra w golfa Star Chart – przyjaciel każdego astronoma Reckless Racing – ścigałka Christmas HD – zestaw światecznych tapet od twórców Celtic Garden i My Beach NFL Rivals – gra w football amerykański Beautiful Widgets – zestaw widżetów. Dla tych, którzy chcą mieć Sense, ale nie mają HTC :) Read It Later Pro – najpopularniejsza usługa zapisywania linków do przeczytania później  Twórcy Endomondo podawali, że codziennie nowa aplikacja będzie przeceniana na okres 24 godzin, a cała akcja trwać będzie 10 dni. Teraz na stronie głównej pojawia się 10 przecenionych aplikacji, wśród których nie ma Endomondo. Zasady tej promocji Google’a nie są na chwilę obecną do końca jasne, dlatego sugeruję pośpieszenie się z decyzją o zakupie wybranych aplikacji. 