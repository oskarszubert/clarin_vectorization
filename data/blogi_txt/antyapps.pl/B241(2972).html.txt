24.07.2013 Windows Phone zwłaszcza od edycji 8 często promowany jest jako dobry wybór dla rodziców i dzieci. Kącik dziecięcy, profile dziecka, a także coraz większa oferta aplikacji mają sprawić że smartfon stanie się przyjaznym środowiskiem także dla najmłodszych. Niestety do tej pory wciąż brakowało dobrych polskojęzycznych pozycji. Takich właśnie jak Paweł i Gaweł. Paweł i Gaweł to pierwszy krok bajkipolskie.pl na Windows Phone. Cenię sobie ich książeczki w wersji na iPada. Ilekroć rozdawaliśmy je na naszej stronie zalewaliście nas mailami z pytaniami czy nie mamy więcej. Teraz także użytkownicy mobilnych kafelków mogą przekonać się o ich jakości. Paweł i Gaweł to bajka której nikomu chyba nie trzeba przestawiać. Dzięki aplikacji możemy wybrać dwa tryby śledzenia historii. Pierwszy, wyręczy nas w czytaniu i przeprowadzi malucha przez historię miłym głosem narratora. Drugi, bardziej klasyczny pozwoli nam potraktować smartfon jak książkę, pozostawiając czytanie maluchowi bądź też nam. I to niestety wszystko. Brakuje znanych z innych bajek puzzli. Brak ten doskwiera tym bardziej że sama historia jest niezwykle krótka.  Od strony graficznej nie mam bajce nic do zarzucenia. Jestem fam kreski jaką zastosowano w książkach z tej serii. Niestety lekko zawodzi płynność podczas przewracania stron. Dziwi to zwłaszcza na Lumii 920. Na szczęście grafika wygląda ładnie nawet na ekranach z wysoką rozdzielczością. Sam gest przejścia do kolejnej strony również wymaga lekkiej poprawy. Aplikacja dostępna jest za darmo. Tym bardziej polecam pobranie i „przetestowanie” na żywym organizmie. Z doświadczenia na wersji iOS wiem, że sprawdza się świetnie i potrafi przykuć uwagę malucha. Czekam na kolejne, bardziej rozbudowane i dopracowane pozycje, a także wersję na Windows 8/RT. Zachęcam do pobrania. 