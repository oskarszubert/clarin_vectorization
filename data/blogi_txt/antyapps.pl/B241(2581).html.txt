24.08.2012 Order   Chaos, czyli World of Warcraft w wydaniu mobilnych należy do jednych z bardziej udanych tytułów studia Gameloft. Pomimo nieukrywanych inspiracji, oraz skomplikowanego modelu rozgrywki, udało się stworzyć tytuł grywalny i w wielu aspektach miodny. Ponad rok po premierze, Gameloft postanowił znacząco odświeżyć wiele z jego aspektów.  Wprawdzie w przygotowaniu mamy obszerną recenzję tego tytuły, ale wprowadzone zmiany i tak wymagają jej modyfikacji. Dodatkowo mogą one zachęcić do powrotu graczy, którzy Order   Chaos już zakupili. Pierwszą najważniejsza zmianą jest zniesienie subskrypcji. Od teraz, raz płacąc za grę, już nigdy więcej nie będziesz musiał dopłacać, aby mieć aktywne konto. Przypomnijmy, wcześniej obowiązywał system subskrypcji, gdzie przy zakupie gry otrzymywaliśmy 3 miesiące grania gratis, a za kolejne należało uiścić opłaty. Nie były one wysokie (miesiąc 3,16zł, 6 miesięcy 9,53zł), ale przy bardzo rozbudowanej mikropłatności (niektóre dodatki kosztuję po 25$) wydawały się zbędne.  Kolejne tyczą się samej rozgrywki: gracze wreszcie mogą korzystać z aren PvP oraz wierzchowców. Dodano również nowe lokacje, questy oraz przedmioty. Oczywiście to nie wszystko. Zmian drobnych jak i takich bezpośrednio nas nie dotyczących (wsparcie dla nowych języków: Rosyjskiego i Brazylijskiego Portugalskiego), jest znacznie więcej.  Jak można wywnioskować z komentarzy dodatkowi towarzyszyły dość spore obciążenie serwerów, uniemożliwiające przez pewien czas granie. Dziś z rana sytuacja wydaję się być unormowana. Nie zdziwię się jednak jeżeli sytuacja powtórzy się wieczorem. Co z aktualizacją dla Androida? Zapewne pojawi się na dniach. Gameloft ma częste poślizgi względem tego systemy w granicach 1-2 dni. Obecnie po odpaleniu gry na Androidzie, wciąż widnieje data subskrypcji. Czy warto w Order   Chaos inwestować? Postaramy się odpowiedzieć w przygotowywanej recenzji. Na pewno nowy model biznesowy sprzyja temu tytułowi.  Gra ma częste przeceny do 0,79€ o których staramy się na bieżąco informować. Obecnie jej zakup będzie tym bardziej uzasadniony, że powrócić do niej będzie można w każdym momencie. 