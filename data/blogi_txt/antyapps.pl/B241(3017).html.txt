31.05.2012 Jeżeli samo zdjęcie to dla Ciebie za mało, a panoramy nie oddają w pełni wszystkiego, może pora zainteresować się zdjęciami 3D czyli panoramą w 360 stopniach? Dzięki temu będziesz mógł uwiecznić nie tylko wycinek danego miejsca, ale całą jego otoczkę. Photosynth to przede wszystkim serwis do umieszczenia i dzielenia się takimi zdjęciami. Choć sama usługa jest na rynku od dłuższego czasu i stoi za nią Microsoft, to dopiero na dniach doczekaliśmy się aplikacji na system Windows Phone. Działa wyśmienicie. Program już po instalacji jest gotowy do tworzenia zdjęć. Oczywiście możemy dodać do niego wsparcie usług społecznościowych (Live ID, Facebook, Twitter), ale nie jest to warunek konieczny. Możemy też w łatwy sposób przejrzeć najciekawsze zdjęcia innych użytkowników (polecam, robią wrażenie). Zobaczcie: panorama. Sam proces fotografowania jest prosty, ale wymaga pewnej wprawy. Choć aplikacja podpowiada nam co chwilę odpowiednie kroki, stworzenie pełnej panoramy zajmuje trochę czasu. Ale warto go poświęcić. W opcjach możemy ustalić rodzaj licencji na jakiej chcemy rozpowszechniać owe zdjęcia, duży plus za takie rozwiązanie.  Uwaga: aplikacja do poprawnego działania wymaga żyroskopu, którego część popularnych modeli nie posiada. Mimo to, możemy zainstalować program, działa bezproblemowo (a przynajmniej ja nie uświadczyłem żadnych problemów na Lumi 800, która go nie posiada). Niestety Photosynth nie współpracuje z urządzeniami posiadającymi mniej niż 512 MB ram, czyli np. Lumią 610. Aplikacja jest darmowa, możecie ją pobrać stąd. Ocena: 5 