28.08.2013 Wszystko co dobre kiedyś się kończy, tak też jest z wakacjami. Już za kilka dni rozpocznie się nowy rok szkolny. Podczas przygotowań do niego warto pomyśleć także o naszych smartfonach. W sklepach z aplikacjami znajdziemy sporo programów które pomogą nam przetrwać kolejne miesiące szkoły. Oto najciekawsze z nich na Windows Phone.  Class Scheduler   W Sklepie pod hasłem plan lekcji  odnajdziecie sporo rodzimych aplikacji. Jednak to Class Scheduler jest najlepszym programem do zarządzania naszym szkolnym dniem. Wprawdzie nie posiada wsparcia dla j.polskiego, a pełna wersja to wydatek 3,49zł, jednak pozostawia w tyle inne, darmowe aplikacje. Bardzo dobrze przemyślany interfejs, wsparcie dla synchronizacji danych w chmurze (SkyDrive) czy też kafelek informujący nas o najbliższej lekcji to tylko część jego zalet. Polecam sprawdzenie wersji próbnej.  Asystent Ucznia   Asystent ucznia to aplikacja do zarządzania naszym planem lekcji oraz ocenami. Pozwala nie tylko na ich gromadzenie, ale także oblicza naszą średnią. Wszystko prezentowane jest w bardzo czytelnej formie, a interfejs to zdecydowanie mocna strona programu. Niestety brakuje synchronizacji danych. Choć aplikacja posiada rozbudowaną wersję próbną, to aby docenić jej wszystkie zalety należy liczyć się z wydatkiem 3,49zł. Czy warto? Uważam że tak. Lektury   Zbiór streszczeń najpopularniejszych lektur. Przydatne jeżeli chcemy sobie przypomnieć wydarzanie czy też bohaterów. Podstawowe informacje zawarte przy każdej z pozycji to data wydania, autor i lata jego życia oraz samo streszczenie. Ich poziom jest różny od bardzo ogólnikowych po szczegółowe i dokładne. Dodatkowo cześć książek posiada także zbiór informacji, plan wydarzeń i opis postaci. A to wszystko dostępne za darmo i bez reklam.  Tablice – Matematyka   Niezbędnik na matematyce. Wprawdzie nie zawiera wszystkich zbiorów jakie odnajdziemy w książkowych tablicach, to jednak te podstawowe i najpotrzebniejsze są. Każdy wzór opatrzono krótkim opisem, tak aby nie było problemów z jego zrozumieniem. Całość spina bardzo ładny i prosty interfejs. Szkoda że autor nie rozwija już tej aplikacji, nie aktualizuje o kolejne wzory. Tablice dostępne są za darmo.  Smartboard Calculator   Jeżeli systemowy kalkulator to za mało, sięgnijcie po Smartboard Calculator. Jedną z najbardziej rozbudowanych na Windows Phone. Jego szata graficzna przypomina szkolną tablicę co pomaga zwłaszcza przy bardziej zaawansowanych wzorach. Program posiada synchronizację ze SkyDrive, a autor wzbogacił go o wideo poradniki. Warto je przejrzeć by w pełni zrozumieć możliwości Smartboard Calculator. Największą wadą programu jest brak j. polskiego.  Pierwiastki Dobrze zaprojektowany i przejrzysty układ okresowy pierwiastków. Przydatny dla wszystkich którzy borykają się z chemią. Na chwilę obecną odnajdziemy tam informacje o:symbolu pierwiastka, liczbie atomów, masie atomowej, grupie, stanie skupienia. Autor zobowiązał się do poszerzenia jej możliwości.  Plan Lekcji Jeżeli szukacie w pełni darmowego, a zarazem solidnego planu lekcji, to ta aplikacja powinna przypaść Wam do gustu. W klimat szkolny wprowadza już sama oprawa graficzna, przypominająca zeszyt szkolny. Autor pomyślał nawet o takich drobiazgach jak informacja o trwających wakacjach czy też odliczaniu który dzień szkolny/ile do wakacji. Plan Lekcji to najlepsza rodzima propozycja w tej kategorii.  Word i OneNote   Jeżeli potrzebujecie aplikacji do sporządzania notatek, czy też tworzenia i edycji dokumentów, to system Windows Phone ma wbudowane jedne z najlepszych. OneNote przyda się zarówno do szybkich, prostych notatek (w tym głosowych) jak i bardziej rozbudowanych planów. Word okaże się nieocenioną pomocą gdy będziecie musieli na szybko przejrzeć jakieś materiały. A to wszystko za darmo. Warto o nich pamiętać, gdy będziecie przygotowywać Wasze materiały.  Logo: styl.fm 