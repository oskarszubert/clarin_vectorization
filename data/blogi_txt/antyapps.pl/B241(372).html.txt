31.01.2012 Baby Sleep to prosta aplikacja zawierająca kilka usypiających dźwięków. Z założenia mają one uspokoić i wprowadzić w stan snu nasze pociechy, jednak myślę, że takie narzędzie przyda się również dorosłym. Pomysł może brzmieć dziwnie, ale jest zapotrzebowanie na tego typu programy, wszak popularność takiego RainyMood nie wzięła się z nikąd. Program jest banalny. Szkoda tylko, że w kwestii designu nie doświadczymy tutaj minimalizmu, a prostactwa. Po uruchomieniu lądujemy na ekranie, który mówi nam o tym, że dźwięki możemy zmieniać przesuwając ekran na boki. Każdy ekran to inny obraz związany z odtwarzanym dźwiękiem. Mamy tutaj zatem bryzę morską, zdjęcie EKG, w asyście którego odtwarzany jest dźwięk bicia serca. Dalej występuje nagranie z podziemnego parkingu. Słychać tutaj od czasu do czasu jakieś kroki, piknięcia otwieranego samochodu, choć głównie spotkać się możemy tu z dźwiękiem klimatyzatorów. Ostatnią pozycją jest odgłos delikatnie lejącej się wody z kranu. Tak jak już powiedziałem, aplikacja może z powodzeniem służyć również osobom dorosłym. Bryza morska w Baby Sleep może zastąpić RainyMood, którego „do kieszeni” nie zabierzemy. Najbardziej usypiające działanie mają moim zdaniem dźwięki z podziemnego parkingu. Aplikacja jest dostępna za darmo i wspierana reklamą wyświetlaną na dole ekranu. Szkoda tylko, że twórcy nie pokusili się o lepszy design aplikacji, gdyż ten opiera się po prostu o zmienianie obrazków, niczym w systemowej galerii zdjęć. Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 