31.10.2011 W weekend zakupiłem kolejną paczkę gier i aplikacji do testowania. Skupiłem się na tych najszybciej rosnących jeśli chodzi o popularność. Jedną z zakupionych gier był tytuł Blosics. Wprawdzie zarówno screeny jak i porównanie do Angry Birds nie specjalnie napawały mnie optymizmem co do tego tytułu to jednak 0,79 EUR nie było na tyle dużą barierą aby nie spróbować.  Jak się w to gra? Można powiedzieć, że mechanika gry zbliżona jest do Angry Birds, z tym że zamiast rzucania ptakiem jest są kule a zamiast uwalniać ptaki mamy dosłownie sprzątnąć konstrukcję z klocków. Początkowo wydawało się to dość banalne, choć już na starcie w oczy rzuca się dobra fizyka zastosowana w grze. Kulami możemy strzelać poprzez naciąganie ich na niewidoczną procę lub też wykonując zamach i rzut. Do gry wspomaga nas dobrze zrobiony samouczek, który zmusza nas do zapoznania się z wszystkimi technikami i rodzajami kul. Tak w tej grze bowiem, rzucać będziemy różnymi rodzajami a każdy z nich to inna dynamik, waga itp. Musimy więc dobierać kulę do zestawu klocków jaki mamy przewrócić.   Jeśli zaś chodzi o samą rozgrywkę to jest ona mega wciągająca. Początkowo idzie wręcz banalnie tym bardziej, że możemy ustawić kąt strzału oraz siłę wyrzucanej kuli. Później jednak konstrukcje z klocków są coraz bardziej złożone, wielopoziomowe a nawet ruchome z tego co pamiętam. Co ciekawe zmieniają się też kompletnie całe plansze, w których otoczenie konstrukcji z klocków czy tez rozmieszenie ich jest w dużej mierze powiązane z kształtem danej planszy. Czy warto? Dałem tę grę do przetestowania mojemu 5 latkowi i wciągnął się natychmiast. Jest to chyba najlepsza rekomendacja – skoro zarówno dziecko jak i dorosły mają dużo funu z grania. Wersja na iPhona jak już wspomniałem jest relatywnie tania bo kosztuje 79 euro centów. Wersja na iPada jest nieco droższa ale moim zdaniem warto kupić obie. Gra do nabycia w App Store 