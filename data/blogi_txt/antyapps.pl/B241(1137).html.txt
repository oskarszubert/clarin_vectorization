28.03.2012 Gameloft robi hity. To prawda. Większość gier, które wypuszcza to tytuły, w które grają miliony. Stać go na to. Poza tym ma taką markę, że po prostu wie, że inwestycja w grę się zwróci, bo po premierze po tytuł sięgną owe miliony. Nic dziwnego, że gry są bardzo dopracowane. Six-Guns również. Poczuj klimat Dzikiego Zachodu w trójwymiarze. Jak w to się gra Jest to typowa strzelanka z widokiem zza pleców. W grze naszym zadaniem jest wykonywanie misji. Świat jest dość rozległy, choć gra jest raczej liniowa. Możemy przemieszczać się konno między poszczególnymi osadami, w których przyjdzie nam wykonywać misje, choć nie należy spodziewać się fajerwerków. Droga pomiędzy osadami nie jest jakoś specjalnie bogata, w samych osadach możemy liczyć na liczne trójwymiarowe konstrukcje.  W grze występuje funkcja automatycznego celownika, co jest naprawdę przydatne. Trudno sterować wszystkim na raz. W naszej gestii występuje oczywiście sterowanie postacią – analog pojawia się w dowolnym miejscu ekranu po lewej stronie, tam, gdzie przyciśniemy. Po prawej stronie mamy przycisk strzału, a celownikiem w trakcie strzelaniny czy widokiem bohatera między osadami sterujemy przeciągając ekran na różne strony. Podczas wykonywania misji wystarczy, że celownik będzie wystarczająco blisko wroga, by automatycznie się na niego przeniósł. W grze mamy sporo atrakcji, a wśród nich przyleganie do ścian podczas strzelanin czy też tryb sprintu u konia. Czy warto? Czterdzieści misji, trójwymiarowa grafika i naprawdę dopracowany tytuł… dostępny za darmo. Pytanie retoryczne.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 