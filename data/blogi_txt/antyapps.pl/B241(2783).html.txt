22.11.2012 Poziom kompromitujących zdjęć publikowanych na Facebooku właśnie podniósł się o jeden stopień. Niezbyt wyraźna twarz podczas imprezy? To już przeżytek. Od dziś fotografie, których będziemy się wstydzić będą tylko nago! No… może nie do końca, ale przynajmniej będą takie udawać. Nudifier pomoże nam rozebrać znajomych bez fizycznego ściągania z nich ubrań. Niewyobrażalnie droga technologia pozwalająca nam podglądnąć co kto chowa pod ubraniem teraz jest w twoich rękach! – zachwalają programiści odpowiedzialni za Nudifier – Z naszą aplikacją ściągniesz ubrania ze swoich znajomych w trzech krokach nie tracąc przy tym ani grosza. – dodają. Oczywiście to grubo przekombinowane stwierdzenie, jednak w każdej nieprawdzie, kryje się trochę rzeczywistości. Jak to działa? Nudifier to bardzo prosta w obsłudze aplikacja. Wystarczy wybrać zdjęcie z naszej biblioteki lub wykonać je w czasie rzeczywistym. Następnie „namierzyć” miejsce gdzie dobrze widoczna jest skóra fotografowanego i zaznaczyć obszar, który chcielibyśmy… rozebrać. Sprawny algorytm szybko poprawi nasze zdjęcie i w zaznaczonym miejscu wklei popularną „cenzurującą” mozaikę. Efekt? Całkiem niezły, zwłaszcza jeżeli wykonane ujęcie zostanie przez nas wcześniej dobrze przemyślane.  Kontrowersyjny, choć oryginalny pomysł już przyjął się wśród użytkowników, którzy aplikacją są po prostu zachwyceni. Od siebie mogę dodać, że jest naprawdę nieźle. Zawsze to coś nowego, niż kolejny nałożony filtr, który w efekcie wcale nie powoduje, że nasze zdjęcia są piękniejsze. A tutaj, w łatwy sposób możemy komuś zrobić nie małego psikusa :). 