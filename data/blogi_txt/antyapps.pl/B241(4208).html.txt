21.03.2013 Pamiętacie przygody Sinbada? Jeżeli nie to prawdopodobnie jesteście już z innego pokolenia. Jeszcze kilka dobrych lat temu owa bajka oraz wariacje związane z jej historią były przez większość osób znane. Dzisiaj już mało kto wspomina stare czasy, a tym samym klasyczne bajki dla dzieci. The Adventures of Sinbad to aplikacja, dzięki której Twoje dziecko na nowo będzie mogło odkryć wspaniałe przygody, czytając je bezpośrednio na urządzeniu z systemem iOS. Ilustrowana, klasyczna historia przygód Sinbada na pewno znajdzie wielu zwolenników swoich pociech. Wersja dostępna na iPhone’y czy iPady pozwala na zupełnie inne jej doświadczenie, ponieważ to dzięki animacjom całość nabiera niesamowitego życia. Dostępne na każdej stronie interaktywne obrazy w multimedialnej formie z realistycznie przerysowanymi postaciami tworzą unikalny efekt dla dziecka. Każdy detal został przez twórców odpowiednio dopracowany i połączony z przyjemnymi dla ucha dźwiękami.  Aplikacja pozwala nam na łatwe nawigowanie po kolejnych stronach przygód Sinbada. Do dyspozycji mamy możliwość wybrania narratora, który przeczyta dla nas każdy wers z odpowiednią intonacją głosową, ubarwiając książkę ciepłem lub chłodem w odpowiednich chwilach. Niestety, znów aplikacja dostępna jest tylko w języku angielskim. Identyczna sytuacja zachodzi z narracją oraz innymi książkami, które możemy zakupić od twórców. Nie mniej jednak jeśli nasze dziecko od najmłodszych lat uczy się obcego języka będzie to na pewno udana dla rodzica inwestycja w jego rozwój. 