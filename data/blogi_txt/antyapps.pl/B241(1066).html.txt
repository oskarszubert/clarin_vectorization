25.04.2012 Zynga. Kolejne wielkie studio deweloperskie. Kolejne hity. Dream Heights jest jedną z tych gier, które są dopieszczone w najmniejszym szczególe, aby zachęcić do grania jak największą liczbę graczy, co ma się potem przełożyć na zyski. Oczywiście z zakupu wirtualnej waluty, bo same gry są darmowe. To jednak nie ta cecha w grach, którą lubię. Ja lubię innowacyjnoć i ta produkcja taka jest – budujemy tutaj wieżowiec, który zasiedlamy i opakowujemy w sklepy czy salony fryzjerskie. Jak w to się gra? Grę rozpoczynamy od holu na parterze. Naszym zadaniem jest budować kolejne piętra. I kolejne. I tak w nieskończoność. Od naszej inwencji zależy, jakiego typu obiekt powstanie na konkretnej kondygnacji. Mogą to być sklepy, obiekty usługowe takie jak salon fryzjerski czy wypożyczalnia filmów wideo, ale również zakład produkcji zabawek. Do każdego z obiektów musimy zatrudnić pracowników, aby ten mógł prosperować. Tych nie wytrzaśniemy jednak z kapelusza. Muszą to być mieszkańcy wieżowca. Właśnie dlatego oprócz wszelakiej maści obiektów należy budować również przede wszystkim mieszkania. Jedno mieszkanie może zostać zasiedlone przez maksymalnie 5 osób. Nowu mieszkańcy pojawiają się pod wieżowcem i należy przetransportować ich samodzielnie windą do mieszkania. Wygląda to w ten sposób, iż musimy spoglądać raz po raz na sam dół budynku, czy nie ma tam przypadkiem nowych lokatorów. Następnie klikamy na windę i trzymamy przycisk odpowiedzialny za wciąganie windy do góry lub spuszaniu na dół. Proces specjalnie nie jest zautomatyzowany i musimy trzymać przycisk tak długo, aż lokator dojedzie do nowego mieszkania. Im wyżej znajduje się lokum, tym więcej czasu nad tym spędzimy. No właśnie niekoniecznie – twórcy umożliwili wymiany windy na nowsze modele, które poruszają się szybciej. Wszystko jednak kosztuje. Skoro przy pieniądzach jesteśmy, to należy zauważyć ważną rzecz. Zynga zarabia na sprzedaży wirtualnej waluty. Jest nastawiona na dużą monetyzację swoich produkcji. Z tego powodu granie za darmo jest opcją jedynie dla cierpliwych, którym nie problem grać „w kratkę”. Mam na myśli na przykład sytuacje, gdzie należy czekać dziesięć minut na sprzedaż produktu ze sklepu. Dopiero wtedy nasze konto zostanie zasilone monetami. Proces sprzedaży można jednak oczywiście przedłużyć – banknotami. A tych nie zdobędziemy od tak, tylko poprzez zakup za prawdziwą gotówkę. Czy warto? Gra jest naprawdę fajna, ale nie łudźcie się, że pogracie fest za darmo. Albo płać, albo miej anielską cierpliwość. Biznes to biznes, ale reguły chyba dobrze znacie, bo tak samo sprawa ma się z produkcjami na przykład Glu Mobile. Tak czy inaczej, zapraszam do pobierania. Grę oceniam na czwórkę z minusem. Jest to całkiem niezły, dopracowany audiowizualnie tytuł, ale wciąż bliżej mu do minigierki niż gry z prawdziwego zdarzenia. Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 