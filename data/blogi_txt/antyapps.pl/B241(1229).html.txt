09.10.2013 Jedną z głównych wizytówek naszego profilu na Facebooku jest cover photo, czyli grafika ustawiona jako tło dla naszego zdjęcia. Dla jednych jest to zbędny dodatek wypełniony pierwszą lepszą grafiką, dla innych miejsce do wyrażenia siebie i swojej kreatywności. Jeżeli znajdujesz się gdzieś po środku i wciąż szukasz ciekawego pomysłu na własny cover photo, sprawdź aplikację Facebook Cover Cam. Ten prosty program pozwoli nam na przygotowanie zdjęcia dla naszego profilu. Zaraz po starcie wita nas oknem gotowym do zrobienia zdjęcia. Jego proporcje jak i ramy przypominają te z Facebooka. Dzięki temu możemy lepiej wymierzyć, który element znajdzie cię w polu na zdjęcie profilowe, bądź też zostanie przez nie zasłonięty. Narzędzi do konfiguracji aparatu mamy niewiele. Jedyną dostępną opcją jest lampa błyskowa którą możemy wyłączyć, włączyć, bądź też ustawić na auto. Gdy znajdziemy ciekawe miejsce bądź obiekt do zrobienia zdjęcia wystarczy jedno kliknięcie. Po chwili ujrzymy efekt naszej pracy. Jeżeli będzie dla nas zadowalający zdjęcie możemy zapisać w pamięci telefonu, bądź też wgrać na Facebooka. W przypadku tego drugiego rozwiązania niezbędne będzie logowanie na kont, ujrzymy także krótki poradnik jak zmienić cover photo z poziomu serwisu. Jeżeli zdjęcie nie przypadnie nam do gustu, w prosty sposób powracamy do aparatu.  Na tym możliwości aplikacji się kończą. A szkoda. Brakuje w niej choćby tak podstawowych opcji jak możliwość pracy na już wykonanym zdjęciu bądź też grafice. W momencie wykonania zdjęcia dobrze mieć pod ręką kilka narzędzi do jego retuszu i edycji, tu niestety nie mamy nawet możliwości lekkiego przesunięcia grafiki. Oczywiście wszystkie te operacje możemy wykonać później za pomocą innych programów, czy też na komputerze, mamy w końcu dobrze wymierzoną podstawę, szkoda jednak że nie da się tego zrobić przy pomocy tylko Facebook Cover Cam.  Interfejs aplikacji jest jej mocną stroną. Dobrze spełnia swoje zadanie, jest prosty i intuicyjny. Przy tak małej ilości opcji nie jest to problem, jednak widać że autor miał na niego pomysł, który się sprawdził. Kolejnym drobnym zgrzytem jest brak dostępu do programu z poziomu menu aplikacji aparatu. Jedyną metodą na jego uruchomienie jest bezpośrednie odpalenie z kafelka, bądź też listy. Facebook Cover Cam jako darmowa aplikacja wart jest sprawdzenia. Jego możliwości są mocno ograniczone, ale w sprawnych rękach za jego pomocą można wykonać naprawdę ciekawe zdjęcie. W połączeniu z innymi aplikacjami efekt może być jeszcze lepszy. Jeżeli wciąż nie macie pomysłu na wasz cover photo, poszukajcie inspiracji z Facebook Cover Cam. 