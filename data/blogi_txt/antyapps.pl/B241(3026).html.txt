13.10.2011 Aplikacji obrabiających w śmieszny sposób nasze zdjęcia z telefonu jest już pewnie tysiące, jeśli nie setki tysięcy, a każda z nich oferuje niby coś innowacyjnego i ciekawego. Teraz jednak przy tak licznej konkurencji wszystko, co się liczy to jakość i ilość. Jeśli Wasz program oferuje więcej niż konkurencja to może utrzyma się na powierzchni, a to samo w sobie napędzi jego sprzedaż. Dla testów sięgnąłem po picfx, które zbiera raczej przychylne recenzje i oferuje kilka niespotykanych nigdzie indziej filtrów. Czy to wystarczyło? Jak się tego używa? Największą zaletą picfx jest intuicyjny interfejs użytkownika, dzięki któremu wszystko obsługujemy szybko i sprawie. Inną sprawą jest to, że aplikacja po prostu pozwala nam wybrać z kilkudziesięciu różnych filtrów nakładanych na obrazek, więc nie ma tu tak naprawdę nic szczególnie trudnego. Zaczynając od początku wybieramy zdjęcie – albo robimy je aparatem w tym momencie albo pobieramy z pamięci telefonu. Później dopracowujemy konkretny obrazek, wybierając czy chcemy go powiększyć czy obciąć wybrany fragment. Tutaj jednakże pojawia się problem, że picfx ma tylko kwadratową matrycę do obrazków i pomimo usilnych starań nie udało mi się zrobić prostokątnego zdjęcia. Bardzo dziwne i psujące odrobinę efekt, bo jednak przyjętym standardem dla zdjęć nie jest obrazek do ramki. Dalej jest dużo lepiej – mamy kilkadziesiąt filtrów do wyboru. Możemy chociażby wrzucić na obrazek różne ramki, filtry Sepii, odkolorowania, prześwietlenia i postarzenia zdjęcia oraz wrzucić obrazek na papier, na stronę książki, drewno, płótno malarskie czy też tekturę. Nie zabrakło też dodatkowych efektów wizualnych takich jak gwiazdy, galaktyka, płomienie czy inne odblaski słońca. Szkoda tylko, że nie możemy pracować na kilku warstwach naraz, a jedynie nakładać jedną, spłaszczać i działać dalej. Ostatnią fazą jest wysłanie naszego arcydzieła albo na e-mail, serwis społecznościowy albo do naszego folderu ze zdjęciami. Jeśli lubicie się chwalić swoimi fotkami to picfx raczej Was nie zawiedzie w tej kwestii. Czy warto? Moim zdaniem picfx zupełnie niewarty jest tych wydanych na niego 1,59 Euro. Nie chodzi o to, że picfx jest złe, ale samo w sobie nie oferuje zupełnie nic szczególnego i nie wyróżnia się na tle konkurencji, no może poza jakimś jednym specyficznym filtrem.  Tylko tyle, że sztuczka polega na tym, że im bardziej udziwnione te funkcje i możliwości tym rzadziej z nich skorzystamy, bo ile fotografii chcielibyście podkładać na tekturę i dorzucać na niej gwiazdy. Wiem, że może niektórzy zapłacą za wygodę i zamiast odpalać kilka aplikacji zdecydują się na jedną. W tym wypadku picfx działa dobrze i może być warty zakupu, ale większość użytkowników powinno raczej skupić swój wzrok w kierunku Camera+, które może oferuje minimalnie mniej w kwestii dziwnych efektów, ale oferuje ZDECYDOWANIE więcej, jeśli chodzi o przydatną obróbkę zdjęć. Niby oczywiste, ale jednak ja czułem się rozczarowany. Jeśli nie udało mi się odpowiednio Was odstraszyć, to zakupu możecie dokonać tutaj. 