26.10.2012 Windows Phone wciąż jeszcze nie doczekał się swojej wersji Instagramu. Wprawdzie jest zapowiedziana, ale zapewne ujrzymy ją dopiero po premierze Windows Phone 8. Luke tę zapełniają inne aplikacje, które choć może nie mają takiej sławy i renomy, to swoją rolę spełniają bardzo dobrze, czasem dodając od siebie kilka ciekawych rozwiązań. Jednym z takich programów jest Lomogram. Pozwala on na prostą edycję naszych zdjęć poprzez dodawanie różnych filtrów i efektów. Zdjęcia mogą pochodzić z naszej kolekcji jak i być wykonane z poziomu aplikacji. Wyboru dokonujemy zaraz po starcie. Efekty podzielono na trzy grupy: filtry (jest ich 33), światła (to tłumaczenie nie do końca oddaje efekty, których mamy aż 57) oraz tła i ramki (31). Przełączanie pomiędzy nimi jest bardzo płynne i odbywa się za pomocą dolnego menu.  Nasze zdjęcie możemy też przyciąć. Duży plus za gotowe formaty, poza przycinaniem ręcznym możemy wybrać automatyczne do 3:2, 7:5 i wielu, wielu innych formatów. Mamy też możliwość obrócenia naszego zdjęcia. Gdy już zakończymy edycję pozostaje nam zapis efekt naszej pracy i w razie potrzeby udostępnić go w serwisach społecznościowych. Lomogram wsiera wysyłanie do: facebooka, twittera, flickra, tumblra i vk. Poszczególne serwisy wybieramy poprzez proste zaznaczenie, dzięki czemu za jednym podejściem możemy wgrać zdjęcie na każdy z nich. Wcześniej oczywiście musimy skonfigurować nasze konta w opcjach aplikacji. A skoro już o nich mowa. Możemy ustawić czy efekt naszej artystycznej wizji ma zostać wysłany w oryginalne czy też poddany kompresji, a jeżeli tak to w jakim stopniu. Interfejs aplikacji jest prosty, czytelny i schludny. Nie ma problemu z dotarciem do potrzebnych opcji czy efektów. Lomogram nie posiada swoje serwisu do dzielenia się zdjęciami, dzięki temu nie musimy nigdzie zakładać konta, czy też logować się bez potrzeby. Wpływa to pozytywnie na czas startu aplikacji jak i jej działanie. Jeżeli lubicie upiększać swoje zdjęcia różnymi filtrami i efektami, bądź też potrzebujecie aplikacji, która w łatwy sposób przytnie Wasze fotografie w konkretnych proporcjach, polecam Lomogram. Program jest dostępny za darmo, a mimo to nie posiada reklam. Znajdziecie go pod tym linkiem. Ocena: 5/6 