02.04.2013 W AppStore znajdziemy masę różnych rodzajów gier. Jedne z nich wymagają chwili zastanowienia, zaś inne prostego powtarzania schematu. Od czasu do czasu można również natknąć się na coś niebywałego. Dokładnie w taki sposób określiłbym tytułową grę. Aplikacja zabierze nas w podróż do kociego świata zwanego Catlandią. Niewinne kociaki stają się tam ofiarami prania mózgu przez złowrogą firmę ChowCorp, która zabiera im tym samym wolną wolę. Naszym zadaniem jest przede wszystkim oswobodzenie kotów poprzez zebranie jak największej ich liczby. Aby to uczynić będziesz musiał je karmić, staczać walki z innymi osobnikami oraz podróżować w różne regiony kociego świata i odkrywać unikalne zwierzaki. Chociaż brzmi to bardzo niedorzecznie, to właśnie sama nazwa aplikacji wskazuje, iż będziesz piekarzem. Już na samym początku użytkowania programu zostaniesz poproszony o wybranie swojej płci oraz dostaniesz polecenia wedle, których nauczysz się poruszać po aplikacji. Aby Twoje koty mogły wygrywać walki będziesz zobligowany do smacznego pieczenia dobroci dla swoich podopiecznych. Wraz z postępem rozgrywki odblokujesz coraz lepsze przepisy.  Gra pozwala nazywać nasze wirtualne stworzenia wedle uznania. Dodatkowo, każdy z kociaków posiada unikalne zdolności walki, życia czy indywidualną szybkość. Dlatego nie każdym z nich zdobędziesz wszystkie możliwe osiągnięcia i maksymalne ilości punktów za walkę. Warto nadmienić, że aplikacja posiada niesamowitą grafikę i całkiem niezłą oprawę muzyczną. Poza tym dostępna jest do pobrania za darmo w AppStore. 