08.07.2013 Gry o Zombie to w dużej mierze strzelanki, gdzie naszym jedynym celem jest masowa eksterminacja tych stworzeń. Czasem, dla odmiany powstanie tytuł, w którym wcielamy się w przedstawiciela drugiej strony i beztrosko zabijamy pozostałych przy życiu ludzi. A co powiedzieć na grę z gatunku skradenk, gdzie nasz Zombie musi kombinować, skradać się i przede wszystkim używać szarych (choć już martwych) komórek? Tak właśnie wygląda rozgrywka w I, Zombie. Pierwszy kontakt z grą przywołał mi na myśl klasyki gatunku takie jak Commandos. Oczywiści jest to spore uproszczenie i uogólnienie ale trzon rozgrywki i jej wykonanie mają kilka wspólnych punktów. Nasz Zombie choć odporny, raczej nie przeżyje spotkania z dwoma uzbrojonymi żołnierzami. Rozwiązaniem jest ich przeczekani, wyminięcie i zebranie większych sił. Jak tego dokonać? Docierając do cywili i zamieniając ich w kolejne Zombie.  Sterownie polega na dotykaniu części planszy do której ma udać się nasz Zombie. Dodatkowo gdy przejmiemy kontrolę nad większą grupą, otrzymujemy możliwość wydania im 3 komend: czekania, dołączenia do nas, bądź też atakowania najbliższych celów nawet gdy my pozostajemy w innym miejscu. Od dobrego wykorzystania tych rozkazów bardzo często zależy sukces misji. Niestety tych jest niewiele i chwilowo to mój główny zarzut względem I, Zombie. Wprawdzie poziom trudności jak i 3 gwiazdkowe oceny sprawiają, że zabawa nie kończy się tak szybko (zwłaszcza gdy ktoś lubi śrubować wyniki), ale dla wprawnego gracza to wciąż będzie mało.  Grafikę dostosowano do modelu rozgrywki. Planszę widzimy z góry, obiekty są bardzo małe, ale dzięki temu, w każdej chwili mamy podgląd na całą mapę i to co się na niej dzieje. Pozwala to na lepsze planowanie nasze strategii. Muzyka choć monotonna, pasuje klimatem do zabawy. Gry wygląda ładnie nawet na ekranach z wysoką rozdzielczością. I Zombie to dobra propozycja dla wszystkich fanów główkowania i gier z gatunku skradanek. Tu nie wystarczy lecieć przed siebie atakując kolejnych przeciwników. Bez dobrego planowania i strategii zginiemy przy pierwszej okazji. Gra w pełnej wersji kosztuje 3,49zł, dysponuje też darmowym trybem testowym. Zachęcam do pobrania, nawet jeżeli grafika z powyższych obrazków nie zachęca. 