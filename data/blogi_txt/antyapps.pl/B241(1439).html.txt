29.03.2012 Macie czasem ochotę podzielić się ze znajomymi tym, jaką książkę właśnie przeczytaliście, jaki serial obejrzeliście czy też jaki album muzyczny przesłuchaliście? Ja nie, ale okazuje się, że spora liczba osób odczuwa taką potrzebę, bo powstały jakiś czas temu GetGlue zgarnął już 2 miliony użytkowników. Może ktoś z Was do nich dołączy? Kolejny serwis społecznościowy dostępny z poziomu smartfona. Nie mówię, że to źle, bo jeśli daje użytkownikom to, czego nie dają inne, to wszystko jest ok. Kwestia tego, czy jest zapotrzebowanie na daną funkcjonalność. Path, czyli mikroblog dostępny jedynie dla najbliższych wybił się i zdobył masę krytyczną. GetGlue ma już – jak wspomniałem wcześniej – 2 miliony użytkowników i wciąż rośnie. W sumie to, co robią użytkownicy w GetGlue, robią także Fejsbukowicze. Często na moim strumieniu widzę linki do piosenek na YouTube czy statusy na temat obejrzanych filmów czy przeczytanych książek. Jest zatem sporo potencjalnych użytkowników. A w GetGlue robi się to wszystko znacznie bardziej profesjonalnie niźli za pomocą prostego statustu. Dodatkowo serwis zadbał o wartość dodaną. Check-inowanie do najpopularniejszych seriali pozwala zdobyć tak zwane naklejki z ich bohaterami. Za różne inne achievementy również możemy uzyskać naklejki. Myślę, że to przyciąga użytkowników na dłużej. Ja ewidentnie nie jestem targetem tej aplikacji, ale dostrzegam jej potencjał i wiem, że może Wam się spodobać. Abstrahując już od funkcjonalności, jest naprawdę ładna, choć na początku interfejs wydaje się trochę pogmatwany. Aplikacja jest dostępna do pobrania za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 