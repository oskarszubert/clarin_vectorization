24.10.2012 Zawsze podziwiałem to jak gry z gatunku symulatorów jazdy i wyścigów dopasowały się do smartfonów i ekranów dotykowych. Oczywiści model jazdy nigdy nawet nie zbliża się do tego jaki znamy z komputerów, ale mimo to pozycje te pozostają bardzo grywalne i miodne dla fanów zawrotnych prędkości. Dziś chcę Wam przedstawić jedną z bardziej nietypowych pozycji z tego gatunku: Sports Car Challenge Wprawdzie gra pozwala nam zasiąść za kierownicą pojazdu i wkroczyć na tor, ale dostępne tryby to raczej wyzwania, a nie ściganie się z przeciwnikiem. Do wyboru mamy Time Trial (chyba nie trzeba tłumaczyć), Slalom (znany z egzaminów slalom pomiędzy słupkami) oraz Breaking (musimy jak najszybciej dotrzeć do konkretnego miejsca i wyhamować w nim). Tak właściwie to gra służby bardziej do prezentacji modeli samochodów, a w tym aspekcie ma się czym chwalić. W Sports Car Challenge możemy usiąść za kierownicą:  Audi R8 GT Spyder Audi TTS Coupé Bentley Continental GT V8 Bentley Continental Supersports ISR Bugatti Veyron 16.4 Grand Sport Lamborghini Aventador LP 700-4 Lamborghini Gallardo LP 570-4 Superleggera Porsche 911 Carrera S Porsche Cayman R Volkswagen Scirocco R Każdy z nich możemy przejrzeć dokładnie od zewnątrz jak i od środka. Samochody posiadają też krótki opis techniczny, możliwość przejścia do oficjalnej strony producenta jak i dealerów. W przypadku niektórych modeli mamy też możliwość zmiany felgi bądź też koloru pojazdu. Modele nie są może najpiękniejszymi modelami samochodów jakie widziałem na urządzeniach mobilnych, trochę za dużo w nich kanciastych elementów i niepotrzebnego błysku, ale i tak należą do ścisłej czołówki. Zwłaszcza jeżeli chodzi o wykonanie wnętrza pojazdu. Model sterowania dopasowujemy pod swoje potrzeby. Skręcanie jest możliwe zarówno za pomocą strzałek jak i przechylając urządzenie, ręczne przyśpieszanie jest dostępne niestety tylko przy tym drugim ustawieniu. Dodatkowo możemy ustawić automatyczną skrzynię biegów, zmieniać czułość sterowania jak i wybierać pomiędzy 3 widokami (2 zza pojazdu jeden zza kierownicy). Łącząc to z odpowiednimi trasami, takimi jak jak jazda po lodzie (do wyboru mamy 4 trasy) oraz odpowiednim trybem, otrzymujemy bardzo wymagającą mieszankę.  Grafika jest dobra, potrafi zachwycić, choć gdy przyjrzymy się bliżej widać wiele niedoróbek. Trasy choć ładne są ubogie w detale, pojazdy nie mają systemu zniszczeń, a gdy uda nam się wyjechać poza tor zachowują się dziwacznie. Pomimo tego wrażenia z jazdy potrafią cieszyć. Zresztą zobaczcie sami.  Sports Car Challenge jest dostępny kompletnie za darmo. Nie ma w nim ukrytych mikropłatności czy też reklam. Po pobraniu, gra wymaga dociągnięcia około 500 mb dodatkowych danych, ale warto dla modeli samochodów oraz dla ciekawych trybów i wyzwań. Grę znajdziecie tutaj. Ocena: 5-/6 