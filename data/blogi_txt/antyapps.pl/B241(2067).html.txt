05.02.2014 Już po raz drugi podchodzę do tematu kuponów promocyjnych, które wykorzystać można w „Restauracjach Pod Złotymi Łukami”. Wcześniej opisałem aplikacje dostępne na platformę Android, tym razem skupimy się na tych, które znajdziemy w App Store. Aktualnie obowiązujące promocje ważne są do początku marca, więc przed nami/Wami jeszcze około miesiąca objadania się. Telefony mamy zawsze ze sobą, więc bez wątpienia posiadanie aplikacji w pamięci urządzenia jest wygodniejszym sposobem na dostęp do kuponów. Papierowe odpowiedniki mają także jeszcze jedną zasadniczą wadę – by skorzystać z promocji musimy je oddawać przy kasie. W przypadku aplikacji, jedyne co zrobimy to okazanie odpowiedniej grafiki na ekranie smartfona.  Do wybory mamy trzy aplikacji, z czego dwie są zupełnie darmowe. McDonalds kupony i Kupony zniżkowe od McDonald’s różnią się delikatnie oprawą graficzną, ale zasada działania pozostaje ta sama. Przewijana lista kuponów, dotykamy tego który nas zainteresuj i pokazujemy go przy kasie.  Trzecia z aplikacji to koszt 0,99 euro, czyli około 3,5 złotego. W zamian otrzymujemy nieco bardziej atrakcyjny interfejs aplikacji oraz małe dodatki. Dostępne są opcje wyszukiwania i filtrowania kuponów względem maksymalnej ceny, jak również dodawania kuponów do ulubionych, by móc mieć do nich szybki i łatwy dostęp.  Nie jestem jednak pewien czy osoby pragnące skorzystać z promocji będą zainteresowane zakupem aplikacji z kuponami, skoro kwestia okresu promocji zależna jest wyłącznie od samej restauracji. Nie mniej, zachęcam do wspierania polskich deweloperów, którzy coraz częściej udowadniają, że polski rynek mobilny rozwija się we właściwym tempie. McDonalds Kupony – darmowa – iPhone/iPad  Kupony zniżkowe od McDonald’s – darmowa – iPhone  Kupony McDonalds – 0,99 euro – iPhone/iPad 