13.11.2013 O zbliżającej się premierze aplikacji Vine na Windows Phone było wiadomo już od dłuższego czasu. Najpierw małym przeciekiem posłużył się Twitter umieszczają przy okazji aktualizacji swojej aplikacji zdjęcie pulpitu z kafelkiem Vine, następnie jej premierę potwierdzono na konferencji Nokii. Choć sama usługa została lekko przygaszona przez możliwość umieszczanie filmów na Instagramie, to wciąż posiada spore grono użytkowników. O oczekiwaniu na oficjalną aplikację Windows Phone doczekał się dobrego, a z czasem wręcz bardzo dobrego zamiennika o nazwie 6sec. Trudno w tym momencie uniknąć porównań i niestety nie są one korzystne dla Vine. To pokazuje jak bardzo różnorodny jest świat aplikacji nieoficjalnych. Od prostych zamienników, które dają namiastkę prawdziwego produktu, po programy lepsze niż oryginał. Nie oznacza to że Vine jest kiepsko wykonany, po prostu doczekał się godnego rywala, a to powinno cieszyć użytkowników systemu. Przejdźmy jednak do samej aplikacji. Po zalogowaniu się na nasze konto ujrzymy strumień filmów dodanych przez naszych znajomych. Sposób prezentacji wpisów różni się od tego z 6sec, moim zdaniem jest bardziej chaotyczny. Wszystko poprzez dodanie podglądu ostatnich komentarzy. Na dolnej belce umieszczono dwa najważniejsze przyciski: wyszukiwania i kręcenia nowego materiału. Po rozwinięciu menu uzyskamy dostęp do skromnych opcji, panelu wyszukiwania znajomych oraz ważnego mechanizmu wyciszenia aplikacji. Dzięki niemu nie musimy się obawiać  przy starcie że nasze uszy zaatakuje nieznany dźwięk z właśnie wczytanych wpisów.  Główny ekran podzielono na 4 części, poza strumieniem znajdziemy tam podgląd ostatnich interakcji, trendów, a na koniec nasz profil. Układ ten prawie idealnie przypomina rozwiązania z oficjalnej aplikacji Twittera. Jeżeli miałbym za coś szczególnie pochwalić Vine, to będzie to prędkość działania. Szkoda że zabrakło wsparcia dla języka polskiego. Premiera Vine to przede wszystkim ważne wydarzenie wizerunkowe dla Windows Phone. Sama usługa pozostaje w cieniu wielu innych, a dodatkowo posiada dobre, nieoficjalne zamienniki. Jednak to oficjalne aplikacje mówią nam o pozycji systemu na rynku. Teraz przyszła pora na Instagram. Warto dodać, że w przeciwieństwie do Twittera, Vine działa tylko na urządzeniach z Windows Phone 8. 