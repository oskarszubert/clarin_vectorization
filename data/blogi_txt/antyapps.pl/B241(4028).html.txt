18.07.2013 Przelicznik jednostek to rzecz, z których większość z nas nie będzie korzystała na co dzień, jednak zdarza się, że i na dobrodziejstwach takich przybytków musimy polegać. Warto wówczas wyposażyć swój telefon w aplikację która zrobi to automatycznie i nie będziemy musieli do tego wysilać szarych komórek i przypominać sobie wszystkich skomplikowanych rzeczy o których słuchaliśmy na lekcjach fizyki, chemii, matematyki czy informatyki. Propozycją na dziś pozwalającą nas w tym wyręczyć jest Flib Converter. Minimalistyczny i estetycznie wykonany. Główny ekran programu to wybór co chcemy przeliczać — do wyboru m.in. pola, dane, długości, ciśnienia, czas oraz energia. W sumie trzynaście różnych elementów. Po wyborze któregoś z nich, na dole widnieje zestaw cyfr oraz znaków pomocniczych (kropka, plus / minus), na górze zaś licznik który wskazuje jednostki i wartości wyjściowe, niżej zaś te, na które przeliczamy. By je zmienić wystarczy kliknąć na któreś z pól i wybrać inne jednostki. Tyle!  W opcjach zaś specjalnie nie poszalejemy, możemy tam jedynie zmienić kolor kratek w programie oraz ilość miejsc po przecinku, z dokładnością którego chcemy otrzymywać nasze wyniki. I to wszystko — całość prezentuje się estetycznie, jest prosta w obsłudze i intuicyjna. Flib Converter dostępny jest za darmo w Google Play. 