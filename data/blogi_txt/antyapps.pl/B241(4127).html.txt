20.01.2012 Aplikacje edukacyjne to nie tylko te, które zawierają specjalne ścieżki edukacyjne, dzięki którym możemy nauczyć się o życiu ssaków czy też słownictwa w języku angielskim z określonej dziedziny. Tego typu programy to także narzędzia, które wspomagają proces edukacji i do takich należą Tablice maturalne. Banalny program, bo wyświetlający jedynie określone z góry wzory. Jest jednak niezwykle funkcjonalny dla licealistów. Aplikacja powstała na zlecenie Szkoły Głównej Gospodarstwa Wiejskiego. Trzeba przyznać, że to ciekawy pomysł na promocję szkoły. Narzędzie to nie zachwyca niczym szczególnym. Ma przyjemny design, jednak nie powala on na kolana. Sama aplikacja jest natomiast niesamowicie prosta, bo na głównym ekranie wybieramy jedynie dział danego przedmiotu, a następnie zostają nam wyświetlone określone wzory. Wygląda to wręcz, jakby ładowane były po prostu pliki JPG, które można przewijać z góry na dół. Aplikacja nie musi być jednak zachwycająca graficznie. W tym przypadku najważniejsza jest funkcjonalność i wygoda użycia. W trakcie odrabiania zadań domowych czy ściągania na sprawdzianie minimalizm aplikacji jest plusem :) Fajerwerki są naprawdę mało istotne. Tablice są wygodne w użyciu i to jest najważniejsze. Aplikacja zawiera tablice maturalne z wszystkich działów aktualnie przerabianych w liceach. Tablice są dostępne w trzech wersjach: Matematyka, Fizyka oraz Chemia. Każda z nich jest dostępna za darmo.   Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 