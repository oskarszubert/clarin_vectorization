26.06.2012 Instagram. Pra-ojciec dziesiątków, jeżeli nie setek aplikacji społecznościowych do robienia zdjęć, upiększania ich i dzielenia się z każdym, z kim tylko się da. Aplikacja kupiona przez Facebooka za miliard dolarów, której po przejęciu wieszczono zgon, od której odwrócili się „najsłabsi”. Instagram właśnie został zaktualizowany i nabrał wigoru. Co znajdziemy w nowej odsłonie tej aplikacji? Osobiście nie jestem power userem Instagram, choć z licznych aplikacji tego typu ta jest przeze ze mnie wykorzystywana najczęściej. Jednak do tej pory trudno było mi pochwalić ten produkt chociażby w dziedzinie nawigacji, która była toporna do bólu, szczególnie jeżeli chodzi o profil użytkownika. Jednak ostatni remont wiele w tym przybytku pozmieniał. I to na plus.    Przede wszystkim zmieniła się nieco nawigacja i dodano kilka funkcji. Usunięto kartę „Popular” i zastąpiono ją kartą „Explore”, której zadaniem jest ułatwienie nam wyszukiwania. Szukać możemy teraz po nazwach użytkowników lub tagach, dzięki czemu dużo prościej jest dotrzeć do treści, które chcemy obejrzeć. Jednak największa zmiana dokonana została w profilu. W końcu! Do tej pory wygląd i działanie profilu na Instagram było jakimś nieporozumieniem i wzorem źle zaplanowanej nawigacji. Na szczęście obecnie działa wszystko jak na leży. Po wejściu na kartę profilu dostajemy od razu informacje o nim oraz stream naszych zdjęć, który możemy uporządkować w postaci siatki lub wyświetlić w postaci ściany. Warto również wspomnieć o tym, że zmieniono sposób komentowania: wcześniej działo się to bezpośrednio w streamie, obecnie zostajemy odesłani do edytora komentarza, dzięki czemu funkcja ta działa znacznie lepiej. Wydaje mi się również, że sam Instagram nieco przyśpieszył, chociaż wciąż włączenie tryby aparatu trwa dość długo.    Do tej pory nie wiadomo było, co Facebook zamierza  zrobić ze swoim nabytkiem za miliard dolarów, poza oczywiście skopiowaniem pomysłu i wydaniem własnej aplikacji. Teraz jednak widać, że Instagram był laboratorium doświadczalnym i pierwszą z aplikacji, która została głębiej zintegrowana z Facebookiem. Serwis Zuckerberga wprowadza właśnie do aplikacji mobilnych możliwość zintegrowania przycisku „lubię to”, dzięki czemu możemy automatycznie umieszczać informację o tym w naszym Timeline, a i osoba, której zdjęcie polubiliśmy dostanie powiadomienie na FB (więcej o tym w artykule na Antyweb.pl). Aby włączyć tę opcję musimy wejść do opcji dzielenia się w naszym profilu, następnie do opcji Facebooka i tam włączyć możliwość dzielenia się „lajkiem” z serwisem.   Jak widać, przedwcześnie wróżono Instagram wchłonięcie przez Facebooka, choć bez wątpienia integracja z nim będzie postępować. Instagram po odświeżeniu prezentuje się i działa dużo lepiej, aż chętniej sięga się po tę aplikację. Jeżeli jeszcze nie zaktualizowaliście, to nie ma na co czekać. Remont nie ominął również wersji na Androida. Ocena: 4+ 