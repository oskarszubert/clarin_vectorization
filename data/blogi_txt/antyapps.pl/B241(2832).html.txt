03.09.2013 Z serwisem last.fm zapewnie niejeden z Was miał już styczność, natomiast dla tych, którzy nie wiedzą o czym mowa, opowiem w wielkim skrócie. Serwis ten pozwala na stworzenie historii naszych odtworzeń, czyli zbudowanie kolekcji muzycznej, którą możemy się pochwalić oraz oferuje system sugestii w oparciu o to czego słuchaliśmy wcześniej, byśmy mogli poznać nowych wykonawców i nowe rodzaje muzyki. Po co więc nam ta aplikacja? Niestety po tym jak w naszym kraju przestała być oferowana usługa radiowa od last.fm, popularność serwisu znacznie spadła, a aplikacje mobilne przestaly być tak atrakcyjne jak wcześniej. Niemniej, aplikacja last.fm, zaraz obok Spotify to najważniejsza z aplikacji na moim telefonie. Dlaczego?  Jako użytkownik serwisu last.fm mogę być pewien, że moje odtworzenia znajdą się na stronie, bez potrzeby synchronizacji telefonu czy iPoda z programem iTunes. Last.fm dla iPhone’a oferuje jednak także wiele innych funkcji, których próżno szukać w domyślnej aplikacji muzycznej w iOS. W oparciu o bazę informacji jaką dysponuje serwis, aplikacja może serwować nam bardzo ciekawe propozycji playlist na podstawie muzyki znajdującej się na naszym urządzeniu – możemy więc wybierać pomiędzy listami utworów wolniejszych, ale i tych bardziej energicznych.  Podczas odtwarzania dostępny jest przycisk „play similiar music”, który pozwoli na odtworzenie utworów podobnych do tego, którego słuchamy i w moim przypadku funkcja ta radzi sobie znacznie lepiej aniżeli Genius od Apple. Wizualnie także last.fm ciężko cokolwiek zarzucić, tym bardziej że propozycja Apple na interfejs odtwarzacza muzycznego w iOS7 zupełnie nie przypadła mi do gustu. Last.fm znajdziecie w App Store zupełnie za darmo, dajcie znać co o niej sądzicie. 