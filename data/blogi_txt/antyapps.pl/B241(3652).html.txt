02.12.2011 Telefony to urządzenia, w których gromadzimy niejednokrotnie prywatne dane, które chcielibyśmy utrzymać z dala od osób trzecich. Zdarza się jednak często, że po nasz telefon sięga dziecko, żona, czy ktoś ze współpracowników, gdy nie ma nas w pobliżu, a telefon zostawiliśmy na widoku. Secret Diary to aplikacja, która pozwoli zabezpieczyć niektóre dane przed osobami trzecimi. Secret Diary to aplikacja, która pozwala nam notować ważne dla nas informacje. Wszystko dzieje się jednak w ukryciu. Aplikacja nie wyświetla się w menu aplikacji. Nnawet w oknie Zarządzanie aplikacjami, gdzie usuwamy niepotrzebne nam programy, wyświetla się jedynie jej ikonka. Sama ikona to lekko zmodyfikowany Android, dzięki czemu mamy pewność, że nikt postronny nie odinstaluje nam tej aplikacji, bo pomyśli, że to narzędzie systemowe. W jaki sposób uzyskujemy zatem dostęp do Secret Diary? To proste – musimy wykręcić odpowiedni, zdefiniowany przez nas numer – domyślnie to 1111. Po zadzwonieniu na ten numer jesteśmy pytani o PIN, który również możemy skonfigurować i dopiero wtedy widzimy zebrane w aplikacji notatki. Aplikacja ukrywa się tak dobrze, że gdy po instalacji jej do testów zapomniałem o niej, była zainstalowana na smartfonie przez jakieś dwa tygodnie. Dopiero po tym czasie widząc samą ikonkę bez nazwy w Zarządzaniu aplikacjami przypomniało mi się, ze rzeczywiście mam wgrane to narzędzie :) Zachęcam do instalacji tego programu. Jest dostępny w Android Markecie za darmo. 