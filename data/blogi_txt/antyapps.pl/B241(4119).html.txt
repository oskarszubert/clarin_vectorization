19.12.2011 Standardowe testy trzeźwości są passe. Teraz do baru zabiera się smartfona, który zlicza ilość alkoholu we krwi i informuje o tym, czy możemy prowadzić, czy nie. Wszystko to dzięki aplikacji SoberApp, która po stwierdzeniu, że wypiliśmy za dużo pomoże nawet zamówić taksówkę. SoberApp to świetna aplikacja obliczająca stężenie we krwi i pozwalająca stwierdzić, czy możemy prowadzić. Jest to bardzo inteligentne narzędzie, które sprawdza naszą lokalizację, dzieki czemu dopuszczalne normy dotyczą właśnie tego kraju, w którym się znajdujemy. Przy pierwszym użyciu musimy skonfigurować aplikację. Konfiguracja wymaga podania jedynie dwóch parametrów: płci i wagi, na podstawie której wyliczana jest potem procentowa ilość alkoholu we krwi. W dalszej części możemy dodawać alkohole, które spożywaliśmy, podając czas, kiedy wypiliśmy dany trunek. SoberApp zawiera dużą liczbę zdefiniowanych napojów alkoholowych, głównie z rynku amerykańskiego. Przy każdym z napojów widać jednak, ile alkoholu zawiera, dlatego można wybrać odpowiadającą polskiemu trunkowi pozycję. W dalszej kolejności wybieramy naczynie, z którego spożyliśmy napój – zdefiniowane są przeróżnej maści kufle, butelki, kieliszki itd. Po stwierdzeniu przez program, że nie nadajemy się do prowadzenia samochodu, podaje on informację o tym, kiedy będziemy mogli wsiąść za kółko, a także umożliwi proste zamówienie taksówki lub znalezienie pobliskiego baru. Ta funkcja działa naprawdę nieźle, również w naszym kraju. Zachęcam do pobrania SoberApp wszystkich, którym zdarza się wyjść z kolegami do baru. Nawet w przypadku gdy nie prowadzimy, aplikacja staje się ciekawostką dla kolegów, a nam pozwala bezproblemowo zamówić taksówkę, która odwiezie nas do domu. Aplikacja jest darmowa.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 