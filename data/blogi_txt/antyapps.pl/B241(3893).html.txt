01.10.2012 Wygląda na to, że płacenie rachunków w restauracji czy pubie to nie przelewki. Tak by się przynajmniej mogło zdawać na podstawie liczby aplikacji oferujących podliczanie napiwków, rejestrowanie wydatków i tym podobnych produkcji. Wbrew pozorom przy rachunku może stworzyć się niemałe zamieszanie, kiedy do płacenia przystępuje cała grupka ludzi. Do ujarzmienia tego chaosu posłużyć może SpliTron. Aplikacja ta w dość łatwy sposób pozwala podzielić rachunek między grupę ludzi, oczywiście zakładając, że wszyscy składają się po równo, co wcale nie jest tak powszechne, jakby się mogło wydawać. Niemnie,j przyjmijmy na chwilę, że jesteśmy ze znajomymi w knajpie czy pubie i zdecydowaliśmy się dołożyć do rachunku po równo. Podzielić ów rachunek pozwoli nam właśnie SpliTron. Pierwszym krokiem jest wpisanie ostatecznej kwoty rachunku. Do niego możemy dodać napiwek i dodatkowe koszty, jak na przykład prezent w postaci drinka i tym podobne. Oczywiście, można również odjąć od rachunku posiadane kupony i im podobne obniżki cen.  Gdy już ustalimy wszystkie parametry określamy ile osób płaci rachunek. Oprócz tego możemy współpłacących pogrupować, a danym grupom przyznać zniżkę. Gdy już to ustalimy ukazuje się kołowy wykres pokazujący, kto ile ma zapłacić. Możemy go oczywiście ręcznie modyfikować. Następnie generowany jest z niego raport. Co ciekawe, ma on funkcję „zbierz”, w której określamy, czy wszyscy i ile się dorzucili do tego rachunku. Zapłacone rachunki trafiają do historii, można również robić notatki. SpliTron to ładnie przygotowana, szybko działająca aplikacja. W sytuacji idealnej rzeczywiście może pomóc w podzieleniu rachunku. Ale równie dobrze można zrobić to za pomocą zwykłego kalkulatora, a dodatkowo dość rzadko się zdarza, aby wszyscy dzieli się rachunkiem po równo. W tym kontekście trudno uznać SpliTron za szczególnie pożyteczny. Co więcej, aplikacja jest płatna, nie kosztuje wiele, bo 0,79 euro, ale jak na kalkulator na sterydach to i tak dużo. Osobiście nie wydałbym takiej kwoty na tego typu aplikację, ale jest obecnie za darmo, więc można ją pobrać bez obaw o koszty. Ocena: 3+ 