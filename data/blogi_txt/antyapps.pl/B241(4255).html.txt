26.06.2012 W sklepach każdego systemu mobilnego znajdziemy dziesiątki, a nawet może i setki aplikacji typu TO DO. Mają ona na celu przypominać nam o zadaniach do wykonania, nie pozwolić przegapić terminu. A co gdyby do całości podejść trochę inaczej? Wrocławskie studio JOJO Mobile pokazał, że da się. Time After Time choć posiada możliwość dodawania zadań, terminu na ich wykonanie i przypomnienia, opiera się na czymś innym. Jego głównym celem jest informowanie nas o czasie jaki upłyną od ostatniego wykonania konkretnego działania. Opcja z jednej strony wydaje się mało istotna, z drugiej jej wyeksponowanie pokazuje jak bardzo może być użyteczna. Czasem po prostu pewne rzeczy wykonujemy (lub też chcemy wykonywać) w miarę cyklicznie. Odwiedzamy bliskich, kontaktujemy się z nimi, przeznaczamy pieniądza na jakiś cel, wybieramy się w konkretne miejsc, prowadzimy prace porządkowe. Dzięki Time After Time w prosty sposób możemy śledzić kiedy ostatni raz wykonaliśmy daną czynność wraz z historią tej operacji (jak często + dokładne daty). Dwa kliknięcia i widzimy ile czasu minęło od ostatniego razu. Kończąc dane zadanie w prosty sposób ustawimy przypomnienie na kolejny i aktywujemy je na nowo.  Szata graficzna jest prosta, intuicyjna i „szybka”. Bardzo często programy do zarządzania zadaniami potrafią przytłoczyć ilością niepotrzebnych danych, opcji, menu. Tutaj wszystko jest intuicyjne, a na głównym planie widnieją tylko niezbędne rzeczy. Na pewno brakuje możliwości tworzenia list, kategorii czy chociażby najprostszego oznaczania jako ulubione. W końcu autorzy chcą stawiać na przejrzystość i czytelność, a przy dłuższej liście zadań musimy pomagać sobie wyszukiwarką, albo niekończącym się przewijaniem.  Oczywiście możemy oznaczać zadania jako ważne, ale jest to ukryte w samej edycji zadania. Szkoda też, że godzina przypomnienia nie zmienia się sama wraz z edycją godziny i daty wystąpienia. Time After Time dostępny jest w wersji darmowej oraz płatnej (3.49zł). Jedyna różnica jaką udało mi się dostrzec to obecność reklam w tej pierwszej. Program naprawdę warto przetestować. Pomimo małych braków, jestem obecnie pod wrażeniem samej aplikacji jak i pomysłu. Na trzeźwą ocenę zapewne będzie trzeba poczekać, skonfrontować wymyślone zastosowania z rzeczywistością. Jednak już teraz jest to ciekawy pomysł, godny naśladowania i zauważenia. Ps: W planach są też wersje na systemy iOS i Android. Ocena: 4+ 