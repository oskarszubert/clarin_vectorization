11.10.2012 Rovio nie przestaje zadziwiać. Po niedawnej premierze Bad Piggies, zapowiedzi niespodziewanego połączenia uniwersum Angry Birds i Star Wars teraz do Appstore trafiła książka kucharska. Ma ona promować nową serię czyli już wspomniane złe świnki, przy okazji pokazuje, że Rovie jeszcze nieraz może nas zaskoczyć. Książka jest zbiorem 41 przepisów na dania z jajek. Już wiemy po co świnie je kradły w Angry Birds. :). Jak na razie dostępna jest jedynie edycja na iPada, w dwóch wersjach językowych angielskiej oraz chińskiej. Bad Piggies Best Egg Recipes (bo tak brzmi pełna nazwa) prezentuje się bardzo ciekawie. Pełno w niej humoru jaki znamy z Bad Piggies.  Przejawia się on w każdym możliwym aspekcie gry: muzyce, dźwiękach, nazwach, opisach, grafikach i obrazkach. Poszczególne przepisy przeglądamy kartka po kartce. Zaczyna się od zdjęcia potrawy, następnie jest lista niezbędnych składników z podkreśleniem ile jajek potrzebujemy oraz animowany obrazkiem, który ożywa po dotknięciu. Następnie kolejne strony ze zdjęciami i poradami jak danie przyrządzić, a na końcu możliwość oceny konkretnej potrawy. Wszystko opisane bardzo prostym językiem i podane w taki sposób, aby nawet młodsi użytkownicy potrafili czerpać przyjemność, z kontaktu z tą książką.  Aplikacja dostępna jest w cenie promocyjnej 0,79€, potem ma wzrosnąć do około 4€. Czy warto? Zbyt krótko z nią obcuję, aby to ocenić, ale nie żałuję wydanych 0,79€, a już na kolację planuję pierwszą potrawę. Bad Piggies Best Egg Recipes możecie pobrać tutaj. Warto dodać, że istnieje też wydanie książkowe, niestety ciężko osiągalne w naszym kraju. 