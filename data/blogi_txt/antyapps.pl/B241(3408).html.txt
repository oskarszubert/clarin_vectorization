07.08.2013 RADYO odkryłem przez przypadek szukając dobrego zamiennika dla TuneIn na Windows RT. Okazało się, że ta turecka aplikacja z powodzeniem może go zastąpić, a w wielu elementach jest od niego po prostu lepsza. Tym większa była moja radość gdy RADYO trafiło na Windows Phone. Jeżeli lubicie słuchać rozgłośni radiowych, warto przyjrzeć się jej bliżej. Swoją przygodę z aplikację rozpoczynamy od poszukiwania ulubionych stacji radiowych. Niestety baza RADYO choć sporo, ustępuje tej z TuneIn. Autor ciągle ją poszerza, ale jeszcze trochę jest do nadrobienia. Na szczęście program pozwala na ręczne dodawanie stacji. Możemy tego dokonać poprzez wklejanie adresu do konkretnego radia, bądź też odpalenie pliku z odpowiednim rozszerzeniem (na stronie www, mailu lub też innym miejscu gdzie zbierzemy pliki pls, .m3u, .m3u8, .asx). Stacje możemy wyszukiwać za pomocą kategorii regionalnych i tematycznych, bądź też standardowej opcji „szukaj”. Dodatkowo najczęściej słuchane radia jak i te dodane przez nas wyświetlane są na oddzielnych zakładkach. Ostatnia z nich wyświetla nam historię utworów, niezależnie od radia. Opcja ta jest o tyle ciekawa, że program pozwala nam na wyszukać piosenki za pomocą przeglądarki www, bądź też YouTube. Słyszeliście z rana fajny kawałek, ale nie mogliście wtedy spojrzeć na telefon? Przypominacie sobie o tym wieczorem i chcecie go odnaleźć na liście? Wystarczy sprawdzić je na YouTube i już wiecie, który z nich wpadł Wam w ucho. Kolejnym ciekawym dodatkiem jest możliwość nagrywania radia. Niestety nie każda stacja wspiera to rozwiązanie (a raczej część je blokuje). Czekasz na ulubioną audycję lub piosenkę? Wystarczy kliknąć nagrywanie, a całość zapisze się w pamięci aplikacji.  Nie zabrakło oczywiście tak standardowych opcji jak dzielenie się tym co słuchamy w mediach społecznościowych, tworzenia listy ulubionych, czy też przypinania wybranych stacji jako kafelków. W opcjach możemy wybrać jakiej jakości dźwięku chcemy słuchać (przydatne przy płatnej transmisji danych), dodać profile spłecznościowe oraz zmienić kilka inych ważnych ustawień odnośnie wyglądu i połączenia. Podczas testów RADYO działał bardzo stbilnie. RADYO polecam każdemu miłośnikowi słuchania radia na telefonie. Wprawdzie baza stacji ustępuje tej z TuneIn ale jej ręczna budowa nie jest niczym strasznym. Możliwe że już a start znajdziecie w niej wszystkie ulubione kanały. Całość dostępna jest za darmo, z możliwością dokupienia opcji premium. Aplikacja bardzo dobrze wspiera możliwości Windows Phone. Niestety działa tylko z najnowszą, 8 wersją systemu. RADYO dostępne jest także na iOS. 