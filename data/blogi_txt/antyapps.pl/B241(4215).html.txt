21.07.2012 Fanów komiksowych bohaterów czeka ciężki finansowo miesiąc. Najpierw swoją premierę miał bardzo udany The Amazing Spider- Man, a dziś do sprzedaży trafił The Dark Knight Rises, zapowiada się równie interesująco. The Dark Knight Rises bazuje na licencji zbliżającego się filmu. Co warto zaznaczyć, jest to pierwsza gra o Mrocznym Rycerzu dostępna na system Android, wcześniejsze na kanwie serii Arkham pojawiły się jedynie na system iOS.  Trailer choć technicznie bardzo ładny, nie mówi nam zbyt wiele o samej rozgrywce. Zapewne dostaniemy mocno podrasowanego Splinter Cella z dodatkowymi elementami kierowania pojazdami. Przyznam, że o ile zapowiedź Spider-Mana wywołała we mnie efekt wow, o tyle w tym wypadku, nie było jakichś większych emocji. Miejmy nadzieję, że Gameloft znalazł fajny sposób na gameplay w grze o Mrocznym Rycerzu. Aby się o tym przekonać przyjdzie nam wydać 23,66 zł za wersje na Androida, albo 6.99€ za edycję iOS.  Zapowiada się growy weekend. Jeżeli zdecydujecie się na zakup, to weźcie pod uwagę też to, że gra waży blisko 800MB. Jej pobieranie trochę potrwa. Radzę też zapoznać się z komentarzami w wersji na oba systemy. Gra zbiera sporo negatywnych ocen ze względu na różne błędy, niedziałające wersje itp. Czyżby presja szybkiej premiery i zła optymalizacja? 