12.12.2012 Czy kiedykolwiek zdarzyło Ci się zapomnieć gdzie zaparkowałeś swój samochód? Straciłeś długie godziny poszukując zguby? Mając w kieszeni iPhone’a ten problem zdaje się już być nieaktualny, zwłaszcza gdy wśród naszych aplikacji znajduje się polska produkcja - Zaparkuj. Znajdź.  Prawdopodobnie każdy z was, kto choć raz miał okazję zostawić swój samochód na nieco większym parkingu lub gdzieś na mieście, nie raz musiał chwilę pomyśleć nad tym, gdzie dokładnie zaparkował. Jeszcze parę lat temu, musielibyśmy po prostu wybrać się na spacer, ślepo poszukując naszej maszyny. Dziś wystarczy uruchomić aplikację Zaparkuj. Znajdź., a następnie po prostu udać się na miejsce. Jak to działa? Polski program autorstwa wrocławskiego studio THMS Labs wykorzystując odbiornik GPS zainstalowany w naszym telefonie, szybko oznaczy na mapie miejsce, w którym zaparkowaliśmy. Wystarczy odpalić aplikację tuż po wyłączeniu silnika, a następnie nacisnąć znak oznaczony literą P - program automatycznie upuści pinezkę  w miejscu naszej aktualnej lokalizacji. Dodatkowo, ułatwi nam kontrolowanie czasu, jaki pozostał nam na parkingach płatnych. Ustawiając dokładny czas upływu ważności wykupionego biletu, program przypomni nam o kończącym się czasie oraz o jego przekroczeniu. W przypadku poszukiwania auta, będziemy musieli ponownie uruchomić program, by podglądnąć oznaczone na mapie miejsce. Chcąc ułatwić sobie drogę dojścia, możemy także poprosić telefon o wygenerowanie stosownych wskazówek. Zaletą (a dla niektórych równocześnie wadą) programu, jest dokładność jego działania. Dbając  o pokazanie najbardziej zbliżonej pozycji do rzeczywistości (dokładność do 10 m), aplikacja działa poprawnie jedynie w chwili, gdy siła sygnału GPS jest największa. W przeciwnym wypadku, na naszym ekranie pojawi się informacja o braku możliwości poprawnego namierzenia aktualnej pozycji. To rozsądne rozwiązanie, jednak chwilami może być nieco drażniące. Ciekawym wyjściem z kłopotliwej sytuacji byłoby umożliwienie oznaczenia pozycji bez względu na siłę sygnału GPS, a w chwilach gdy namierzanie jest mniej dokładne program mógłby nas po prostu o tym informować i np. pozwalać na szybkie pstryknięcie zdjęcia. Aplikację pobierzecie z AppStore za jedyne 0.89€, a my mamy dziś dla was 3 kody uprawniające do bezpłatnego pobrania aplikacji. XM647K4J3XY3 777MXY3HH9TM A7A6W4JR3LE3  Więcej kodów już niedługo. 