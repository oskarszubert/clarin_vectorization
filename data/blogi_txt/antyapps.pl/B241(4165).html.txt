02.09.2013 Jedną z niewątpliwych zalet smratfonów jest możliwość wykonywania prostych czynności dzięki dodatkowym aplikacjom. Oczywiście wiele z nich wykonamy i bez niego, ale nie będzie to tak wygodne, prost i szybkie. Jednym z takich programów jest Tea Timer, który pomoże nam zaparzyć idealną herbatę. Już nie musimy sięgać bo stoper i informacje zawarte w sieci, wystarczy jedna aplikacja.  Tea Timer posiada w swojej bazie aż 30 gatunków herbat. Od tych popularnych po bardzo egzotyczne. Główny trzon aplikacji składa się z 2 ekranów. Pierwszy odpowiada za informacje odnośnie procesu parzenia wybranej herbaty. Znajdziemy na nim dane o potrzebnej temperaturze wody oraz możliwość uruchomienia zegara odliczające pozostały czas. Na samym dole umieszczono mały wskaźnik informujący nas i ilości zaparzonych herbat w danym dniu tygodni. Pozostały czas możemy śledzić z poziomu aplikacji, bądź też poczekać na powiadomienie które wyskoczy w odpowiednim momencie. Drugi ekran to lista wspomnianych wcześnie 30 herbat. Przy każdej z nich mamy podany czas parzenia. Szkoda że autorzy nie postarali się o większy zakres informacji, np. o samej herbacie, jej pochodzeniu itp. Poszczególne gatunki możemy przypiąć do ekranu głównego aby następnie w prosty sposób mieć do nich dostęp. Znacznie ułatwia to korzystanie z aplikacji i niweluje zbędne przedzieranie się przez listę, gdy dysponujemy kilkoma konkretnymi rodzajami herbaty.  Największym zaskoczeniem jest wykonanie Tea Timer. Tego typu program mógłby zostać oparty na standardowym szablonie metro i doskonale spełniałby swoje zadanie. Jednak jego autorzy nie poszli po linii najmniejszego oporu, dzięki czemu otrzymaliśmy świetnie wyglądający program. Duża w tym zasługa kilku drobnych elementów. Jakich? Odpalcie odliczanie i podziwiajcie ekran główny aplikacji. Nawet pomimo wsparcia dla wysokich rozdzielczości prezentuje się przyzwoicie. Tea Timer dostępny jest za darmo, za co raczy nas reklamami u dołu ekranu. Jest to jedna z tych nielicznych aplikacji, gdzie dla samego wyglądu byłby w stanie zapłacić za pozbycie się ich. Jeżeli rodzaj herbaty ma dla Was jakiekolwiek znaczenie i chcecie dostrzec jak czas i temperatura parzenia może wpływać na ich smak, pobierzecie Tea Timer, ładą i bardzo przydatną aplikację. Aplikacja jest dostępna dla Windows Phone 7 i 8. 