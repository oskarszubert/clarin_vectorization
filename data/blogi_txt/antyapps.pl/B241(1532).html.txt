19.07.2012 Mało który gatunek gier tak bardzo pasuje do ekranów dotykowych jak gry turowe. Seria strategii Great War, a zwłaszcza jej najnowsza część są tego idealnym przykładem.  Great Big War Game to typowa gra turowa osadzona w humorystycznym, kreskówkowym świecie. Naprzeciwko siebie stają dwie zwaśnione armie, a my jako gracz obejmujemy dowództwo nad jedną z nich. Cała zabawa polega na odpowiednim dobieraniu wojsk oraz jego rozmieszczaniu. Każda odział ma swoje mocne i słabe strony, ważne aby tymi mocnymi uderzać w przeciwniki, przy okazji nie pozwalając wykorzystać słabych. Dużą rolę odgrywa także teren, na którym prowadzimy nasze działania.  W nowej odsłonie serii przyjdzie nam prowadzić działania zbrojne na 50 mapach. Dodatkowo otrzymaliśmy możliwość gry multiplayer (między wszystkimi systemami na które gra jest dostępna), w tym prowadzenia czatu z naszym przeciwnikiem. Tak więc zabawy powinno wystarczyć na bardzo, bardzo długo. Znużeni ciągłymi wygranymi z AI mogą spróbować swojego talentu generalskiego na żywym przeciwniku. Grafika, dalej trzyma wysoki poziom, a humorystyczna kreska nie pozwala jej się zestarzeć. Jedyny zarzut mam do trochę zbyt długich animacji czynności, ale taki już urok tego typu gier. Sam dopiero zaczynam przygodę z Great Big War Game, ale już teraz mogę powiedzieć, że jest tak samo dobra jest części poprzednie, a nawet lepsza. Niestety najnowsza edycja nie posida wersji testowej/darmowej. Jeżeli chcecie przekonać się o tych jak wielka jest magia tej gry, pobierzecie edycję lite poprzedniej odsłony. Great Big War Game możecie kupić w cenie 9,99zł na Androida lub też za 2,39€ na iOS. 