12.09.2013 Ostatnie dwa tygodnie obfitowały w bardzo dobre premiery gier Xbox Live. Posiadacze Windows Phone otrzymali dwa tytuły, które choć nie grzeszą świeżością, na rynku mobilnych kafelków zapełniają sporą lukę. Chodzi głównie o darmowe pozycje AAA oparte na mikropłątnościach. Choć za nimi nie przepadam, nie ma co ukrywać że to one żądzą obecnym rynkiem gier mobilnych. Widać to zwłaszcza po ciepłych komentarzach jakimi witane są oba tytuły. Niestety, to też dwa kolejne tygodnie w których nowej gry Xbox Live nie otrzymały urządzenia z Windows Phone 7.  The Sims FreePlay  Popularna seria The Sims do tej pory była reprezentowana na Windows Phone poprzez kiepską i nieaktualizowaną The Sims 3 oraz bardzo dobrą The Sims Średniowiecze. Niestety drugi tytuł dostępny jest tylko dla posiadaczy Lumii, a sama rozgrywka odbiega nieco od kanonu. Dlatego fanów zapewne ucieszy informacja o premierze The Sims FreePlay. Edycje gry na inne systemy zdążyły zdobyć sporo wysokich ocen. Tutaj powinno być podobnie. To nic że mikropłatość atakuje nas z każdego rogu ekranu. Gra wykonana jest solidnie, działa płynnie, wspiera Xbox Live i dostępna jest za darmo. Niestety na chwilę obecną jedynie dla urządzeń z 1GB ramu. Muszę przyznać że choć nie jestem wielkim fanem serii Sims, w The Sims FreePlay gra mi się bardzo przyjemnie. Sprawdźcie, może Was też przekona do siebie.     Six-Guns Gameloft nazywany jest królem klonów. Kopiuje najpopularniejsze tytuły i marki z komputerów i konsol, wydając ich mobilne odpowiednik. Czasem wychodzi to naprawdę świetnie, innym razem po prostu dobrze. Tak też jest z Six-Guns nazywanym mobilnym Red Dead Redemption. Takie porównanie jest sporym nadużyciem, ale trzeba przyznać że klimat dzikiego zachodu i pseudo otwartego świata udało się zachować. Przynajmniej na początku zabawy. Potem coraz bardziej przygniata nas mikropłatność i świadomość że gra jest prostym zbiorem kilkudziesięciu misji. Co nie oznacza, że takie rozwiązanie nie potrafi sprawiać frajdy. Warto też dodać że Six-Guns posiada tryb multiplayer. Za darmo możecie grać z graczami z całego świata. Cały czas jest sporo aktywnych gier i przeciwików gotowych przystąpić do nowej zabawy. W przeciwieństwie do The Sims FreePlay gra działa także na urządzeniach z 512MB pamięci ram. 