19.07.2013 Urządzenia mobilne i edycja zdjęć, ta mieszanka wywołuje zapewne ironiczny uśmiech na twarzy wielu użytkowników. To jednak smartfony mamy najczęściej przy sobie, a w raz z wbudowanymi, coraz lepszymi aparatami pojawia się częstsza potrzeba edycji. Wtedy warto mieć na swoim telefonie aplikację taką jak Photo Editor by Aviary. Programy do edycji grafik i zdjęć to jeden z najlepiej reprezentowany gatunków na Windows Phone. Kilkukrotnie opisywaliśmy już na łamach AntyApps bardzo dobre aplikacje, a każda następna wydaje się jeszcze lepsza. Tak też jest z recenzowanym właśnie Photo Editor by Aviary. Jego główną zaletą jest ilość narzędzi do jakich mamy dostęp. Chyba największy z jakim spotkałem się na Windows Phone: Pełna lista obejmuje: Enhance – czyli prosta edycja oświetlenia naszego zdjęcia Effects – zbiór 12 filtrów Stickers – śmieszne elementy takie jak dymki, strzałki, czapki, które możemy dołączyć do naszego zdjęcia Orientation – możliwość obrócenia jak i odbicia horyzontalnego oraz wertykalnego Crop – zestaw narzędzi do przycinania zdjęcia, zarówno w określonych proporcjach jak i ręcznie Brightness – edycja jasności Contrast – tu chyba nie trzeba wyjaśnień ;) Saturation – edycja saturacji zdjęcia Sharpness – modyfikacja ostrości Text – możliwość dodania tekstu wraz ze zmianą jego koloru, położenia oraz wielkości Drawing – proste narzędzia do rysowania po zdjęciu Redeye – usuwanie efektu czerwonych oczu Blemish – możliwość rozmycia konkretnego miejsca na zdjęciu   Taka lista robi wrażenie, zwłaszcza że pod niektórymi z pozycji ukryto kilka mniejszych ustawień. W takim przypadku ogromną rolę odgrywa interfejs, a ten lekko zawodzi. Owszem, autorzy wybrali bardzo przyjemny mechanizm listy u dołu ekranu, jednak nie został od dopracowany. Po pierwsze część narzędzi spokojnie można by połączyć w jedno okno. Po drugie, opcja udostępniania jest bardzo nieintuicyjna. Aby z niej skorzystać musimy w menu głównym przytrzymać palec na wybranym zdjęciu. Poza tymi uwagami, nie mam większych zastrzeżeń. Aplikacja działa bardzo szybko i stabilnie. Nie głupieje nawet podczas dłuższej zabawy efektami i nakładaniu ich na siebie. W moim przypadku Photo Editor by Aviary zastąpił kilka innych aplikacji, łącząc potrzebne dla mnie funkcje w jednym programie. Nawet jeżeli jego interfejs nie należy do najlepszych. Aplikacja jest darmowa i na chwilę obecną nie zawiera reklam. Jeżeli czasem potrzebujecie dokonać zabiegów na waszych zdjęciach, koniecznie sprawdźcie Photo Editor by Aviary. Prawie na pewno będzie posiadał niezbędne narzędzia. I to jest jej największa zaleta. 