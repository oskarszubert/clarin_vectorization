10.04.2013 System od Microsoftu coraz bardziej rozkręca się w kwestii promocji na aplikacje. Najpierw była wielka obniżka cen gier od EA Games, następnie części tytułów od Microsoft Studios, a teraz przyszła pora na kompletnie darmowe gry od MiniClip. W porównaniu do starych promocji tygodnia, gdzie nieznacznie przeceniano jeden tytuł  jest to bardzo pozytywna zmiana. Są to tytuły doskonale znane z innych platform czy też stron www. Niestety w wersji na Windows Phone nigdy nie kusiły ceną. Ja rozumiem że to edycje Xbox Live, pozbawione reklam, ale jednak cena 10,49zł była najwyższą na rynku. Od dziś, przez kilka najbliższych dni będzie można pobrać część tytułów kompletnie za darmo. Promocja obięła prawie wszystkie tytuły wydane na Windows Phone oraz wszystkie wydane na Windows 8. Gravity Guy  Kilka dni temu pisałem o części drugiej, którą Windows Phone otrzymał na czasową wyłączność. Warto jednak znać też część pierwszą, znacznie różniącą się zasadami rozgrywki. Sterowanie sprowadzono do kompletnego minimum, naszym jedynym zadaniem jest  dotykanie ekranu w odpowiednim czasie. Gra bardzo szybko zaczyna wręcz irytować poziomem trudność. Spora część osiągnięć tyczy się różnej formy przegranych. Jako ciekawostkę warto dodać że Gravity Guy oferuje tryb multiplayer dla 2 graczy na jednym telefonie.   Fragger  Najprościej byłoby napisać ”klon Angry Birds”. Na szczęście Fragger stara się iść własną drogą. W grze wcielamy się w rolę antyterrorysty, która miotając granaty pozbywa się swoich przeciwników. Spora ilość plansz sprawia że zabawa wystarcza na długo.    Monster Island  Tak jak Fragger można nazwać klonem Angry Birds, tak Monster Island jest klonem Fraggera. Zasady, model rozgrywki są bliźniaczo podobne, zmienia się jedynie środowisko gry. Technicznie Monster Island wydaje się być pozycją znacznie lepiej i dokładniej wykonaną, a zarazem bardziej rozbudowaną.    iStunt 2  Wariacja tytułów z gatunku runner. Naszym celem jest nie tylko dotarcie w całości do końca planszy, ale zarazem wykonanie jak najlepszych, najwyżej punktowanych ewolucji na desce. Sterowanie jest banalnie proste, nasza rola ogranicza się do odpowiedniego obracania telefonu. Z jazdą na desce nie ma to wiele wspólnego, ale sądzą po wielu pozytywnych opiniach w sklepie, graczom to nie przeszkadza.   Z wyżej wymienionych na Windows 8 dostępne są wszystkie poza Monster Island. Pozostałe przeszły małe odświeżenie. Największą różnicą są jednak metody mikropłatności. Każda z wyżej wymienionych gier posiada wbudowany sklep, w grach na Windows Phone płacimy za pomocą punktów Microsoft, natomiast na Windows 8 standardowymi metodami przypisanymi do konta. Promocja na tytuły ma potrwać tydzień. 