12.03.2012 MiniClip to studio deweloperskie, które tworzyło gry we flashu, zanim ktokolwiek słyszał jeszcze o Androidzie czy iPhone. Tytuły tego twórcy cieszyły się w internecie sporą popularnością. Dziś MiniClip jest w Google Play ze swoimi najpopularniejszymi tytułami dostępnymi na Androida natywnie. Fragger jest jedną z nich. Super! Jak w to się gra? Naszym zadaniem jest wysadzenie w powietrze wszystkich przeciwników. Musimy palcem nakierować wyrzut granatu i ustalić, z jaką siłą wyleci z naszych rąk. Jest to zatem gra w stylu Angry Birds. W tym tytule zaczyna się dość łatwo, bo na początku wystarczy granatami dorzucić do wrogów. Później robi się trudniej, gdyż granaty muszą wpadać do dziur, odbijać się od elementów otoczenia lub strącać wrogów z wież, a nie przy nich wybuchać. Gra jest prosta, ale wyzwanie związane z odpowiednim wycelowaniem sprawia, że potrafi wciągnąć na długie godziny. Na chwilę obecną w grze dostępnych jest 12 światów i 370 poziomów. Aktualizacje często przynoszą nowe levele. Gramy zatem nie tylko jako żołnierz, ale i pirat czy pogromca zombie. Ta różnorodność jest naprawdę fajna! Czy warto? Jedna z najlepszych gier od MiniClip dostępna na Androida. Jak można byłoby się nie skusić, zwłaszcza biorąc pod uwagę fakt, iż tytuł jest dostępny w Google Play za darmo. Polecam.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 