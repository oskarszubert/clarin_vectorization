02.09.2013 Tanie wina, ten termin rzadko kiedy kojarzy się dobrze. W tym przypadku nie chodzi jednak o trunki z gatunku Patyk Mocny, ale dobre wina, które można kupić za niewielkie pieniądze. Serwis dotrzechdych.pl zbiera o nich opinie i komentarze, starając się wyłowić te najciekawsze i godne polecenia. Dzięki oficjalnej aplikacji, znaczeni łatwiej sprawdzicie jaką renomą cieszy się wino które właśnie zamierzacie kupić. Aplikacja zaraz po starcie wita nas reklamą. Bywa to irytujące choć z czasem można się przyzwyczaić. Ekran główny podzielono na 4 zakładki: główne polecane, pozostałe polecane, najnowsze i ulubione. Na dolnej belce umieszczono skrót do listy sklepów i wyszukiwarki. Choć nazwa głosi „do trzech dych” znajdziemy tam też wina droższe. Poszczególne opisy zawierają sporo informacji takich jak zdjęcie butelki, kraj pochodzenia, kwaśność, kolor czy też sklep w którym możemy je kupić. Nie zabrakło także krótkiej recenzji i oceny w skali szkolnej. Co istotne, recenzje są przygotowywane przez redaktorów serwisu, a nie użytkowników. Takie rozwiązanie ma swoje mocne i słabe strony. Recenzje stają się bardziej wiarygodne, zarazem jest ich mniej.  Z większość tych kryteriów możemy skorzystać także w wyszukiwarce, pomaga to w szybszy odnalezieniu interesujacych nas wina. Niestety zabrakło tak przydatnego rozwiązania jak skaner kodów kreskowych. Aplikacja dobrze sprawuje się jako baza informacji o winach, niestety gorzej jako cześć społecznościowa serwisu. Zabrakło chociażby możliwości dodawania komentarzy czy też oceniania win. Mam nadzieję, że w przyszłych wersjach autorzy poprawią ten element. Oprawa graficzna i interfejs nie odbiegają od tego jaki znamy z innych systemów, zarazem dobrze dopasowano ją do podstawowych zasad metro. Szkoda że nie wspiera przypinania poszczególnych elementów jako kafelków, a ten główny jest statyczny i nie posiada największej wersji. Pomimo braku dopasowania do wyższych rozdzielczości, DoTrzechDych prezentuje się na niej dobrze. W tyle pozostaje jedynie wspomniany już kafelek. Jeżeli lubicie odkrywać nowe smaki, niekoniecznie drogich i wykwintnych win, aplikacja DoTrzechDych może okazać się ciekawym narzędziem. Wprawdzie najważniejszych element, czyli baza informacji pozostawia jeszcze trochę do życzenia, ale już teraz znajdziecie w niej sporo trunków, w wielu różnych sklepach. Program jest dostępy także dla iOS i Androida. 