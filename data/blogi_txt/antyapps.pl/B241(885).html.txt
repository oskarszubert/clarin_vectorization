12.09.2012 Czy Wy też macie dość serwisów które wciąż nie doczekały się wersji mobilnej? Przyznam, że z każdym dniem drażnią mnie coraz bardziej — i nie mówię tu o podupadających stronach, a nieustannie rozwijających się, nowoczesnych, blogach i portalach, po których nawigacja na niewielkim ekranie smartfona jest prawdziwą udręką. Całkiem przypadkiem przedzierając się przez katalog Google Play trafiłem na niepozorną, minimalistyczną aplikację która umili nam przeglądanie serwisów. I nie tylko. Zadaniem Read On jest podanie nam interesujących treści w najbardziej czytelnej formie, dosłownie czarno na białym. Do obserwowanych możemy dodawać zarówno tematy jak i całe serwisy. Brzmi dobrze, a jak sprawdza się w praktyce? Będzie to rozwiązanie, z którego z pewnością skorzystają wszyscy miłośnicy minimalizmu. Wszystkie pobierane przez nas treści podawane są w ascetycznej formie — białe tło, ciemnoszare litery i niewiele obrazków. Subskrybować możemy całe serwisy (których pełne adresy samodzielnie podajemy) lub poszczególne tematy za pomocą słów kluczowych, wówczas aplikacja samodzielnie przygotowuje dla nas materiały z różnych serwisów zawierających daną frazę. W przypadku polityki którą sprawdzałem aplikacja poradziła sobie dość sprawnie, ale patrząc na losowość serwisów i artykułów niespecjalnie polecałbym ją ludziom chcącym śledzić wieści na ten temat na poważnie.  Oszczędność formy i dostęp do ulubionych serwisów nie posiadających formy mobilnej w wygodnej formie to główne atuty Read On. Mimo że wyszukiwanie po tagach niespecjalnie przypadło mi do gustu, to już teraz dodałem kilka blogów których czytanie za pośrednictwem telefonu byłą prawdzwią udręką, a wiem, że to jeszcze nie jest koniec. Wszystkim miłośnikiom ascetyzmu i wygodnego czytania serdecznie polecam, aplikacja dostępna jest za darmo w Google Play — wersja z reklamami. 