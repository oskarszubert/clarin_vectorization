07.05.2013 Modę na zapisywanie tego, co nam się przyśniło minionej nocy znam właściwie jedynie tylko z filmów. Sam nigdy nie praktykowałem tejczynności i pewnie nie zanosi się, bym zaczął to robić, bo mam tendencję do zapominania snów. Tymczasem dla wszystkich fanów nocnych zapisków powstała aplikacja Dreamboard. Dreamboard jest rozwiązaniem całkowicie darmowym i, jak zapewniają twórcy, bezpiecznym, a więc teoretycznie idealnym na nasze intymne informacje, jak sny chociażby. Aplikacji przyświeca dewiza „Obserwuj swoje sny, odkrywaj siebie”, czy przekłada się ona na efektywność korzystania z niej?  Pierwsze wrażenie, które wywarła na mnie Dreamboard było zdecydowanie pozytywne. Aplikacja ma bardzo estetyczny i elegancki interfejs, w którym dominuje kolor biały. Niestety nie skorzystamy z jej dobrodziejstw bez zarejestrowania własnego konta. Ma to swoje plusy, bo potem będziemy mogli analizować historię snów na różnych urządzeniach – w tym desktopach, dzięki webowej wersji aplikacji. Na ekranie smartfona możemy natomiast dodawać kolejne sny. Ekran, na którym się to odbywa pozwala na określenie wielu aspektów: nastroju, emocji, dominującyh kolorów, naszej roli, a także towarzyszących nam osób, przedmiotów i miejsc. Informacje te są potem przedstawiane w formie drzewka, na którym wyraźnie widać, jakie sny mamy najczęściej. Możemy również przez to dotrzeć do bardziej szczegółowych danych, które także zilustrowano wykresami. Analiza jest przez to znacznie ułatwiona i przyjemniejsza.    Twórcy zaimplementowali w aplikacji również funkcję alarmu, która wydaje mi się kompletnie zbędnym dodatkiem. Nie oferuje bowiem nic ponad to, co znajdziemy w natywnej funkcji Androida. Jedyny atut korzystania z tego rozwiązania to przypomnienie o dodaniu informacji o śnie. Czy nie lepszym pomysłem byłaby tutaj integracja z domyślnym budzikiem zamiast powielania funkcji? Oczywiście wśród dostępnych poleceń nie zabrakło integracji z Twitterem i Facebookiem, w razie gdybyśmy mieli ochotę podzielić się swoimi snami z kimś więcej niż tylko aplikacją. Osoby stawiające na prywatność docenią natomiast możliwość zabezpieczenia programu hasłem.    Dreamboard to interesując rozwiązanie, które porusza dość oryginalny temat. Do tej pory nie spotkałem się w Google Play z programem do zapisywania i monitorowania snów. Ten, który opisuję, nie jest idealny. Część funkcji – w tym dodatkowy budzik – wydaje się być dodana na siłę. Samo sendo programu, czyli funkcje dodawania nowych snów, a także późniejsza prezentacja danych działają bardzo dobrze i z pewnością przydadzą się osobom, których jedną z pasji jest poduszka. Parnerem technologicznym serwisu jest Sony Mobile. Dzięki współpracy mamy okazję testować aplikacje na najnowszych dostępnych na rynku smartphonach Sony. Najnowszym używanym i testowanym przez nas modelem jest Sony Xperia Z. Naszą recenzję tego smartphona znajdziecie na Antyweb.pl 