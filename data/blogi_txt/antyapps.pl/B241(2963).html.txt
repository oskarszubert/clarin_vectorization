13.02.2014 Gry logiczne mają to do siebie, że niezależnie ile pomysłów kopiują od innych, jak wtórą mają mechanikę rozgrywki to i tak są w stanie obronić się jednym elementem- poziomem zagadek. To on sprawia że tytuł wciąga nas na długo i nie pozwala się oderwać aż nie znajdziemy tego jedynego, najlepszego rozwiązania. Tak też jest z Pastry Push. Choć pomysł na jego rozgrywkę nie grzeszy świeżością, gra potrafi wciągnąć.Pastry Push to typowa gra logiczna. Nie goni nas w niej żaden czas, nie musimy wykazywać się zręcznością, ani szybkością reakcji. Jedyne co się liczy to pomysł na wykonanie zadania? Na czym ono polega? Na przetransportowaniu babeczki z miejsca startu do wyczekującego na nią potwora. Jak tego dokonać? To zasadniczo proste. Przesuwając babeczkę w linii prostej. Co istotne, nie możemy zatrzymać jej w dowolnym miejscu. Ruch będzie odbywał się do końca planszy bądź też do przeszkody, dopiero wtedy możemy zmienić kierunek. Im mniej wykonamy ruchów tym lepiej. Oczywiście początkowo prosta droga z czasem staje się wyjątkowo wymagająca. Na torach pojawia się coraz więcej przeszkód o różnym działaniu. A to wiatrak zwieje nam babeczkę ze stołu, a to ciasto pozwoli tylko raz odbić się od jego ścian, jeszcze innym razem natrafimy na teleporty, itp. Na plansza umieszczone są także bonusy, których zdobycie zwiększa nasz wynik. Całość podzielono na 3 akty po 27 poziomów każdy. Łącznie otrzymujemy 81 plansz. Sporo wyzwań.  Pastry Push irytuje lekko stylem graficznym. Choć całość prezentuje się dobrze, to perspektywa z jakiej obserwujemy zabawę utrudnia czasem orientację i wykonywanie ruchów. Z czasem oczywiście łatwo przywyknąć, jednak na początku może nas to kosztować kilka pomyłek. Muzyka niczym szczególnym się nie wyróżnia. Jest, nie drażni, umila rozgrywkę i myślenie. Niestety gra ładuje się zbyt długo, czasem ma też problemy z wydajnością (Lumia 920). Ten aspekt wymaga jeszcze dopracowania ze strony autorów. Pastry Push oferuje rozbudowane demo oraz pełną wersję w cenie 3,49zł. Czy warto? Moim zdaniem tak. Zwłaszcza jeżeli jesteście miłośnikami gier logicznych. Spory zasób poziomów zapewni oraz dobre wykonanie warte są tej ceny. Niestety gra jest dostępna jedynie dla Windows Phone 8. 