09.03.2012 Cheese Tower to spore wyzwanie logiczne, w którym na uwadze musimy mieć przede wszystkim prawa fizyki. Naszym zadaniem jest usunięcie z planszy myszy tak, aby nie zniknęło z niej zbyt dużo sera. Brzmi dziecinnie, nic bardziej mylnego! Jak w to się gra? Na każdej planszy znajduje się wieża. Jest ona zbudowana z dwóch typów klocków o przeróżnych kształtach. Są to albo myszy, albo ser. Naszym zadaniem jest wyelminować myszy prostym dotknięciem ekranu w danym miejscu tak, aby nie naruszyć zbytnio konstrukcji, to jest aby za planszę nie wypadły więcej niż dwa kawałki sera. Jeśli spadną trzy – wygrywają myszy, bo mają wyżerkę :) My wcielamy się w złego kota, który nie chce dać za wygraną. Z poziomu na poziom gra robi się coraz trudniejsza. Konstrukcje budowane są z klocków o coraz to bardziej wymyślnych kształtach, gdzie przy usuwaniu myszy wymagany jest refleks, bo nie wystarczy mieć już zmysłu strategicznego, ale cisnąć po kilka myszy na sekundę, żeby konstrukcja nie runęła.  Cheese Tower wymaga sporego wysiłku intelektualnego, dlatego pomimo infantylnej oprawy audiowizualnej, na pewno nie będzie służyła dziecom w wieku przedszkolnym. Myślę, że podstawówka to minimum, gdyż znajomość praktycznych praw fizyki jest tu niezbędna. Gra wciągnie również wszystkich innych starszych graczy, gdyż jest po prostu dobra i wymagająca. Rozgrywka wydłuża się, jeśli za wyzwanie przyjmiemy zdobycie maksymalnej liczby kawałków sera na każdy poziom, to jest nie dopuścimy do tego, żeby jakikolwiek spadł poza planszę. Szalenie trudne i zastanawiam się, czy rzeczywiście w każdym przypadku możliwe. Czy warto? Cheese Tower jest dostępne w Google Play za darmo, a w pakiecie dostajemy aż 4 zbiory leveli o określonych poziomach trudności. Dodatkowo twórcy zapowiadają kolejne w nadchodzących aktualizacjach gry. Poza tym piękna grafika i przyjemna muzyka w tle sprawiają, że nie zostaje mi do powiedzenia nic innego jak – nie zastanawiać się, pobierać.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 