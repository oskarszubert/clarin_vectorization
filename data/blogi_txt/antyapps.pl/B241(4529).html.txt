06.12.2012 Systemowy kalendarz w Windows Phone to jedna z tych aplikacji, o których mówi się bardzo mało. Po prostu dobrze spełnia swoje zadania, a odczuwalne braki nie są na tyle spore, by uprzykrzać życie użytkownikowi. Do czasu, gdy nie trafimy na lepsze rozwiązania… VsysCalendar WP8m to jedna z nielicznych aplikacji w Marketplace/Sklepie która nie jest jedynie nakładką na systemowy kalendarz, ale oddzielnym programem. Takie rozwiązanie, choć niesie ze sobą wiele plusów, ma też minus. Sama aplikacji, już po starcie przypomina stare dobre czasy Windows Mobile i różnej maści PIM-ów. Zresztą zobaczcie sami. VsysCalendar WP8m pozwala na synchronizację kalendarzy z konta Live oraz Gmail. Ilość dostępnych opcji, jest miłą niespodzianką. Zmieniać możemy wielkości, kolory, zakresy czasowe i wiele innych drobnych elementów, które wiążą się z wyświetlanymi danymi. To co jest największym plusem VsysCalendar WP8m, a zarazem moim zarzutem względem systemowego kalendarza to wykorzystanie kafelków, zwłaszcza w rozmiarze średnim i największym. W przypadku aplikacji wbudowanej w system nie różnią się ona prawie niczym. Prezentują dzień, najbliższe wydarzenie, a przy największym kafelku dochodzi też miejsce spotkania. Pomimo iż powierzchnia zwiększa się dwukrotnie! VsysCalendar WP8 pokazuje jak to powinno być zrobione. Średni kafelek to z jednej strony widok kalendarza dla całego miesiąca, z drugiej 3 najbliższe wydarzenia wraz z godzinami i ich lokalizacją. W największym otrzymujemy obok siebie kalendarz na cały miesiąc oraz zamiennie 3 najbliższe wydarzenia oraz 3 wydarzenia całodniowe. I to jest optymalne wykorzystanie tej powierzchni. Nie rozumiem, dlaczego Microsofot, który za idee kafelków odpowiada, tak mocno pokpił sprawę.  Wprawdzie sam kafelek nie grzeszy uroda, ale bierze się to głownie z zastosowanych w nim kolorów. Nawet one, nie są w stanie przesłonić praktycznych aspektów takiego rozwiązania. VsysCalendar WP8 prawdopodobnie nie zastąpi Wam standardowego kalendarza. Pomimo wielu opcji i rewelacyjnych kafelków, komfort z jego użytkowania jest o wiele mniejszy niż w przypadku systemowego kalendarza, a cena pełnej wersji, ponad 10 zł nie zachęca. Mimo to warto pobrać wersję testową (5 dni) i przekonać się samemu, jak niektóre elementy  Microsoft mógł rozwiązać lepiej. Aplikacja wymaga Windows Phone 8. 