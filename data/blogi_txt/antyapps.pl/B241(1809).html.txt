17.07.2012 Jedna z najpopularniejszych aplikacji do śledzenia rozkładów komunikacji miejskiej stała się jeszcze lepsza. Poza wersją premium otrzymamy parę nowych opcji, które znacznie ułatwią podróżowanie po mieście.  Pierwsza duża zmiana to dodanie wersji premium, czyli płatnej. Nie jest to jednak oddzielna aplikacja, a dodanie płatności z poziomu już dostępnej. Roczny abonament wersji premium będzie nas kosztował 6,99 zł. Nie jest to zbyt dużo, zwłaszcza gdy codziennie korzystamy z komunikacji miejskiej. Wersja płatna to nie tylko brak reklam, ale też nowe możliwości. Jedną z nich są widgety. Na pulpit możemy przypiąć dowolny, obserwowany przystanek. Widget jest dynamiczny, dzięki czemu zawsze będziemy widzieli czas najbliższych odjazdów. Widgeta doczekała się również funkcja Rada, o której za chwilę. Opcja Radar jest dobrze znana użytkownikom systemu iOS. Polega ona na wyświetleniu rozkładów dla przystanku na którym się znajdujemy, bądź też tych w najbliższej okolicy. Jest to przydatne zwłaszcza w sytuacjach gdy przystanek jest mocno zdewastowany i nie ma na nich nie tylko rozkładów, ale też numerów linii. Dzięki Radarowi w szybki sposób sprawdzimy też rozkład dla konkretnych linii.  Jakdojade.pl znajdziecie pod tym linkiem. Jeżeli już ją posiadacie, poczekajcie na aktualizacje która doda Wam możliwość subskrypcji wersji premium. 