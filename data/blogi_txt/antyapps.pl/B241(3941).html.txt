19.04.2012 Jakiś czas temu pisałem o polskiej aplikacji do wyszukiwania dobrych programów i gier na Androida. Best apps hunter to oprócz dziwnej nazwy nie do końca dopracowany algorytm. Rzeczywiście pomaga odnaleźć niszowe aplikacje, ale część z nich to wciąż chłam. Hooked robi co innego – nie dość, że koncentruje się tylko na grach, to sam poleca te najlepsze dla nas, a sugestie opiera o gry zainstalowane na smartfonie. Mamy zatem coś podobnego do tego, co robi mobilny StumbleUpon. Bardzo fajna aplikacja. Pierwsze uruchomienie to przeskanowanie bazy wgranych na naszym smartfonie gier. Następnie Hooked pyta nas o ocenę poszczególnych, wylosowanych z bazy gier. Na podstawie ocen algorytm tworzy dla nas rekomendacje. W tym celu możemy także zintegrować program z Facebookiem lub kontem w Google, aby dowiedzieć się, w co grają nasi znajomi. W aplikacji oprócz rekomendacji znajduje się także wyszukiwarka oraz funkcja kolejkowania. Rekomendowane gry możemy bowiem nie tylko instalować, ale również dodawać do kolejki instalacji. Opcja szczególnie interesująca dla posiadaczy słabszych smartfonów, w których ilość pamięci nie pozwala na zainstalowanie wszystkiego na raz. Całość oprawiona jest w przyjemną szatę graficzną. Działa dość dobrze, dlatego nie dziwi mnie wysyp pozytywnych ocen. Zachęcam do spróbowania, wszak Hooked dostępne jest za darmo.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 