19.11.2013 Puzzle na smartfonie brzmią zbyt odważnie? Niekoniecznie. Rodzime studio Smart Tech przygotowało produkcję, która ma być prawdziwą gratką dla użytkowników Androida i obowiązkową pozycją dla fanów tego typu układanek. Jaka jest recepta na udane mobilne puzzle i czy Polakom udało się ją znaleźć? Mega Slide Puzzle to produkcja dość prosta, choć z całą pewnością nie można jej ocenić, jako banalnej. Każdy, kto chociaż raz w życiu miał do czynienia z przesuwanymi puzzlami w mig zrozumie obowiązujące tutaj zasady. Celem jest oczywiście ułożenie obrazka, aby jednak nie było zbyt łatwo twórcy przygotowali szereg atrakcji, które urozmaicają rozgrywkę. Przede wszystkim do dyspozycji mamy tutaj trzy rodzaje puzzli, różniące się liczbą elementów, a więc 3×3, 4×4 i 4×3.  Będą one częściami jednego ze 112 dostępnych w grze zdjęć. Dla utrzymania ładu podzielono je na kategorie: krajobrazy, zwierzęta, kwiaty, samochody, samoloty, uroda, gry, jedzenie, pory roku, obiekty. Samo to sugeruje już, że baza zdjęć jest niezwykle zróżnicowana, a więc swobodnie przebierać między nimi i wybierać te, na które mamy aktualnie ochotę. Byłem zaskoczony, kiedy zobaczyłem grafiki z Diablo czy fantastyczne zdjęcia starych i nowych samochodów. Jest też trochę bardziej damskich scenerii, a więc każdy chyba będzie usatysfakcjonowany. Na tym atrakcje się nie kończą, bo gra pozwala nam na zabawę w dwóch trybach – normalnym oraz czasowym. Pierwszego wyjaśniać nie trzeba, drugi to natomiast wyścig z upływającym czasem. Musimy zdążyć przed jego upływem i ułożyć cały obrazek. Nie ukrywam, że z chęcią zobaczyłbym tutaj jeszcze przynajmniej dwa dodatkowe tryby, co by znacząco podniosło jakość zabawy. To, co jest w grze teraz może się szybko znudzić (nawet mimo bogactwa zdjęć w bazie).  Oprawa gry jest przystępna, choć nieco ascetyczna i nie każdemu przypadnie przez to do gustu. Całość działa w oparciu o silnik Unity, który spisuje się tutaj bardzo dobrze. Każde puzzle poprzedza miła dla oka animacja, a ruch kafelków jest płynny i gładki. Poszczególne elementy interfejsu rozlokowano intuicyjnie i nie ma najmniejszego problemu z ich właściwą obsługą. Co jednak najważniejsze, sam gameplay, mimo, że niezbyt dynamiczny, daje dużo satysfakcji i frajdy, a więc twórcom udało się osiągnąć główny cel.  Mega Slide Puzzle to przyjemna, darmowa produkcja, Gra nie wymaga od nas płacenia, a jedynie wyświetla wąski pasek z reklamą przy górnej krawędz ekranu. Zabawa jest przednia, a liczba dostępnych obrazków i możliwości robi wrażenie. Rzeczywiście fani układanek nie powinni sobie pozwolić na pominięcie tej produkcji, a wszyscy pozostali dać jej szansę. To solidny, polski produkt w Google Play. 