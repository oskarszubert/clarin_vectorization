19.12.2012 Jeżeli poszukujecie newsów na temat Apple, od nowych produktów, po najnowsze komunikaty prasowe wydawane przez tę korporację, to zapewne nie obcy Wam jest serwis AppleInsider. Jeżeli zaś wcześniej go nie znaliście, to macie teraz niepowtarzalną szansę, bo serwis wydał kilka dni temu swoją aplikację. AppleInsider to aplikacja, która dostarczy Wam najnowszych wiadomości ze świata Apple podanych w prosty i czytelny sposób. Generalnie aplikacja niczym szczególnym się nie wyróżnia, ani nawigacją, ani designem. Postawiono w niej na prostotę i czytelności nie starając się eksponować graficznych walorów. Po uruchomieniu aplikacji dostajemy prostą listę ostatnich artykułów uszeregowanych w kolejności chronologicznej, z tytułem i miniaturą grafiki. Po wejściu w któryś aplikacja wyświetla jego pełną treść. Możemy powiększyć rozmiar czcionki, skomentować lub podzielić się wiadomością ze znajomymi via mail i social media. Oprócz tego z poziomu artykułu możemy przejść od razu do następnego. Dodatkowo aplikacja ma zbudowaną wyszukiwarkę oraz formularz zgłoszeniowy.  Co więcej można oczekiwać od tego typu aplikacji. Cóż, na dzień dobry chciałbym mieć możliwość zapisywania niektórych artykułów do schowka lub wysyłania ich do jednej z aplikacji typu Pocket czy Instapaper. Poza tym zabrakło mi mechanizmu odznaczania newsów jako przeczytane, dzięki czemu można wyczyścić nieco feed. Nie są to jednak braki, które miałyby przekreślić całą aplikację. Generalnie AppleInsider to dobrze i płynnie działająca aplikacja do wyświetlania postów z zasobów serwisu. Może nie jest szczególnie rozbudowana, ale też nie musi taka być. Polecam ją każdemu zainteresowanemu wiadomościami o Apple. 