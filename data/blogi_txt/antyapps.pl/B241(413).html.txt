21.01.2013 Jednym z najczęściej wykorzystywanych elementów nowego api w Windows Phone 8 jest możliwość dokładniejszego śledzenia i prezentowania stanu baterii. Korzysta z niego coraz więcej aplikacji, których autorzy starają się znaleźć nowe sposoby na wyróżnienie ich aplikacji z tłumu innych. Batery sense postawił głównie na aspekt wizualny, ale nie tylko.  Głównym zadaniem Batery sense  jest  informowanie nas o aktualnym stanie baterii. Informacja może znajdować się na kafelku (3 wspierane wszystkie wielkości) oraz ekranie blokady, opisowo w miejscu standardowych wpisów z kalendarza i na dolnej bele powiadomień. Standard. Trzeba jednak pamiętać o jednym ograniczeniu Windows Phone. Takie dane mogą być odświeżane jedynie co 30 minut. Przy bardzo mocnej eksploatacji telefonu, odczuwalnie doświadczymy tego opóźnienia, gdy stan baterii spadnie nagle z 60% do 20%. Kolejnym narzędziem jest zakładka przedstawiająca zużycie energii na wykresie. W przypadku Batery sense jest prosty i ubogi, w konkurencyjnych aplikacjach możemy spotkać bardziej opisane odmiany. Wraz z wykresem otrzymujemy statystki, takie jak szacowana utrata mocy na godzinę, informacje o tym kiedy rozpoczęliśmy ładowani, a kiedy je zakończyliśmy, szacowany pozostały czas pracy itp. Co bardzo ważne, poza systemowym mechanizmem wyliczania takich informacji, Batery sense posiada swój własny, który wg autora lepiej analizuje nasze wykorzystani telefonu i na tej podstawie oblicza dane. Zmian możemy dokonać w opcjach.  Za ciekawy dodatek można uznać możliwość  edycji koloru kafelka, a nawet ustawienia automatycznej zmiany,  w przypadku przekroczenia określonego % energii. Interfejs jest bardzo przyjemny, miła odmiana w gąszczu innych, bardzo topornych aplikacji. Gdybym miał się już czegoś przyczepić, to braku kilku elementów znanych z konkurencyjnych aplikacji, takich jak dodatkowe dane na wykresie, możliwość uruchomienia powiadomień, przeglądania archiwalnych danych, logów, większej możliwości customizacji. Batery sense nie jest aplikacją idealną, po części dlatego że samo api Windows Phone nie pozwala jej na to. Jednak w ramach swoich możliwości zapewnia niezbędne informacji, a przy okazji oferuje swój system obliczania gospodarowania energią. Dodatkowo jeżeli ktoś lubi mieć kolorowy pulpit, doceni możliwość zmiany koloru kafelku. Aplikacja jest darmowa i na chwilę obecną nie wyświetla reklam. Windows Phone 7.5: nie, Windows Phone 8: działa, Lumia 610: nie 