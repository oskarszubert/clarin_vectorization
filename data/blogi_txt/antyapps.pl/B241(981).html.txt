05.06.2012 Dawno nie serwowałem żadnych widżetów, więc dziś zaproponuję ich całą serię. Wszystkie będą od jednego developera i wszystkie będą wyglądały podobnie. Tym bardziej – jeśli są jacyś użytkownicy czystego Androida 4.0 lub HTC Sense, to, z jeszcze większą niż zwykle radością, zapraszam.  Pakiet, który zaserwuję, został stworzony przez Thalion Mobile i zawiera widżet od baterii (a właściwie to dwa), od jasności ekranu i widżet zegara. Każdy z nich oferuje dwie opcje wielkości – 1×1 i 2×2. Jak działają? Zupełnie tak samo jak wszystkie inne widżety, ale podobają mi się jakoś bardziej. Podoba mi się także fakt, że nie trzeba za nie płacić ani grosza. Stylistyką pasują świetnie, nie podżerają baterii i to właściwie tyle, co można o widżetach powiedzieć. Zapraszam więc do pobierania. Po kolei – pierwszy widżet od baterii i drugi widżet od baterii, widżet od kontrolowania jasności ekranu i widżet zegara. Wszystko oczywiście za darmo w Google Play. Czy warto? Moim zdaniem jasne. Nie są tak piękne jak te, które serwuje HTC czy beautiful widgets, ale pasują idealnie jeśli na naszym telefonie jest czysty Android w wersji lodowej kanapki albo nakładka od HTC. 