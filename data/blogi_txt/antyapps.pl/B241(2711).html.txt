18.11.2013 Rodzina aplikacji od Nokia powiększyła się niedawno o kolejnego członka. Ponownie jest to program związanych z robieniem zdjęć, jednak tym razem nie służy do prostej edycji poprzez nakładanie filtrów czy też śmiesznych elementów. Jego działanie jest o wiele bardziej zaawansowane, choć podane w prostej formie. Nokia Refocus bo taką nazwę nosi program, pozwala na zmianę punku ostrości już po wykonaniu zdjęcia. Jest to chyba pierwsza aplikacja mobilna pozwalająca nam na taki zabieg. Możemy dowolnie wybierać czy rozmazane zostaną obiekty w tle, czy też te bliżej obiektywu. Wprawdzie wykonanie takiego zdjęcia trwa dłużej niż standardowe, ale zdecydowanie warto poświęcić na to chwilę. Gotowe zdjęcie możemy poddać bardzo prostej edycji. Podbicie koloru pozwoli jeszcze bardziej wyodrębnić konkretne elementy, a opcja wszystko jest ostre, sprawdzić jak prezentuje się całość zdjęcia w oryginalne. Gdy efekt będzie dla nas zadowalający, zdjęcie możemy zapisać, w pamięci telefonu bądź też udostępnić. Polecam tę drugą opcję. Za pomocą maila, sms bądź też usług społecznościowych (systemowe) możemy przesłać link do niego. Co ważne, zdjęcie pozostanie interaktywne. Osoba która go otrzyma będzie mogła jednym kliknięciem zmieniać punk ostrości.  Aby całość mogła działać poprawnie, Nokia Refocus potrzebuje połączenia z kontem SkyDrive. To tam trafiają nasze prace, do których rozsyłany jest link. O połączenie zostaniemy poproszeniu przy pierwszym udostępnianiu zdjęcia. Aplikacja integruje się z menu aparatu, dzięki czemu mamy do niej szybszy dostęp. Interfejs nie odbiega od pozostałych programów Nokii, ogranicza się do minimum, zarazem jest prosty i intuicyjny. Nokia Refocus to kolejne potwierdzenie, że mało który producent smartfonów zna się na zdjęciach tak jak Nokia. Ich telefony to nie tylko dobry sprzęt, ale też świetne aplikacje dedykowane, czego dobrym przykładem jest właśnie omawiany program. Posiadacze Lumi mogą go pobrać za darmo, do czego zachęcam. Niezbędna jest najnowsza wersja systemu Windows Phone 8 Amber. Jeżeli chcecie zobaczyć jak wygląda takie zdjęcie a nie posiadacie odpowiedniego smartfonu wystarczy że odwiedzicie ten link. 