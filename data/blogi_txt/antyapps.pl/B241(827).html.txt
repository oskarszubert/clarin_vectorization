29.01.2013 Skrót klawiszowy będący jednocześnie nazwą aplikacji prawdopodobnie większości z Was nie będzie obcy. Tak, chodzi o kopiowanie — w tym wydaniu jest to po prostu rozszerzenie funkcji „udostępnij” doskonale znanej użytkownikom systemu z zielonym robocikiem.     Problem polega na tym, że niestety nie wszystkim aplikacjom można udostępnić wybrane dane. Ten program jednak jest bardzo dobrym lekarstwem na tę przypadłość, kopiuje po prostu informacje do schowka — i w ten oto sposób komponując długiego maila, rozmawiając za pośrednictwem komunikatora który tej opcji nie obsługuje czy chcąc otworzyć tę samą stronę w innej przeglądarce możemy to zrobić sprawnie dzięki opisywanej aplikacji. Wystarczy skorzystać z menu udostępnij, wybrać tam Crtl+C — otwiera się wówczas program, w którym widzimy co zyskujemy tym działaniem. Standardowo kopiuje on link do serwisu wraz z opisem, jednak niżej możemy zaznaczyć która część nas interesuje i zapisać je w schowku — jeżeli wiemy że zawsze będziemy korzystali z tego samego schematu, w opcjach możemy ustawić autokopiowanie bez otwierania aplikacji, decydując wcześniej którą część chcemy zachować w schowku.Następnie w aplikacji do której chcemy dane zaimportować korzystamy ze standardowego systemowego wklejania i gotowe! Kolejna nieskomplikowana aplikacja, dzięki której możemy usprawnić działanie systemu i poruszać się po nim jeszcze swobodniej. Prosta w obsłudze, funkcjonalna i do tego dostępna za darmo na platformie Google Play. 