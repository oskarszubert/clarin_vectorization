04.10.2011 Dragon Dictation to dyktafon umożliwiający zapisywanie naszych myśli bez żmudnego wstukiwania ich na klawiaturze dotykowej. Dzięki niemu nie tylko możemy swoje komentarze zapisywać po prostu w pamięci telefonu, ale również bezpośrednio przenieść je do smsa, maila, na Facebooka lub Twittera. Szybko, bez zbędnych komplikacji i skutecznie.  Jak się tego używa? Obsługa Dragon Dictation jest banalnie prosta. Po pierwszym uruchomieniu aplikacji należy wyłącznie wybrać kwestie związane z lokalizacją i językiem (jest polski), a następnie możemy od razu przejść do nagrywania. Nagrany tekst pojawia się na ekranie, a my możemy go 2 kliknięciami umieścić w wybranym serwisie społecznościowym czy gdziekolwiek indziej. W razie niezbędnych poprawek możne je wprowadzić ręcznie lub także głosowo.  Czy warto? Aplikacja jest darmowa, a prosty interfejs i natychmiastowość sugerują, aby sprawdzić jej wartość samemu. Sam przetestowałem program w języku polskim, angielskim i japońskim, a w efekcie o dziwo najlepiej wypadła nasza lokalizacja. Może to kwestia kiepskiego akcentu, ale angielski szedł najbardziej topornie. Należy mówić wyraźnie i powoli, a wtedy pomyłki są okazjonalne. Dragon Dictation może przydać się, gdy chcemy szybko do żony wysłać smsa z zapytaniem czy kupić pomidory, albo znajomego poinformować o czymś w mailu. Na ile jednak będzie mi program ten przydatny na co dzień, to się dopiero okaże. Pierwsze miejsce pośród darmowych aplikacji na polskim App Storze sugeruje jednak, że chętnych jest niemało. Jeśli czujecie potrzebę korzystania, to polecam. Wykonanie jest całkiem porządne. Aplikacja jest do pobrania stąd. 