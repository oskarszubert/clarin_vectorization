14.06.2012 Smartfony pomimo setek różnych opcji i możliwości wciąż pozostają głównie narzędziem komunikacji poprzez usługi operatora sieci. Ci natomiast lubią komplikować nam życie różnymi specjalnymi sms-ami, usługami, krótkimi kodami. Oczywiście są one bardzo przydatne, ale kto by spamiętał to wszystko, lub też miał czas na dotarcie do nich poprzez stronę główną. W takim wypadku pomocne okazują się aplikacje dodatkowe. Orange mBox Bramka Pod tą dziwaczną nazwą kryje się bardzo przydatna aplikacja do obsługi sms-ów z konta mBox. Nie jest to standardowa bramka. Sms z tego konta dochodzą do odbiory z naszym numerem telefonu, nie różnią się niczym od wysłanych w normalny sposób. A takich sms mamy od 30 do 100 w miesiącu. Czyli w niektórych planach taryfowych możemy zaoszczędzić nawet 20 zł miesięcznie. Zawsze coś. Dodatkowo czasem mogą nam się skończyć fundusze na koncie, a w tle mamy pakiet internetowy albo wifi. Bez problemu wyślemy wtedy potrzebne sms. Co ważne, program jest cały czas rozwijany i udoskonalany, dzięki temu zmiany po stronie serwisu Orange są bardzo szybko poprawiane w aplikacji. Dochodzą też różne ciekawe opcje, zgłaszane przez użytkowników. Aplikacja ma wersję darmową jak i płatną. Różnią się oczywiście ceną oraz obecnością reklam w tej pierwszej. OrangeSOS Bardzo prosty, ale niezwykle przydatny program. Orange posiada rozbudowany system sms-ów ratunkowych. W kryzysowej sytuacji możemy wziąć kredy (dostępny w ofertach na kartę), który zostanie nam pobrany z najbliższego doładowania. Jest też możliwości rozmowy na koszt odbiorcy po wysłaniu uprzedniej prośby i jego zgodzie. Dodatkowo wysłać możemy prośbę o doładowanie naszego konta na konkretną kwotę. Tylko kto zapamięta wszystkie niezbędne numery i komendy potrzebne do wpisania? Tutaj z pomocą przychodzi OrangeSOS. Generuje on sms o odpowiedniej treści (oczywiście takie dane jak numer czy też kwota doładowania dodajemy sami). Przy metodach ratunkowych umieszczono krótki opis jak działają i do czego służą. Szkoda, że autor już nie rozwija programu. Nie dodaje innych szablonów (środy z Orange, skarbonka, itp.). OrangeSOS jest darmowy, możecie go pobrać tutaj.  Bramka SMS Jak sama nazwa wskazuje jest to program do obsługi bramek sms, w tym jednej z najpopularniejszych czyli Orange. Choć lata świetności tego rodzaju sms już minęły (i bardzo dobrze), to darmowe sms z reklamami ciągle mają swoich wielbicieli. Poza walorem sentymentalnym, program może być przydatny tak jak Orange mBox Bramka- w sytuacjach kryzysowych. Możecie go pobrać tu, dostępny jest za darmo.  Brakuje jedynie solidnej aplikacji do zarządzania naszym kontem, śledzenia stanu pakietów. Mam nadzieję, że z czasem jakiś fan przygotuje taką aplikację. Na Orange raczej nie ma co liczyć. 