27.12.2011 Super Stickman Golf to bardzo przyjemna gra z widokiem z boku. Cukierkowata grafika w połączeniu z naprawdę dużą liczbą plansz powoduje, że jest to zdecydowanie dobra pozycja na Wasze smartfony. Tymbardziej, że gra jest darmowa. Jak w to się gra? Super Stickman Golf to gra z widokiem z boku. Naszym zadaniem jest po prostu granie w golfa – odpowiednie uderzenie w piłeczkę tak, aby wylądowała w dołku po jak najmniejszej liczbie uderzeń. Na ekranie widoczne są klawisze umożliwiające zmianę kąta uderzenia oraz siły uderzenia. Oprócz tego znajduje się tutaj przycisk naprowadzający na golfiarza. W grze możemy dowolnie wędrować kamerą po planszy, po prostu przesuwając ją palcem, a ten przycisk pozwala nam szybko wrócić do bohatera. W grze mamy możliwość rozgrywania treningów, jak i kampanii. Ten drugi tryb szczególnie potrafi wciągnąć. Czy warto? Cukierkowata grafika zdecydowanie umila rozgrywkę, która trwa i końca nie widać. Poziomów w grze jest naprawdę sporo, bo aż przeszło 280, gra jest bogata audiowizualnie, a to wszystko dostępne jest za darmo. Czy warto? Oczywiście!  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 