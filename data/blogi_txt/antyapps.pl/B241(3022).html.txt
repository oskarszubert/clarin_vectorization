14.02.2013 Wyjątkowo kilka słów o aplikacji fotograficznej bez retro filtrów. W dzisiejszych czasach niemożliwe? A jednak — a do tego cały czas pnie się do góry w rankingu popularności Google Play. Prosty program, w którym za pomocą zaledwie czterech nieskomplikowanych narzędzi można przerobić nasze portrety nie do poznania. Tuż po otwarciu programu czeka na nas jedno próbne zdjęcie, a my od razu możemy zabrać się do jego edycji. Z w lewej dolnej części ekranu znajduje się ikonka pędzla, po kliknięciu na który otwiera się menu z całym naszym przybornikiem. Dwoma wirami, zwężaniem, poszerzaniem i przesunięciem. Twórcy aplikacji nie zapomnieli też o wszystkich lubiących eksperymentować i do pakietu dorzucili „gumkę”, która pozwoli nam cofnąć nasze ostatnie akcje. Obok tego znalazło się kolejne menu, w którym wybieramy grubość oraz twardość „pędzla” którym edytujemy zdjęcie. Kiedy już wybierzemy interesujące nas narzędzie, po prostu mażemy nim po miejscu które chcemy edytować. Efekty takich zabaw świetnie promują przygotowane przez twórców obrazki:  Przyznam, że na początku byłem dość sceptycznie nastawiony do tego rozwiązania, przekonany, że takie rzeczy to tylko u profesjonalistów. Okazało się jednak, że naprawdę działają i faktycznie można przerobić również twórczo nasze zdjęcia. Te możemy wykonać bezpośrednio w programie, lub zaimportować z galerii. Po edycji zaś zapisać lub udostępnić nasze dzieło światu. Photo Warp dostępny jest w dwóch wersjach: darmowej (okraszonej reklamami) oraz płatnej, pozwalającej dodatkowo animować nasze przeróbki, korzystać z przybliżenia oraz zapisywać je w wysokiej rozdzielczości. 