28.11.2011 Speedtest.net to znane narzędzie w formie aplikacji webowej, z pomocą którego internauci mają możliwość przetestowania szybkości łącza – na przykład swojego w celu sprawdzenia, czy dostawca usług internetowych nie robi w bambuko :) Narzędzie to zostało udostępnione również w postacji aplikacji mobilnej – i tutaj także sprawdza się idealnie. Mobilna wersja usługi oferuje praktycznie to samo, co wersja webowa. Mamy tutaj zatem możliwość wyboru serwera, z którym chcemy się połączyć w celu sprawdzenia szybkości łącza, przy czym aplikacja sama wybiera automatycznie najszybszy w danej chwili. Dalej mamy widok licznika, którego wskaźnik porusza się w lewo lub prawo, w zależności od tego, czy transfer się chwilowo zmniejsza czy zwiększa. Wynikom pomiarów poświęcono w aplikacji osobną zakładkę. Okno to sprawia wrażenie raportu. Zawarte są w nim pozycje odpowiadające poszczególnym pomiarom, które zawierają takie dane jak typ połączenia (wifi czy 3G), data wykonania pomiaru, prędkość połączenia oraz ping. Narzędzie w pełni spełnia swoją funkcję, a na dodatek jest darmowe. Czego chcieć więcej? :) 