11.10.2012 Gdy w mailach do nas jeden z czytelników polecił nam aplikację RapDialer pomyślałem sobie, że to zapewne kolejny dialer jakich wiele w Marketplace. Byłem w błędzie. Choć swego czasu testowałem wiele aplikacji tego typu, to RapDialer wyjątkowo wyróżnia się spośród innych programów. RapDialer jest dialerem, zastępuje nam systemową klawiaturę do wpisywania numerów. O jej brakach pisałem przy okazji recenzji People Search. Dodatkowo po wybraniu kafelka, który ją skrywa, nie pokazuje się nam domyślnie klawiatura, ale lista ostatnich połączeń. To sprawia, że dialer systemowy jest jedną  z najsłabszych części systemu. Na szczęście z pomocą przychodzą zewnętrzne aplikacje. Jedną z podstawowych funkcji RapDialera jest wyszukiwanie kontaktów poprzez wpisywanie ich, bądź też nazwy kontaktu na klawiaturze telefonu. Oczywiście możemy dowolnie konfigurować jakie zasoby maja być w taki sposób przeszukiwane. Nawigację w RapDialer oparto prawie całkowicie na gestach.  Pierwszy start to bardzo rozbudowany przewodnich po tym jak obsługuje się aplikacje, ale także potem, w łatwy sposób możemy otrzymać podpowiedź co robi dany gest, albo jak wywołać konkretną funkcję, opcję. A tych jest sporo. Poza wspomnianym wcześniej wyszukiwaniem numerów możemy tworzyć listy ulubionych, szybkiego wybierania numerów, wysyłać z poziomu aplikacji sms, czy też edytować kontakty. Dodatkowo wszystkie opcje, jak i stworzone grupy kontaktów możemy zsynchronizować z naszą chmurą na SkyDrive.  RapDialer ma niestety jedną poważną wadę, (tak właściwie to mają ją wszystkie niesystemowe aplikacje tego typu) brak powiadomień o nieodebranych połączeniach. Aby sprawdzić kto do nas dzwonił pod naszą nieobecność i tak musimy wejść do standardowego dialera. Jest to rozwiązanie bardzo męczące, wymuszające przypinanie 2 kafelków.  Dodatkowym minusem może być oparcie interfejsu na gestach. Jest to widowiskowe, ładne i bardzo przydatne gdy owe gesty pamiętamy, niestety wystarczy przestać ich używać przez parę dni, a po powrocie sterowanie staje się wyzwaniem. Jeżeli powyższe rzeczy Was nie odstraszają polecam RapDialer, jedną z najlepszych aplikacji w swojej kategorii. Nie tylko wygląda ładnie, ale też posiada wiele ciekawych funkcji. Co może być dla wielu ważne, nawet w wersji darmowej nie znajdziecie w niej reklam. Możecie ją pobrać tu, w przypadku gdy RapDialer przypadnie Wam do gustu, płatna jest do kupienia pod tym linkiem. Ocena: 4/5 