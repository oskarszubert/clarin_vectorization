21.05.2013 Fani zapewne wiedzą z jakim wydarzeniem wiąże się dzisiejsza data, osoby mniej zainteresowane światem konsol niebawem o tym usłyszą. 21 maja Microsoft prawdopodobnie zaprezentuje swoją najnowszą konsolę. Śledź to wydarzenie dzięki oficjalnej aplikacji Live Video Player  Pod względem śledzenia tego typu wydarzeń, oglądania relacji Live Windows Phone bardzo rozczarowuje. W zdecydowanej większości przypadków systemowy Internet Explorer wyświetli błąd nieznanego formatu albo kodeku. Tym bardziej cieszy fakt, że Microsoft pomyślał o posiadacz urządzeń mobilnych z tym systemem (w końcu to ich dzieło) i wydał oficjalną aplikację która ma nam pomóc w śledzeniu wydarzeń. Ma, ponieważ konferencja zacznie się niebawem i dopiero wtedy okaże się ile wart jest Live Video Player. Z jednej strony wydaje się iż posiada on wszystko co niezbędne. Zaraz po starcie widzimy okno z buforowaniem oraz godziny startu prezentacji, dla różnych stref czasowych. I to właściwie wszystko, cała aplikacja zamknięta w jednym oknie. Jeżeli tylko nie będzie problemów ze strumieniem video, to dobrze spełni swoje zastosowania. Z drugiej, szkoda że Microsoft nie przygotował aplikacji związanej nie tylko ze śledzeniem wydarzenia. Takiej która będzie zawierała dodatkowe materiały na nasz telefon, pozwoli w oczekiwaniu na konferencję odblokować różne treści. W ten sposób można by jeszcze bardziej podgrzać atmosferę przed samym wydarzeniem. Rozczarowuje też fakt, że aplikacja wspiera tylko Windows Phone 8. Jeżęli chcecie śledzić na żywo, co zaprezentuje Microsoft, a zarazem nie macie dostępu do komputera zapraszamy do pobierania aplikacji. 