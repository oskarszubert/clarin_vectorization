30.01.2012 Benzyna idzie cały czas w górę. Ani się obejrzymy, jak litr będzie kosztował sześć złotych. Już dawno temu Polacy dostrzegli oszczędność w napędzaniu pojazdu gazem. Jednak założenie instalacji nie zawsze się opłaca, bo wszystko zależy od tego, jak dużo autem jeździmy. LPG Kalkulator wyliczy, czy opłaca ci się zakładać instalację gazową. Gaz jest około dwa razy tańszy od benzyny. Założenie instalacji gazowej nie jest jednak finansowane przez nikogo innego jak nas samych. Do tej pory kierowcy zainteresowani napędzaniem auta gazem kalkulowali ręcznie opłacalność takiej operacji. Od teraz jest do tego specjalna aplikacja, którą można mieć zawsze ze sobą :) Design LPG Kalkulatora jest naprawdę przeciętny. W dodatku ma jedną sporą wadę – wielkość obszaru roboczego jest najprawdopodobniej przypisana na stałe. Na HTC Evo 3D obszar aplikacji zajmuje jakieś 2/3 ekranu, reszta to czarne tło. Wygląda to paskudnie. Z drugiej jednak strony aplikacja w stu procentach spełnia swoje zadanie – i to ma większe znaczenie niż kiepski design. Umożliwia wyliczenie opłacalności instalacji gazowej w oparciu o ręcznie wprowadzone dane dotyczące ceny benzyny, ceny LPG, zużycia benzyny przez samochód, rocznego przebiegu oraz ceny instalacji z montażem. To jednak nie wszystko. Mamy możliwość ingerencji również w zaawansowane parametry obliczenia, takie jak liczba cylindrów, cena świec czy procentowa różnica między spalaniem benzyny, a gazu. Aplikacja jest dostępna za darmo i bez reklam. Zachęcam do instalacji wszystkich zainteresowanych napędzaniem auta gazem.  Testowane na telefonie HTC.  Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 