08.01.2014 Windows Phone wciąż czeka na oficjalną aplikację Pocketa, jednak jest to oczekiwanie bardzo przyjemne. W sklepie znajdziemy sporo dobrych aplikacji do obsługi tego serwisu. Jedną z najlepszych i moją ulubioną jest już recenzowanych Owl Reader. Nie dawno doczekał się jednak godnego konkurenta, a jest nim aplikacja Squirrel.  Squirrel umożliwia nam dostęp do treści zgromadzonych w usłudze Pocket. Główny ekran aplikacji dzieli się na trzy części. Pierwsza prezentuje domyślnie wszystkie dodane teksty oraz segreguje je według daty. W kolejnej odnajdziemy artykuły dodane do ulubionych (pomiędzy zakładkami przechodzimy za pomocą gestu), a ostatnia skupia się na zarchiwizowanych. Każda z nich posiada 3 wspólne mechanizmy: filtr pod względem treści (wszystko, artykuły, wideo, obrazy), sortowanie według kryteriów czasu i alfabetu oraz możliwości zmiany widoku z listy na kafelkowy. Na dolnej belce umiejscowiono przycisk wyszukiwania oraz dodawania nowych treści. Należy pamiętać że w Windows Phone aplikacje nie mogą dodawać się do menu przeglądarki. Tak więc nowe treści musimy dodać z poziomu samego programu, bądź też za pomocą drobnej sztuczki, którą opisuje aplikacja Owl Reader. Artykuły możemy czytać na jednym z 3 tematów tła. Niestety kilkukrotnie podczas próby ich zmiany aplikacja resetowała się. Najlepiej dokonać tego globalnie w ustawieniach aplikacji. Pod każdym artykułem mamy także możliwość dodania go do ulubionych, zarchiwizowania oraz zmiany rozmiaru czcionki. W razie potrzeby możemy otworzyć tekst w przeglądarce. Interfejs to mocna strona programu. Ładny i dobrze zaprojektowany. Większość podstawowych funkcji możemy wykonać za pomocą gestów. Czasem aplikacja zbyt mocno laguje, ale są to drobne przycięcia głównie przy szybkim przeskakiwaniu do nowych tekstów. Squirrel pozwala nam na lekturę tekstów offline, a bardziej szczegółową konfigurację tej opcji znajdziecie w ustawieniach. Tak się dziwnie złożyło że głównymi konkurentami o miano najlepszej aplikacji do Pocketa na Windows Phone zostały zwierzęta. Osobiście pozostaję przy Owl Reader. Może nie jest wizualnie tak atrakcyjny jak Squirrel, ale posiada nieporównywalnie więcej opcji i możliwości konfiguracji. Obie jednak przyjęły ten sam, gody polecenia model dystrybucji. Za darmo otrzymujemy całą aplikację. Jej zakup to tylko (i aż) wynagrodzenie i uznanie dla pracy autora. Polecam przetestować obie. 