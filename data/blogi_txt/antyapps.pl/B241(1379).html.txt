24.10.2011 Fruit Ninja wprowadziła na rynek gier mobilnych pomysł na rozrywkę polegającą na rozcinaniu owoców. Idea ta sprawdziła się w praktyce, podchwyciło ją sporo użytkowników urządzeń mobilnych, przez co, ku zmartwieniu twórców gry, pomysł był klonowany przez kolejne studia deweloperskie. W ten sposób powstało na przykład Fruit Slice. Dla mnie oryginał jest jednak jeden i to właśnie w oryginał gram na wszelkich urządzeniach z Androidem, jakie wpadną w moje dłonie. Produkcja HalfBrick Studios naprawdę wciąga. Gra polegająca na rozcinaniu owoców brzmi banalnie, ale tak nie jest. Twórcy zapewnili aż trzy tryby rozrywki. Oprócz tego sama rozgrywka wzbogacana jest o dodatkowe punkty za przecięcie kilku owoców na raz, o chwilowe zwolnienie czasu czy zasyp ekranu owocami po przecięciu odpowiedniego banana :) W grze każdy znajdzie coś dla siebie. Tryb Zen z pewnością spodoba się osobom, które wolą przyjemną i spokojną rozrywkę. Tryb klasyczny zapewnia natomiast już odrobinę adrenaliny, gdyż nie możemy dopuścić do nieprzeciącia owoców – jeśli spadną trzy owoce, kończymy grę.  Na AntyApps pojawił się już wcześniej opis dodatku do Fruit Ninja, nie wspominaliśmy jednak o podstawowej wersji, a tej nie sposób nie pominąć. Jest to moim zdaniem jeden z najciekawszych tytułów mobilnych, a dostępny jest zarówno na iPhone, jak i na Androida, i to w czterech różnych wersjach:  darmowej z reklamami, dla smartfonów płatnej bez reklam, dla smartfonów darmowej z reklamami, dla tabletów płatnej bez reklam, dla tabletów  Myślę, że warto wydać te odpowiednio 3 zł dla smartfona i 9 zł dla tabletu na płatną wersję aplikacji, gdyż z pewnością dostarczy nam dziesiątki czy setki godzin rozrywki.  Jest to jedna z moich ulubionych gier, do której wracam zawsze z bananem na ustach. Uwaga, wciąga również płeć piękną! :) 