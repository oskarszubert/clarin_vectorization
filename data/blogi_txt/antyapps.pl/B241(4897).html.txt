03.01.2013 W ostatni weekend natknąłem się na ciekawy artykuł, pokazujący sposób w jaki możemy zmienić logo operatora wyświetlane w lewym górnym rogu naszego iPhone‚a. Dzięki prostej aplikacji CarrierEditor w miejscu napisu PLAY, T-Mobile lub Orange wstawimy dowolny inny napis, a nawet grafikę i to bez konieczności „łamania” telefonu. Oto krótki poradnik, jak to zrobić.  Czy kiedykolwiek mieliście chęć zmienić napis wyświetlany w miejscu nazwy komórkowego operatora widoczny w lewym górnym rogu ekranu iPhone‚a? Z pewnością wielu z was nie miało w ogóle pojęcia, że jest to możliwe, a nawet jeżeli jednak ta informacja obiła wam się o uszy, nie chcieliście ryzykować jailbreak’a swojego sprzętu. Od kilku dni, ta operacja jest jednak możliwa bez większych ingerencji w system zainstalowany na waszym telefonie – informuje portal MyApple. Grupa dwóch programistów - Kevin Lo i Daniel Levi – przygotowali specjalny program, który pozwala na taką operację. Pierwszy warunek, to posiadanie komputera Apple – niestety tylko Maci będą w stanie uruchomić aplikację, którą możecie pobrać tutaj. Gdy uruchomicie już program na swoim komputerze, będziecie musieli ustalić numer waszego operatora – tą informację znajdziecie w Ustawieniach  Ogólne  To urządzenie… Dalej z rozwijanej listy należy wybrać nasze urządzenie (program działa zarówno dla iPad‚a oraz iPhone‚a) i nazwę operatora – wśród dostępnych sieci zabrakło jedynie Plusa. Kolejny krok to już wgranie odpowiednich grafik. Na koniec przyjdzie nam skompilować i odtworzyć ustawienia telefonu. To wszystko. Efekt? Rewelacyjny :). Polecam także obejrzenie poniższego filmu.  Zdjęcie: Cult of Mac 