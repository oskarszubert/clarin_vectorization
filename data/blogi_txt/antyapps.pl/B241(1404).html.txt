18.10.2011 Gameloft, czyli firma znana przede wszystkim z przenoszenia dużych produkcji konsolowych czy też pecetowych na telefony znowu wzięła się do pracy. Mają już za sobą udane kopie Uncharted, Starcrafta czy też Halo, a następny na tapecie wylądował dziki zachód, a na kim lepiej wzorować się w tej kwestii, jeśli nie na Red Dead Redemption. Hit od Rockstar, który ukazał się w maju zeszłego roku na PS3 i Xbox 360 mocno inspirował ekipę Gameloftu przy pracy nad Six-Guns.   Jeśli mieliście przyjemność grać w produkcję Rockstar to powyższy trailer z pewnością obudzi w Was pozytywne skojarzenia, szkoda tylko, że tak wiele elementów wygląda na przeniesione żywcem. Nawet pomysł na nadprzyrodzone stworzenia pojawiające się w Six- Guns, takie jak wilkołaki, wygląda na zapożyczony z dodatku do RDR o nazwie Undead Nightmare. Tam główny bohatera walczył z plagą zombie, która nawiedziła jego miasteczko. Ile bym nie chciał narzekać na kopiowanie czyichś  pomysłów to muszę otwarcie przyznać, że gry Gameloftu z reguły stoją na wysokim poziomie samym wykonaniem i tutaj raczej nie będzie inaczej. Z miłą chęcią wybiorę się na dziki zachód na moim telefonie i liczę, że sama rozgrywka również nie zawiedzie. Premiera jesienią na iPhonie i iPadzie, ale myślę, że kwestią czasu jest pojawienie się Six-Guns również na Androidzie, tak jak to było z innymi produkcjami studia. 