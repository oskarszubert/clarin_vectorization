14.02.2014 Dubstep gatunek muzyki elektronicznej, który w ostatnich latach zyskał na popularności w naszym kraju. Nie każdemu przypadał do gustu, nie każdy jest w stanie nazwać go muzyką, jednak w przypadku omawiane aplikacji DUBSTEP PAD nie ma to najmniejszego znaczenia. Potrafi sprawić radość i wciągnąć, nawet gdy nie przepadamy za takimi brzmieniami. Wystarczy lubić tworzyć.  To na tworzeniu opiera się działanie aplikacji DUBSTEP PAD . Zaraz po jej uruchomieniu ujrzymy szachownicę 3×5 czyli składającą się z 15 pól. Każdemu z nich przydzielono inny dźwięk. Możemy go wydobyć dotykając pola, bądź też zamienić w melodię przytrzymując na nim palec. DUBSTEP PAD wspiera obsługę kilku palców, tak więc bardziej zaawansowane dźwięki zależą tylko od naszej pomysłowości i … gibkich palców. Nic nie stoi na przeszkodzie by na raz puszczać muzykę spod trzech palców, a pozostałymi w tym samym czasie uderzać w pojedyncze dźwięki. Zabawy jest sporo, nawet jeżeli nasz słuch muzyczny odbiega sporo od normy. Jeżeli chcemy, możemy spróbować swoich sił nagrywając całość do późniejszego odsłuchania, bądź też pochwalenia się przed znajomymi.  Aplikacja nie posiada rozbudowanego interfejsu. Właściwie główna cześć programu ogranicza się do jednego okna i dwóch przycisków oraz rozwijanego menu. Na pierwszy rzut oka całość wygląda ładnie i czytelnie. Jednak autorowi udało się dokonać rzeczy bardzo trudnej. Pomimo tak prostego interfejsu, nagrywanie swoich dzieł potrafi być męczące. Nie wiemy kiedy i czy w ogole nagrywanie się wyłączyło, czy utwór się zapisał itp. Gdy jednak całość zakończy się powodzeniem i kawałek trafi na listę, brakuje możliwości jego eksportu. Szkoda, fajnie byłoby móc dzielić się nim ze znajomymi czy chociażby ustawić jako dzwonek. DUBSTEP PAD dostępny jest o pobrania za darmo i jak na razie nie prezentuje żadnych reklam. Polecam każdemu kto lubi zabawę dźwiękami, nawet jeżeli nie przepada za dupstepem. Przy okazji tworzenia można popracować na zręcznością i gibkością palców.;) Aplikacja działa zarówno na Windows Phone 8 jak i Windows Phone 7. 