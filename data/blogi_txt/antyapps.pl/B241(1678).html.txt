08.02.2012 Gry dla dzieci zasadniczo cechują się prostotą tak, by młody gracz mógł po prostu zrozumieć zasady i szybko przejść do zabawy z danym tytułem. Nie oznacza to jednak, że tworzone produkcje powinny być prostackie. Prostota to nie prostactwo, ale niektórzy najwidoczniej o tym zapominają. Ice Runner, tytuł kojarzący się z Epoką Lodowcową, mógłby naprawdę zaciekawić młodszych graczy, gdyby nie fakt jego schematyczności i powiewającej za nim nudy. Jak w to się gra? W Ice Runner naszym zadaniem jest pokonywanie lodowych planszy, gdzie naszymi przeszkodami stają się przesmyki, dinozaury, rozpalone ogniska czy bryły śniegu. Podczas gry możemy zbierać kostki lodu oraz żołędzie, co przekłada się następnie na liczbę punktów. W grze nasza postać (co to za zwierzę?) pokonuje kolejne przeszkody schematycznie. Gra z tego powodu bardzo szybko się nudzi. Nasze zadanie polega jedynie na naciskaniu ekranu w celu skoku, bo zwierzę biegnie przed siebie automatycznie. Owszem, gry takie jak Line Runner bazują na tej samej zasadzie. Tamten tytuł ocieka jednak grywalnością, pełno w nim akcji, a w tym – irytacji :) Cały czas te same przeszkody i wkurzający fakt, iż skok trzeba wymierzyć co do centymetra. To wychodzi tytułowi na sporą niekorzyść. Czy warto? Jeśli wygraliście już wszystkie tytuły w Android Markecie, spróbujcie. Jeśli nie, szczerze odradzam, nawet dla dziecka. Jest sporo innych, znacznie ciekawszych tytułów. Czytajcie Antyapps codziennie, a z pewnością nie ominiecie tych najlepszych gier :)  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 