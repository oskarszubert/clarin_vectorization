15.02.2012 Bardzo cieszę się na kontynuacje naprawdę dobrych gier. Tak jest właśnie w przypadku Trial Xtreme 2, które doczekało się dodatku z nowymi trasami, w sam raz dopasowanymi do pory roku. W przeciwieństwie do wersji głównej, tutaj mamy więcej hopek, a więc hulaj duszo z backflipami! Jak w to się gra? Winter to jedynie dodatek do Trial Xtreme 2, która to gra była już przeze mnie recenzowana. Jest to naprawdę świetny tytuł, tak samo jest z dodatkiem. Trial Xtreme 2 nie jest jednak wymagany do uruchomienia dodatku Winter.  W grze sterowanie odbywa się za pomocą przycisków na ekranie, włączyć można w to jednak również i grawitację. W takim przypadku za pomocą dotyku jedynie dodajemy gazu lub hamujemy, a także wybijamy się z hopek. Za balansowanie na przednim i tylnim kole odpowiada przechylanie telefonu. W drugiej wersji za wszystkie te czynności odpowiadają przyciski na ekranie. Osobiście bardziej odpowiada mi ta druga opcja. Naszym zadaniem jest przejazd przez całą planszę. Niejednokrotnie będziemy musieli powtarzać wybraną z nich po kilka razy. Trasy bywają skomplikowane. Podczas przejazdu pojawiają się na przykład beczki, gdzie po najechaniu na taką wywołujemy eksplozję. Poza tym każde spadnięcie z motocykla czy uderzenie głową w jakąś konstrukcję powoduje rozpoczęcie trasy od ostatniego checkpointa. Na każdej planszy znajdują się trzy gwiazdki. Nawet po przejechaniu danej trasy możemy próbować pobić samego siebie, koncentrując się na zdobyciu wszystkich gwiazdek, a to nie jest łatwe, bo znajdują się w takich miejscach, że nie trudno tam na przykład przydzwonić głową w jakiś element planszy. Czy warto? Gra jest naprawdę świetna, jednak w praktyce płatna. Twórcy odeszli od poprzedniego modelu sprzedaży i udostępnili tytuł za darmo, jednak z limitem do jedynie 3 tras. Odblokowanie pozostałych 27 kosztuje 1,99 dolara i uważam, że to naprawdę niedużo za tak dobrą rozrywkę połączoną z wysokiej jakości oprawą wizualną. Uwaga! Gra potrzebuje sporej mocy obliczeniowej!  Testowane na telefonie HTC.   Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 