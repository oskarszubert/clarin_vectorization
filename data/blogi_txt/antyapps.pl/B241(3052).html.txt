28.11.2011 Wiem, że mogę należeć do tego młodszego pokolenia, które z całą stanowczością jeszcze pamięta czasy, gdy w podstawówce na nudnych lekcjach brało się długopis, ołówek i kartkę w kratkę, by toczyć zacięte boje w specyficzną odmianę piłki kopanej. Zapewne twórcy również z nutką nostalgii przypomnieli sobie o tej zabawie i postanowili spróbować przenieść ten koncept na ekrany dotykowe smartfonów.    Nie wiem czy pamiętacie, więc przypomnę na czym polega zabawa. Chodzi o strzelenie bramki (wejście piłką do niej) przeciwnikowi lub zamknięcie go tak, żeby nie mógł wykonać ruchu, jednakże po kratkach możemy się poruszać jedynie w linii prostej lub na skos.Jeśli ten punkt boiska przecina już jakaś linia to możemy iść dalej, aż nie natrafimy na czyste pole. Wydaje się proste w zasadach, ale mając silnego rywala walka potrafi naprawdę być zacięta, aż do momentu, gdy plansza zapełni się w znacznym stopniu. Jeśli chodzi o sztuczną inteligencję to przyznam, że jest ona średnio rozgarnięta na poziomie trudności hard raczej nie musiałem się męczyć i z reguły udawało mi się wygrywać bez problemu. Czasem AI ma też spore przestoje – za pierwszym razem myślałem, że gra się zawiesiła, ale to tylko algorytm przeliczał tak daleko ruchy wprzód. Pen Soccer ma też średnio ładny i dopracowany interfejs i czasem potrafi źle odebrać wybrany przez nas ruch, ale to wszystko NIEWAŻNE. W końcu są w tym pokłady dobrej zabawy z dawnych lat, szczególnie, jeśli macie obok siebie kogoś komu moglibyście podać telefon. Wtedy walka jest zaciekła, a zwycięzca odczuwa wielką satysfakcję. Kwintesencja prostoty zamknięta w radości z rozgrywki. Czy warto? Nie wiem, jak bardzo cenicie swoje wspomnienia? Niestety Pen Soccer nie oferuje za wiele poza pojedynczymi rozgrywkami, które choć za każdym razem różne to szybko stają się w pewien sposób schematyczne. Zresztą w szkole też nie siedziało się nad rozgrywkami po kilka godzin. Za 0,79 Euro kupiłem takie hity jak Cut the Rope czy w promocji Infinity Blade, przy nich Pen Soccer wydaje się malutki. Z drugiej strony nie żałuję tej sentymentalnej podróży, bo przypomniała mi, że nawet najprostsze pomysły nadal potrafią bawić. Link do aplikacji, wersja na iPada. 