17.08.2012 Różne metody optymalizacja wydajności naszej pracy znane są od dawna. Ostatnimi czasy daje się jednak zauważyć wzrost zainteresowania nimi, promowania szkoleń, kursów. Jednak z takich metod, jest wymyślona ponad 20 lat temu metoda Pomodoro. To właśnie na jej prostym pomyśle buduje Clever Work Cycle Pro. Jej zasady są proste. W dużym uproszczeniu chodzi o to by przez 25 minut skupić się tylko i wyłącznie na konkretnym zadaniu. Zero przerw, zmiany zadań itp. Więcej o samej metodzie znajdziecie w internecie, natomiast jej założenia stojąu podst aplikacji Clever Work Cycle Pro. Choć sam mechanizm odbiega od założeń Pomodoro (nawet proponowany z automatu czas to nie 25 a 30 min), to jednak jej założenia oraz funkcjonalność są zbliżone. Aplikacja pomaga nam ustalić i przypilnować czasu, jaki sobie wyznaczymy na konkretne działanie. Te możemy łączyć w dłuższe listy. Upływ czasu śledzimy na ekranie.  Niestety, aplikacja choć ma proste zadanie, zawodzi w jednym aspekcie. Nie odmierza czasu ani podczas blokady ekranu, ani podczas zwinięcia aplikacji do pamięci. O ile w tym drugim aspekcie można to zrozumieć (wszak mamy się skupić na pracy, a nie grzebaniu w telefonie), to już wymóg utrzymywania aktywnego ekranu jest dziwny. Wyczerpuje nam baterię i odciąga uwagę. A ma czym odciągać. Clever Work Cycle Pro zachwyca wykonaniem. W prostych kształtach i kolorach udało się stworzyć program, który wygląda pięknie, a przy okazji nie razi przesytem. Małe zastrzeżenia można mieć do interfejsu, a raczej jego braku. Program w dużej mierze opiera się na gestach (odpowiednio opisanych), które wymagają pewnej wprawy. Gdy już je opanujemy, zachwyt na pięknem minimalistycznego wykonania wzrasta. Czy pomoże wam w pracy możecie przekonać się sami, choć wersja pełna kosztuje 3,49zł to każdy może przetestować ją za darmo. Clever Work Cycle Pro znajdziecie tutaj. Aplikacja jest dostępna w języku polskim (co nie zawsze jest oczywiste w przypadku rodzimych produkcji). Ocena: 4- 