08.11.2012 M Virus nie może zwiastować niczego dobrego, to prawda. To jeszcze jedna tajemnicza kreacja, dla przez którą w przedstawionym wirtualnym świecie ludzkość przechodzi rewolucję. Znacznej jej części najzwyczajniej nie udało się przetrwać jego działania, pozostali zaś — jak to zwykle w takich produkcjach bywa — zamieniła się w żądne krwi potwory — Behemothy. Zadaniem bohaterki w którą się wcielamy, jednej z niewielu którym udało się przetrwać bez podobnych historii, jest uporanie się z bandą rozszalałych bestii.  Na początku wypadałoby zakwalifikować Death Dome do jakiejkolwiek kategorii gatunkowej. Ni to RPG (choć rozwoju postaci ci pod dostatkiem), ni też slasher. To dziwna w konstrukcji produkcja, która ogranicza się właściwie do samych walk. Gracze konsolowi z pewnością skojarzą grę, w która właściwie ograniczała się tylko do toczenia epickich bojów. Tutaj jednak sprawa ma się nieco inaczej, bo o ile cały system miałby się szansę sprawdzić i dawać dużo frajdy, o tyle design gry tak paskudnie nastawiony na zarobek w ramach mikropłatności psuje dosłownie wszystko.  Każdy kto miał styczność z Infinity Blade — jedną z najznakomitszych mobilnych produkcji, która niestety nigdy nie trafiła na sprzęty z Androidem — z pewnością skojarzy ten schemat zabawy. Podczas pojedynku robimy uniki naciskając widoczne na krawędziach ekranu strzałki, bronimy się klikając na wirtualną tarczę umieszczoną u dołu ekranu, atakujemy natomiast suwając po ekranie niczym mistrz kuchni krojący owoce we Fruit Ninja. Do tego dochodzi pakiet ataków specjalnych, przed których wykonaniem musimy naładować specjalny pasek energii. Najważniejszym elementem jest odpowiednie wyczucie czasu. Przynajmniej w kwestii radzenia sobie z wrogami, których w ogóle mamy szansę pokonać ze zdobywanym po drodze ekwipunkiem. A tych, niestety, jest naprawdę niewiele…  Po każdej walce przenosimy się do menu, w którym możemy udoskonalić możliwości naszego bohatera — od dodatkowych punktów ataku, przez obronę, aż po clue — nowe bronie. Te są, z porównaniem do naszych „zarobków”, okrutnie drogie, przez co albo jesteśmy zmuszeni w nieskończoność grindować, albo sięgnąć do portfela. Z pewnością nie ucieszy Was również fakt, iż kolejne bronie nie są wcale tańsze, a zdobywanie środków dzięki którym będziemy mogli sobie na nie pozwolić wcale nie jest łatwiejsze czy krótsze. Wręcz przeciwnie.  Sama rozgrywka jest brutalna i z pewnością nie jest przeznaczona dla najmłodszych graczy. Całość zaś prezentuje się bardzo szykownie (o ile można tak powiedzieć o post-apokaliptycznym świecie), wysokiej jakości tekstury, staranna animacja oraz interesujące projekty postaci wypadają naprawdę dobrze. Nawet muzyka, choć monotonna, świetnie wpasowuje się w klimat historii, całość zaś dopełniają idealnie dobrane dźwięki. Potrzeba chwili by przyzwyczaić się do sterowania i wyczuć balans oraz zachowanie wrogów, jednak później gra się naprawdę przyjemnie. Przynajmniej do momentu, w którym zdamy sobie sprawę, że bez uiszczenia zapłaty / długich godzin grindu nie zajdziemy daleko.  Death Dome ze względu na technikalia niczego nie mogę zarzucić. Jeżeli miałbym oceniać projekt pod względem tego, jak dobrze jest w stanie zarobić — byłaby to gra na medal. Jednak sam nie jestem zwolennikiem modelu freemium, szczególnie tak nachalnego, dlatego potraktowałem tę produkcję w ramach ciekawostki. Jeśli jednak znajdą się tutaj ludzie którym takowy nie przeszkadza, czeka na nich naprawdę solidna, ociekająca brutalnością gra. Zarówno na iOS jak i Androida dostępna za darmo. 