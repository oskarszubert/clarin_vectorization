13.03.2013 Mimo że sam od wielu miesięcy jestem użytkownikiem Nova Launcher, chętnie sięgam po produkty które mogą całkowicie transformować mój system. Simple Launcher był dla mnie naprawdę znakomitą alternatywą, jednak po kilku dniach użytkowania okazał się być zbyt mało funkcjonalny. Opisywany dziś 91 Launcher jest tak podobny do Nova, że nie musiałbym właściwie zmieniać żadnych moich przyzwyczajeń. W dużej mierze ich funkcje się pokrywają, różnią jest jednak kosmetycznymi zmianami — a jakby nie patrzeć, to w dużej mierze design sprawia, że decydujemy się korzystać z takich nakładek, prawda? Klasyczny zestaw pulpitów (standardowo jest ich pięć, oczywiście samodzielnie możemy modyfikować ich ilość) i przewijanego docka. I modyfikacje tego drugiego już dla części mogą okazać się niezbyt przychylne — dostępne są bowiem tylko dwa — w gąszczu ustawień nie doszukałem się opcji zmodyfikowania tej ilości. Ciekawym rozwiązaniem jest niewielka lupka na jego krawędzi, która sukcesywnie zastępuje przycisk „wyszukaj”. Co ciekawe, po wyłączeniu standardowego dla Androida górnego paska, launcher po wykonaniu gestu przejechania z góry na dół pokazuje jego własną wersję skąpaną w szatach 91.  W opcjach czeka na nas zestaw ustawień: od wielkości i stylu ikon (domyślnie są wzbogacone o atrakcyjną obramówkę, której kolory można zmieniać między inspirowanym ciemną wersją Holo, a iOS), przez ustawienia skrótów, animacji czy siatki pulpitu. Jest tego trochę, ale bez przesady — to kolejna nakładka, w której brakuje mi tak banalnej rzeczy jak możliwość wstawienia statycznej tapety która by się nie przesuwała wraz ze zmianą pulpitu… Dla leniwych, nie lubiących samodzielnie kombinować z ikonami i innymi elementami wyglądu, dostępny jest cały sklep z w pełni funkcjonalnymi skórkami. Na kilka ciepłych słów zasługują także animacje, które obecne są nie tylko przy żonglowaniu pulpitami, ale także otwieraniu i zamykaniu miejsca z zainstalowanymi przez nas aplikacjami, a nawet folderów porozrzucanych na pulpicie. Warto wspomnieć o zestawie specjalnie skrojonych na potrzebę launchera widżetów — estetycznych, w jasnym i czytelnym stylu oraz wszelkich dodatkach, tworzących z nim wspólną całość. Może nie jest to zestaw na miarę ekosystemu Go, jednak współgrające ze sobą pogodynki i lockery z pewnością są dobrym początkiem. Odsyłacze do nich znajdziemy także wewnątrz aplikacji :) 91 Launcher to naprawdę fajna i dopracowana nakładka, która potrafi tchnąć nowe życie w oklepany systemowy design. Jeśli jesteście głodni zmian, lub po prostu lubicie nowości, to sprawdźcie — może i dla Was okaże się on lepszym wyborem? Aplikacja dostępna jest za darmo na platformie Google Play. 