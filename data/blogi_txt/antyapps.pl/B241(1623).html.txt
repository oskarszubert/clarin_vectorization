12.07.2012 Aplikacja, którą dziś chcę przedstawić, wyjątkowo jest na iOS, a nie na Androida. Niestety – żaden dostępny aktualnie androidowy tytuł nie pozwala na takie cuda, jak Hipstamatic. To program, który działa jak znakomita większość aplikacji do modyfikacji zdjęć. Z tą różnicą, że Hipstamatic działa dużo bardziej… Analogowo?  Podejrzewam, że jest sporo osób, które chciałyby wejść w posiadanie jakiegoś strasznie starego aparatu albo jednego z tych hipsterskich wymysłów. Niestety – ceny LOMO aparatów wahają się od 300zł do nawet 1000zł, a o kwotach, jakie trzeba zapłacić za stare, działające aparaty, nawet nie będę wspominał. Na szczęście korzystając z Hipstamatica mamy dostęp do wszystkich tych fotograficznych wymysłów za niewielką kwotę. Za ile? Dwa dolary, to chyba nie jest zbyt wygórowana kwota za dostęp do paru obiektywów i filmów, które pozwolą nam cyfrowo- analogowo uwiecznić moment. Za kolejne dodatki takie jak lampy, nowe obiektywy, filmy, a nawet obudowy do aparatu, przyjdzie nam zapłacić – kwoty jednak nie są większe niż dolar.  Po włączeniu programu naszym oczom ukazuje się typowo fotograficzny interfejs. Do wyboru mamy obiektywy, natomiast po naciśnięciu na ikonę filmu, mamy możliwość zmiany założonej kliszy. Jedyne co nam potem pozostaje to… Pstrykanie! Zapewniam was, że efekty są niesamowite i dwa dolary to nie jest wygórowana kwota jak za takie możliwości. Dlatego kupujcie i bawcie się dobrze! 