12.02.2014 Andrzej Mleczko to artysta, którego prace znamy prawdopodobnie wszyscy. Możecie nie kojarzyć nazwiska, ale jego charakterystyczny styl oraz poczucie humoru zapadają w pamięć — zresztą myślę, że gdy tykko rzucicie okiem na jego grafiki od razu skojarzycie sylwetkę. Dziś mam przyjemność zaprezentować Wam aplikację będącą elektronicznym wydaniem albumu z jego pracami, która okazała się z okazji jubileuszu pracy twórczej rysownika. A przyjemność to duża, bo sam za rysunkami i humorem artysty wprost przepadam. Na starcie wita nas krótka notka biograficzna podsycona zestawem archiwalnych fotografii rysownika. Jest na tyle skondensowana, że poza rzuceniem kilku faktów z artystycznej drogi nie zdradzą o nim wiele więcej, a jeśli jesteśmy głodni informacji, to odsyła nas na jego oficjalną stronę internetową.  Dalej zaś nie mniej, nie więcej, tylko zestaw grafik stworzonych przez Andrzeja Mleczkę. Podzielonych na osiem kategorii. Każdy z nich jest najwyższej jakości i znakomicie prezentuje się też na dużych ekranach typu Retina. Nawigacja zaś jest banalnie prosta, wystarczy maznąć palcem w lewą stronę by przejść do kolejnej grafiki i — analogicznie w drugim kierunku — by powrócić. Niektóre z wpisów składają się z kilku kadrów, które przełączamy za pomocą niewielkiego symbolu plusa znajdującego się tuż przy prawej dolnej krawędzi ekranu. Pod nim zresztą znajduje się też strzałka, która pozwala nam udać się do kolejnego z wpisów, jeśli nie chcemy korzystać ze wspomnianego wcześniej systemu gestów.  Oprawa całego programu jest minimalistyczna tak bardzo, jak to się da. Autorzy zaserwowali nam wszystko, dosłownie, czarno na białym. Same grafiki zaś otoczone są niczym więcej, niż białą obwódką. Mi to pasuje, nie ma mowy o żadnego rodzaju rozproszeniu czy przeładowaniu. Nawigacja zaś również jest banalnie prosta, nie wyobrażam sobie, by komuś udało się w aplikacji pogubić. Aplikacja wydana z okazji 40-lecia pracy artysty to znakomity przykład tego, jak powinno się robić mobilne galerie. Bez zbędnych ozdobników, czyste i klarowne. Od siebie dodałbym jedynie nieco mocniej rozbudowany dział biograficzny, ale to bardziej moje widzimisię, niż faktyczny wymóg który odbił się na jakości programu. Ten można znaleźć w AppStorze, gdzie wyceniony został na 2,69 euro. Do rozdania jednak mamy całą paczkę kodów i — tradycyjnie — prosimy o danie znaku w komentarzach, jeśli któryś wykorzystacie, by inni się nie trudzili z ich przepisywaniem!  NRWTW94PMJEW TPPWHXM9HARN 4J7KE9F6M3WW HE4KKFKMARH6 99PP66XHHP4P KKFKNPYLJ9TX J7NMWKYEJ6MP J6Y3RYLP6W3T 4FHLMPNHEAFK  Dajcie znać w komentarzach jak wykorzystacie jakiś. Dziękujemy w imieniu innych :) * Tym razem wstrzymałem się od oceny programu. AntyApps sprawuje patronat medialny nad programem, jednak mimo tego chciałbym wyraźnie zaznaczyć, że nie jest to wpis sponsorowany. 