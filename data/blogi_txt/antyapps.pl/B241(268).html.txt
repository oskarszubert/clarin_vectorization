24.10.2012 Wielokrotnie piszą o Windows Phone wspominaliśmy o tym jak wiele usług system ma zintegrowanych od samego początku. Cześć z nich jest mocno wyeksponowana, inne poukrywane, ale pod względem dostępnym na start aplikacji, Windows Phone wciąż pozostaje w czołówce systemów mobilnych. Dziś postanowiłem pokrótce je przybliżyć.  Oczywiście nie będziemy pisali o każdej aplikacji, zwłaszcza tak podstawowych jak kalendarz czy kalkulator. Skupię się jedynie na tych, które wyróżniają ten system od konkurencji (lub też do niedawna wyróżniały), ewentualnie zostały niepotrzebnie ukryte w gąszczu innych opcji. Komunikator Windows Phone ma wbudowany komunikator live oraz Facebooka. To pierwsze konto jest bardzo popularne na zachodzie, a zupełnie nieznane w naszym kraju. Facebooka nie muszę chyba nikomu przedstawiać. Po dodaniu konta nie tylko będziemy mogli połączyć kontakty, ale też rozmawiać z naszymi znajomymi. Komunikator ukryty jest w oknie wiadomości, a konwersacja przypomina wymianę sms. Od jakiegoś czasu dla komunikatora działają też wiadomość pozostawione offline. Niestety, ma on jedną, sporą wadę: tak wysyłane wiadomości, przeprowadzone konwersacje nie zapisują się w naszym archiwum na Facebooku. O nowych wiadomościach jesteśmy powiadamiani tak jak o nowych sms.  Dyktafon Mało kto wie, że Windows Phone posiada wbudowany dyktafon. Jest on ukryty w aplikacji OneNote, w każdej notatce.  Aby przyśpieszyć dostęp do tej funkcji wystarczy do pulpitu przypiąć skrót nowej notatki. Od teraz na 2 kliknięcia (nowa notatka - audio) będziemy mieli dostęp do dyktafonu, ale też w razie potrzeby szybkiej notatki. Jeżeli nowa notatka będzie przypisana do notatnika, który jest w chmurze, to nasze nagranie zostanie tak wysłane. Minus? Dyktafon przestaje nagrywać gdy ekran jest zablokowany… Wprawdzie podczas nagrywania utrzymuje go w aktywności, ale nie każdy lubi nagrywać ze świecącym ekranem.  Pakiet Office Więcej pisałem o nim w tym miejscu, więc nie będę się powtarzał. Bardzo duży plus dla systemu Windows Phone. Nawet jeżeli ktoś korzysta sporadycznie z Worda czy Exela, to OneNote jest świetnym notatnikiem, który pomaga w wielu codziennych zadaniach.  QR kody i inne Chociażby dla tej tylko opcji warto zmienić język wyszukiwania w naszym telefonie na angielski. Dzięki temu odblokujemy wszystkie funkcje wyszukiwarki bing ukrytej pod przyciskiem lupy, w tym skanera vision. Naprawdę nie rozumiem dlaczego Microsoft ją ukrył. U dołu mamy usługę, która to jest skanerem: Barcodes, QR codes, MS tags, książek i płyt, a nawet szybkim translatorem tekstu. Zeskanowany tekst możemy tłumaczyć, produkty wyszukiwać, a wszystko to dostępne pod jednym klawiszem- lupy. Działa świetnie, zresztą popatrzcie na poniższe zdjęcia   Podcasty Aby słuchać na naszym urządzeniu podcastów, należy posiadać aplikację Zune na desktopie. Niestety z poziomu telefonu nie ma możliwości dodawania nowych kanałów. Samo Zune też sprawy nie ułatwia, a to z powodu braku wyszukiwarki. Wszystkie ulubione audycje musimy najpierw znaleźć sami, a potem ich adresy rss dodać do Zune. Od tego momentu jest już z górki bo sam odtwarzacz jest ładny, poręczny i posiada niezbędne opcje. Współpracuje z Zune, ale w razie potrzeby poszczególne odcinki możemy pobrać z poziomu telefonu.  Wbudowane usługi społecznościowe  Facebook- mamy dostęp do wspomnianego wcześniej czatu, galerii naszych obrazków oraz newsów publikowanych przez naszych znajomych. Z poziomu telefonu możemy też dodawać własne wpisy, zdjęcia i oznaczać na nich osoby. Książka adresowa z Facebooka może się zintegrować z naszą systemową. Integracja dotyczy także kalendarza. Niestety lista ograniczeń jest długa. Nie mamy dostępu do postów publikowanych w grupach, nie możemy wybierać do kogo wysyłamy naszą wiadomość, ani sprawdzać powiadomień o nowych kontaktach. Twitter – możemy czytać wiadomości od obserwowanych osób, odpowiadać na nie i retweetować dalej. Niestety brak możliwości dodawania Tweetów do ulubionych. W publikowanych Twittach brakuje podpowiedź osób po @. LinkdIn – podobnie jak Twitter daje nam wgląd w wiadomość publikowane przez znajomych, wysyłania nowych wiadomości oraz integruje się z naszą książką adresową.  Widać więc, że portale zintegrowane są tylko w bardzo podstawowych opcjach i możliwościach. Przydatne głównie w celu poszerzenia książki adresowej, jak i możliwości szybkiego śledzenia informacji, prostej interakcji oraz wysyłania komunikatów.  Xbox Live W HUB- ie gry po zalogowaniu się na nasze konto możemy przeglądać profil naszej postaci, odbierać zaproszenia do gier (działają powiadomienia na żywo), przeglądać profile naszych znajomych, osiągnięcia, wysyłać (tylko konto Gold) i czytać wiadomości. Mamy więc bardzo szeroki zakres kontroli nad kontem i listą znajomych. Wszystko to bez konieczności instalowania dodatkowych aplikacji.  Galerie w internecie Za pomocą HUB-a galerii możemy przeglądać jak i wysyłać nasze zdjęcia do 3 usług: SkyDriva, Twittera i Facebooka. Z poziomu galerii mamy też szybki dostęp do wszystkich naszych albumów. Zdjęcia na SkyDriva mogą być wysyłane automatycznie, zaraz po zrobieniu, niestety poddawane są wtedy sporej kompresji. 