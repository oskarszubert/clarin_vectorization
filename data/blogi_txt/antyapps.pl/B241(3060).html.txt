04.11.2013 Kafelki to jeden z ciekawszych pomysłów Microsoftu wprowadzony wraz z pierwszą wersją systemu Windows Phone. Połączenie ikon z widgetami wraz z coraz bogatszym api pozwoliły autorom aplikacji na tworzenie ciekawych programów, które pozwolą wykorzystać jeszcze lepiej ekran start. Jednym z takich zastosowań jest podgląd notatek.  Oczywiście każdy smartfon w dzisiejszych czasach posiada sporo aplikacji do zarządzania zadaniami, także kluczowe usługi na rynku pozwalają łączyć je wraz z kalendarzem i ustawiać powiadomienia. Jednak nawet pomimo przypomnień i alarmów czasem zdarza się, że zapomnimy o rzeczach naprawdę ważnych. Zginął w natłoku innych, bądź też zostaną omyłkowo pominięte. Dlatego Czasem warto umieścić je w widocznym miejscu, jakim jest nasz ekran start. Właśnie do tego służy aplikacja Pin Notes. Za jej pomocą w prosty sposób przygotujemy kafelek z notatką i przypniemy go do pulpitu. Aplikacja sprowadza swoje możliwości do absolutnego minimum. Zaraz po starcie ujrzycie okno z miejscem na tekst. Niestety nie możemy go poddać formatowaniu. Co więcej, aplikacja nie ostrzega nas o przekroczeniu limitu długości czy też zbyt wielu linii. Przekonamy się o tym dopiero po przypięciu kafelka.  Wzorowano je na popularnych żółtych, przylepnych karteczkach. Wspierany jest każdy rozmiar, a ilość notatek jest nieograniczone. Wybierając konkretną z nich, przechodzimy do trybu edycji. Co ważne, autor dodał w nim możliwość tworzenia nowej notatki. Tak więc jeżeli chcemy dodać nowy zapisek, nie musimy mieć na pulpicie dodatkowej ikony z programem, wystarczy uruchomić dowolną, przypiętą notatkę. Pin Notes dostępy jest w trzech wersja. Edycja podstawowa darmowa pozwala na opisane powyżej sporządzenia notatek i ich przypinanie do ekranu start. Jest też wersja płatna która oferuje dodatkowo kilka różnych kolorów karteczek, wraz z bezpłatną wersją testową. Czy warto w niej inwestować? Osobiście zostanę przy Kafelki Notatki, ale Pin Notes to dobry, choć słabszy konkurent. 