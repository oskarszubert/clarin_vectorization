07.11.2013 Google Now to jedna z najbardziej interesujących usług Google. Przyzwyczailiśmy się, że możliwości Google odkrywamy dopiero, gdy zechcemy sami odnaleźć konkretną informację. Tymczasem Googlersi podeszli do tej sytuacji z zupełnie innej strony – ich celem jest oferowanie nam odpowiedzi na pytania, które jeszcze nie padły, ale z pewnością się pojawią.  Choć z początku Google Now dostępne było tylko na urządzeniach Nexus, teraz możemy znaleźć tę usługę także na wszystkich smartfonach z Androidem (wersja minimum 4.1). Dzięki aplikacji Google Search usługa Now zawitała również na platformę iOS i możemy z niej skorzystać na iPhonie, iPodzie touch oraz iPadzie. Ze względu na pewne ograniczenia nie możemy z niej korzystać tak swobodnie jak odbywa się to na systemie mobilnym od Google, lecz z każdą aktualizacją Google Now na iOS staje się coraz pełniejszym produktem.  Ostatnie uaktualnienie wnosi bowiem bardzo znaczące nowości jak powiadomienia. Dotychczas by zapoznać się z kartami, które przygotowało dla nas Google musieliśmy otworzyć aplikację. Teraz, gdy usługa uzna za stosowne, otrzymywać będziemy powiadomienia o dotyczących nas wydarzeniach. Jeżeli więc w kalendarzu zaplanujemy poranne spotkanie, to aplkacja odpowiednio wcześniej wyśle powiadomienie, że musimy już wstawać lub zacząć wybierać się, by dotrzeć na czas. Notyfikacje możemy otrzymywać także odnośnie trwającego właśnie spotkania naszej ulubionej drużyny, bądź ostatniego pociągu/autobusu do domu, gdy jesteśmy poza nim. Takie karty jak filmy, rezerwacje, bilety nie są niestety dostępne dla polskich użytkowników, lecz mimo wszystko uważam, że nawet nad Wisłą Google Now może nam dostarczyć kilku ciekawych informacji za jednym zamachem jak prognoza pogody, nadchodzące wydarzenia, przewidywany czas dotarcia do domu czy miejsca pracy. Nowa wersja aplikacji oferuje także przypomnienia (podobne do tych w iCloud) oraz wspiera komendę głosową „OK Google” (tylko w anglojęzycznej wersji), która uaktywnia głosowe wyszukiwanie.  Na Antyweb możecie przeczytać o tym Google Now staje się projektem, który przestaje pełnić roli dodatku dla systemu Android (i innych platform) lecz staje się niejako platformą, która może zawitać na urządzeniach, gdzie niedawno mieliśmy ujrzeć Androida (sprzęt AGD, samochody itd.) 