13.09.2012 Obecność w naszych smartfonach wielu przydatnych narzędzi takich jak aparat, gsp, akcelerometr, skłania autorów aplikacji do ich twórczego wykorzystywania. Dzięki temu w marketach mamy aplikacje, które pozwalają zamienić nasz telefon w mały przybornik z niezbędnymi narzędziami. Jedną z takich aplikacji jest Easy Measure. Zbiór narzędzi jakie w sobie gromadzi jest naprawdę spory. W aplikacji odnajdziemy: Metrówkę, poziomicę, kompas, minutnik, stoper, prędkościomierz, miernik hałasu, miernik wstrząsów, krokomierz, kątomierz, wykrywacz metalu, linijkę, średnicę. W zależności od potrzeb narzędzia korzystają z aparatu, akcelerometru, gps i innych funkcji oferowanych przez nas telefon. Czasem będą służyły jako zwykły gadget, czasem mogą okazać się pomocne. W przypadku niektórych sprzętów brakuje bardziej rozbudowanych opisów, a w przypadku większość możliwości zapisu otrzymanych wyników. Możemy dokonać szybkiego pomiaru i tyle.  Oprawa graficzna wpisana w styl modern wydaje się ciekawa, niestety jest bardzo niepraktyczna. Kafelki na przemian pokazują nam grafikę bądź nazwę narzędzia. Problem w tym, że grafika często nie wyjaśnia zbyt wiele i trzeba kliknąć by przekonać się jaka to funkcja. Brakuje też możliwości przypinania poszczególnych narzędzi do pulpitu.  Pomimo tych braków Easy Measure to bardzo ciekawa aplikacja. Może nie każdą z jej funkcji da się profesjonalnie zastosować, ale jeżeli ktoś lubi mieć takie programy w swoim telefonie, to w tym wypadku wszystko co niezbędne będzie miał zebrane pod jedną ikoną. Dostępna jest za darmo i jak na razie pozbawiono ją reklam. Ocena: 4- 