05.09.2012 Tak, domyślam się, że obrazek zamieszczony powyżej raczej nie zachęci Was do zapoznania się z grą, z której on pochodzi. Zapewniam jednak, że warto. Chociażby dlatego, że choć to produkcja typowo zręcznościowa – lekka, szybka i nieskomplikowana, to oferuje zupełnie inną mechanikę rozgrywki niż tysiące tytułów, w których bohater kierowany przez użytkownika biegnie przed siebie na złamanie karku przeskakując co rusz wymyślne przeszkody. The Incident to orzeźwiający powiew oryginalności w wersji ligth –  w sam raz  na krótką przerwę między nudnymi lekcjami. Rozgrywka w The Incident polega na ciągłym pięciu się w górę. Bezustanna wspinaczka naszego bohatera jest możliwa dzięki spadającym z nieba różnorakim przedmiotom, które choć niebezpieczne (w momencie gdy zostaniemy trafieni czymkolwiek lecącym w dół tracimy nieco ‚życia’), okazują się niezbędne do osiągnięcia celu. Rozgrywka sprawia dużo zabawy, choć by czerpać z niej 100% radości niezbędne okazuje się odpowiednie wyczucie sterowania zastosowanego w grze. Bohaterem poruszamy się za pomocą wychyleń tabletu/smartfona w prawo lub lewo, co odpowiada za jego bieg w odpowiednim kierunku. Pacnięcie w ekran powoduje podskok pikselowego ludzika i na tym kończą się nasze możliwości poruszania w The Incident.  Gra wciąga. Twórcy udostępnili graczom dwa tryby gry: story oraz survival. W obu nasz bohater musi zawędrować jak najwyżej, z tym że w przypadku survivalu brak jest jakichkolwiek ograniczeń – jeżeli jesteśmy wystarczająco sprawni możemy grać i całą dobę;) Gra jest dobrze zbalansowana i  mimo prostoty nie nudzi się tak szybko jakby mogło się to wydawać.  Grafika The Incident prezentuje się dokładnie tak, jak możecie to zobaczyć na załączonych screenach. W podobnym klimacie utrzymana jest również oprawa dźwiękowa gry. Choć nie jestem wielkim fanem tytułów okraszonych pikselami tej wielkości, muszę przyznać, że w przypadku The Incident strona wizualna nad wyraz dobrze pasuje do całości. Polecam osobom poszukującym odrobiny świeżości! Ocena: 3+ 