17.10.2013 Choć 8 część systemu od Microsoftu posiadała bardzo mocną integrację z serwisem Facebook, pozwalającą na wykonanie większości podstawowych operacji, dla wielu to wciąż było za mało. To właśnie brak tej aplikacji był najczęściej wypominany, zwłaszcza tabletowej wersji systemu. Microsoft postanowił naprawić ten błąd i wraz z dzisiejszą premierą Windows 8.1 otrzymaliśmy także oficjalna aplikację Facebooka. A ten prezentuje się przyzwoicie, owszem ma pewne braki, ale korzysta się z niej przyjemniej niż z wersji na Windows Phone 8, ale zacznijmy od początku. Po pierwsze aplikacja wymaga posiadania systemu Windows 8.1 w najnowszej wersji. Edycje Preview nie wystarczy. Jeżeli jeszcze nie otrzymaliście aktualizacji, sprawdźcie sklep z aplikacjami. Facebook na Windows 8 stara się łączyć zalety aplikacji desktopowej z zachowaniem wyglądu strony mobilnej. Wzorowano go na nowym News Feedzie które spora część użytkowników wciąż jeszcze nie widziała na swoich kontach.  Po lewej stronie umiejscowiono menu, po prawej okno czatu oraz powiadomień, a w środku informacje. Interfejs wygląda lekko chaotycznie. Niestety w trybie dzielonego okna nie mamy możliwości ustawienia komunikatora, a jedynie podgląd News Feeda. Zawiodłem się też na braku dostępu do zarządzania profilami stron. Najważniejsze jest jednak to, że poprawiono element tak bardzo doskwierający posiadaczom Windows Phone, a mianowicie powiadomienia. Trzeba też przyznać, że na ekranie tabletu widzimy wiele treści i odnośników, dzięki czemu mamy do nich szybszy dostęp.  Oczywiście nie obyło się bez błędów. W rozmowie z kilkoma osobami prawie każdy wymienił coś innego. U jednego szwankował główny strumień z wiadomościami, u innych czat.  Mam nadzieję że Facebook nie dołączy do grupy aplikacji wydanych (nikt już nie będzie mógł mówić że go nie ma) i zapomnianych. To dobra aplikacja, dobry krok, ale wymagający jeszcze sporej ilości poprawek, a co najważniejsze dodawania nowości na równi z innymi systemami.  Jeżeli tylko posiadacie komputer bądź też tablet z Windows 8.1 i korzystacie z Facebooka pobierzcie też oficjalną aplikację. Szkoda że Microsoft wycofał się ze wsparcia dla serwisu w wielu innych miejscach systemu. Teraz wszystko zostało umieszczone w jednej. Pobrać ją możecie z tego miejsca. 