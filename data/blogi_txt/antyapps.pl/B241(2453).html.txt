21.03.2012 Moto to zabawka, która zamienia nasz telefon w rękojeść motocykla, dzięki czemu niczym mały chłopiec możemy bawić się w dodawanie gazu. Banał czy nie, ale za darmo zawsze można się powygłupiać. Ten prosty programik może być obsługiwany nie tylko za pomocą wyświetlacza dotykowego, ale i akcelerometru. Wystarczy złapać smartfona jak rękojeść motocykla i zacząć nią pociągać. Efekty dźwiękowe są naprawdę realistyczne, widzimy nawet wskaźnik mocy silnika, a gdy ten będzie chodził na zbyt dużych obrotach, zacznie się krztusić i „strzelać”. Co lepsze, w takich momentach zacznie nam błyskać lampa błyskowa od aparatu. Super! Moto udostępnia nam odgłosy trzech różnych motocykli. Nie jest jednak podane jakich, być może fani dwóch kółek to odgadną. Dla jeszcze lepszych efektów, pojawia się tutaj przezroczyste tło, to jest aparat działa w formie kamery, a ta podaje obraz do programu, który podkłada go jako tło. Nie jest to zatem wcale taki banał. Program jest dostępny za darmo w wersji z reklamami. Chcąc pozbyć się banerów reklamowych możemy wykupić wersję za około 4 złote. Sam twórca udostępnia parę innych aplikacji tego typu, w których zapalimy zapalniczkę, świeczkę czy przeładujemy i wystrzelimy z shotguna.  Testowane na telefonie HTC. Partnerem technologicznym tej sekcji jest firma HTC, która dostarcza redakcji AntyApps sprzęt do testowania aplikacji dla systemów Android i Windows Phone 7. 