26.10.2011 Siła smartfona tkwi nie tylko w zewnętrznych aplikacjach, ale również w tym, że daje nam możliwość personalizowania pulpitów. Jest to szczególna kwestia, gdyż to właśnie pulpit jest miejscem, z którego zaczynamy wykonywanie wybranych czynności. Z tego powodu do aplikacji dołączane są wszelkiej maści widżety. Dostęp do smsów, kontaktów czy maili z poziomu pulpitu jest naprawdę wygodną funkcją, jednak nie możemy zapominać o najważniejszym – o zegarku. A skoro już go na pulpicie mamy, to czemu nie mógłby cieszyć oka? Może i to za darmo – dzięki Widget Clock Easy Lite. Aplikacja ta jest bardzo prosta i nie oferuje niczego więcej oprócz widżetów do umieszczenia na pulpicie. Użytkownik ma do wyboru różne rozmiary, w zależności od potrzeb. Wszystkie one wyświetlają te same informacje, czyli czas, datę, dzień tygodnia oraz poziom naładowania baterii. Aplikacja korzysta z ustawień językowych telefonu. Widget Clock Easy Lite to darmowa wersja aplikacji. Płatna poszerza ją o możliwość ustawienia własnych kolorów zegarka oraz zmianę przezroczystości. Osobiście uważam, że widżety w wersji domyślnej prezentują się naprawdę dobrze i nie ma potrzeby kupowania wersji płatnej. Tymbardziej, że wersja darmowa wcale nie męczy użytkowników reklamami. 