12.09.2012 Ostatnie tytuły Xbox Live na Windows Phone zostały zdominowane przez shootery. Jednak każdy z nich jest na tyle inny, że może trafić do zupełnie nowej grupy odbiorców. Tak jest właśnie z Crimson Dragon: Side Story, shooterem, w którym naszym orężem staje się smok.  Smok uzbrojony lepiej niż niejeden statek kosmiczny. Do dyspozycji mamy 3 główne rodzaje broni. Rozróżnia je siła ataku oraz prędkość, ale największą różnicą jest to w jaki sposób jej używa. Pierwsze 2 ataki są najsilniejsze, ale i najtrudniejsze w użyciu. Aby nasz smok ich użył należy dokładnie wskazać palcem przeciwnika, a w przypadku większych jednostek, nawet 2 lub 3 punktu na nich. Drugi rodzaj ataku to bardziej klasyczne automatyczne strzelanie przed siebie. Nie musimy robić nic poza zmianą wysokości lotu, a nasz smok ciska przed siebie serią pocisków. Ostatni z ataków jest najłatwiejszy w obsłudze, a zarazem zadaje najmniejsze obrażenia. Palcem wskazuje jedynie wybrany obszar, a w jego zasięgu wszystkim jednostkom zadawane są obrażenia. Rodzaj ataku wybieramy przed każdą misją. Tak więc należy dobrze się zastanowić, aby pod sam koniec nie okazało się, że źle dobraliśmy bronie.  Dodatkowo nasz smok dysponuje jeszcze dwoma miejscami na ataki specjalne. Oba korzystają z energii jaką zdobywamy eliminując przeciwników. Wszystkich ataków specjalnych jest 171 podzielonych na 5 kategorii. Jak je odblokować? Wykonując różne zadania. Trwa to dwuetapowo, najpierw musimy odblokować widok takiej zdolność, aby dowiedzieć się czego potrzebujemy by ją zdobyć, następnie wykonać niezbędne czynności.  Gra dysponuje 2 trybami z czego na początku mamy dostęp tylko do Story  Mode. W jego skład wchodzi 5 plansz, każda rozpoczyna się opisem fabularnych (nie jest taki zły) oraz kończy walką z bossem (bardzo miodne pojedynki). Po zakończeniu trybu fabularnego odblokowany zostaje Mission Mode. Zawiera on w sobie 15 zadań o różnym stopniu trudności i długości. Niestety buduje na znanych już 5 planszach (z pewnymi modyfikacjami jeżeli chodzi o moc i rodzaj przeciwników). Trzeba przyznać, że zadania gdzie mamy przelecieć całą planszę i pokonać bossa jedynie z jednym paskiem życia są bardzo wymagające.  Oprawa graficzna lekko mnie rozczarowała. Gra waży sporo ponad 200 MB, a tła starają się emulować efekt 3D. O ile z początku wygląda to fajnie, to w późniejszych etapach wszystko psuje zła skala i kierunek lotu naszego smoka. Animowane tła wydają się dziwnym dodatkiem, a nie trasą którą podążamy. Muzyka jest znośna, ale niczym szczególnym się nie wyróżnia.  Gra posiada swoją walutę którą są diamenty. Otrzymujemy je za przejście po raz pierwszy danej planszy oraz inne wydarzenia losowe. Dzięki nim kupujemy nowe zdolności (a te w późniejszych etapach nie są tanie) oraz wskrzeszamy naszego smoka jeżeli umrze podczas walki. Prawdopodobnie nowe kryształy można dokupić za pomocą sklepu, ale u mnie ta opcja ciągle zgłaszała błąd połączeni z siecią. Crimson Dragon: Side Story to jedna z ciekawszych propozycji ostatnich tygodni w Marketplace. Może i nie porywa wykonaniem oraz złożonością świata, ale cena (3,49zł) plus niesamowita ilość elementów do odblokowania (gra posiada dodatki dla naszego avatara) sprawiają, że Crimson Dragon potrafi wciągnąć na długo. Niestety demo jest bardzo krótkie i ograniczone. Naprawdę polecam.  Ocena: 4+ Logo: 