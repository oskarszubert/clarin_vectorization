Podnieceń wsią ciąg dalszy...  Patrzcie, jakie skarby wpadły mi dziś w ręce! Normalnie dary dary losu i natury.  Pio wypatrzył porzucony przy drodze rower. Pobudziło to jego 6-ty zmysł odpowiedzialny za zdobywanie jedzenia dla rodziny, ruszył za tropem i... trafił na wielkie krzewy jeżyn  właśnie (we mnie takie obrazki pobudzają zmysł poszukiwania tragedii - zawał, gwałt, morderstwo?). No więc mamy ich cały talerz i pewnie ruszymy po nie ponownie.  Piękne, słodkie, oczywiście zdrowe (źródło wit. C) i za darmo!!!!  Wiejska odmiana freegan to my. A z serii niepotrzebnych nikomu  informacji to Wam powiem, że w Polsce jest prawie 90 gatunków tej  rośliny. I że jest najstarszym znanym owocem - jej ślady znaleziono w prehistorycznych wykopaliskach. W czasach nowożytnych jej najbardziej  znaną odmianą jest BlackBerry.  No i okazało się, że nazwę piszę się się przez samo "ż"... Na szczęście wyszukiwarka znalazła je także gdy wpisałam "jerzyny". Porarzka. 