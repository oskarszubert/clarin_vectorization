Witaj drogi Gościu, jest mi bardzo miło, że tu zajrzałeś.   Mój blog to historia mojego ciągłego dojrzewania do bardziej świadomego życia i próba oporu przed galopującym tempem kupowania, jedzenia, zużywania, pochłaniania i życia w wielkim mieście. Wielkim jak na Polskę oczywiście...  Gdy zaczynałam swoje pisanie, przewodnią myślą bloga była tematyka ekologiczna. Dla początkujących i takich nie do końca zainteresowanych tematem. Moją ambicją było nie zanudzać i nie obrażać radami "zakręcaj wodę podczas mycia zębów". Z  tamtych czasów pozostał Ryan Gosling i dział:   3 POZIOMY - czyli długie artykuły z ideą podziału zaangażowania każdego z nas w sprawy  racjonalnego gospodarowania codziennymi zasobami naturalnymi. Innymi słowy: 1 problem i 3 poziomy jego niwelowania.  1-szy:  zupełnie podstawowy dla najbardziej leniwych lecz chętnych  2-gi:    dla zaangażowanych i gotowych na zmianę nawyków  3-ci:    dla oddanych ratowaniu świata   Z czasem czasu miałam coraz mniej i chociaż wciąż chciałam żyć powoli to pędziłam... Pędzę zresztą dalej, ale chcąc blogować musiałam skrócić artykuły. Znajdziecie je w następujących zakładkach:    JEDZENIE - tu będzie o jedzeniu, a jakże. Gdzie kupić dobre, gdzie za nie nie przepłacać; co jest ekologicznym jedzeniem, itp. Tu także znajdziecie historię mojego procesu rezygnacji z mięsa; przyznam, że ciekawa to przygoda.    EKOLOGIA - wiadomo. Moja pasja, moja bolączka, mój problem. Lub wyzwanie, jeśli słowa problem nie uznajesz.     ZAKUPY - czyli jak robić je bardziej świadomie, z poszanowaniem pracy innych, życia zwierząt i środowiska. Czasem będzie też o tym, jak ich w ogóle nie robić a wciąż żyć szczęśliwie.  EKSPERYMENT NO IMPACT  - to pamiętnik z bardzo ciekawego tygodnia w moim życiu, kiedy chciałam ograniczyć swój negatywny wpływ na środowisko.   SLOW LIFE - po ojczystemu powolne życie. Ideał, do którego pędzę... Tu będzie o tym, jak próbuję zwalniać.  LUDZIE - o ludziach, którzy mnie inspirują i pozytywnie wpływają na otoczenie  MIEJSCA - o miejscach, gdzie dobrze można zjeść, kupić, odpocząć  TESTY - subiektywne, niereprezentatywne, ale za to niezależne testy konsumenckie      Będzie mi niezmiernie miło, jeśli będzie do mnie zaglądać, komentować i podpowiadać swoje sposoby, aby nie zwariować w dzisiejszym świecie.  Pozdrawiam, Aprilis 