Galerie handlowe nie mogą się mylić - idą święta...      Galerie handlowe w zaczarowany, magiczny i tajemniczo zawoalowany sposób krzyczą do nas: WYSKAKUJCIE Z KASY - CZEKALIŚMY NA TO CAŁY ROK! I mimo, że nikt nie lubi, żeby na niego krzyczeć to i tak ten, kto ma wyskoczy z kasy. W końcu od tego są bliscy, by ich obdarowywać. Z tym się kłócić nie chcę.       Chcę jednak w przedświątecznej serii (o matko, mam nadzieję, że nie skończy się na jednym wpisie bo wstyd będzię...) zaproponować Wam prezenty spoza galerii handlowych. Takie, które nie powstały w wyniku czyjegoś wyzysku czy przy nadmiernej eksploatacji środowiska lecz takie, za którymi idzie jakaś idea albo po prostu pasja i talent a nie tylko "dowiezienie wyniku".       No to zaczynam. Z wysokiego C!        (A o świątecznej gorączce shopki pisałam kiedyś tu). http://tanzaniahandcraft.jimdo.com/products/laptop-covers/ Przed Wami energetyczne etui na laptopy i tablety. Zrobione przez panie z Tanzanii, które godnie zarabiają na życie. Pokrowce szyte są ręcznie i oczywiście każdy jest unikatowy. Panie działają w stowarzyszeniu TanCraft, którego misją jest wyciąganie członkiń i członków z ubóstwa poprzez pracę rękodzielniczą. To jednak nie wszystko, bo TanCraft kładzie nacisk na zrównoważoną "produkcję" i godne warunki pracy. A jednocześnie pomaga zachować tanzańską kulturę rękodzieła. Jeśli jeszcze nie kręci Wam się w głowie od tego, jak bardzo te produkty są FAIR to macie jeszcze to:       produkty te możecie kupić w Polsce tylko poprzez sklep Polskiej Akcji Humanitarnej, która dochód przeznacza na programy edukacyjne w Afryce! No nie mówcie, że to nie robi wrażenia i że potraficie lepiej wydać pieniądze!        A teraz trochę linków:  TanCraft Association - tu możecie poczytać o stowarzyszeniu, popatrzeć kto w nim pracuje, co wytwarza, itp.  Sklep Przyjaciół PAH - to możecie pokrowce zamówić - sami zobaczcie, że są w bardzo atrakcyjnych cenach. A jeśli nie pokrowce, to może coś innego znajdziecie, np. biżuterię. Krótki tekst o TanCraft, napisany przez polskiego stażystę programu Global Education Network of Young Europ pracującego przy TC. Zdjęcie wyłącznie  poglądowe. Pokrowce są rękodziełem i dlatego każdy z nich ma unikatowy  zestaw kolorystyczny! Zostały wykonane techniką zszywana różnych  fragmentów materiału. 