Nadesłane: Dozór elektroniczny         Dzwoni telefon na biurku. Mam dyżur trzeba odebrać – ale zanim odebrałem patrzę na wyświetlacz uff – wewnętrzny z innego pokoju kuratorów.   - no co tam ?   -         wywiad dostałeś do dozoru elektronicznego, przyjdź sobie wziąć     -         dobra zaraz będę.    Idę, koleżanka się uśmiecha i podaje mi fax.   - Zobacz na kogo – dalej uśmiechnięta, biorę i czytam Adam B. Koleżanka dalej – słuchaj napisz po prostu- ,,po moim trupie’’ i tyle. Lekko się uśmiechnąłem i mówię – żeby to takie proste było i wyszedłem do siebie.            Teraz kilka słów wyjaśnienia co to jest dozór elektroniczny – czyli tzw. obrączka. Postaram się was nie zanudzić. Człowiek skazany na karę pozbawienia wolności do 1 roku może ubiegać się o odbywanie tej kary w domu w Systemie Dozoru Elektronicznego ( SDE ). Można ubiegać się o niego będąc jeszcze na wolności lub z zakładu karnego.  Do niedawna- na szczęście szybko to się zmieniło jedyną możliwością odmowy udzielenia przez sąd SDE były warunki techniczne – czyli , czy kibelek jest w mieszkaniu a jeśli nie to w jakiej odległości od niego. Czy jest zasięg sieci komórkowej i czy jest prąd. Ponadto potrzebna była zgoda wszystkich współzamieszkujących osób. Teraz już kurator ma coś do powiedzenia, a co za tym idzie sąd może z innych przyczyn nie udzielić SDE – nasze prawo dopiero jak się przećwiczy i wychodzą błędy  to się zmienia – była potrzeba na hura wprowadzenia SDE to się zrobiło... dobra nie o tym.          Większość ludzi odnoszę wrażenie ma o tym pojecie takie: jest skazany, ma obrączkę na ręce lub nodze, jest monitor jak w tych grach z lat 90 – i widać na nim jakieś rozrysowane  pomieszczenia i kropkę poruszającą się na tym ekranie – kropka to skazany. No nic bardziej mylnego.          W domu montuje się urządzenie które tworzy jakby niewidzialne ogrodzenie powiedzmy jakiś krąg choć nie musi to wcale być kształtu koła. Skazany odbywający karę w takim systemie ma rozpisane kiedy może być poza domem, np. w celu wykonywania pracy lub jej poszukiwania lub odbywania praktyk religijnych, nauki itp. Zdarza się nawet tak, że mają 8-9 godz. ciurkiem kiedy mogą być poza domem i ....to jest dla nich mało.          Skazany ma przebywać po prostu w domu o określonych porach, w razie naruszenia ustalonego harmonogramu nawet o 1 min. Kurator dostaje zawiadomienie na komputer. Powiadamiany jest również sędzia. Kurator musi wyjaśnić co było przyczyna naruszenia harmonogramu – powiedzmy do 5 min nieobecności skazanego w domu nie ma afery ale proszę mi wierzyć za 7min już jest. Bardzo często sprawdzają skazani do którego miejsca urządzenie ,,łapie’’ czy można ruszyć, przestawić wyłączyć – nie, nie można nawet kurzu z tego urządzenia nie powinno się wycierać- takie jest czułe.          Sąd po wpłynięciu wniosku skazanego wraz z odpowiednimi załącznikami w postaci zgody osób współ zamieszkałych ma 14 dni na wydanie decyzji o przyznaniu SDE lub odmowie. Skutkiem tego w większości kraju kurator ma 3 dni na przeprowadzenie, sporządzenie i wysłanie odpowiedniego wywiadu środowiskowego. My mamy fajnie mamy 5 dni roboczych . Przeważnie zlecenie i wywiad przesyła się właśnie fax- em.         Adam B. i Zuzanna znam ich od wielu lat. On alkoholik lat ok. 50 po wielu kilku leczeniach  w systemie  zarówno stacjonarnym jak i otwartym w poradniach, na trzeźwo jest w stanie zakasować wiedzą niejednego młodego terapeutę. Wyroki przeważnie za kradzieże i jakieś drobne włamy. Nigdy nie udało się doprowadzić do skazania go za znęcanie nad rodziną. Zuzanna zawsze się wycofywała pod wpływem Adama,  gróźb czy próśb lub obietnic ,,gwiazdki z nieba’’. Adam na swój sposób w stosunku do przedstawicieli ,,władzy’’ zawsze grzeczny i kulturalny, nawet dowcipny. W domu bardzo skromnie, ale w miarę czysto, melina robi się tylko ,,okresowo’’ – potem czysto bo Zuzanna posprząta. Mieszkanie własnościowe.          Ona Zuzanna – lat ok. 50. W dowodzie osobistym zdjęcie kiedy na prawdę wygląda bardzo ładnie. Szczupła blondynka. Alkoholiczka większa jeszcze od niego, kiedy on ma np. 2,5 promila ona dobija do 4. Jak nie ma kasy a Adam jest w ZK to daje dupy pod płotem młodym za 3-5 zł.   Mają jedno dziecko które mieszka niewiarygodnie blisko swoich biologicznych rodziców, duża już dziewczynka, żal, że musi patrzeć na swoich rodziców jak się zachowują, jak piją , wzywają, jak ojciec bije matkę.           Podczas ostatniej interwencji policji w mieszkaniu, przejeżdżałem akurat obok, przyszedłem zobaczyć co się dzieje, było już też pogotowie – pomyślałem grubo będzie i... było. Zuzanna leżała w łóżku, ryj miała calusieńki obity, widziała tylko na jedno oko. Reszta sina. Na miejscu okazało się, że złamana ręka i czort wie jakie jeszcze obrażenia wewnętrzne. Trzeba zabrać do szpitala. No to trzeba było wstać z łóżka, a po odkryciu kołdry ukazały się nam – znaczy sanitariuszom , policjantom i mi eleganckie ślady ciecia. Poza tym, że była pobita to jeszcze pięknie równiutko na dwóch nogach po dwie sznyty.  Zuzanna oczywiście trzeźwa nie była.           Starszy ratownik nie wytrzymał – kurwa co to za rodzina ! Co to za ludzie już czwarty raz u nich jestem i jest podobnie. Popatrzyliśmy ze znajomym policjantem na siebie lekko się uśmiechając. Mówię – wie Pan, Pan tu jest czwarty raz  a my tu od lat przychodzimy...           Zuzannę zabrali, w szpitalu okazało się dodatkowo, że ma pęknięte żebro. Adaś pojechał na dołek do wytrzeźwienia. Zuzanna utrzymuje oficjalnie, że potrącił ją samochód na pobliskim rondzie. Nieoficjalnie dzielnicowemu do niebieskiej Karty przyznała, ze on ja pobił ale na papier nic nie da. No i dupa. Adaś był akurat na warunkowym zwolnieniu, wniosek i sad odwołał warunkowe zwolnienie- Adaś nawet stawił się na posiedzenie wraz z małżonką ale ochrona ich nie wpuściła bo byli nadźgani.             No dobra jest piątek, dziś już mam w nosie po dyżurze do nich nie pojadę bo padam na ryj, poniedziałek odpada bo też dyżur, no dobra standardowo będzie to wtorek. Przez głowę  przemyka mi myśl – ale po co ja mam jechać – wszystko wiem, wszelkie opinie od sąsiadów, policjantów, mieszkańców, pracowników socjalnych czy księdza proboszcza, warunki mieszkaniowe znam- można ,,na kolanie napisać’’ – a nie można kurw... weryfikacja zgody Zuzanny. Tylko trzeb być rano zanim Zuzanna zdąży się napić z miejscowymi trolami.   Wtorek – no jestem, dojeżdżam do budynku, jestem koło południa bo po drodze coś jeszcze musiałem załatwić – oby trzeźwa była. Jeszcze ni wysiadłem z auta a już ją widzę. Idzie w kierunku pobliskiego centrum spotkań troli do bardzo mało ekskluzywnego sklepu po społemowskiego. Wysiadam, wołam, wraca. -         Witam  -         Dzień dobry spodziewałam się Pana  - No to wie Pani o co chodzi –kuźwa zanim zadam fundamentalne pytanie pogram trochę na psychice, może tym razem się uda – jak ręka ? Boli ?  -         No już mniej, gips mi dwa dni temu ściągnęli  -         No a nie odpoczęła Pani trochę , nie jest lepiej tak bez niego?  -         No może i lepiej ale tak nudno -         Przecież Pani wie co ludzie mówią i ja to Pani głośno w oczy powtórzę bo uważam, że mają racje - to się skończy tak, że on Panią zabije a sam trafi wtedy na dożywocie do pierdla  - No wiem  -         No to jak Pani Zuzanno chce Pani aby wyszedł, zgadza się Pani na to ?  -         Tak           Nie dałem rady, poleciały jeszcze pytania o dziecko i to czy jakaś praca i takie tam. Pracy nie ma i nie było ale on teraz chce pracować (jak zawsze) i ogólne pitu, pitu Istotna informacją było jeszcze to, że już parę miesięcy temu było pismo z zakładu energetycznego , że jak nie zapłacą zadłużenia to prąd odetną ale szlag trafił pismo jak Adaś do pudła trafił.    Jeszcze raz spróbuję, może jej się coś otworzy w tej zapijaczonej głowie jakaś klapka... No a niech mi pani powie coś pozytywnego o nim, cokolwiek co będę mógł wpisać do wywiadu, coś co sąd uzna, że warto go na SDE puścić.  -         no jak rano wstajemy to przy kawie  mam z kim pogadać zanim pójdzie pić.     Więcej pytań nie miałem, wywiad napisałem mega negatywny dołączając cytat. Adaś nie wyszedł. Oboje są  uzależnieni od alkoholu i od siebie , toksyczna miłość.       Kane  bzdet14@o2.pl     Autor:    Na Marginesie Życia     o  09:34    13 komentarzy:               Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Nadesłane 