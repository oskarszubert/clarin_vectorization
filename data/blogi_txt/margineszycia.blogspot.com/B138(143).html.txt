Trupie muszki cz.2 ost.        1 tydzień później  Na biurku ląduje mi faks. Notatka z interwencji Policji u Iksińskiej. W sobotę razem ze swoim mężem najebała się i tłuc się zaczęli. Założono Niebieską Kartę.  Kurwa, pomyślałem tylko, wkurwiony będąc na tych patoli. Trzeba podejmować decyzję co dalej. Zabiorę te dzieciaki, tylko jeszcze grunt pod trybik trzeba przygotować. Postanawiam tam jechać.  Jadę po południu, może w końcu zobaczę tego jej męża, który z taka wielką ochotą ma zamiar wykonywać i podporządkowywać się postanowieniu sadu. Nie wiem co to za luj, nie wiem co zrobi na mój widok. Mam tylko nadzieję że nie będzie najebany i mnie nie zapierdoli jakimś polanem drewna. Pukam do drzwi i znów otwiera mi nastoletni chłopczyk z odstającymi uszkami. Rodzice w domu, obydwoje, to wchodzę.  Lump i Patolka siedzieli na kanapie. Obydwoje dopiero co skręcili papierosa i zapalili, kawusia zrobiona, uśmiech na twarzy.  - Proszę usiąść, panie Kuratorze – zwróciła się do mnie a mnie zatkało na chwile. Kurwa, jaka sielanka. Dzieci bawią się na podłodze, którą zamiotła, trochę posprzątała, na stole słodycze, kawka, telewizor gra.   Przywitałem się, przedstawiłem cel swojej wizyty, zapytałem o weekendową interwencję Policji. Oczywiście to nie było tak, ona wypiła jedno piwo, mąż dwa, bo sobota i wypłata była, z mężem się nie kłóciła, tylko go wołała, a jakaś kurwa zadzwoniła po Policje że jest awantura. A ten strup na twarzy to drzwiami od piwnicy się jebła. Taki to malutki wypadeczek w domu. A Policja to stare skurwysyny, specjalnie tak piszą, bo ON, mąż, ma kilka wyroków i go nie lubią.  A tak w ogóle to ON, postanowił że wszystko się zmienia. Żona idzie na leczenie a ON bierze wszywę. Bo to tak nie może być, żeby pić i dzieci zaniedbywać. To jest „NIEETYCZNE”, przysięgam że takiego słowa użył. Bo oni dzieci nie pozwolą zabrać.   Ja pierdole, kurwa mać. Metamorfoza na całego. Chuja metamorfoza, starego misia na sztuczny miód, co to to nie. Ale bawię się z nimi w gierkę. Rozmawiam, ustalamy plan co mają zrobić, że mają dostarczyć zaświadczenia że wszywę wzięli, itp. Podziękowali i zapraszają ponownie. Jasne, że was, kurwa, odwiedzę.  2 tygodnie później  Cisza. Ani informacji że piją, ani informacji że nie piją. Dzwonię do OPS-u – cisza. Dzwonie do szkoły – wszystko w porządku. Nawet była raz w szkole. Jadę tam. Jestem przed domem koło godziny 16.00. Na schodach wejściowych spotykam całą trójkę, włącznie z dwulatkiem, który zaczął nawet trochę chodzić, a teraz siedzi podtrzymywany przez chłopczyka. Pytam się gdzie rodzice.  - Tata w pracy a mama gdzieś poszła – odpowiada.  - A ktoś z wami jest, ktoś pilnuje? – pytam  - Tak, babcia – odpowiada.  Babcia? Jaka kurwa babcia?   - Wasza babcia? Jaka babcia? Gdzie ona jest? – dopytuję chłopaka i ładuje się do środka mieszkania. Dzieciaki podążają za mną. Wchodzę do dużego pokoju, w którym tak pięknie zostałem ugoszczony jakiś czas temu. Na tapczanie zauważam jakąś kobietę, w wieku nieokreślonym.  - Kim Pani jest? – mówię do niej przedstawiwszy się uprzednio.  - Ja dzieci pilnuję – odpowiada przestraszona  - A kto kazał pani dzieci pilnować?  - Iksińska po zakupy poszła, ma wrócić zaraz  - O której poszła po te zakupy? Jak długo tu pani siedzi  - Panie, ja nie wiem, rano, nie pamiętam.   - O której mama poszła – pytam chłopaka  - O dziewiątej – odpowiada  - Co jedliście – zwracam się do nich, bo w kuchni nie widać było żadnego żarcia ani żadnego gotującego się gara.  - Nic – odpowiada   - To pani tu siedzi i nic dzieciom do jedzenia nie zrobiła? – wydarłem się na babę, która skuliła się na tapczanie. Pewnie jakaś upośledzona albo co innego. Kurwa mać jego!  W domu były ziemniaki, pogoniłem babę do obierania ich. Znalazło się kilka jajek w lodówce. Ziemniaki z jajkiem może zjedzą. Spisałem dane baby a jako że nie będę czekał na powrót mamusi, kazałem się jej podpisać, że będzie pilnowała dzieci do powrotu ich ojca, bo jak je zostawi, to ją do więzienia wsadzą. Wiem że kłamałem, ale co zrobię jak mi je zostawi. Przynajmniej mam pisemne oświadczenie.   1 dzień później  Szczerze, to już jest polowanie. Zaczynam polować na nią, kiedy złapie ją pijaną. Brzmi to strasznie, ale tak jest. Jadę rano, bo wtedy będzie szansa że ją złapie. Jak zwykle pukam do drzwi i wchodzę. Zastaje trojkę dzieci w domu.  - czemu nie w szkole? – pytam się dwójki najstarszych  - Zaspaliśmy na autobus – rezolutna odpowiedź.  - A czemu zaspaliście? – pytam dalej. Cisza. Ok. Gdzie mama, dopytuję? Cisza. O kurwa, zajebiście. Cos nie gra. Mocno nie gra.   - Mama poszła do sklepu – po chwili namysłu chłopaczek wypala w moją stronę.  - To poczekamy na mamę – odpowiedziałem i poszedłem po sąsiadach się przejść. Oczywiście, zdobyć informacje to nie lada wyczyn. Męczyłem, prosiłem, anonimowo i inne pierdolenie, żeby dowiedzieć się, że Iksińska od rana dzisiaj pije i pewnie poszła do jakiegoś Stacha, który melinę ma w chacie. Wróciłem do mieszkania i wygoniłem najstarszego chłopaka po matkę. Nic nie powiedział, tylko poleciał do Stacha.  Po około 10 minutach wraca. Widać że na cyku. Głos podniesiony, ruchy mało skoordynowane. Najebana. Kurwa jego mać. Wyganiam z powrotem chłopaka, tym razem po babkę, z którą wczoraj siedzieli. Ma tu przyjść i to szybko.  - I co panie kuratorze, ja tylko dwa piwka wypiłam – pierdoli w moja strone, ledwo na nogach stojąc.  - Dobrze pani Iksińska, tylko dwa piwka – ironizuję.  - Pan mi nie zabierze dzieci? – dopytuje swoich przechlanym głosem  - A czy ja pani mam zamiar cokolwiek zabierać? Pani lepiej się położy, odpocznie, bo zmęczona chyba – dalej gadka pierdolenie szmatka.  Wrócił chłopak z babcią. Ta nie wie co się dzieje. Nie chce zostać. Komplikuje mi sytuację. Mówię jej żeby posiedziała choć z 2 – 3 godziny, a jak dzieci zjedzą to po obiedzie sobie pójdzie. W międzyczasie chciałem wrócić do Sądu i powiedzieć sędzi, żeby pilne postanowienie wydała o umieszczenie w placówce opiekuńczo- wychowawczej. Jak mi się uda, to jeszcze dzisiaj zrealizują. Dzieciaki zabrano dnia następnego. Trafiły do Pogotowia Rodzinnego, a potem do rodziny zastępczej. Odzyskały dzieciństwo.       Autor:    Na Marginesie Życia     o  13:14 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ 