Post Scriptum 4       Szanowni czytelnicy, a w szczególności, nie obraźcie się że wyróżnię: Szanowni Kuratorzy Sądowi. Jest mi niezmiernie przyjemnie, że mój blog porusza, w szczególności Was, będących tak jak ja na pierwszej linii frontu, że tak powiem. Z pewną dozą nieśmiałości, czytam wasze maile, na szczęście w większości pozytywne, ale zdarzają się tez i negatywne, mówiące chociażby że gardzę ludźmi. Już to wielokrotnie wyjaśniałem w innym "Post Scriptum" lub w komentarzach i nie będę do tego wracał. Cieszy mnie niezmiernie jedna rzecz. Ludzie czytają i zaczynają komentować, zaczynają opowiadać o pracy kuratora i niebezpieczeństwie jaka ta praca niesie. zaczynają dostrzegać świat, którego często nie widzą zza ścian dobrych szkół, dużych miast, osiedli willowych. Mówią że mam dar pisania i przedstawiania rzeczywistości, niech im będzie :) Bedę pisał dalej krwisto i soczyście, łamiąc czasami dobre obyczaje i używając skurwionego języka patoli i ludzkich ścierw. A teraz drodzy kuratorzy zawodowi spójrzcie na siebie i zastanówcie się, czy wszyscy jesteście tacy święci? czy  żaden z was nie myśli, że jedną czy drugą babę, rodzącą upośledzone dzieci to by nie wysterylizował? Nie macie ochoty przyrżnąć w mordę facetowi, który leje upośledzona zonę? Uważacie ze nie powinna gnić w więzieniu baba, która celowo upośledza swoje dziecko chlejąc wódę w ciąży, a potem skazuje go na dom Pomocy społecznej, gdzie nie dożyje czterdziestki nafaszerowany psychotropami, które rozsadza mu wątrobę i wykończą serce? Moim zdaniem z kolei, ten kto nie ma w sobie choć odrobiny zawodowej złości, nigdy nie będzie dobrym kuratorem. Kurator co prawda to nie kat, ale w pewnych sytuacjach musi być bezwzględny. Nie można dawać wiecznie szansy ludziom, bo przestana cie szanować. Mnie mam wrażenie szanują i dzięki temu, tak mi się wydaje, mam efekty.  Zanim kuratorze zawodowy, zrobisz mi diagnozę psychologiczną na podstawie wpisów na blogu i mojej twórczości literackiej, proponuje Ci, abyś przysłał mi swoje doświadczenia z pracy. Pokaż jak Ty pracujesz, motywujesz, jak rozwiązujesz zawiłe losy ludzkie. Chcesz udowodnić ze jesteś lepszy? napisz o tym. A może sam zaczniesz prowadzić bloga, lepszego niż mój, czego Ci szczerze życzę.   Zapraszam kuratorzy do przesyłania tekstów. Obiecuję, że zamieszczę każdy, bez poprawek. Ci, co tak lubią krytykować i oceniać niech pokażą, jacy są dobrzy. kuratorsadowyfacebook@wp.pl       Autor:    Na Marginesie Życia o  23:25            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ 