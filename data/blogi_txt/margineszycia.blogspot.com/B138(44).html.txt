Dziewięć epizodów      Wyobraźcie sobie rodzinkę, mamusię i tatusia, którzy mają wspólne dziecko, 12-letniego chłopczyka. No i mamusia z tatusiem, postanawiają się rozstać. Jako że żyli w konkubinacie, mamusia wyprowadziła się do nowego faceta, zamieszkałego .... po przeciwnej stronie ulicy. EPIZOD 1. tatuś składa wniosek o ustalenie miejsca pobytu syna przy nim, bo mamusia drinkuje z nowym Panem. Okazuje się to prawdą, mamusia złapana na drinkowaniu i zaniedbywaniu dziecka oddaje dziecko pod opiekę ojca. tatuś nie pijący, lecz nieporadny trochę, ale pracowity. EPIZOD 2. mamusia składa wniosek o oddanie dziecka jej pod opiekę. Wniosek po moim wywiadzie odrzucony. EPIZOD 3. Mamusia składa wniosek o ustalenie kontaktów z dzieckiem, bo niby tatuś dziecka jej ogranicza. Oczywiście, chłopak ma 12 lat i łazi do matki kiedy chce, ale mamusia chce sadu. Dostaje co drugi weekend i 2 popołudnia od poniedziałku do piątku. EPIZOD 4. Tatuś wkurwiony, bo synek często u mamusi siedzi. Składa wniosek o zmianę kontaktów dziecka z matką, bo przez nią się nie uczy i ponadto poznał złe towarzystwo.  EPIZOD 5. Mamusia w odwecie że tatuś złożył wniosek o ograniczenie kontaktów, pisze paszkwila na niego, że zaniedbuje dziecko i prawdopodobnie daje mu alkohol i kupuje papierosy. EPIZOD 6. Tatuś wkurwiony na maksa, składa zawiadomienie do sadu, że nowy partner mamusi pobił dziecko, jak było u matki na urlopowaniu. EPIZOD 7. Chłopak ma dość. Szkoła pisze zawiadomienie że opuścił się w nauce szkolnej, sprawia problemy wychowawcze i trzeba zrobić wgląd w sytuacje rodziny. EPIZOD 8. Nieletni został zatrzymany przez Policje w nocy. Był to czas kiedy powinien nocować u matki. U matki libacja a on nie chciał wracać do ojca. EPIZOD 9. Nieletni dostaje kuratora.  PS. Nieletni po raz drugi będzie powtarzał klasę szóstą.     Autor:    Na Marginesie Życia     o 17:30            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ 