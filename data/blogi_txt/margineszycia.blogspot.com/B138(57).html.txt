Kanał żylny          Patrzy się na mnie z tym swoim głupiutkim uśmieszkiem i chyba nie rozumie, co mówię do tego ćwoka. Tak, zasranego, głupiego głąba, na którego żadne prośby, straszenie i pierdolenie o Szopenie nie pomagają. Cieszy tą swoja michę, a ja co najwyżej tak naprawdę naskoczyć mu mogę, bo ma już 18 ponad lat i wyjebane na system. A zaczęło się tak:           Mniej więcej do gimnazjum nie było problemów. Dorastał, łaził do szkoły a raczej odwożony był przez rodziców jednym z ładnych, pięknych i nowych samochodów. Starzy mają firmę, która i autostrady buduje, i bloki ociepla. Willa wywalona że bez specjalnej przepustki nie podchodź, bo zaraz czujne oko kamery w wychwyci twój ruch i nie daj Boże ostrzelają cię z jakiegoś ukrytego w krzakach karabinu.                 Tomasz Kowalski, tak go nazwijmy, w gimnazjum poczuł smak pieniędzy. A jako że wiecznie był głodny i miał smaka na drogie rzeczy, to tych pieniędzy dużo potrzebował. Rodzice dawali, a jakże, 500 – 1000 złotych kieszonkowego to norma. Rodzice mają kasę, to i się należy. Poznał smak marychy, coś twardszego wrzucił w gardło lub pod powiekę, alkohol to standardzik. Ale ok, z pobłażliwością nauczycieli głównie od WF, bo tatuś fundował nagrody w zimowym halowym turnieju piłki nożnej, synuś ukończył gimnazjum na trójach i miernych i dostał się do Liceum. Najlepszego w okolicy, gdzie co najmniej 2 osoby na jedno miejsce wtedy startowały. Miał chłopak szczęście pewnie na rozmowie i testach. Po pół roku liceum zmienił, na prywatne, bo nauka ciężko jednak szła, a i melanżować się chciało, wiec do szkoły coraz rzadziej zaglądał. Po prywatnym Liceum przeniósł się do zaocznego, bo tylko w weekendy każą się uczyć a raczej doczłapać się tylko do szkoły jakieś zaliczenie przynieść na zajęcia.           Ale cofnijmy się, co działo się z Tomusiem pod koniec gimnazjum. Otóż ubzdurał on sobie, ze jest taki świetny i cool, że może podpierdolic starym samochód i po mieście się rozbijać. Jak zaplanował, tak zrobił, jeszcze z dwoma kolesiami i jakąś laską. Przygoda skończyła się na słupie i tylko cud, że nikogo nie zabił. Sam zresztą spierdolił z miejsca wypadku, a potem przez jakiś czas próbował wmówić mamusi i tatusiowi, ze to nie on, tylko pewnie koledzy ukradli mu spod domu, bo chcieli posiedzieć w samochodzie a on dał im kluczyki. Kawał mendy społecznej, kłamcy i kombinatora. Stara i odchodząca w stan spoczynku sędzia rodzinna, mając w dupie adwokata nieletniego i jego rodziców, który próbował zwalić winę ma Bogu ducha winnych dzieciaków, wlepiła Tomusiowi nadzór kuratora i naprawienie szkody w postaci słupa i zniszczonego krawężnika. Rodzice zapłacili, naprawili, a Tomuś wiódł dalej swój żywot mendy społecznej.  Sex, dziwki i rock’n droll, tak wyglądało miłe spędzanie czasu przez chłopaka, który zwąchał się ze starszymi kumplami i wyjebane miał na cały system. Pamiętam rozmowę z mamusią, kiedy znowu wpłynęła sprawa do sądu, że synuś cos nawywijał po pijaku i na izbę został wywieziony, po będąc nakurwionym awanturę w domu zrobił, rozpierdalając telewizor czy komputer, a potem poszedł z kolesiami pić dalej, co nieszczęśliwie skończyło się dla niego zatrzymaniem przez Policję bo nakurwiał z nogi w przystanek autobusowy.  - Bo wie pan, on takie dobre dziecko jest ogólnie – płacze przy mnie ocierając łezki – ja na niego nie narzekam, tylko to towarzystwo w jakim się obraca źle na niego wpływa.  No tak, mamusia z tatusiem nic nie winni, tylko dziecko takie im się urodziło i zaczęło szwendać się z kolegami chlejąc wódę. Wkurwiała mnie swoim zachowaniem, bo hoduje w domu cwaniaka i bandytę, i nie widzi że coś jest nie halo.           Z młodym pojebem nie raz rozmawiałem. Cwaniakowata morda, która dostała zbyt dużo pieniędzy od życia i zbyt pobłażliwych rodziców. Przymykali na to oczy, płacąc kasę za jego wybryki i kryjąc jego brudy.    W wieku 18 lat rzucił szkołę. Stwierdził, że nauka mu nie potrzebna. W firmie ojca będzie pracował. Wtedy już ćpał ostro. Ostrzeżenie przyszło, gdy Tomuś zaczął mamusi kraść biżuterię i ją sprzedawać, by mieć na ćpanie. Wtedy już szprycował się ostro. Za ostro. Wylądował Monarze. Prawie rok tam siedział.            Nie całkiem dawno rozmawiałem ze znajomym, który zdarzyło się, wylądował na jednej imprezie, gdzie Tomuś przebywał. Znajomy opowiadał mi, jak to nad ranem, po ostrym melanżu wszedł do łazienki, a obok kibla siedział Tomuś. Mając podwinięty rękaw próbował trafić w żyłę strzykawką z igłą.   - Przeszkadza ci to? – zapytał mojego znajomego, który w konsternacji stanął na środku łazienki.  - Nie, mam na to wyjebane – odpowiedział mój znajomy i nie zwracając uwagi oddał mocz do muszli klozetowej.  Pół metra od szprycującego się Tomusia.       Autor:    Na Marginesie Życia     o  16:54 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ, Nadesłane 