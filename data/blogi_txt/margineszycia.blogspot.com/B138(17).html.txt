Nadesłane: Warci siebie          W każdym sądzie jest przynajmniej jedna rodzina, z którą ogólnie pojęty wymiar sprawiedliwości buja się przez lata.  Z opisywaną przeze mnie, sąd ma do czynienia od bez mała lat 18.  Pierwsza wzmianka o rodzinie – nazwijmy ich Nowakami pochodzi jeszcze z czasów kiedy to w ogóle niewiele osób wiedziało kto to jest kurator. Mi o nich opowiadali najstarsi stażem kuratorzy i po wielu zawirowaniach dziejów w końcu i mi się oni trafili. Ona-Zośka pochodzi z wioski do której gogle map nie dotarło, on- Zbyszek pochodzi z wioski do której zimą można dojechać tylko traktorem a w lecie to lepiej być ubranym w płaszcz Op1 bo komary są w stanie człowieka żywcem zjeść ( miejscowi podobno z nich kaszankę robią ). Zośka ma wykształcenie podstawowe i jest naprawdę ładna i zgrabna. Naiwna ale z biegiem czasu odkrywająca w sobie  fantastyczny dar manipulacji, zwłaszcza chłopami.  Zbyszek po zawodówce – murarz i to dobry ale jak to zwykle bywa lubiący co nieco wypić.     Poznają się na jak to wówczas się mówiło wiejskiej potupaji w miejscowości, w której jest remiza a jak wiemy to już o czymś świadczy.  Wybucha między nimi gorąca miłość. Przekonują wszystkich wokół i samych siebie, że będą się kochać do końca życia i po śmierci jeszcze.  Jest tylko jeszcze jeden mały szczegół, Zośka ma już dziecko takie roczne z ,,przypadku’’. Dla Zbyszka to nie problem. Bierze ślub z Zośką i niedługo później przysposabia szkraba. Otrzymują nawet jakąś ruderę do remontu z gminy. Zbyszek nie ma zamiaru podejmować legalnej pracy bo po co płacić podatki i jakieś tam ubezpieczenie.  Roboty tzw. fuch jest dosłownie pełno – jest bum gospodarczy. Zarabia na utrzymanie rodziny, do tego remontuje dom który otrzymali od gminy. Jeszcze kasa z OPS leci bo Zośka nie pracuje a on oficjalnie też nie. No cud miód  i orzeszki. Zbyszek poza tym ma duże potrzeby seksualne w ciągu 5 lat majstruje 5 dzieci. Czyli z tym przysposobionym ma sześcioro. No ale powolutku zaczyna być mniej fuch i przepisy w OPS się zaostrzają, zaczynają być lata ,,chude’’. Zbyszek lubił wypić ale póki kasa była Zośka tolerowała jego wybryki. Wybryków bywało coraz więcej za co otrzymywał wyroki : jazda po pijaku na rowerze, jazda po pijaku samochodem – utrata prawa jazdy, znęcanie się nad zwierzętami ( zakatował psa kijem od siekiery). W końcu koniec roboty. Kasy brak, remont stanął – a dopiero dwa pokoje zrobione – ale tak kompletnie. ,,Tylko’’ sprzęt AGD zakupiony – stoi w kartonach na strychu. No to oboje wpadają na pomysł – Zośka poda Zbyszka o alimenty – on nie ma za co płacić- to będzie Państwo płaciło. Super. Jest tego plus minus 2 tys. No ale znowu Państwo niedobre przepisy zaostrza i aby dalej pobierać alimenty trzeba sprawę karną założyć – to Zbyszek zostaje skazany z art. 209 kk ( niealimentacja). Co za rozpacz kolejny wyrok w okresie próby a do tego obowiązek powstrzymania się od nadużywania alkoholu i obowiązek spłaty zadłużenia na rzecz OPS i NFA i komornik. Dla Zbyszka to za dużo wynosi się do rodziców na swoją wieś. Zośka na złość jemu wpada do sądu z całą bandą dzieci i drze się w niebogłosy , że sama nie będzie dzieci wychowywać, że ma ich dość i Zbyszka też i że sąd ma sobie dzieci zabrać do bidula. Super. Sędzina, która akurat była w tym wydziale przemawia jej do rozsądku, że kurator rodzinny przyjdzie, że pomoże – jakimś cudem się udaje. Zabiera przestraszone dzieci do domu. Oczywiście po całej akcji Zbyszek i Zośka mają natychmiast ograniczoną władzę rodzicielską . Zbyszek jak się o tym dowiaduje dostaje szału. Wpada do domu, awantury, interwencje policji. Do tego wszystkiego okazuje się, że Zośka wykorzystuje chyba swój seksapil i czort wie co jeszcze i tak sprytnie manipuluje Zbyszkiem, że dochodzi on do wniosku, że wszystkiemu winne są… dzieci a najwięcej najstarsza przysposobiona córka.  Super.  Nie do końca, przychodzi kurator z wydziału rodzinnego i karny . Ciągle czegoś chcą: zarejestruj się , nie pij, bądź dobry dla rodziny, lecz się itp. Niby ok ale Zbyszek nie wytrzymuje i znowu na Zośkę, że gdyby nie ona to, to całe towarzystwo nic by o nich nie wiedziało a oni żyliby jak pączki w maśle. Znowu awantury i interwencje policji, sądy grożą odebraniem dzieci i zamknięciem Zbyszka. Zośka kalkuluje, myśli, myśli i wymyśliła- rozwód. Dobre miała dowody – Sąd Okręgowy orzeka rozwód a wyłączną opiekę nad dziećmi powierza Zośce. Dodatkowo zakazuje osobistego kontaktu z dziećmi dla Zbyszka oraz nakaz opuszczenia lokalu. Zbyszek wraca do mamusi. Zbyszek jest niepocieszony i dodatkowo chce mu się seksu a Zośka ładna jest i w końcu przed ołtarzem ślubowała. Zbyszek postanawia wyjechać za granicę do Niemiec. Super. Jest tam parę miesięcy, kasę przywozi. Zośka znowu zakochana, przyjmuje Zbyszka z powrotem do domu. Remont posuwa się naprzód. Kolejne pomieszczenia są remontowane na tip top. Walący się domek zmienia się nie do poznania. Pomieszczenia, w których nie było nawet podłogi lśnią nowa glazurą, którą Zbyszek sam kładzie. Maluje, kafelkuje i ma seks. Przyzwalamy na to wszystko bo początkowo nie ma żadnych awantur i Zośka się zgadza. Sąd w sumie poinformowany. Super. No ale sielanka nie może trwać długo, bo zaczyna się kończyć kasa. Jak zaczyna się kończyć kasa (której i tak część Zbyszek musiał przeznaczyć na spłatę długu alimentacyjnego) to Zbyszek nie ma jak prowadzić dalej remontu w domu. Pracuje dorywczo tu i ówdzie ale te pieniądze wystarczają tylko na zaspokojenie podstawowych potrzeb , w żadnym wypadku nie wystarczają na potrzeby Zośki która  okazuje się marzy o pałacu. Zbyszek staje się nerwowy i zaczyna więcej pić. Co zarobi to połowę przepije, dochodzi do tego, że Zośka w sumie musi Zbyszka utrzymywać z pieniędzy dzieci.  O leczeniu przeciwalkoholowym to słyszeć za bardzo nie chce, cos tam próbuje ale szybko się zniechęca i nie ma kasy na dojazdy do miasta. Jakiś drobny wyrok za kradzież. No to mamy znowu awantury , interwencje policji. Zbyszek zostaje za namową kuratorów i pod groźbą zarządzenia wykonania kary usunięty z domu , gdzieżby indziej jak nie do …mamusi. Niestety jest nieobliczalny. Przychodzi pijany pod dom Zośki, wrzeszczy w środku nocy aż  w końcu wrzuca do domu butelkę wybijając szybę. Butelka ląduje na łóżku jednej córek tuż obok jej głowy. Sąd karny drapiąc się srogo w głowę nakazuje obowiązek – zakaz zbliżania się do dzieci, byłej żony i na posesję Zośki. W sumie dobrze bo Zbyszek zaklina się na posiedzeniu, że nie chciał krzywdy zrobić dzieciom i że będzie już grzeczny . Znowu jedzie za granicę i kasa będzie dla dzieci i na alimenty. I pić nie będzie ani grama. Super. Zbyszek wyjeżdża znowu na saksy. Zośka dostaje alimenty  i zasiłki rodzinne, w sumie nie jest źle, nawet daje się odłożyć to i owo na dalszy remont. Po jakimś czasie wraca Zbyszek. Zośka czując kasę wpuszcza go do domu. Jednak Zośka chyba przejrzała na oczy i boi się, że jak znów go przygarnie to w końcu straci dzieci, bo jakby nie patrzeć to za jej zgodą dzieci mają ciągle fundowane awantury. Nie tym razem- Zbyszek może wejść tylko na kawę, nie na noc. Zbyszek nie rezygnuje proponuję 1500zł za seks – Zośka odmawia i wyprasza go z domu informując kuratorów, ze Zbyszek do niej wszedł i , że kasę proponował. Ludzie potem gadali, że za mało dawał a Zośka wiedziała, że ma więcej . Skalkulowała, że ryzyko się nie opłaca. Mamy złamanie zakazu zbliżania. Prokuratura odmawia wszczęcia postępowania z art. 244kk z powodu znikomej szkodliwości czynu . Super. Zbyszek z tej rozpaczy znowu zaczyna pić, przychodzi pod dom i znowu wyzwiska. Interwencja policji, dołek. Wniosek o zarządzenie wyk .kary. Zabrany do ZK w ciągu 2 tygodni – kurator nieco przyspieszył sprawę.            Zbyszek stara się o przerwę w karze motywując pilną potrzeba pomocy rodzinie. Wywiad negatywny a Zośka w oczy mówi , że nie potrzebuje pomocy chyba, żeby przy położeniu nowego dachu. O to pilna potrzeba. Super. Potem stara się o dozór elektroniczny – nic z tego nie ma gdzie mieszkać bo nawet matka go opuściła i za granicę wyjechała a dom w którym mieszkała był wynajmowany. A nawet bez tego by nie dostał. Skargi na kuratora pisze. Zośka cały czas twierdzi , że nie jest jej potrzebny a jemu mydli oczy, że kurator niedobry. Do tego składa już zza krat wniosek o rozwiązanie przysposobienia z najstarszą córką – pewnie znudziło mu się na nią również płacić- wniosek przechodzi. Zmniejszyła mu się liczba dzieci, córka która jest już pełnoletnia i tylko jego zna jako ojca przechodzi kolejne życiowe niepowodzenie. Sąd pozwala sobie na trafny komentarz w tej kwestii . Piątkowy poranek, jeszcze do biura nie doszedłem a już mam telefony od ludzi, dozorowanych, instytucji, policji. Mówię  ,że zaraz będę pod stacjonarnym ale nie to trzeba już teraz. Wchodzę do pokoju, szybko wyciągam kubek jak wiadro, trzy łychy kawy cukru i mleka w proszku, nastawiam wodę, odpalam komputer, chwile to potrwa, sięgam po klucz do szafki z aktami, chcę wstać z za biurka , telefon… dzień dobry tu Zbyszek. Panie kuratorze czemu ja właściwie znalazłem się w wwiezieniu ?   Koniec    kane bzdet14@o2.pl     Autor:    Na Marginesie Życia     o  08:24 19 komentarzy:               Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: kane, Nadesłane 