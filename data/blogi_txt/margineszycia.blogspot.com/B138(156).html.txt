Zaburzaniec         Miałem ja takiego jednego kiedyś zaburzańca, znaczy że zaburzony, a nie zza Buga. Skurczybyk miał 10 lat a dostał nadzór kuratora. Kurwa, ile ja sobie krwi napsułem przez niego, bo tak naprawdę to co do cholery zrobisz? Nic, kompletnie nic.   Stasiu, mając dziesięć lat, postanowił napaść na sklep. Znaczy może nie napaść, ale okraść. Sklep to osiedlowa buda ale co tam, wziął kamyczek, wybił szybę i tymi swoimi małymi rączkami ładuje do kieszeni słodycze. Jakiś przechodzień zobaczył go, złapał za ucho i wezwał Policję. Z rozbrajającą szczerością, na komisariacie Policji Stasiu zeznał, że szukał pieniędzy, ale nie umiał kasy otworzyć.   Demoralizacja jak chuj, sąd uznał, choć bardziej tu niedopilnowanie i wychowanie rodziców się kłania, ale co tam. Staś to wielki przestępca i pod nadzór go. To wziąłem, bo myślałem, że głupoty mu z czachy wybije. Straszny Pan Kurator pogroził mu palcem, porozmawiał z rodzicami jak to powinni wychowywać i obiecał Stasiowi, że jak jeszcze coś to go zamknie do strasznego lochu, gdzie potwory będą mu rączki i nóżki obgryzać, za to że kradnie i jest niegrzeczny. No dobra, przesadziłem trochę, ale nastraszyłem gówniarza porządnie, ile tylko mi kar do głowy naprzychodziło w danej chwili.  Staś to jedynak tak w ogóle. Matka z konkubentem mieszka. Finansowo w miarę OK., mieszkają w dużym mieszkaniu z rodzicami matki. Nie piją, raczej z tych co wolniej myślą niż przeciętny człowiek, ale nikt nie jest omnibusem w końcu.  Jakiś czas później odwiedzam Stasia i jego rodzinę. W domu popłoch. Wszyscy krzyczą i piszczą. Stasiu w piwnicy nałapał myszki żywe i wypuścił w mieszkaniu w prezencie dla babci i dziadka a w szczególności dla mamusi. Kurwa, jak mi się śmiać chciało z tego. Ale luz, dzieciak wyluzowany i nawet w myślach pochwaliłem go za inwencję.  Kontroluje szkołę. Pedagog na słowo Staś załamuje ręce. Mina jej zrzedła i z błagalnym wzrokiem zapytała: - Zabierz go pan.  A mi, śmiać się chciało, kurwa, co on tu majstruje? Okazało się że ostatnio w kilku klasach pozapychał zamki, w pracowni biologicznej do akwarium wsypał sól, a na zapytanie dlaczego to zrobił, powiedział że rybki lubią soloną wodę jaka jest w morzu, nożyczkami na korytarzu przyciął kwiatki – sztuczne. No, pomyślałem, inwencję to on ma, nie powiem. Siedzę sobie któregoś dnia w pracy i czytam lokalny portal internetowy. A tam wiadomość, że straż i Policja ściągała wczoraj z dachu 10-cio latka, Stasia Z. Ups, za telefon i dzwonie do matki:  - Niech mi tylko pani nie mówi że ten na dachu to Stasiek? – zapytałem, lecz pytanie bez sensu było. Odpowiedź twierdząca.  Oczywiście w międzyczasie, psychiatra, psycholog, jakie leki wyciszające i kurwa nic, bez zmian.  Stoję w samochodzie pod marketem. Obok mnie do samochodu wypakowują się z wózka do bagażnika jacyś ludzie. Podchodzi do nich chłopiec i słyszę:  - odwieźć wózek? – głos chłopięcy zapytał. - Nie, sami odwieziemy – odpowiedzieli kupujący.  - ale ja głodny jestem, nic dzisiaj nie jadłem i ten pieniążek to na bulkę.  Ożeszkurwatwojamac, aż się zakrztusiłem, jak usłyszałem to wytłumaczenie. Staś. Wyskoczyłem z samochodu i dawaj do niego, żeby przyszedł do mnie. Niestety, spierdolił, a ludzie tak dziwnie na mnie patrzyli, jak na jakiegoś zboczeńca czy chuj wie kogo.  Dobra, trzeba robić z nim porządek. Matka już płacze że nie daje rady, ojciec chce go pasem wychowywać, przywiązać do kaloryfera – też chujowo, świeżego powietrza czasami potrzebuje dzieciak. Załatwiam z matką psychiatryk dziecięcy. Niech go zdiagnozują, potrzymają, może powiedzą co mu jest.  Chuja powiedzieli. Wypuszczając jeszcze dziękowali i prosili żeby nigdy więcej. Sami nie wiedzą skąd, ale handlował na oddziale fajkami (prawdopodobnie podczas spacerów kombinował je od pacjentów z innych oddziałów) zniszczył wszystkie zabawki na świetlicy, a kiedy zobaczył że pani psycholog wypytuje go o rysunek z Batmanem zabijającego Spidermana, zaczął rysować rysunki o traktorach burzących budynki i pielęgniarkach wysysających krew biednym dzieciom. Pani psycholog o mało co zawału nie dostała, a na zwołanej konsultacji powiedział lekarzom, że jak będzie duży to kupi dużą strzykawkę i wszystkim im zrobi zastrzyki. Na pytanie a po co zastrzyki, odpowiedział że jeszcze nie wie, ale jak się dowie to im powie.  Wypisali go z diagnozą: zachowania opozycyjno-buntownicze i kontrola u psychiatry dziecięcego. Dorzucili jakąś Concertę czy inny lekki uspokajacz i do domu.  Po wyjściu ze szpitala Staś nie próżnował. Sprzedał mp3 za 2 papierosy, zegar ścienny za 10 papierosów. Nie do odzyskania. Wsławił się akcją, gdzie pół komendy go szukało w nocy, bo nie wrócił, a powiedział kolegom na podwórku że idzie się utopić. Siedział potem w piwnicy i czekał aż ktoś go znajdzie.  Matka załamuje ręce, ojciec chce go lać. Ja się zastanawiam co dalej, znowu szpitala szukam. Paranoja.      Autor:    Na Marginesie Życia     o  01:05 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ 