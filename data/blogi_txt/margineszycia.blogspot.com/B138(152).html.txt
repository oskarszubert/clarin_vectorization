Wiem, ale muszę...      Heh. Co jakiś czas mam potrzebę usprawiedliwiania się i to zrobię teraz. Opisz sytuacje, dodaj trochę swoich odczuć, które jak u każdego zdrowego człowieka nie zawsze sa pozytywne, a cię zje taki jeden z drugim za to, że nie poświęcasz całego dnia jednej Lucynce - bo przecież kodeks kuratora i masz pomagać. No tak, poświecę czas Lucynce, pięć innych będzie leżało, ale kogo to obchodzi, doba ma 24 godziny a kurator nie ma prawa do prywatnego życia.. No cóż, ostatnio czytałem o zamordowanych dzieciach w rodzinie zastępczej z Pucka. Był nawet artykuł o ich matce, której BEZPRAWNIE odebrano dzieci (chyba nawet piątkę) i która tak naprawdę była biedna kobietą, na której uwzięły się panie z pomocy społecznej i sąd. Zacząłem czytać komentarze pod tekstem i z przerażeniem stwierdziłem, jaki osąd z epitetami najprzeróżniejszymi wydali ludzie przeciwko urzędnikom, sędziom, kuratorom, pomocy społecznej, którzy dobrej kobiecinie, tylko biednej, odebrali dzieci. Włos mi się zjeżył na głowie, jak zmanipulowano w artykule ludźmi, nie pytając nikogo, jak naprawdę ta kobieta zajmowała się dziećmi, że kilkukrotnie wydawano postanowienia o ich odebraniu. Mogę założyć się, że wcześniej był nadzór kuratora, może asystent rodziny z OPS, były zasiłki celowe i okresowe, pomoc caritasu i innych instytucji. Widać, za mało, bo dzieci zostały jej odebrane.Z niektórych postów były głosy rozsądku - że przecież nie jest znana druga strona, materiał dowodowy, całość sytuacji dzieci, ale niestety większość komentujących założyła bezdusznośc urzędniczą, mówiąc że kurwy z OPS wszystkie takie są. Szczerze mówiąc, dziękuje za głosy krytyczne i nawet te wytykające mi chamstwo, bezduszność, frustrację, mylenie się z powołaniem. Nie jest ich wiele, ale skłaniają do refleksji. Niepokoi mnie tylko jedno, że urzednik państwowy nie ma prawa czuć negatywnych emocji w stosunku do ludzi, którzy wyrządzają krzywdę najmłodszym. Nie chcą zauważyć, że blog jest subiektywny, jest opisem pewnego stanu emocjonalnego, przeżyć, także czasami frustracji i bezsilności na rzeczy które spotykasz. To, że czasami czuje nienawiść do faceta, który katuje dziecko to co? Nie mam prawa? Oczywiście, w aktach sądowych nie zamieszczam takich opisów, tylko suche fakty, a decyzje co do wydania zarządzeń wydaje Sąd. Jestem jak lekarz, który ma operowac czy leczyć seryjnego morderce dzieci. najchętniej podałby mu za dużo środka znieczulającego, by sie nie obudził, ale nie może tego zrobić. Musi leczyć, choćby miał przed sobą największe ścierwo.  Moje opisy zdarzeń prowokują. Robię to celowo. Celowo nazywam prostytuującą się kobietę, pozostawiająca dzieci w Bidulu dziwką. Nie powinienem? Niektórych, takie komentarze  rażą, ale taki jest świat. Mroczny, pozbawiony skrupułów, bezlitosny. Ja próbuje go przedstawić z punktu widzenia człowieka, który staje przed dylematami. Przed dylematami czy już jest moment, czy dzieci zabrać, czy dac jeszcze jedna szansę. pozwolić by trwały w patologicznym swiecie, w którym może  i mają miłośc matki, czy może zabrać je, bo znowu po pijaku nie nakarmiła ich albo im wtłukła? Chcesz mieć takie dylematy? Ja przed takimi staje. Gdzieś napisał ODDZIAŁOWY że tak opisywac rzeczywistości nie przystoi, że ponownie jestem niegodzien zawodu. No cóż, nie bede pisał o klawiszach którzy napierdalają swoje żony i dzieci, bo są SFRUSTROWANI i musza chlać wódę pod murami ZK. Takie wywiady tez robiłem, niestety. No, ale w koncu to nie ich wina, bo pracują w zamknięciu i musza odreagowac, często na skazanych. Ale klawisz bloga nie prowadzi i nie napisze jak gardzi złodziejami i boi sie grypsery. Nie napisze, że rządzi pieniądz w ZK i wielu z nich jest przekupionych, by wnieśc ponadnormatywne paczki z "niespodziankami". Cóż mogę powiedzieć. Trochę dystansu do tego co czytacie i refleksji. Za każdą sprawą kryją się tragedie ludzkie, głównie dzieci. Wiele osób przeraziłem swoimi opisami i o to głównie chodziło, zobaczyli że za dziecmi przebywającymi w domach dziecka, kryją sie tragedie ich rodzin, decyzje urzędnicze, bezsilność, demoralizacja, apatia. Patrzcie krytycznie na to co pokazuje telewizja, czytacie w internecie, gazetach. I na litość boską, nie sugerujcie sie wtedy jednostronnym przekazem. Prawda może być zgoła inna. A jeżeli kogos razi prawda, bo w jego czytym mieszkaniu na Żoliborzu w telewizji o czymś takim nie mówią, a każdy urzędnik powinien zamiast zabierać dzieci z głodu, tylko chodzić i je dokarmiać, najlepiej za własne pieniądze, to..... niech sie frustruje i odbija sobie na mnie. Zaczynam sie do tego przyzwyczajać.  PS. Pytanie do kuratorów będących w sądach dyscyplinarnych, ponieważ interesuje mnie ich opinia co do etyki kuratora. Zwolnilibyście mnie za tego bloga? jestem ciekaw opinii :)      Autor:    Na Marginesie Życia     o  21:36 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Nadesłane 