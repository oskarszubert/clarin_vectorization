Wódko pozwól żyć       Alk - to sygnatura sprawy oznaczająca nadzór kuratora nad pijakiem, żeby w imię Boże się zmienił i pozostał trzeźwy do końca swojego wspaniałego życia. Amen. Dostałem pod nadzór kobietę, menelówa jak chuj. Nie trzeźwieje od ponad 15 lat, mieszka razem z matką także menelówą, która wątrobę ma już dawno na wykończeniu i tak naprawdę to nikt nie wie dlaczego ona jeszcze żyje. Troje dzieci, które urodziła w pijackich zwidach, wychowuje jej była teściowa, która co chwilę lata po różnych psychologach i psychiatrach, bo dzieci z uszkodzeniami poalkoholowymi mózgu i raczej samodzielne w życiu nigdy nie będą. Ogólnie menelówa jest szmatą, bo po pijaku nachodzi swoje dzieciaki, i w pijackich majakach drze pizdę pod oknem, jak to bardzo je kocha i jak to bardzo ich babcia je skrzywdziła, bo zabrała je od niej, kochającej mamusi.  Zima. Śmiegu po kolana, a chałupa menelówy i jej matki znajduje się w lesie, jakieś 3 kilometry od wiochy. Wkurwiony, podpierdalam swoją padaką na czterech kołach leśnymi odstępami, modląc się żeby w zaspie nie wylądować w oczekiwaniu do pierwszych roztopów. Z reguły to pierdole taką pogodę, pisze w akta notatkę że droga nieprzejezdna, a do menelówy wysyłam wezwanie, ale kurwa tego dnia miałem ochotę powalczyć z pierdolonym, śnieżnym żywiołem. Trochę adrenaliny mi brakowało a i była okazja opony zimowe protestować, robiąc Hołowczyca na śniegu.  Podjeżdżam pod dom w stanie agonalnym, gdzie na szczęście syf go otaczający przykryty został białą połacią śniegu, ukrywając truchła beznadziejności losu ludzkiego. Z początku żywej duszy, choć ślady  stópek na śniegu świadczą, że ktoś spędza swoją egzystencję w tej norze.  Puk, Puk. Pukam i czekam. Czekam i pukam.  - Kto tam - głos nieokreślonej płci odezwał się zza drzwi. - Kto tam!  - Kurator! - drę się standardowo i z obrzydzeniem przyglądam się obejściu. Butelki, puszki, wszystko to wala się po podwórku. Ciekawe ile tego pod śniegiem leży? Otwierają się drzwi, wychyla łeb baba, na oko 70 lat, cuchnąca i śmierdząca starym potem, brudem i alkoholem.   - Do mnie? - pyta wycharczawszy słowa skierowane do mnie, a mnie na obrzydzenie wzięło na sam jej widok. Kurwa, zawsze się zastanawiam, jak można do takiego stanu sie doprowadzić?  - Szukam Magdaleny Iksińskiej, mieszka tu? - pytam spoglądając na tą kloaczna pokrakę, która tylko w niewielkim procencie przypomina człowieka, a obecnie jest istotą wegetująca na poziomie płazińca - zachlać mordę, nażreć się, spać..... i tak w kółko.  - Nie ma. Poszła gdzieś - charczy w moja stronę plując odorem zgniłych zębów.  - KTO TO KURWA! - z oddali głos dało się słyszeć. Menelinda Iksińska sama się sprzedała.  Wymijam starą, która przygarbiona w drzwiach patrzy na mnie spode łba. Kurwa, jak w Jasiu i Małgosi i chatce na kurzej nóżce ze starą babą Jagą. Zajebiste skojarzenie.  Wchodzę do pokoju, gdzie za drzwi robi robi powieszona szmata. Boję się jej dotknąć, bo śmierdzi i oblepiona syfem. Starucha zapierdala za mną, skrzypiąc bosymi nogami po podłodze. Przez przypadek spojrzałem na jej stopy - brudne, nieobcinane paznokcie, pozakrzywiane i drapiące podłogę. Miałem ochotę się wyrzygać. Oprócz tego jakieś strupy i włochy, wystające spod brudnych spodni.  Małgosia vel Magdalena leży w łóżku. Zajebana. Ubrana w szmatę robiącą za halkę nocną, odsłoniła swoje 30-letnie ciało, od 15 lat toczone przez alkohol. Zamulone oczy, przytłumione alkoholem spojrzały na mnie.  Ja pierdolę, niech to chuj strzeli. Odstrzelić ją powinni na tej komisji alkoholowej. Odstrzał kontrolowany - nie rokuje na poprawę. I teraz babraj się, pal paliwo, gadaj, jeździj, motywuj do zaprzestania picia alkoholu.   - Kuratorem jestem, ma pani postanowienie sądu że musi podjąć leczenie odwykowe w trybie niestacjonarnym. Trzeźwa jest Pani w ogóle. - gadam, plotę, napierdalam swoje standardowe formułki. Nic do nie nie czuje, żadnego współczucia, kurwa nic.   Menelka odpala fajkę. Wcześniej pyta czy może, bo się zdenerwowała. Bo ją zaskoczyłem tak wcześnie, bez uprzedzenia. Bo imieniny miała i goście przyszli wczoraj, i ma bałagan, i nieuczesana i w ogóle nieprzygotowana na spotkanie ze mną. Uśmiecha się nawet, pokazując rząd trzech zębów na przedzie, do połowy zjedzonych przez próchnicę.  Całe jej zycie to pasmo nieszczęść. Ojciec alkoholik, matka alkoholiczka, bracia alkoholicy i ona - jedyna córka, też alkoholiczka. Po pijaku troje dzieci - zabrane do rodziny zastępczej. Ona jest dobrą matką, dbała o dzieci, tylko ta kurwa, teściowa była jej zabrała. Byli i faceci - z każdym rokiem coraz większy menel, aż ostatni jej konkubent to recydywista po 15-letnim wyroku, który zrobił przechowalnię jemu podobnych w tym domu. Z rozmowy z nią dowiedziałem się, że starzy kryminaliści przyjeżdzali tu żeby pochlać i poruchać nie tylką ją, ale i starą, która po pijaku miała niezłe wzięcie. Schodziły tu się inne menelówy, liczące na darmową wódę za danie dupy jednemu czy drugiemu. Przyłaziły tu matki, które pozostawiały swoje dzieci same w domu, za możliwość rznięcia się za darmowe chlańsko. Przynosiły żarcie, niejednokrotnie zabierane swoim dzieciom, by koledzy mieli coś na zagrychę. Ludzki syf znalazł swoje miejsce na ziemi.    Co teraz robi menelówa? Wzięła zastrzyk, nie pije trzy miesiące, szuka pracy. W przeciągu ostatnich kilku lat tych zastrzyków już trochę wzięła. Wszystkie przepijała. Matka jej nie żyje. Zachlała się, to córeczkę trochę trzyma w trzeźwości, bo też ją wątroba pobolewa. Boi się że umrze. Lecz wiem, że ten strach jest krótkotrwały, zacznie pić, żeby się nie bać i żeby nie bolało....    Dzieci jej chodzą do szkoły specjalnej. wszystkie upośledzone, na o wiele niższym poziomie intelektualnym niż rówieśnicy. Z nimi także mam kontakt. Zawsze porozmawiają, pokażą swoje rysunki, spojrzą swoimi małymi oczkami i krzywymi buźkami, zdeformowanymi przez alkohol, który tak szmata piła w czasie ciąży. Uśmiechają się krzywymi ząbkami, gdy pytam co robiły w szkole i w co się bawiły. I kurwa cały czas tęsknią za mamą i opowiadają, że czasami je odwiedza i jak są szczęśliwe gdy mogą jej wejść na kolana. Bo te dzieci zawsze będą ja kochać, choćby nie wiadomo jak zła, kurwa, była.      Autor: Na Marginesie Życia     o  18:43            Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: Kurator Sądowy- NMŻ 