Ich troje         Jarek miał ciężkie dzieciństwo. Ojciec nieznany, wychowywany wraz z siostrą przez matkę. Mieszkanie w bloku, skromnie urządzone, matka utrzymująca się z prac dorywczych i alimentów, częsta klientka pomocy społecznej. Delikatnie mówiąc, ten szesnastolatek miał wyjebane na nią i wszelkie jej próby wpłynięcia na jego zachowanie. Nie radziła sobie zupełnie z synem, który pierwszy raz upił się piwem w wieku 11 lat, zasypiając w krzakach pod blokiem, bo nie miał siły powłóczyć swoimi malutkimi nóżkami, tak znosiło go na boki. Zawiadomiono wtedy Policję, a ta dziecięce, alkoholowe zwłoki, potarmosiła do matki, która potem wylądowała z nim w szpitalu. Jarek cudem ukończył podstawówkę, powtarzając tylko jeden raz szóstą klasę, a potem po raz kolejny rozpoczął naukę w gimnazjum.         ***    Piotrek. Lat 15. Oboje rodzice, starsza siostra lat 19. Dom na ładnym osiedlu. Dwa samochody. Rodzice są urzędnikami na kierowniczych stanowiskach. Siostra studiuje zarządzanie, podejrzewać można ze po studiach pójdzie w ślady rodziców. Piotruś ma gorzej. Jest słaby, wdaje się w podejrzane towarzystwo, pali papierosy, zdarza mu się wypić alkohol. Słabe oceny w nauce, problemy szkolne powodują, że nie raz lądował na kozetce jakiegoś psychologa, który kręcąc głowa powtarzał jak mantrę, że dziecko potrzebuje chwalenia i zainteresowania oraz indywidualnego podejścia. Nie mieściło się to w głowach rodziców, którzy przy każdej sposobności straszyli go sądem, Policją, prokuratorem i wszystkim innym, tylko nie zainteresowaniem ze swojej strony.         ***    Justyna, lat 17. Upośledzenie w stopniu lekkim, uczennica szkoły specjalnej. Wychowanka Bidula, do którego trafi łapo którejś już ucieczce z domu, gdzie matka wraz z konkubentem wyciągała ja z łóżek zapijaczonych meliniarzy. Problemem Justyny było niepanowanie nad swoim popędem seksualnym. Ot, jebała się z każdym, kto tylko miał na to ochotę, nie oszczędzała sobie w niczym, piła tanie wina, a zrobienie laski było dla niej jak splunięcie. Trzeba przyznać ze miała wzięcie, głównie u trzydziesto, czterdziestoletnich meneli, którzy spotykali się pod sklepem, lub gdzieś na ogródkach działkowych, spożywali różne wynalazki. Justynę ciągnęło do tego towarzystwa, ku rozpaczy matki, która mając jeszcze troje dzieci młodszych, skreśliła ją na samym początku nie mając siły walczyć o nią i jej życie.        *** Pierwsza kradzież w markecie u Jarka odnotowano gdy miał jakieś 12 lat. Głupi był, chciał pod namowa kolegów spróbować, jak to jest kraść. Głupia sprawa – batonik i dezodorant na łączna sumę około 10 złotych. Nie potrafił podać powodu kradzieży, bo po co. Wzruszył tylko ramionami, na pytanie Policjantów którzy zostali wezwani przez podstarzałego ochroniarza marketu i czekał na rozwój wypadków. Matka po raz kolejny najadła się wstydu, a on w ogóle się nie przejmując, uśmiechał się tępo do wszystkich, którzy go o to pytali.        ***    Po sytuacji, kiedy Piotrek skroił kilku uczniów z podstawówki z telefonów komórkowych, a jednemu o mało co nie złamał ręki, wyszarpując mu telefon z kieszeni, rodzice Piotrka dostali propozycje nie do odrzucenia od dyrektora gimnazjum. Albo zabiorą go z tej szkoły natychmiast, a on ułagodzi rodziców poszkodowanych uczniów, albo sprawa trafi na Policję, gdzie skończy z zarzutami o wielokrotne wymuszenia. Jak łatwo przewidzieć, rodzice wybrali pierwsza opcję, umieszczając go w szkole z internatem, z dala od miasta zamieszkania.        ***    Justyna jak uciekała z Bidula, szukała schronienia przeważnie na melinach. Tam pojona alkoholem i dymana na wszelkie możliwe sposoby, przebywała w sumie 3 lub cztery dni. Potem zanudzała się swoim wielbicielom, którzy już po kilku dniach mieli dość lachociąga, który zaczynał narzekać, że nie ma czystych ciuchów, chciał jeść coraz więcej i skarżył się, że nie chce seksu, bo wszystko ja boli. Dostawała wtedy propozycje nie do odrzucenia, żeby spierdalała już, bo nikt nie będzie jej utrzymywał. Prawda jest taka, że chyba dziwne zbiegi okoliczności a także umiejętność robienia z siebie niewiniątka powodowały, że dotychczas nie została umieszczona w żadnym ośrodku.        ***    Matka Jarka z każdym rokiem coraz mniej przejmowała się jego zachowaniem. Co miała zrobić, gdy w domu bieda czasami aż piszczy, zastanawia się jak tutaj porobić opłaty i kupić jedzenie. Całe swoje siły skierowała w tym kierunku, oddalając od siebie problemy związane z wychowaniem syna. Nielat zdawał sobie sprawę, że jest puszczony samopas, a kolejne sprawy sądowe, godziny prac społecznych i różnorakie środki wychowawcze nie robiły na jego małym móżdżku większego wrażenia. Ot, taki mały skurwysynek, na którego wszyscy patrzą z politowaniem a jednocześnie zastanawiają się, czy nie skończy w kryminale.         ***    W nowej szkole Piotrkowi szło całkiem dobrze. Z początku. Jako że miał zawsze kasę przy sobie, poznał smak marihuany. A jako ze często ją kupował, postanowił zostać domorosłym dilerem u siebie w internacie i sprzedawał towar o kilka złotych drożej. Interes kwitł do tego stopnia, że przeszkadzało to innemu dilerowi, który zaopatrywał daną szkołę, więc dostał porządny wpierdol, od nieznanych gości. Rodzice podnieśli szum, straszyli prokuraturą i Policją dyrektora szkoły, który nie potrafił zabezpieczyć bezpieczeństwa swoich uczniów, a w szczególności ich Piotrusiowi. Niestety, szybko okazało się co było powodem oklepania mu miski, więc został z internatu zabrany pod ich opiekę i wrócił do gimnazjum, lecz już innego.        ***    Nie było dla nikogo wielkim zaskoczeniem, że jakiś plemnik od meliniarza, zapłodnił jajeczko Justynki, która pod swoim niepełnosprawnym intelektualnie serduszkiem, zaczęła nosić nowe życie. Na dziewczęciu nie zrobiło to wielkiego wrażenia, więc w dalszym ciągu nie żałowała sobie papierosów, wina i innych przyjemności, w ogóle nie akceptując tego, co rozwija się w jej brzuchu. Żyła tak, jakby tam nic nie było.         ***    Cała trójka znała się świetnie, chodziła do tego samego gimnazjum, które miało renomę najgorszego w całym powiecie. Któregoś dnia spotkali się wieczorem, i przypalając skręta marihuany prowadzili dysputy o życiu doczesnym, głównie narzekając na szkołę i rzucając kurwami na lewo i prawo. Nie spodobało się to starszemu panu, który przechodząc wieczorem zwrócił im uwagę, że jest późno i nie życzy sobie, aby przesiadywali pod jego oknem, używając takiego słownictwa. Pierwszy uderzył Piotrek. Z pieści w twarz. Jarek złapał starszego człowieka za szyje i przewrócił na ziemię. Zaczęli go kopać, a gdy próbował wstać, przyciskali go kolanami do ziemi. Pomagała im w tym Justyna, która upatrzyła sobie kopanie w głowę. Robiła to tak zaciekle, że nie zwracała uwagi na krew, lejącą się ze zmasakrowanej twarzy człowieka. Po chwili ktoś zaczął krzyczeć przez okno i to ich spłoszyło.     Złapanie ich nie było żadnym problemem. Już na drugi dzień zostali zatrzymani przez Policję. Starszemu człowiekowi na szczęście, oprócz siniaków, wstrząśnięciu mózgu i porozcinanej skóry na twarzy, nic więcej się nie stało. Żaden z nieletnich nie trafił do poprawczaka.        Autor:    Na Marginesie Życia     o  00:22 Wyślij pocztą e-mailWrzuć na blogaUdostępnij w usłudze TwitterUdostępnij w usłudze FacebookUdostępnij w serwisie Pinterest    Etykiety: kane, Kurator Sądowy- NMŻ, Nadesłane 