Pamiętacie konkurs Veroni, do którego zapraszałam Was w lutym? Miesiąc temu odbyła się sesja zdjęciowa i zakupy ze zwyciężczyniami. Każdej z dziewczyn towarzyszyła jedna blogerka w roli "personal shopper". Moją podopieczną była Iza, z którą szukałam zestawu na co dzień, ale jednocześnie z lekkim pazurem. Najważniejsze było dla mnie, by to Iza była w pełni zadowolona z tych zakupów, więc szukałyśmy tak długo, aż skompletowałyśmy idealny zestaw. Cały ten dzień- zakupy, przygotowania do sesji, sama sesja miały być przede wszystkim atrakcją dla dziewczyn, my (blogerki) stałyśmy tym razem nieco na uboczu. Mam nadzieję, że dziewczyny będą miło wspominać tę akcję! Poniżej wspólne zdjęcia z sesji. 