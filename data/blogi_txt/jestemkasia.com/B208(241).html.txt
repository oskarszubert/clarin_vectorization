Pokaz fryzur Toni Guy już za nami, ale z pewnością jeszcze długo będę wspominać to wydarzenie! Cajmel, Jessy Mercedes, Maff oraz ja miałyśmy okazję wcielić się na kilka godzin w role modelek. Każda z nas reprezentowała inną linię kosmetyków Toni Guy  i co najlepsze, każda otwierała pokaz swojej lini! Podobnie jak przy grudniowej sesji zostałam przydzielona do stylu Casual, który jak dobrze wiecie jest bardzo bliski memu sercu. Postawiłam na potargane rurki, grunge'ową koszulę i prosty, szary top, do czego dopasowano równie niesforną fryzurę w postaci potarganych fal. Po pokazie spotkałam się z opinią "jak ona mogła iść w takim stroju po wybiegu?!!" No tak, nie miałam wysokich obcasów jak reszta dziewczyn, ale o to własnie chodziło, by strój współgrał z linią casual i wydaje mi się, że moja propozycja była trafna.  Zdaję sobie sprawę, że żadnej top modelki ze mnie nie będzie, podczas pokazu miałam nogi jak z waty, więc i tak największym sukcesem jest, że nie wywinęłam orła i przeszłam ten odcinek względnie prosto:) Miałam wrażenie, że niektóre modelki patrzyły na nas podczas próby z małym politowaniem, ale co tam, ja jestem tylko blogerką i uwierzcie, że póki co żadne pokazy mi nie w głowie:D!  W tym miejscu chciałam też podziękować wszystkim osobom, które podeszły do mnie po pokazie! Jest mi niezmiernie miło, że tyle osób chciało ze mną porozmawiać i zrobić pamiątkowe foto! Jesteście niesamowici! Zdjęć ze ścianek wyjątkowo nie lubię, ale to chyba jedyne, na którym widać nas razem w miarę dobrze!:)  Na koniec chciałam Was zaprosić jeszcze do kolejnego konkursu Toni Guy, w którym można wygrać kosmetyki i wycieczkę do Londynu! Klik 