W miniony czwartek w Forcie Sokolnickiego odbył się pokaz Gosi Baczyńskiej "I feel love". Pokazy Gosi należą do kameralnych i jednocześnie takich, na których nie ma przypadkowych gości, dlatego też dziękuję Magnum (głównemu sponsorowi pokazu) za zaproszenie na tę imprezę. Pokaz utrzymany był w klimacie disco, czego można było domyślić się jeszcze przez rozpoczęciem, gdyż wnętrze wystylizowano na retro salę z dużą ilością dyskotekowych kul. W kolekcji można było zobaczyć wiele różnorodnych materiałów i wzorów- m.in. kobaltowe koronki, opalizujące pianki czy też kurzą stopkę i choć momentami wręcz kipiało od przepychu, znalazło się też kilka perełek dla minimalistek (ten czarny płaszcz - wow!) Modelki w ogromnych fryzurach afro przechadzały się po wybiegu z gracją, bez pośpiechu, co wraz z idealnie dopasowaną muzyką tworzyło niesamowity klimat! Po pokazie na salę wjechał ogromny tort Magnum, który został oficjalnie pokrojony przez projektantkę. Krótko mówiąc-  raj dla czekoladoholików! Oprócz tortu każdy mógł zjeść dowolna ilość lodów Magnum, które dostępne były w dwóch specjalnie wydzielonych strefach Magnum. Z tej imprezy chyba każdy wyszedł o 5 kg grubszy :) 