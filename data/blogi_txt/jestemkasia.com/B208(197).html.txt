Dziś post zupełnie z innej beczki! 4 października to Światowy Dzień Zwierząt i z tej okazji wraz ze schroniskiem Cichy Kąt w Tarnowskich Górach chciałam zaprosić Was do wzięcia udziału w akcji "Modnie jest pomagać". Na czym polega ta akcja? Na allegrowym koncie azylu Cichy Kąt zorganizowałam wyprzedaż swojej szafy, z tym, że tym razem całkowity dochód ze sprzedaży będzie przekazany na zakup jedzenia dla zwierzaków znajdujących się w schronisku. Idzie zima, dlatego w schronisku z dnia na dzień rosną przeróżne wydatki, stąd też każde, nawet najmniejsze wsparcie finansowe jest bardzo pomocne. Dlaczego zdecydowałam się pomóc akurat azylowi Cichy Kąt? Przede wszystkim jest to schronisko, znajdujące się najbliżej mojego domu, więc będę miała możliwość odwiedzić małych podopiecznych i przekazać im "osobiście" zakupione dzięki aukcjom jedzonko :) Po drugie schronisko funkcjonuje niemalże tylko dzięki wolontariuszom, którzy swój wolny czas poświęcają podopiecznym CK. Podziwiam takich ludzi, którzy bezinteresownie dbają o tych najmniejszych, więc to także im chciałam nieco pomóc w trosce o lepszy byt swoich podopiecznych.      Mam nadzieję, że aukcje będą cieszyć się jeszcze większą popularnością niż tradycyjna wyprzedaż szafy! Liczę na to, że znajdziecie coś dla siebie i wesprzecie tę akcję! :)))    Wszystkie aukcje znajdziecie pod tym linkiem- KLIK 