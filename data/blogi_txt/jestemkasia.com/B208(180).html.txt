Dwa tygodnie temu spędziłam trzy dni w Mediolanie podczas pierwszego w historii eventu z cyklu 'P G Future Fabrics'. Głównym celem imprezy było zaprezentowanie 3-stopniowego podejścia do pielęgnacji tkanin, które zrewolucjonizuje codzienną modę. Margarita Bahrikeeton z Działu Badań i Rozwoju Produktu P G zaprezentowała, jak specjaliści z P G Fabric Care połączyli inspirację i wiedzę naukową zaczerpniętą z marek zajmujących się pielęgnacją włosów i skóry, z wynikami ogólnoświatowych badań dotyczących stosunku konsumentów do ich odzieży, tworząc przełomową strategię repozycjonującą kategorie środków piorących. Strategia ta opiera się na 3-stopniowej pielęgancji tkanin, która czyści, chroni i wzmacnia. Podczas 'P G Future Fabrics' przedstawiono innowacyjne kapsułki piorące Ariel Power oraz nowy Lenor z technologią STEP i długotrwałą świeżością. Imprezę poprowadził Gianluca Longo- włoski redaktor mody i dziennikarz obecnie pełniący obowiązki edytora magazynów Harper's Bazaar UK oraz włoskiego Elle. Giles Deacon, projetant mianowany nowym globalnym konsultantem P G ds. mody, przedstawił podczas imprezy swoją pierwszą kolekcję odzieży przeznaczonej do prania w pralkach, zaprojektowanej specjalnie na P G Future Fabrics.   „Projektując tę kolekcję, chciałem stworzyć coś niezwykłego. Zastosowałem kreacje, takie jak np. suknie, a także materiały, które nie spodziewalibyście się, że mogą być prane w pralce. Pracując ze specjalistami z P G Fabric Care dowiedziałem się, że konsumenci chcą, by ubrania jak najdłużej wyglądały jak nowe, współpracuję więc z P G nad realizacją tego celu. Jestem przekonany, że w niedalekiej przyszłości coraz więcej projektantów uwzględni w swoich projektach możliwość prania ich w pralkach” - powiedział Giles Deacon.       Jednym z punktów eventu była debata, w której uczestniczyli tacy eksperci ze świata mody jak Valérie Cailliez, dyrektor Institut Français du Textile et de L'Habillement (IFTH), prof. Louise Wilson z londyńskiego Central Saint Martins College, Siegfried Winkelbeiner, dyrektor Schoeller Textiles oraz stylista i gospodarz imprezy Gianluca Longo.           Na imprezę przyjechałam jako totalny laik w dziedzinie pielęgnacji ubrań, dlatego byłam pod wrażeniem tego, jak w ogóle powstają nowe produkty do prania i pielęgnacji ubrań oraz tego, ile czasu ( w tym przypadku 3 lata badań ponad 100 naukowców i inżynierów!) potrzeba by powstał na pozór zwykły środek piorący czy też płyn do płukania. Przyznam, że było to pierwsze tego typu wydarzenie w mojej blogowej 'karierze' i tym samym cieszę się, że mogę poszerzać swoje horyzonty w różnych dziedzinach. :) 