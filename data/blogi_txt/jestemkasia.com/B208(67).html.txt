Dostałam od Was wiele próśb i sugestii, by zrobić wpis o kosmetykach, których używam na co dzień. Nie będę opisywać tu tych, których używam rzadko, bo nie taka idea tego posta. Tak naprawdę podstawą mojego codziennego makijażu jest podkreślenie oczu i brwi, a podkładu używam tylko wtedy, kiedy naprawdę muszę. Każdą rzecz z dzisiejszego posta mogę szczerze polecić. Nie jestem jakąś wielką znawczynią w kwestii makijażu, ale postaram się opisać jak najlepiej każdy z produktów, by mogło to być dla Was pewną małą wskazówką przy ewentualnych zakupach. Moją kolekcję szminek (których jeszcze przybyło w ostatnim czasie) opisywałam w tym poście, więc zainteresowanych zapraszam do przeczytania. Przy okazji tego posta chciałam poinformować Was, że zaczęłam testowanie nowego kremu Shiseido Bio Performance i za jakiś czas na pewno dam znać, co o nim sądzę. 1. Krem Shiseido Bio Performance- zaczęłam stosować go parę dni temu. Z opisu producenta wynika, że krem nie tylko świetnie nawilża, ale jednocześnie chroni skórę przed szkodliwym działaniem czynników zewnętrznym i przedwczesnym starzeniem skóry. Od siebie dodam na razie, że ma naprawdę przyjemny zapach oraz dobrze się wchłania.  2. Podkład IsaDora Velvet Touch- jak dla mnie numer 1 wśród podkładów. Długo szukałam czegoś, co zadowoli mnie w 100% i w końcu trafiłam. Podkład jest bardzo lekki, ale jednocześnie dobrze kryje bez efektu maski. Zwiera także składniki nawilżające i regenerujące.   3. Niewidoczny podkład korygujący Eisenberg- również bardzo dobry, świetnie koryguje niedoskonałości skóry, jednak moim zdaniem jest bardziej widoczny na skórze niż podkład z IsaDora, więc stosuję go raczej na wieczorne wyjścia. Cena podkładu jest wysoka, bo aż 350 zł, więc to kolejny plus dla znacznie tańszego poprzednika. 4. Korektor w paletce Sephora- niezawodny zawsze i wszędzie. Nie umiem się już bez niego obyć :) Paletka zawiera 2 odcienie beżu do maskowania niedoskonałości, odcień zielonego- idealny na zaczerwienienia oraz fiolet, który rozjaśnia np. cienie od oczami.  5. Tusz do rzęs "atomic volume" Sephora- wśród mascar nie odnalazłam jeszcze tej "jedynej", ale do tej pory jestem najbardziej zadowolona własnie z produktu Sephory. Dobrze rozdziela i równomiernie pokrywa rzęsy. Plus za silikonową szczoteczkę.  6. Deep liner Golden Rose- eyeliner w kałamarzu, bardzo wygodny w użyciu, głęboka i trwała czerń. Bardzo tani, a dobry.  7. Cień do powiek "naked lunch" MAC- idealny na co dzień, super rozświetla spojrzenie, ale jednocześnie jest subtelny i nierzucający się w oczy.   8. Paletka cieni Sleek- zestawienie naturalnych odcieni, takich jakie lubię najbardziej. Jednym z brązów podkreślam dziennie brwi.  9. Róż do policzków Mary Kay- używam rzadziej, na pewno nie na uczelnię czy zupełnie zwykłe wyjścia. Trwały, ładny odcień różowego. Można stosować go też jako cień do powiek.  10. Szminka Armani Silk nr 4- bardzo trwała pomadka, za pomocą której można uzyskać głęboki fuksjowy kolor lub przy mniejszym nacisku delikatny róż. Wielofunkcyjność rządzi:)  11. Szminka Bobby Brown 32 "coral pink" - wyjątkowo naturalny odcień, coś między pomarańczowym a czerwonym. Pomadka nadaje lekki połysk ustom.  Jestem ciekawa Waszych make-up'owych faworytów! 