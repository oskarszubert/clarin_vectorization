Zanim przygotuję tradycyjną fotorelację z Paryża, postanowiłam zebrać w tym poście wszystkie instagramowe zdjęcia z naszej wycieczki. W Paryżu spędziliśmy 4 dni, które wykorzystaliśmy na "przewodnikowe" zwiedzanie miasta, ale nie tylko, gdyż zahaczaliśmy także o różne kawiarnie, restauracje, a także second-handy. Pierwszy dzień spędziliśmy głównie w okolicy Champs-Élysées i wieży Eiffla.        Le Grand Corona Restaurant Jak na koniec października trafiła nam się całkiem niezła pogoda, gdyż tylko w niedzielę trochę pokropiło, a reszta dni była w głównej mierze słoneczna i ciepła. Cieszę się, że prognozy pogody się nie sprawdziły, bo zapowiadano 3 dni ulew:)! Ogrody Tuileries / Widok na Luwr z Ogródów Tuileries Widok na Paryż ze wzgórza Montmartre.        Kilka razy spotkałam takiego ładnego pieska- jak nie na ścianie, to na ulicy :)           Śniadanko w Brasserie Notre-Dame z widokiem na katedrę Notre-Dame. Polecam smaczne naleśniki z masłem i cukrem!:)  Niestety tak jak w większości restauracji w Paryżu kelnerzy nie znali w ogóle angielskiego, dlatego nasze śniadanie nie do końca zgadzało się z tym, co zamawialiśmy. :) Urocza kawiarenka w okolicy Notre-Dame. Podobnych miejsc jest naprawdę wiele w Paryżu, więc czasami ciężko zdecydować, gdzie się ulokować podczas przerwy na kawę.        W dzielnicy Le Marais natknęłam się na wiele second-handów. Jednym z fajniejszych był Kilo Shop- nie chodzi tylko o asortyment, lecz tak o sam wystrój. Po prostu czad! Ceny niestety też nieco inne niż u nas, ale trzeba przyznać, że można trafić na wiele perełek. Po drodze trafiłam także do Vintage Bar, czyli sklepu vintage z luksusowymi ubraniami i akcesoriami. Weszłam do środka, żeby nacieszyć oczy, niestety nic poza tym:)          Do Paryża poleciałam liniami Wizz Air w ramach kampanii "WIZZ Challenge". 