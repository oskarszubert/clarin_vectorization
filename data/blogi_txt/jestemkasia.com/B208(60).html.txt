W zeszłym tygodniu w Katowicach miałam okazję prowadzić szkolenie na temat sztuki autoprezentacji w internecie. Opowiadałam przede wszystkim o blogowaniu, bo w tym temacie czuję się jak ryba w wodzie, ale także o facebooku, o zdjeciach, jakie dodajemy w internecie itd. Liczba miejsc w szkoleniu była ograniczona, dlatego udało się stworzyć fajny, kameralny klimat. Dziękuję wszystkim osobom, które przybyły na spotkanie, było mi bardzo miło:)! Moja prezentacja była możliwa dzięki współpracy z portalem Cogitors.pl.   Jeśli nie spotkaliście się jeszcze z Cogitors.pl to wyjaśniam, że jest to serwis dający użytkownikom, czyli nam, łatwy i szybki dostęp do wiedzy i informacji o prowadzonych wydarzeniach z wielu dziedzin, (konferencje, szkolenia, warsztaty, kursy) rejestracji na te wydarzenia bez formalności oraz jeśli są płatne to dokonanie płatności online. To również społeczność Ludzi Głodnych Wiedzy, którzy bardzo chętnie dzielą się doświadczeniem i umiejętnościami z innymi, więc warto do nich dołączyć. Jeśli ktoś jest Głodny Wiedzy powinien już teraz zarejestrować się na COGITORS.pl  W związku, że moje szkolenie w dużej mierze dotyczyło blogowania, mam dziś dla Was mały konkurs. Z pewnością wielu z Was zna blogera Tomka Tomczyka, który ostatnio wydał swoją pierwszą książkę pt. "Bloger". W dzisiejszym konkursie mam dla Was 3 takie egzemplarze!          Zadanie konkursowe jest bardzo proste- "Pokaż jak ubrałabyś się na ważną rozmowę kwalifikacyjną". Na Wasze zdjęcie czekam pod adresem mailowym jestemkasia.konkursy@gmail.com do 2.11.2012 włącznie. Zwycięzców ogłoszę do tygodnia od zakończenia konkursu. 