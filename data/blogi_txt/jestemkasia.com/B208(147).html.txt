+30°C a ja w płaszczu, grubym swetrze, jeansach, futrze a nawet wełnianej czapie? Tak właśnie wyglądała sesja do jesienno- zimowej kampanii Manifest Your Style sieci outletów Factory. Nie ma co ukrywać, gotowałam się w tym ubiorze, ale z dwojga złego, chyba lepiej pozować w kurtce latem niż w stroju kąpielowym zimą, co też z pewnością przyszło robić niejednej modelce :) Zestawy lub też ich elementy powinny być Wam znane, gdyż wszystko było już kiedyś pokazane na moim blogu. Taka też zresztą idea sesji, miałam zapozować w charakterystycznym dla mnie stroju. W jednym z następnych postów pokażę Wam efekt końcowy sesji. Wypatrujcie mnie na billboardach w swoich miastach:)! 