ECHA WYDARZEŃ: 78 basenów. Od ściany- do ściany; dookoła Wojtek... Żeby jakoś to upalisko odpędzić. I dla siebie- nie za karę...    Jak np. wiceminister S., który głosi, że dotrzyma słowa i trasę od Strykowa pod Katowice przejedzie rowerem. Tako przyrzekł, obiecując kiedyś, że na EURO 2012 będzie tam autostrada.  Ponieważ już teraz wiadomo, że nie powstanie w obiecanym wymiarze- minister siada na rower. Ma honor! 180 km ma zamiar przejechać w jeden dzień. Ciekawe tylko- roboczy, czy urlopowy? Wiadomo natomiast, że indywidualną „pokutę" można traktować tylko, jako ciekawostkę, za którą akt wybaczenia nie pójdzie. Bo, jeśli wszyscy dostojnicy państwowi w ten tylko sposób rozliczą się z obiecanek, to... czarno widzę. A że EURO także władza uznała kiedyś za klucz do magazynu z obietnicami po części nie do pokrycia......    Minister siądzie na rower i popedałuje, pewnie do kamer także... Dalej, czytam, że w jednym z miast EURO dworzec kolejowy będzie jak się patrzy, ale na niezbędną wymianę torów już nie wystarczy...  Obiecanki- cacanki, rodakowi radość... Coś nie wyjdzie, pokuta na rowerze... Cieszę się, że akt skruchy ma formę sportową, ale nawet, jeśli takie będą zbiorowe gesty obiecywaczy- równie łatwego „ rozgrzeszenia" być nie powinno. Ze stanem reprezentacji piłkarskiej - włącznie. Dziś też tam jesteśmy w sferze obiecanek... Panowie: Smuda, Lato, Piechniczek z Engelem; na swój sposób wciąż p. Listkiewicz i pan Giersz, a nawet pan Drzewiecki- choć formalnie od powinności uwolniony; nadworni i z przekonania optymiści-komentatorzy... Jeśli „ wyjdzie" - chwała, jeśli tylko w połowie- porównując ze złotymi słowami- pokutna przejażdżka na rowerze nic nie załatwi. Nawet, jeśli reprezentant "winowajców"  pojedzie „damką"...  Barnaba wie- co pisze, i wie-, po co pisze. Bo, gdy pobiera doniesienia, jak wyżej cytowane- dzieli niepokoje. Gdy widzi, że głównym teraz jakby zadaniem PZPN jest sądowy spór, z grupą, która zorganizowała się po hasłem kibicowania i w sieci zabiega o zmiany w PZPN- myśli, że znalazłby Związkowi lepsze pola do aktywności...  Prawdziwej, bo ta jest udawana! Gdy widzi, jak męczą się rodzime drużyny klubowe w początkowej fazie rozgrywek europejskich. Aż serce boli. Bo skąd się ma brać siła reprezentacji?  Nie przyjmę łatwo do wiadomości różnych głoszonych teorii: a) Że „pierwsze koty za płoty"- bo gdy się staje do takich rozgrywek, nie ma ani czasu, ani miejsca na „wypadki przy pracy". Raczej każdy mecz, jego wynik i styl grania wystawiają świadectwo jakości pracy organizacyjnej i szkoleniowej... b)     Że takie się porobiły w futbolu układy, iż prawdziwie słabych rywali już nie ma. Nie, że jak Malta, czy Azerbejdżan, czy kluby nadbałtyckie, to z góry wiadomo, iż „kelnerzy..." Fakt, wyrównanie poziomu - w górę- jest zjawiskiem prawdziwym. Lecz to, że piłkarzy- rodaków jakby ta prawda średnio obowiązywała- też powinno mocniej wychodzić zza kurtyny życzliwej dyskrecji.  Także naszej, medialnej. Która grzeszy płynnością uczuć. I gdy w rewanżu Wisła wygrywa 5: 0, już czytam o pogromie. A kto vis a vis? Real. Barca, Inter, Bayern, Sparta z Pragi, czy ... jeszcze półamatorzy...? I co- mamy za tydzień spaść z tej huśtawki? c)     Musi być coraz lepiej, bo ... tu lista transferowa oraz sumy nadzwyczajne. A potem... Gdy panuje medialna egzaltacja wieściami, jak to się piłkarski zachód teraz bije o podporę mistrzowskiego jeszcze Lecha- jakoś uchodzi uwadze, że... Lech ligi europejskiej wynikami ledwie czołga się, a stylem aż w stan stresu wpędza. Bo lidera dobrze sprzedać- łatwo, ale wcześniej dopasować granie tych, którzy zostają do szablonu normy przyzwoitości, to już... nie rodzima specjalność. A Barnabę to boli. Bo pamięta m.in. jak się cieszył Wisłą na „Kasperczaka Pierwszego" - że idzie do góry, jeszcze taki sezon, jeszcze okrzepnie w drugim... I jak się potem przyszło złościć, że przedwcześnie wystawiono wielką szansę na przetarg. Przed okrzepnięciem drużyny. Przepraszam- tak robią w prawdziwie wielkim świecie? Znaczy-poza naszą prowincją futbolową... Będziemy gospodarzami EURO, reprezentacja trafi tam bez eliminacji. Pierwsze jest zaszczytem, ale połączonym z obowiązkami. Drugie- szansą, jaka reprezentacji wcześniej nigdy się nie przytrafiła.  Tyle, że, nawiążę do drugiego rozdziału- szansa sama przez się nie przeradza się w sukces, procesowi trzeba umieć pomóc. A rozdział pierwszy? Barnaba wciąż jest umiarkowanym optymistą- goście będą zadowoleni. Zwłaszcza VIP- y. A że jakiś dworzec bez torów i autostrada wciąż w rysunku? To... minister wsiądzie na rower. Na szczęście- rowerów ci u nas dostatek. Ale obietnic i obiecanek- też... 