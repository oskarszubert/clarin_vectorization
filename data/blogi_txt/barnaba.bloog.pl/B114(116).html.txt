ECHA WYDARZEŃ: Jest 1: 1 w meczu Polska-Anglia. Po wtorkowym „falstarcie”, niezawinionym przez piłkarzy, środowy sukces. Bo wynik plus styl grania składają się na osiągnięcie godne podkreślenia.   Mogło być lepiej?  Mogło, ale gorzej też, tzw. okazje miały obie strony.  Ale… Tak nas pompowali optymizmem i komplementami sprawozdawcy, że… dopiero, gdy wyciszyłem- rzeczywiście pooglądałem sobie pasjonujący mecz. Wtedy zobaczyłem rodzimą drużynę, która do końca dokumentuje swe pragnienie wygrania. I nie moje to zmartwienie, że dumni nie tylko pod względem futbolu Anglicy najpierw robili wrażenie dążenia do zwycięstwa minimalnym nakładem sił,  dostali po nosie, gdy starali się wzmóc aktywność.  Za to moja radość, że rodacy tego dokonali. Że styl ofensywności utrzymali, i do końcowego gwizdka starali się wygrać.  Nie- nie przegrać, ale- wygrać… Jakby zaczęli mieć wiele sił w okresach, w których w tzw. minionym okresie energia siadała. Skąd ta-dobra zmiana- z treningu, ze stanu ducha, ze strategii?  Walory fizyczne, czy mentalne? Pewnie jedno splecione z drugim. Ale podkreślam: doktryna jawi się jako- nie w słowach-bardziej ofensywna niż poprzednia…  Tu czas przypomnieć przedmeczowe słowa trenera Waldemara Fornalika. Te słowa wymownie konfrontują się z rzeczywistością. Wklejam: „ Ktoś mądry powiedział kiedyś, że jeśli gra się na remis, to można przegrać. Jeśli zaś stara się o zwycięstwo, to można zremisować. Sposób rozegrania tego meczu może być różny, ale cel pozostaje jeden - zwycięstwo. Wtorkowe, ( bo było przed meczem „ w pierwszej wersji”) spotkanie da nam odpowiedź, w którym miejscu jesteśmy po kilku zmianach. Jakie mamy problemy i w jakim kierunku możemy pójść”… I teraz jakoś jaśniej widać kierunek, prawda Panie Trenerze? A wciąż słabe punkty też walą po oczach. Np. mała skuteczność w akcjach zaczepnych Trzeba pozycję wypracować w pocie czoła, a  brak kropki nad "i" sił odbiera, a ducha może nadwątlać…   Na koniec- kilka zdań powrotu do poprzedniego dnia. Potopu na Narodowym, rozmycia wszystkich szans rozegrania tego meczu. Dobry nastrój dobrego meczu zła nie przykryje. Nie oszukujmy- siebie oraz innych: kompromitacja. Żadne tam – „nic się nie stało”… Jestem u lekarza, długa kolejka- w niej o piłce. Lekarz też, wypisując receptę: „Jak to było z tym dachem; przecież daliśmy ciała…”. Pani fryzjerka delikatnie się obchodząc z pozostałościami po obfitej fryzurze, też zagaduje o mecz… Żeby było jasne- nawet średnio interesujący się sportem za sprawą sytuacji znaleźli się w środku. Wcześniej faszerowani zachwytami- teraz pytają: Co się stało i- jak mogło się stać? I będą to pytanie ponawiali, także po obiecującym remisie. M.in. w trosce by o rodzimym futbolu mówiono lepiej- jak po środowym graniu, a  nie - jak po wtorkowym :niegraniu"… W imię sprawiedliwości ocen. Komu szczere pochwały- komu ostre nagany; komu premie- kogo „po kieszeni? Komu medal- komu wymówienie… 