ECHA WYDARZEŃ: Dwa słowa na weekend. Mundial wyostrzył smak. Rodzima klubowa piłka w kolejnym debiucie europejskim - stylowo głęboko prowincjonalna. Może z czasem będzie lepiej. Oby. Gdy patrzę - nie dziwię się Franciszkowi Smudzie, że na propozycję wojażu do RPA, zapytał: „ A po co jeszcze ja tam? Robota jest TU!"  Chyba, żeby chodziło o luksus przywilejów VIP-owskich, o które futbol dba tak mocno, jak o kasę i układy podatkowe... Przesada? Sami taki obraz wywołujemy, jeśli np.- jak ostatnio- w rodzimych portalach więcej było obrazków jak mają wyglądać salony VIP-owskie podczas EURO 2012 niż wieści o płytach boisk, nawierzchni, programach wykorzystania oraz ... utrzymania. Gdy goście się rozjadą, a salony zostaną...  Pływam. Bardziej z poczucia powinności niż dla przyjemności. Ciężko idzie. Tłok i upał. Nawet w basenie może być „pod prąd"...  Czas zacząć porządkować margines blogu- część, gdzie są „ulubione". Blogowisko- świat to żywy, i zmianom podlega, więc... „ "Blogowanko" zostawię na wszystkie czasy. To już 2 lata bez „Werki"?  Ależ ciepłe, mądre i dowcipne były Jej wpisy. Uczmy się... Środowisko sportowe. Andrzeja Niemczyka przyjdzie usunąć, choć WP wciąż go nobilituje. Świetny i zadziorny trener siatkarek zablogował tylko raz. Obiecująco, ale jeśli na tym się skończyło.... Pan Przemek Babiarz- niech zostanie. Fajnie pisuje, ma wielu czytelników. A że mam wrażenie, że to trochę jak z lustrem weneckim? Że tylko jedna strona widzi? Fakt, pan Przemek jakby bardziej pisał niż czytał, co doń piszą... Ale styl telewizyjny „ tak ma"... Miał, i ma. Kocha podziw, lecz bierze go, jako z góry przypisany. Pan Włodek Szaranowicz nawet nie odpowiedział Barnabie na e-maila z gratulacjami i życzeniami, gdy został dyrektorem „sportu". Ba, nawet odbioru nie pokwitował.... Puszczam w niepamięć, choć gdy Pana Przemka spotkam, to Mu wyrzut uczynię. Dla Jego dobra... Wiem, że dobrze to przyjmie, bo człowiek delikatnej natury...  „Jadwiga" - człowiek sportu, blogowo bomba. Nadzwyczajnie wielotematyczna, gejzer pomysłów, magazyn wiedzy i refleksji nie do wyczerpania. „Honorowy Prezes Badmintona" - to też ważne- jako sumowanie przeszłości, lecz w blogu tylko jedna z warstw. „Radddal" dalej mówi - pisząc. Zmienił przekrój blogowania. Poza opisem- co robi, co wie i co ma w planach- jeszcze jest bogata refleksja o współczesności. Także społecznej, politycznej, medialnej, obyczajowej.  Refleksja osobista i odważna.  I u Randdala nie ma nic z chęci jednoosobowego „przewodzenia stadu". Wolno mieć inne zdanie, bez konsekwencji randdalowej riposty... że np., kto myśli inaczej- niech nie czyta... Co spotkałem w jednym z kiedyś szczerze życzliwie przeze mnie przyjętych i reklamowanych blogów ( gdy się z czymś ośmieliłem nie zgodzić), i teraz... czuję się zmuszony do absencji na „łamach"... Z żalem, oczywiście, ale bez poczucia szczypty winy... Blogowisko nie orkiestra- Barnaba ( i nikt inny) nie dyrygent... Randdala nadal będę gorąco polecał. Pana Tomka- nauczyciela, „ojca prowadzącego bloga" ( sam o sobie tak pisze), dzielnego maratończyka, człowieka z wyrobionymi kubkami smakowymi oraz uchem czułym na melodie- też nadal Barnaba będzie miał za tzw. stały fragment gry... Podobnie jak „Kapitana Wiena", „Nibelunga" - ostatni podbija jeszcze oko mistrzostwem fotografowania; w tym- bliskiemu sercu Barnaby- Kazimierza... Jest Daniel- powieściopisarz zdolny, płodny, popularny; na blogowanie jeszcze czas i chęć mający..."Pleciuga"- też kawał życia na sportowej dróżce; dusza artystyczna, najlepsza przyjaciółka zwierzaków. Zwłaszcza tych w potrzebie...   Ktoś się schował za hasłem, ktoś pisanie zawiesił na kołku- bo nie ma czasu, pomysłu, ochoty; ktoś nowy na blogowisko zawitał. Samo życie! "   Panie wciąż będą aktywnie adorowane. Panią Gosię z Dąbrowy Górniczej- bo przepięknie splata lirykę pamiętnika z opisem i fotografią." Elizkę"- bo z dalekiej Australii jest tak blisko nas; i nadzwyczajnego poczucia humoru. „Czarodziejkę" - bo... czaruje słowem oraz dokonaniem artystycznym. „Grafomankę"- bo w osobistej przekorze nadała sobie tytuł biegunowy wobec swego blogowania.  „Hanula" - za wpis codzienny, i jakże ciekawy. Zawsze z porcją anegdot- ślę potem znajomym. Jakże nie kochać? „Pleciuga", „Pandora". „Małgosia -słowik i poetka" - każda mistrzynią swego, wybranego rodzaju blogowania. I „Romantyczna Feministka" z odważnym poczuciem humoru,; uczmy się my, faceci... I „ Trzydzieści trzy itd." skryta za hasłem... i „Seul" oraz krańce Norwegii... Jakże fajne jest to, że Internet nie zna granic, oceanów i pory roku nie dzielą!  „ Polakdogorynogami" właśnie jeździ na nartach, a my smażymy się w upale... A Jego blog- kapitalny. Przebogata refleksja, wiedza nadzwyczajnie wszechstronna, opis językiem wspaniałym. Lata poza krajem przodków, a pamięć i świeżość języka nadzwyczajne ...  Zawieszam przegląd „ulubionych". Jeszcze raz popatrzę, pomyślę, zreformuję, uzupełnię... Najważniejsze teraz, że istnieje taki świat. Wirtualny, a równocześnie realny... 