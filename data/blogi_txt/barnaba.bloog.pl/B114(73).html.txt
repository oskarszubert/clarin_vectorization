ECHA WYDARZEŃ: Barnaba był na pikniku seniorów w Ogrodzie Saskim. „ Jadwiga" ( Pani Prezes- w mojej blogowej zakładce) przykazała przyjść. W swoim wpisie, a także emailem i telefonicznie. Jadwiga- wytrawny i oddany działacz sportowy i spec od marketingu jest „ ambasadorem i twarzą" pewnej firmy, która produktami seniorom ułatwia życie. I - która miała stoisko podczas pikniku. Nazwy firmy nie podaję, jako że blog to nie reklama. Mimo, że odniosłem korzyści materialne. Jadłem ciasteczka, piłem kawę, dostałem różę oraz lizaka i długopis... Ważniejsze jednak, że spotkałem wiele miłych osób. Wśród tych- blogową „Pleciugę" - Ewę Łazowską. W stoisku „Jadwigi" prezentowała „Bajdurki ciotki Pleciugi - dla dzieci dużych i małych", czyli książkę swego pióra oraz urocze malunki. Kto chciał-kupił. Barnaba dostał. Z dedykacją od serca. Dzięki przepiękne.  Seniorów było wielu. 50 lat plus VAT, jak mawia mąż Jadwigi, Andrzej- też działacz sportowy, w tym eksprezes PKOl. Plus VAT, czyli... ile Unia i rząd w procentach dorzuciło do ludzkich metryk. Od zera ( jest coś takiego?), do... Kategoryzacja prawie jak w sporcie wyczynowym- młodzik, junior młodszy, junior, senior. No, w tym obrazku już oldboy... Starszy w metryce, ale też na na sposób sportowy -senior... Barnaba odnotował, że widział w Saskim  próby zainteresowania seniorów sportowym wysiłkiem fizycznym. Poza występami, pomiarami cukru, cholesterolu oraz ciśnienia... Z czasem może zakróluje i u nas taka norma. Że każdy- wedle możliwości, jakie metryka i stan zdrowia  jakiś kontakt ze sportem utrzymuje. Widzę postęp. „Na swoim basenie"- seniorki i seniorzy pod dyktando instruktorek dzielnie ćwiczą. A jakich to podstępów czasem używają, by się „zmieścić w puli"...! Jeszcze lat temu naście wiele z tych osób nie odważyłoby się pokazać w kostiumie kąpielowym. Najwyżej, gdzieś między drzewami- by bliźni nie widzieli. A takim np. Budapeszcie podobne obrazki widywałem, jako regułę już lat temu dziesiąta... „Nowe" jednak idzie i do nas... Oby szybko przeszło w normę... Że: LATA LECA, A MY GRAMY DALEJ! ... Piłkarze Legii mają wspaniały stadion. Ostatnio jednak- ligowo- na nim przegrali, choć byli faworytami. Cóż- bywa, że łatwiej zbudować piękny stadion niż drużynę z klasą nawiązującą do poziomu obiektu, klubowych tradycji oraz pragnień  fanów... ... Siatkarze trochę cichcem wrócili z mistrzostw świata. Zaczęli pięknie- odpadli w złym stylu... Są dyskusje, będą dyskusje: co dalej, i- jak dalej? A inni wielcy nadal grają o mistrzostwo. Niemcy, których nasi wcześniej pokonali. Serbowie, którzy- kombinując- wcześniej naszym oddali punkty bez oporu. Brazylijczycy, którzy nam dali taką szkołę; mimo, że potem - też w ramach kalkulowania przyszłości- 0: 3 przegrali z Bułgarami. Tymi samymi, którzy Polakom odebrali złudzenia, ale którym raczej nie równać się z serio grającą Brazylią...  I tak dalej. I jest dyskusja- czy kombinowanie jest elementem taktyki, czy niesportowego zachowania? Czy nasi walcząc o zwycięstwo nad Serbami zachowali się rozsądnie, czy nie lepiej było myśleć o dalszych układach? Barnaba przyznaje, że woli, gdy zawsze gra się, by zwyciężyć, ale wie też, że w turnieju taktyka musi być podporządkowana celowi głównemu. Czyli...  A może błąd tkwił nie w podejściu do meczu, który „ustawiał grupy", lecz w przecenieniu swoich sił i możliwości? W tym, „albośmy to jacy tacy"....? Każdemu damy radę, niezależnie od taktyk i układów. Może tak to było, prawda? Też możliwe. Tyle, że odpowiedź losów tego turnieju już nie odmieni. Będą jednak przecież jeszcze następne... GRAMY DALEJ! 