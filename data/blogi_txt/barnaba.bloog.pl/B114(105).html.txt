ECHA WYDARZEŃ: Marzena Karpińska (Znicz Biłgoraj) zdobyła  złoty medal mistrzostw Europy w podnoszeniu ciężarów. W kategorii 48 kg. W dwuboju uzyskała 187 kg, zaliczyła komplet (6) prób, co też świadczy o mistrzostwie.   Obiecująca jaskółka w roku olimpijskim. To niewątpliwie wprowadza w dobry humor nie tylko Andrzeja Kraśnickiego, prezesa PKOl. Niestety, szef olimpijski ma też powód do zmartwienia. Do Londynu, na Igrzyska nie pojadą piłkarze ręczni, a im też prezesuje. Pewnie po części sukcesy na tym polu dały prezesowi najwyższe stanowisko w PKOl. Szczerze imiennikowi współczuję, do działacz zeń aktywny, a człowiek porządny. Ale nie prezes gra na boisku… Przegrana szczypiornistów boli. Z powodu stylu, nie tylko wyników. Najpierw wygrywali z Serbami, by w minutę-dwie oddać pole i zostać przy remisie. Potem, gdy od Hiszpanów dzieliło ich tak wiele, że dawne- faktyczne i tytularne mistrzostwo przychodzi przenieść do czasu przeszłego. Nie udała się zmiana pokoleń na tym boisku. Niestety. Obawiam się, że to może oznaczać głębszy kryzys. Bo sport niesiony niebywałym zainteresowaniem, może spaść na drugi plan. W skutkach także wymiernych materialnie. Nie tylko kibice, nie tylko telewizje, także reklamodawcy i sponsorzy kochają sukces oraz adrenalinę…   EURO 2012. Trochę pojeździłem w czasie świąt. Widziałem trasy dowarszawskie w rozmachu, ale… nie widziałem, by robota się w rękach paliła. Maszyny, wiadukt – jeszcze niczego nie łączący i … święty spokój. Jakby EURO miało być za rok. Ze stadionów, poza zachwytami, że architektoniczne cudeńka, wieści różne. W Warszawie wykonawca ukarany 10 milionami ( kara jest, ale czy jako przyspieszać), w Gdańsku władza miejska wzięła gospodarowanie ( chyba słusznie) w swoje ręce, w Poznaniu- jakieś zastrzeżenia, we Wrocławiu wykonawca nie płaci podwykonawcy i ten się buntuje… To znów NIK głosi, że w jakimś dziale policja nie jest gotowa, ta zaś ripostuje, ale potem czytam skargę, że 8 tys. mundurów wisi w szafach czekając na nowych policjantów… I sam siebie się pytam: Te wieści, to alarm, czy dmuchanie nie zimne? Po to, by dobre było lepsze i piękniejsze?    Chcę wierzyć, że walenie w gong odbywa się na wyrost, ale z dobrej woli oraz zbiorowej troski… Żałuję tylko, że pani minister ( ministra?) „ od sportu” drzewiej stosująca się przesadnie do maksymy, że mowa jest srebrem, teraz trenuje drugą część powiedzenia- że milczenie jest złotem. A ty by się chciało zostać pogłaskany ciepłą rączką optymizmu oraz gwarancji mającej dokładny adres… Nawet premierowi nie miałbym za złe, gdyby ogłosił, że na mur wszystko będzie gotowe, jak należy…   Z reprezentacją jest… podobnie. Tyle samo pewników, ile… znaków zapytania. Pewnik- że gramy w puli finałowej ( przywilej gospodarza); z kim gramy, gdzie i kiedy. Pytajniki- jak, a nawet, w jakim składzie? Bo oto pan trener zapowiedział, ze karnie usuwa panów P. i W. Pierwszego za to, że lekko się ubzdryngolił (1, 5 promila i podwójnie dwucyfrowa- w euro kara ze strony niemieckiego klubu) i wszedł w konflikt z taksówkarzem, drugi- za to, że pierwszemu towarzyszył… Taksówkarz nie miał poczucia humoru, albo- nie uważał, że asowi z boiska więcej wolno… Trener mówi: NIE, dyrektor reprezentacji: że jeszcze nie wiadomo, żeby NIE; potem trener znów… I tak denerwują nas w dniach świątecznych. I wciąż nie wiemy- kto TAM rządzi. Bo, że rządzą kiepsko- widać i słychać…   Teraz będzie ciekawostka. Wklejam: „  Skandal na meczu Kolejarza Stróże z GKS-em Katowice. Wszystko z powodu niewybrednych komentarzy wiceprezesa Kolejarza i jednocześnie senatora Stanisława K. - Sędzia, ty dziadygo, ty kretynie! G**** się na piłce znasz! - wykrzykiwał z trybun senator. Nagranie z jego opiniami dotyczącymi arbitra spotkania trafiło do serwisu YouTube poprzez kanał kibiców GKS-u Katowice.”   Posłuchałem. Głos donośny- określenia brzmią jeszcze mocniej. Nie komentuję. Tylko dodam, że kiedyś- jako młodzian- wyobrażałem sobie senatorów, jako ludzi dostojnych, dystyngowanych. „Izba refleksji”- jak się to po dziś głosi… Ładne to refleksje- te z cytatu, prawda? A czy pouczające dla tzw. elektoratu? 