ECHA WYDARZEŃ: Piłkarze grają  - telewizje transmitują, kibice... kibicują i dyskutują. Barnaba tym razem nie będzie się wymądrzał osobiście, lecz zacytuje ( za „Tygodnikiem Powszechnym") profesora Michała Pawła Markowskiego. „ ...Język piłkarskiej transmisji nie jest barwny. Wręcz przeciwnie: zbudowany jest z tych samych, wciąż podobnie układanych i już mocno pościeranych klocków, przechodzących z ojca na syna. ... Mądrość języka jest znacznie rzadsza od jego głupoty, co kibice powinni przyjąć z wielką ulgą. „ I dalej-  uczony i dowcipny Autor spisuje owe „ klocki": „AKCJA - trzeba ją zamknąć.ATAK - huraganowy. Dawniej bywał skomasowany.BŁYSK - geniuszu. Niezbędny do wygranej.BRAMKA - wisi w powietrzu. Niektórzy mają na nią ciąg.BRAMKARZ - bezradny.BRAZYLIJCZYCY - wirtuozi futbolu.CHORĄGIEWKA - w górze.CZAS - dzieli się na podstawowy i doliczony.CZYTANIE - gry. Słaby zawodnik nie czyta gry.DOKŁADNOŚĆ - aptekarska.DOPING - wzmaga się.DOŚRODKOWANIE - celne, o ile nie zablokowane.DOŚWIADCZENIE - to nie wszystko.DYSCYPLINA - taktyczna. Może być żelazna.ELEMENT - zaskoczenia.FALA - meksykańska.FAUL - ewidentny, w pewnych sytuacjach całkiem niepotrzebny. Chyba że taktyczny.FRAGMENT - stały, na dodatek gry. FUTBOL - Holendrzy dawniej grali radosny. Wszyscy za nim tęsknią.GOL - na wagę awansu. Bywa kuriozalny.GRA SIĘ - jak przeciwnik pozwala. INTERWENCJA - zwykle spóźniona. Jeśli nie, to świetna.KIKS - fatalny. KOMENTARZ - czasami akcja w ogóle go nie wymaga.KONTRA - gdy ma się na nią szansę, jest błyskawiczna.KONTUZJE - trapią.KOŃCÓWKA - nerwowa.LOT - piłki. Niestety najczęściej źle obliczony. LUKSUS - porażki. ŁAWKA - rezerwowych.MUR - skromny, a jeśli liczny, to czasami dziurawy.NOŻYCE - efektowne.OKAZJA - jest albo będzie. Często - niestety - zmarnowana. Trzeba jej szukać.PARTNER - z obrony lub ataku.PIETRUSZKA - przysłowiowa.PIŁKA - często płata figle, ale kiedy chodzi po sznurku - ląduje w siatce. PODANIE - dokładne, niedokładne, często prostopadłe.POJEDYNEK - nierówny, wyrównany, czasami także główkowy.POLE - gry, często skracane.POZYCJA - wychodzi się na nią. Tylko że wtedy może być spalona. PRESJA - wywierana na przeciwniku.PROKUROWAĆ - niebezpieczne sytuacje.PRÓBA - strzału. Z definicji nieudana.PRYSZNIC - zimny. PRZEWAGA - miażdżąca albo lekka. Nic pośrodku.PUŁAPKA - ofsajdowa REMIS - nie satysfakcjonuje żadnej z drużyn.REZULTAT - korzystny albo niekorzystny. Gdy korzystny, trzeba go utrzymać. REŻYSER - gry. Umie ją czytać.SĘDZIA - pozwala grać. Czasami nie pozwala. Wtedy zmienia się w aptekarza.SKUTECZNOŚĆ - niska lub stuprocentowa. SPOTKANIE - emocjonujące.STATYSTYKA - mówi sama za siebie.STRATA - piłki.STRZAŁ - potężny, plasowany, zablokowany, niecelny albo kąśliwy.SWOBODA - mieć jej trochę.SWOJE - grać. Można też grać swoją piłkę. Nikt jednak nie gra swoją piłką.SYTUACJE - niewykorzystane się mszczą. SZANSA - z reguły na kontrę.SZYKI - nie można ich rozluźniać.ŚWIATŁO - bramki. TECHNIKA - bajeczna, głównie u Brazylijczyków.UDERZENIE - atomowe.UMIEJĘTNOŚCI - czysto piłkarskie.WALCZYĆ - do końca albo ambitnie.WCIĄGNĄĆ - przeciwnika na własną połowę.WIDOWISKO - piłkarskie.WYBICIE - na oślep.WYNIK - jest najważniejszy.WYSUNIĘTY - napastnik.ZAGRANIE - niedokładne albo świetne. Kiedy ręką, to niedobrze. ZAGROŻENIE - trzeba je najszybciej oddalić od własnej bramki.ZAMIESZANIE - podbramkowe.ZAMYKAĆ - akcję. Najczęściej jednak oczy, gdy grają Polacy.ZAPAS - sił. Kto ma duży, ten wygra.ZŁOŚĆ - sportowa. Wyłącznie.ZWÓD - sprytny." Koniec cytowania. Barnaba ośmieli się dorzucić do profesorskiego, że on bardzo polubił: podanie „ do boku"... Będą Niemcy z Urugwajczykami dziś grali do boku...? 