ECHA WYDARZEŃ: Uwagi w kilku rozdzialikach. Rodzime piekiełko. Zarząd PZPN umówił się z panem Leo na rozmowę. Nie doszło do niej, Bo- pan Leo umówił się z kimś innym, w Anglii. Prezes Lato o tym wiedział i do akceptacji przyjął i ... pewnie kolegom nie powiedział. Jest nadal, jak w maglu, pralni i na jarmarku. Ani zrozumieć, ani polubić... Kasa określa namiętności. Cytat: „Zarząd PZPN zdecydował o przedłużeniu kontraktu ze Sportfive. Wedle nowej umowy firma Sportfive będzie miała prawa do transmisji meczów polskiej reprezentacji do 2020 roku - czytamy w serwisie sport.pl. Według ustaleń serwisu za każdy rok trwania umowy PZPN dostanie od Sportfive około 6 milionów euro. To największy kontrakt w historii PZPN." Nie sieje ( no, siewców wynajmuje; prawie nie orze- a jest latyfundystą. Czy same sumy, jakimi się w piłce obraca nie tłumaczą w dużej mierze stosunkach panujących w tym sporcie? Jest, o co grać, jest, o co walczyć, kto chce coś i kogoś podkupić- ma za co. I niech nikt mi nie opowiada, że się poświęca oraz dokłada... Jeszcze jedno- nie wytykam, fotografuję rzeczywistość...   Można się bawić... Olimpijski mistrz kuli, pan Tomek Majewski ( nie nasz blogowy reprezentant w bieganiu, ale jakby z tej samej sportowo- mistrzowskiej rodziny) zapowiada, cytuję: „Z Piotrkiem Małachowskim mamy wystartować w Warszawie w mityngu ku czci Kamili Skolimowskiej. W przerwie konkursu mamy rzucać kamieniem, młotem kowalskim, ciężarkiem podobnym do dysku i ważącą 60 kg belką. Fajna zabawa i dla nas, i dla kibiców". Ma to być 2 maja. Okazuje się, że 143 kilogramowy mistrz wciąż się umie sportem bawić, nie tylko nim katować, i jakoś zeń „żyć". To ładne, miłe, i dobry przykład- budujący...   Warszawa i... Hong Kong. Właśnie otrzymałem prognozę rachunku za prąd. Znów podrożał. Cytuję fragment bloga, który Lia - rodaczka mieszkająca teraz w Hong Kongu pięknie prowadzi: „ Od dłuższego czasu (prawie pół roku) nie przychodziły do nas żadne rachunki za prąd......sprawa szybko się wyjaśniła, bowiem okazało się, że prąd mamy za darmo... Tutejszy rząd refunduje każdemu gospodarstwu domowemu rachunki za prąd do pewnej kwoty (wcale chyba nie takiej małej, bo korzystamy z prądu beż żadnych ograniczeń a nic za to nie płacimy). Gdybyśmy jednak przekroczyli tę kwotę sponsorowaną przez rząd, (co pewnie nastąpi w okresie letnim, gdy zaczniemy prawie non stop używać klimatyzatorów) to zapłacimy jedynie tę nadwyżkę."  Kiedyś już Miła Blogowiczka doniosła, że gdy TAM z podatków zebrano więcej, niż się spodziewano- to ...nadwyżka wróciła do podatników. Nie dałoby się czegoś z Hong Kongu zaimportować, a coś „od nas" im podesłać...? Żeby nas uwolnić od części kłopotów, a naszej władzy dać okazję do poduczenia się w rządzeniu...   Zaglądanie, czyli... znów piekiełko. Bezkrytycznie oddają się nam media podglądaniu. Podejrzano piłkarza Rogera. Cytat: „ O 4 nad ranem Roger został... zatrzymany przez policję. Ale spokojnie, nie chodzi o aferę korupcyjną ani nawet o to, że coś przeskrobał. Rutynowy patrol postanowił sprawdzić, czy piłkarz Legii jest trzeźwy. Alkomat nic nie wykazał, bo jak wiadomo Roger jest abstynentem."  No i, z braku sensacji-sensacja?! Nowa specjalność! 