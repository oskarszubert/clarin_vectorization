ECHA WYDARZEŃ: Paweł Korzeniowski -mistrzem Europy! Polak okazał się najlepszy na 200 m stylem motylkowym podczas mistrzostw Europy w pływaniu.  Korzeniowski uzyskał czas 1.55,00, drugi najlepszy wynik w swojej karierze. Polak to wcześniej dwukrotny mistrz Europy na tym dystansie (2006 i 2008) oraz mistrz (2005) i wicemistrz świata (2009). Stare rosyjskie przysłowie: „Boh trojcu lubit...! Ma rację pan Tomek MM ( jedno z dwóch „M", to- maratończyk), że jest radość! Cieszę się, i klaszczę głośno... W lidze futbolowej, w tzw. derbach stolicy niefaworyzowana ( raczej) Polonia, pobiła faworyzowaną ( raczej) Legię. Aż 3:0! Cóż, nie zawsze, jeśli się ma nowy i piękny stadion ma się również piękną klasę... Wiem, powiedzą, że ( jest taka pogaducha): „derby rządzą się swoimi prawami"... A ja wiem swoje, klubowa piłka nie, dlatego tak u nas sypie niespodziankami, bo jest równa oraz silna, lecz dlatego, że wciąż jest słabieńka...  A reprezentacja powyższej tezy nie potwierdza? Jeszcze na dobre nie ukształtowana, a już się rozlatuje. Franciszek Smuda też w defensywie słownej, i tez mówi za wiele głupstw.  Jakby teraz dopiero dowiedział się, jakie zadania przyjął... I z kim podjął się je urzeczywistniać.  I W tle coraz wyraźniej słyszę, że to wygląda bardziej jak w reklamowej wypowiedzi poprzednika- pana Leo ( „For money!") niż na dowód przekonania o możliwości dojścia do prawdziwego sukcesu sportowego... A i wypowiedzi „ z boku" też coraz rzadziej operują sloganem, że „Smuda czyni cuda", i nawet niektórzy z boiska mają publicznie to i owo za złe... Jaskółka nie nadleciała,  kryzys nie przeminął, a  już jest jego kolejna fala ..  Przykro, głupio. Bo powtarza się - tym razem z perspektywy EURO w2012- obrazek derbów warszawskich. Czyli- stadion piękny ( będą w liczbie mnogiej) - granie podwórkowe. Na "orlikach" ujdzie, ale tam reprezentacja nie grywa...  I jeszcze jedno. Barnaba przewidując, że mimo umów Smuda może nie dotrwać do EURO- przypomina sobie, że... Mało który trener reprezentacji Polski zdał służbę „pod oklaski" i wyłącznie z własnej woli.  Z Kazimierzem Górskim włącznie, bo dla niego srebro olimpijskie w marnym stylu wygrane było porażką, i osobiście powiedział „pas", gdy pojął, że siły mentalne i duch tej drużyny raczej się wyczerpały. I pojechał do Grecji kontynuować piękną pasję tworzenia sukcesów. Potem służył piłce jako prezes- cicho i godnie...   Gmoch mając na koncie 5-8 miejsce w mistrzostwach świata sławy nie wygrał. Oficjalne kroniki PZPN zapamiętały, że: „ Atmosfera w zespole pozostawiała wiele do życzenia. Kłócono się niemalże o wszystko. O sprzęt i jego, jakość, o wystawiony taki, a nie inny skład, i przede wszystkim o premie"... Uroczego Ryszarda Kuleszę „ pokonali" nie na boisku, ale za wykryte przez media bankietowanie podopiecznych. Łazarek? Już nie pomnę, jak go PZPN z reprezentacją rozłączał, ale pewnie nie przy dźwięku fanfar.  No, Piechniczek żegnał się z kadrą jakoś ciszej; bo jednak z medalem mistrzostw świata, i z dalszym ciągiem kariery publicznie bardzo eksponowanej. Wójcik- obiecujący, ale dwakroć odchodził w sytuacji dwuznacznej. Do tego napuszczał podopiecznych by kopali dołki pod oddanym sprawie Strejlauem, gdy ten jeszcze dowodził reprezentacją seniorską.  Janas- z pełnej własnej woli, czy w ogniu krytyk? Engel- po kompromitacji po sukcesie, czyli po fatalnym występie w finałach mistrzostw świata. Boniek? Nie dymisja nawet; rejterada... Majewski- epizodycznie, przegrany już w chwili nominacji. Bo dali mu posadę odmawiając prawdziwego wsparcia.. Leo z Holandii- po seryjnych owacjach- seryjnie krytyki.   For money... !? Z tego uproszczonego przeglądu już jest wniosek. Że trenerka w kadrze to bardzo dobrze płatna posada; może nawet za dobrze, ale do zasłużonej emerytury z brawami nie da się na niej dotrwać... Fakt. Ta prawda   nie jest tylko prawdą made in  Poland. Tańce trenerskie, takie i podobne, odbywają się wszędzie. Tylko jednak tam w piłkę grają coraz lepiej... 