ECHA WYDARZEŃ: Znów tematy piłkarskie i ( niestety) około- piłkarskie. Najważniejsze, że wygrali z Irlandią - 3:2. Po meczu kipiącym emocjami, a jeśli pada pięć goli- sugeruje, że było co oglądać. Było! Ze strony naszej reprezentacji duży impet, ochota do grania, nieźle zdany egzamin z pomysłowości oraz... rejestr błędów w grze obronnej. Mogło się nawet zdarzyć, ze padnie remis w zasłużenie ( styl) wygrywanym meczu... Opanowanie sztuki koncentracji wciąż na poziomie niedostatecznym. Niech to nie zginie w nastroju zadowolenia z pokonania klasowego przeciwnika. Na jego boisku, choć wobec w zdecydowanej przewadze polskiej widowni... W każdym razie ważne, że było lepiej niż ostatnimi miesiącami. Towarzysko? A honor sportowy mniej ważny niż punkty? Kwestie około- piłkarskie. Tylko odnotowuję. Że dociekliwe media doniosły, iż były prezes PZPN - jednoosobowym a własnym podpisem miał dać trenerowi Leo prawo do dysponowania milionem dolców. Ma być sprawdzone i wyjaśnione. Tuszę, że będzie. I pozostaję, może naiwnie, w nadziei, że po sprawdzeniu przyjdzie dementi. Niech tylko b. prezes wróci z Nowej Zelandii... Na marginesie: rozumiem światowe obowiązki, nie rozumiem, jeśli jednak z nimi przegrywają sercu bliższe. Jak np., EURO 2012, za co p. Michał ponoć nadal odpowiada. Ukraiński partner ma jakieś kłopoty, my mamy swoje obowiązki, a pan Michał częściej w wielkim świecie niż na podwórku, na którym ma przynajmniej od poranku po noc czuwać nad biegiem wypadków...  Miałem tego nie ruszać, ale... nie mogę. Tylu znajomych mnie zagaduje, niektórzy Czytelnicy biorą milczenie za brak odwagi... Więc... Spektakl telewizyjny z oskarżycielami - dziennikarzami, i obwinionym ( ministrem sportu) był dla mnie żenujący.    Koledzy po zawodzie wykonali natarcie na zasadzie ... właściwie bez zasad. Minister nie jest bohaterem mojej bajki ( i podejrzewam, że interesów związanych z dbałością o rozwój sportu-także), ale zarzuty, którymi go nokdaunami prawie do nokautu doprowadzono bardziej mnie zdenerwowały niż przekonały. Bo któż z żyjących, gdy sięgnie do pamięci, nie znajdzie „ w sobie", że kiedyś dotknął go np. mandat- za szybką jazdę, za wypadek, za przejście na czerwonym świetle; za jakieś „nadużycie" może raz trafił się nawet tzw. żłobek; może i sąd grodzki. Że incydentalnie zdarzyło się, co zdarzyć się nie powinno, i więcej już się nie zdarzyło... Jeśli poszukam, pewnie każdemu coś znajdę. Zwłaszcza, jeśli będę szukał bez ograniczeń terminowych.   A telewizyjnie obwiniony popełnił wielki błąd. W opisywanej sytuacji, że składał podpisy pod opisami, które po latach i na trzeźwo kontestuje neguje. I jakby po dziś uważa, że to usprawiedliwione... Przepraszam, uważam, że od każdego podpisu każdego ministra tyle zależy, iż nie ma ważnych, mało ważnych i nieważnych... A jeśli nie ma, to i- nie było...   W publicznej interpretacji przed kamerami błąd krytykowanego polegał na tym- że dziesięć razy mówił to samo. Na zasadzie dobrego ucznia, który zbroił, ale do kąta stawia tylko kogoś innego. Bagatelizując „resztę". Gdyby powiedział raz, co ma do powiedzenia - a ponad miarę nagabywany nawet rozstał się z audycją, nie miałbym mu za złe. Pozwolił się - z własnej woli- ustawić w roli średniutkiego boksera, na tle którego popisuje się lepiej akurat przygotowany; albo korzystający z prawa pierwszego trafienia... A że styl obrony,( mimo fatalnego stylu ataku)- broniącego się też pokonał - wietrzę kłopoty z aktywnym wypełnianiem funkcji uzdrawiania i rozwijania sportu.... I proszę o zrozumienie- nie podejmowałem sprawy, bo wolę smak od niesmaku. Np. ów niezły, a w końcówce nawet napinający nerwy mecz przeciw Irlandczykom. Ale może rzeczywiście nie wolno i tej sprawy tak zostawić...? Bo, jeśli tyle się o tym mówi... 