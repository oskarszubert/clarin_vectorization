ECHA WYDARZEŃ: Będzie o sporcie w Księdze Guinnessa, ale wcześniej o czymś innym- co też, jako wg mnie rekordowe na miejsce w tym dziele chyba zasługuje. Ani nie pojmuję, ani nie zaakceptuję. Otóż ogólnokrajową stałą się sprawa dwóch dżentelmenów posłów-elektów i ich spraw „kasowych”. Otóż obaj dostają dożywotnią (!), ponoć 14-tysięczną emeryturę, jako strażnicy prawa „ w stanie spoczynku”. Ledwie przekroczyli „40”- a już z siedem dobrych emerytur na głowę, która jeszcze nie zdołała posiwieć. Czyli- wciąż równi i równiejsi… No, i jeszcze- słuchać uważali- że „poselskie” też będzie przysługiwało. Władza sejmowa jest innego zdania, a węzeł prawny robi się gordyjski. Ale mnie nie chodzi o węzeł, lecz o coś, co da się wpisać do Księgi Guinessa. Jako szczyt…. Właśnie- czego?    … 100-letni Fauja Singh, zapewnił sobie miejsce w Księdze rekordów Guinnessa - jest najstarszym na świecie maratończykiem, który ukończył bieg - podała BBC. A propos: kolejny maraton, w Poznaniu ukończył pan Tomek Majewski z Unisławia. Nasz dzielny współblogowicz! Czas dobry, miejsce w ogromnej stawce bardzo honorowe, gratulacje znów w pełni zasłużone...   Rozwijam margines. Spotkałem niedawno, „po basenie” będąc- pana Janusza A.. Usłyszałem inżynierski komplement: „ Nie wiem, ile pan ma lat, ale na pewno wygląda pan na 10 mniej… Bardzo mi się spodobało. Byłem u Kuzyna Krzysia ( Caddicus- świetny blog!) i wykonałem powtórkę. Z tym, że znam jego metrykę… Krzyś „ kijkuje” po wiele kilometrów dziennie. Z Pestką- psem domowym. Ten sport odjął mu chyba z lat 15…   … Pana Janusza Chomontka ( rocznik 1968) pamiętam z dawnych czasów. Występował m.in. na gazetowym festynie, a zachwycał żonglerką piłką. Wracam do osoby, jako że w sieci znalazłem wieść ( z końca stycznia br), że Pan Janusz dawał kolejny pokaz umiejętności sportowych w… zakładzie karnym,    Wklejam: „Trafiłem tutaj po odwieszeniu dwóch wyroków za jazdę pod wpływem alkoholu. Niech będzie to przestrogą dla innych, którzy siadają za kółkiem po kielichu – mówił gk24.pl Chomontek, … Dyrekcja aresztu, który istnieje w Dobrowie od 5 lat stwierdziła, że próba bicia rekordu przez Chomontka (wystąpił w koszulce "Nie jeżdżę po alkoholu”), będzie miała dla innych osadzonych szczególny aspekt wychowawczy…” Pan Ch. –przypomnę- ma 17 wpisów o dokonaniach w Księdze Guinnessa, a rekordy świata bił 19 razy! Międzynarodową sławę zdobył we Włoszech, kiedy pobił rekord 7 tys. odbić piłki należący do Diego Armando Maradony, podbijając piłkę 35 tys. razy. Kilka innych wypisów, wyczynów z różnymi piłkami:  • W 1987 podbijając piłkę nożną, pokonał dystans 30 km na trasie z Ustki do Słupska, w czasie 8 godzin i 20 minut  • Pokonał rekord Diego Maradony w żonglowaniu piłką – Maradona doszedł do 7 tysięcy, wynik Chomontka to 35 tysięcy  • Pokonał dwukrotnie trasę maratonu warszawskiego o długości 42 km i 185 m, czas przejścia 8 godzin 30 minut (piłka podczas bicia rekordu, ani razu nie spadła na ziemię)  • W Hiszpanii podczas wystawy Expo żonglował piłką w kwadracie 5 m x 5 m przez 16 godzin  • Podczas meczu Polska - Anglia żonglował piłeczką do tenisa ziemnego 4 godzin 20 minut  • W czasie trwania programu 5-10-15 podbił piłeczkę pingpongową 12 tysięcy razy  • Dla programu Macie, co chcecie przeszedł plażą z Kołobrzegu do Gąsek 20 km ustanawiając kolejny rekord  • Pokonał trasę maratonu berlińskiego żonglując – przeszedł 100 km, w czasie 18 godzin (piłka ani razu nie upadła na ziemię)  • 29 lipca 2007 r. pobił rekord Guinnessa w podbijaniu piłki koszykowej z wynikiem 20432 podbicia w ciągu 2 godzin 11 minut i 3 sekund…   A mówią, że opanowanie piłki na poziomie mistrzowskiego żonglowania jest obecnej czołówce naszych kopaczy obce… Były zawodnik koszalińskiej Gwardii i Zawiszy Grzmiąca sobą w Księdze Guinnessa wydaje się przeczyć… 