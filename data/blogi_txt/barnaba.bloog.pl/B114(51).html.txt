ECHA WYDARZEŃ: Futbol ze swymi mistrzostwami świata przytłoczył spor tak bardzo, że wiele ważnych wydarzeń pałętało się na marginesie. Ze szkodą dla faktu, że sport ma kolory tęczy oraz powinien niezmiennie być na podobieństwo wachlarza. Każda monokultura go zubaża. Nawet futbolowa. Przepraszam za herezję, z pokorą przyznając, że tym razem Barnaba też popłynął z prądem. Teraz trzeba wydarzenia słowem gonić.  X Maja Włoszczowska została wicemistrzynią Europy na rowerze. Ze Szwajcarką Katrin Leumann przegrała zaledwie o 0, 049 sekundy! Dla zawodniczki CCC Polkowice jest to już trzeci srebrny medal mistrzostw Europy. Pomyśleć, to ta pani Maja, której- po kontuzjach podczas treningu poprzedzającego mistrzostwach świata wróżono nawet wymuszony, przedwczesny kres kariery. Kolarki to twardy naród... I ogromnie ambitny. W tym zaś przypadku- jeszcze niezmiennie urodziwy... Jak nie podziwiać... ?! X Nasi koszykarze do lat 17 zrobili furorę. W mistrzostwach świata dla młodzieńców w tym wieku tak długo gromili sławne reprezentacje aż doszli do finału. W nim przegrali z USA, ale wcześniejsze dokonania i tak mówią o cudownym starcie. Do tego- do najlepszej piątki turnieju wybrano Mateusza Ponitkę i mierzącego już 213 cm Przemysława Karnowskiego. Trener Jerzy Szambelan zasłużył na order, bo dał nam nie tylko sukces, lecz też nadzieję, że w przepięknej koszykówce seniorów kiedyś znów będziemy dużo znaczyli.  Grupa młodych asów jest tak świetna, że zmarnowanie tej szansy byłoby -proszę PZKosz- grzechem nie do wybaczenia. Odpukuję... X Lekkoatletyka. W cieniu piłki kilka zysków. Najwyższego gatunku. Rekord kraju w damskim trójskoku (Małgorzata Trybańska); rekord dyskobola Pawła Małachowskiego ( aż 69, 83), 21,25 Tomasza Majewskiego w kuli to tylko część wysoko latających jaskółek przed barcelońskimi mistrzostwami świata.   Sensacje? Są. Choćby ta, że urzędnik ministerstwa finansów, Wojciech Kondratowicz rzucił młotem 78. 18 i o 67 cm wyprzedził przesławnego Szymona Ziółkowskiego.  Bomba?Zamiast odpowiedzi- uzupełnienie wiedzy o panu Wojciechu za portalem PZLA: " W 2003 roku w Bydgoszczy ustanowił imponujący rekord życiowy - 81.35 m. Jednak półtora roku później zrezygnował z uprawiania sportu. Wrócił dopiero kilkanaście miesięcy temu"    Straty? Jedna, i to wyłącznie statystyczna. Pierwszy raz od 1984 roku znalazł się sprinter rasy białej, który szybciej od naszego Mariana Woronina przebiegł setkę! Francuz -9,88. Marian, na tartanie Skry, teraz pobojowisku ze sportowego punktu widzenia, miał ciut poniżej 10 sekund; zaokrąglono do tego wyniku... A statystycy odnotowali, że już bodaj 72 sprinter ma wynik poniżej 10 sekund... To i tak, Marian okazał się fenomenem na miarę 2-3 sprinterskich pokoleń... X Czas na trzy zdania wrócić do piłki. Szef FIFA jest zachwycony turniejem w RPA, komentatorzy mniej. Punktują słabości i raczej im daję wiarę niż zobowiązanemu do urzędowego optymizmu. Michał Listkiewicz głosi publicznie, że nasze EURO 2012 przyćmi to, co chwali Blatter.  Eksprezes PZPN widzi tylko plusy, czemu się nie dziwię- jak szef FIFA teraz, to on kiedyś zobowiązał się do skrajnego optymizmu. Chcę wierzyć, że pan Michał po turnieju będzie miał prawo i czuł obowiązek powiedzieć, co głosi teraz. Barnaba też by chciał... Gdy jednak teraz czyta, ze ukraiński ślad może zaniknąć i przyjdzie nam brać na barki całość turnieju- zastanawia się, czy ludzie i kasa udźwigną. Gdy czyta, że np. Wrocław ma kłopoty ze stadionem, a widzi, że Warszawa tylko boiskiem piłkarskim z trybunami wpisuje się dziś wyraźnie w tzw. postęp przygotowań, to... Gdy odnotowuje informację, że kiedy stawaliśmy do starań o prawo organizacji z góry daliśmy dyktatorowi i prawdziwemu właścicielowi kasy pt UEFA tyle ulg podatkowych, iż- jak mawiają- „głowa mała", to... W mojej głowinie coś się kręci, a przed oczami robi ciemnawo... Ma być fajnie. I może będzie, ale jeszcze fajnie nie jest... I to by było na tyle. Żeby znów piłka nie leciała nad wszystkim, co się na sport składa... Ale, żeby też prawdę o największym teatrze świata jednak uwzględnić... 