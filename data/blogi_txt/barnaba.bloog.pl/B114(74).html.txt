ECHA WYDARZEŃ: Meczu piłkarzy USA-Polska Barnaba nie oglądał. Za Oceanem, więc: a) trzeba zarwać kolejną noc; b) wystawianie w obecnej sytuacji rodzimego futbolu nerwów na kolejną próbę- z góry uznałem za dewiację; a nie mam się za dewianta... Bazuję, więc wprawdzie na tym, co oko zanotowało, ale nie z obrazu, a z literek. No, i dowiaduję się, że:1. Zwycięstwa znów nie było. Trafił się remis 2:2. Dla mnie wynik nie jest zły, jako że Amerykanów dorobek wyżej klasyfikuje, a własne boisko też dużo znaczy. Mimo wielotysięcznej polskiej widowni; 2.Przedmeczowe gadania-obiecywania przerwania passy bez zwycięstw, znów było tzw. austriackim gadaniem. Taką w sobie (?) ukształtowaliśmy modę. Że, gdy obiecuję i mówię, to... wyłącznie mówię... 3. Byliśmy dzielni ( muszę wierzyć na słowo), zwłaszcza w pierwszej połowie. Ale, nie pierwszy mecz jest dla reprezentacji przydługi ( dwie części). Przyjęliśmy „wymianę ciosów", ale był remis, a ponoć rywal sknocił szansę w końcówce... Czyli- wciąż jest- jak jest. Lepiej- to ma być oraz było. Może i będzie. Oby! Byle tylko zacząć się karmić coraz lepszymi wynikami, faktami, a nie udawaniem postępu. I niech PZPN przestanie grać mocarza na wszystkich polach, a trener skończy z biadoleniem, że nie ma " kim grać" na lewej obronie, że w ogóle ...i tak dalej. To, co- teraz odkrywa, co musiał widzieć i wiedzieć wcześniej? A ja czekam, że szef reprezentacji będzie nie tylko wybierał i dobierał, lecz poza personaliami wykaże się sztuką szkoleniowo- treningową. Jak drzewiej Kazimierz Górski. Że będą szybciej biegali, dokładniej podawali i przyjmowali podania bez wysiłku; że sił i wytrzymałości w atletycznym graniu będzie przybywało; że pojawią się nowe schematy taktyczne. Itd. Gra w nazwiska musi przejść wreszcie w granie w piłkę nożną. Na współcześnie międzynarodowym poziomie.  W drugim meczu też był remis. 3:3. Politycy- Gwiazdy TVN ( z Mariuszem Walterem i „Nemeczkiem"- Jurkiem Iwaszkiewiczem na widowni- kamera taktownie znajdowała). Drudzy strojami reklamowali jakąś firmę zegarkową, pierwsi - „pod orzełkiem" znanego producenta sprzętu sportowego. Czyli- w pewnym sensie także „słupy reklamowe". Z nazwisk wnosząc- firmy miały - tanio- ogromny sukces marketingowy. Widownia pełna, stadion Legii uroczy po prze- i rozbudowie. Nie tak, jak wtedy, gdy Barnaba knocił grę, jak dziennikarze współzawodniczyli z aktorami... Wtedy też bywało gromadnie, wesoło, ale jakże zgrzebnie. Dziś- wielki świat, w wielkim świecie... Pozazdrościć, ale też podziwiać.  Premier, marszałek, posłowie... Jeśli BOR, to gdzieś w ukryciu. Sławy telewizyjne, znane twarze.. Rewia. Jeśli kogoś z zapowiadanych zbrakło, to p. Ryszarda, posła lubiącego takie spektakle. Dziś dowiedziałem się, że ma jakieś kłopoty w swojej formacji, a do tego- jest na urlopie. To posłowie nie skończyli urlopowania...?  Fajne widowisko. A do tego naprawdę dobre granie w piłkę. Widać, że nie tylko chcą się pokazać, ale także, że mają, co pokazać. Technika, myśl taktyczna, wytrzymałość ( zaskakująca, jak na średnią wieku, np. zespołu polityków); zaciętość taka, że aż żal, iż w takiej relacji nie ma EURO. Przesadzam? Nie za bardzo. Trybuny za świadka biorę, że potrafią obchodzić się z piłką. Może czasem lepiej niż z nami... Z grania wnoszę, że mają ze sportem osobisty kontakt częściej niż „świątecznie". I nie tylko z pozycji loży honorowej.  To mi się podoba. No, nie wywodzę z tego wniosku, że już cały świat polityczno-medialny mamy w tym sensie modny i nowoczesny, ale na reprezentacje futbolowe jakoś wystarcza...  To może i sport powszechny będzie z tego miał coś więcej... 