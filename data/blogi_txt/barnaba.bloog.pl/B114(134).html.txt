ECHA WYDARZEŃ: Korzenie tych „ech” tkwią głęboko w historii. Pamiętam „Czwartki Lekkoatletyczne”, gdzieś na stadioniku przy Niepodległości ( w Warszawie), które potem zamarły i wielu nie pamięta, że były. Jest – na szczęście- kontynuacja, „ Czwartki” z 20-to już letnią tradycją…   "Po dziennikarsku"-  znałem Mariana Woronina, jako wspaniałego sprintera. Mistrza, rekordzistę, medalistę… I człowieka- historię, jako że pierwszy człowiek o białej skórze osiągnął 10 sek. na setkę; wiele lat przewodził tej klasyfikacji światowej.   Poznaliśmy się bliżej, jako społeczni doradcy dr. Stefana Paszczyka, który - z pozycji prawie ministerialnej- wprowadził do sportu wiele nowych jakości. W tym uczniowskie kluby sportowe i taki sposób finansowania, że każdy UKS otrzymywał od administracji wiano – sprzęt sportowy, wyposażenie… Woronin złapał trop i rozwinął. Co jakiś czas ginął nam z oczu i pędził na zawody.   „Czwartki Lekkoatletyczne” odbywały się „ na marginesie” przeogromnego targowiska- ówczesnego Stadionu Dziesięciolecia.    Andrzej Majkowski-  wtedy spiker ,  Marian Woronin- wówczas starter; wielu sojuszników. Drugi po dziś jest prezesem Stowarzyszenia Sportu Dzieci i Młodzieży, eksprinter- wiceprezesem. Pytam Woronina o motywy.     Pytam Woronina o motywy.   " Andrzej kiedyś próbował sił w Czwartkach, ja próbowałem, wielu innych sportowców- także. Czyli- motyw reaktywacji jest oczywisty…"  - Coś z nostalgii?   " Też, ale po pierwsze z przekonania, że tak trzeba oraz warto. Dowodów mamy zatrzęsienie. W faktach, składanych od reaktywacji pomysłu w roku 1994."  -??? - "Liczba miast i miejscowości, z których 11-13 -latkowie uczestniczą w zawodach rośnie i rośnie. Teraz grubo ponad setkę. W ciągu 20 lat odbyło się około 8200 imprez. W samych finałach- teraz w Łodzi- mamy ponad 3000 uczniów. Szacujemy, że tą wiosną przywitamy milionowego uczestnika."  - Liczby imponują, a jak poza nimi?  "  Upowszechnia się zainteresowanie lekką atletyką. I w ogóle sportem. Według naszych obliczeń 1/3 „czwartkowiczów” zostaje przy lekkiej atletyce, trzecia część – przy sporcie, ale zmienia dyscyplinę, a 1/3 gdzieś się rozpływa, ale jednak po połknięciu bakcyla sportu. Mało?"  - Dużo…  - To dorzucę informację, że „Czwartki” aktywizują dziesiątki ośrodków, o których cicho, i których czasem prawie nie ma na mapie sportu. Samorządy, nauczyciele, rodzice… Zresztą niech mówią fakty, podsumowanie 2013: 1. Tczew- 65 pkt, 2. Piła-55, Jarocin-54, 4.Złotów- 49,5.Tuchola- 43,6. Łomża- 40 i tak dalej…   - Są przykłady sportowego awansowania z „Czwartków”?   " Są, a będzie coraz więcej. Jeśli np. Szymon Rudek z Gdyni skacze wzwyż 2 metry, a 2 lata wcześniej miał życiówkę 150 cm, czyż to nie dowód, że impreza i lepsza opieka szkoleniowa mogą czasem zaprocentować niewiarygodnym postępem? Nie rozwodzę się już nad tym, że młodzi skaczą „ flopem”, bo dano im takie zeskoki… Słyszę, że młodzieniec Marcin Makowski, reprezentujący Łomżę już rzuca piłką palantową 100 metrów… Bomba, prawda?"   - Czyli- nawet dziś nie tylko piłka przyciąga…    „Czwartki”, to imprezy- magnes. Pełne trybuny, uroczyste defilady, podia i w ogóle ceremoniał olimpijski… Uczestnicy czują, że tworzą coś ważnego. Jeszcze od 2006 roku dodatkowo zawody międzynarodowe- reprezentacja, dres, orzełek… Jeszcze dla „czwartkowych” zwycięzców wycieczka do paryskiego Disneylandu, i do Brukseli, by zwiedzić Europarlament… To też są „Czwartki Lekkoatletyczne” –  impreza tradycyjna i zarazem nowoczesna…   - Dla bardzo młodych, którzy kiedyś może zostaną  gwiazdami…Jak Woronin... " Może. Oby! Na marginesie: byłbym rad, by odzewem naszej rozmowy były wieści od tych, których sportowa droga biegła przez „Czwartki”. Refleksje tworzących czwartkową tradycję. Od 20 lat… Startując, organizując, zbierając sponsorów, sojuszników…" 