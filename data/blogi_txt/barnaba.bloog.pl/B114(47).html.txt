ECHA WYDARZEŃ: Czyli gwoździem programu będzie mecz Hiszpania- Holandia. Dwa razy „H", dwa razy reprezentanci Europy w finale piłkarskich mistrzostw świata. „ Pozaeuropejczykom" ten turniej zostawił tylko szansę walczenia o najniższe miejsce na podium. Urugwajczykom. Nie faworyzowanym klasą i tradycją Brazylijczykom, nie Argentyńczykom, nie Chilijczykom, nie Meksykanom, lecz dzielnym i walecznym Urugwajczykom. Staną im, jako przeszkoda Niemcy. Faworyzowani i pewnie pałający sportową złością. Nie na Urugwajczyków, oczywiście, na bieg spraw półfinale, ale bój o brąz może być dla zawiedzionych biegiem spraw Niemców czymś w rodzaju wentyla. Jeśli Urugwajczycy na to pozwolą...    Moi tradycyjny Komentatorzy, jakoś ostatnimi czasy jakby przysnęli. Może - wakacje, może- już podmęczenie futbolem, który pewnie w wielu domach rytm zaburzył; może- Barnaba dzieląc się własną myślą... nie zachęca do skontrowania, albo rozwinięcia; po prostu przynudza. Refleksją i pikarską monokulturą. Z góry przepraszam...  Półfinały - przyznają Państwo- były rewelacyjne. Najpierw Urugwaj teoretycznie „ nie miał prawa" skutecznie walczyć o zwycięstwo nad Holendrami, a wojował aż miło. Na ledwie 2: 3, i z do końca demonstrowanym pragnieniem, by doprowadzić do remisu. Z pięciu goli - ze trzy przepiękne... Dla wielu teoretyków i znawców Hiszpanie też „nie mieli prawa" wyeliminować Niemców. Ci przecież przyjechali z drużyną świetnych piłkarzy- skutecznych, a także skorych do ofensywy. I co? Kto widział- wie. Hiszpanie wygrali 1:0. Ich brylantami techniki skrząca się piłka, połączona z niebywałym temperamentem jednym golem, ale zasłużenie wzięła górę. Nie tędy, bo rywal broni się wspaniale- to tamtędy; jeśli tak nie wychodzi- będziemy kombinowali inaczej... Wspaniały mecz godnych siebie rywali. Do końca.  Jeśli nasi dzielni futboliści ( także ich trenerzy i rozliczni edukatorzy) uważnie oglądali te mecze, to zapewne zapisali sobie takie, bądź podobne nauki:   a) Każdy mecz trwa minimum 90 minut.  I zawsze trzeba być gotowym do gry na pełnych obrotach. Nie tylko broniąc tego, co już ewentualnie zdobyte, lecz także starając się jeszcze wygrać, co wcześniej przegrywane. Jak podpowiedzieli Urugwajczycy, Niemcy, wcześniej piłkarze Ghany, Kamerunu...    b)    Futbol jest coraz szybszy, coraz bardziej atletyczny, Kto wychodzi na boisko, by jakoś do końca meczu dotrwać- lepiej niech zostanie w szatni. Ale lepiej- niech wcześniej zostanie poddany ( i sam się podda) porządnemu treningowi. W tych mistrzostwach jakoś nie widać, zmagających się ze skurczami mięśni. Ludzie dzisiejszego boiska są nie tylko krezusami, a niektórzy jeszcze tzw. modnie celebrytami. Ale w pierwszym rzędzie- i jednak wcześniej, nim ich zasobność i sława nawiedziły- świetnymi zawodowcami. Sprawnymi technicznie, fizycznie, mentalnie.   c) Czas się zacząć oduczać teatralności gestów na boiskach. Że sędzia kalosz ( nawet, jeśli słusznie), że krzywda mi się dzieje i „ wolny", albo „karny" byłby aktem sprawiedliwości... Widzieliście Panowie Piłkarze Ligowi, jak w meczu Hiszpanów z Niemcami, gdy atletycznych starć były dziesiątki, a nerwy musiały być napięte- prawie po każdym faulu następował gest przeprosin...? Przepraszam, ani myślę bawić się w taniego moralizatora. Po prostu - tak „TO" widziałem. I takie „TO" mi się podoba... A także wiem, że wcale nie jesteśmy w tym sporcie sportów tak świetni, jak o sobie myślimy, i jak nam urzędowi optymiści oraz tani w argumentacji propagandyści wmawiają... 