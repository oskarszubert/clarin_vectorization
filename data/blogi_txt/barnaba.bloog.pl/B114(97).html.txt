ECHA WYDARZEŃ: Premier potwierdził: „ Joanna Mucha- ministrem sportu”! Jak w pogłosce- tak w rzeczywistości.   Najlepszego Pani Posłanko- Minister ( pomieszanie rodzajów, bo język nam jeszcze lepszego określenia nie wymyślił); NAJLEPSZEGO! Pani, i sportowi. Punkty sprawdzianu przyjdą szybko. Rok 2012 to piłkarskie EURO ( sprawdzamy się, jako współgospodarz i drużyna reprezentacyjna) i londyńskie Igrzyska Olimpijskie. Droga od słów do czynów słowa sprawdzających jest, więc wyjątkowo krótka! Nowa Pani Minister już w dołkach startowych setnej sekundy stracić nie może… Zadania są zarazem trudne ( właśnie kalendarz i sytuacja w sporcie) i… nie za trudna. To drugie, bo dotychczasowi ministrowe sportu poprzeczki bardzo wysoko nie umieścili. Nie mieli czasu, nie umieli, nie byli gotowi- nie tu starać się o definicję, zostańmy przy nowej pozycji startowej. Jedno już jest pewne. Z góry. Za sprawą Pani Minister sportowi i jego lożom honorowym uroku i urody już przybyło…    Kolejne przybliżenie, tzw. CV. Rocznik 1976, czyli osoba jeszcze długo młoda, co „podwładnemu sportowi” powinno przydać energii. Oby wespół z twórczym rozwijaniem tradycji… Bo kto tej nie zna i nie rozumie- nigdy współczesności nowoczesnej nie wymodzi. Niby sprzeczność- ale ... tak to już jest,  Urodzona w Płońsku- zasłuży tam na pomnik, albo kiedyś nadanie patronatu szkole, klubowi, „orlikowi”? Doktor ekonomii, nauczyciel akademicki… Jeśli wiedza praktyczna współgra z tytułem- to rozwojowi sportu powinno dobrze posłużyć. Budżet, czyli podatnik; wpływy z zakładów totalizatora, sponsorzy, reklamodawcy, różne formy własności klubów; układy, przyzwyczajenia, decyzje przez głosowania, zależności od różnych reguł różnych federacji sportowych- to wciąż nowe supełki. Także dla ministra, bo on ma wpływać i dyrygować. Raczej- dyrygować sprawnie, przez wpływanie mądre, taktowne, a jednak skuteczne…   Podobnie sprawa ma się z modelem partnerskim na innym pułapie. Gdy administracyjnie sportem rządziły „ komitety” – szef „ w temacie kultury fizycznej” współrządził- w imieniu premiera – w MON. MSW, resortach zdrowia, edukacji. Minister z ministrem- sprawy już mają się inaczej. Inna forma partnerstwa. I model dotychczas jednak dobrze nie jest ulepiony… Ulepi go Pani Minister z powierzonej plasteliny? Pokaże się zespół nowoczesnych i mądrych ekspertów? Oby!  Z tym, że ostatnimi laty grono owych ekspertów jawi mi się jako cieniutkie. Fachowcy jakby zostali w czasie pozaprzeszłym, tylko amatorzy łatwego życia się rozmnożyli... Tak to wygląda – w teorii i oczekiwaniach. W dalszej części CV znajdę znak zapytania.W karierze poselskiej nie znajduję sportowego szlaku. W komisjach, zespołach roboczych. Czy więc- dział oddany we władania znany ze słyszenia?    Podobno są własne doświadczenia sportowe- premier przypomniał, że w sportach walki- ale czy to stanie za praktykę w zarządzaniu? Oczywiście- świeżość może się okazać zwiększoną chłonnością na wiedzę o nowych zadaniach. Może, ale czy tak się stanie „z automatu?”... Czyli z nowej, a przecież politycznej nominacji… Sport zasadza się m.in. na optymizmie. Ale karta jest czysta, trzeba ją zapisywać. Jak? Poczekamy- zobaczymy. I to dość – terminy przypomniane we wstępie-szybko… 