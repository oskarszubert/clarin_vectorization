ECHA WYDARZEŃ: Zła wiadomość: piłkarska reprezentacja spadła nam w rankingu FIFA z 64 na 66 miejsce w październikowym notowaniu. Wiem, Franciszek Smuda stwierdzi, że mu to powiewa, bo on się najął, jako szef trenowania z celem EURO 2012, i tylko to go obchodzi. Mnie- obchodzi. Bo: primo- to zawsze boli, jeśli się z drabiny spada; secundo: dylemat – ręce myć, czy nogi uznaję za bzdurny, bo czystość nie wiąże się z wyborem. Tertio: ten ranking ma związek z mistrzostwami świata, a ma EURO historia się nie kończy… I za to właśnie cenię np. siatkarzy ( i byłe złotka –też) – lepiej, czasem gorzej, ale nigdy w klasyfikacjach poza elitą…  A że z pozycji faworyta właśnie przegrali z sensacyjnym Iranem 2:3? Bo to jest właśnie granie wśród wielu rzeczywiście równych.  Nie z pozycji w siódmej dziesiątce.Jeszcze powygrywają... Choć oczywiste, że lepiej i zdrowiej dla szansy oraz samopoczucia było ten mecz wygrać. Dobra wiadomość: orzełek wraca na stroje reprezentacji! Prezes Grzegorz Lato, jak długo oznajmiał, że: a) władza PZPN-owska  w komplecie firmuje decyzję o zastąpieniu godła logotypem związku; b) przez 2 lata tak już być musi. Teraz bez zarządu decyzję obalił, i ma być- jak było... Gdy on grywał, a nie panował… Tylko, po co tę żabę prawie cały kraj musiał konsumować?   Nie żal mi prezesa, bo na krytyki zasłużył, żal mi tylko związkowej pani rzecznik. Bo własną piersią musiała głupoty przesłaniać. Taka ma być lojalność rzecznika...    Tu- margines. Z pamięci wieść wydobyta. Kiedyś świetny władca sportu namawiał mnie bym wziął się „ u niego” za rzecznikowanie. Odpowiedziałem, że dziękuję, ale za to mogę być doradcę. Odpowiedziałem odważnie: Widzisz, bo rzecznik musi o każdej głupocie szefa twardo mówić, że to mądrość i nowoczesność, a doradca, po prostu ma tak doradzać,  by szef głupot nie robił…   Widzę pozytywny nurt- budujący wpływ opinii społecznej oraz siłę jej presji. W sporcie często się to nie zdarza, więc wynik trzeba cenić. Jak w roku 1972, kiedy to właśnie presja opinii wprowadziła do reprezentacji olimpijskiej Wojciecha Fortunę. A on odpłacił się złotym medalem na skoczni…    … Zła wieść. Że jeszcze dni do stanu gotowości warszawskiego stadionu na EURO zostały, a już jest potyczka o obiekt. Znaczy- co z nim będzie, gdy EURO przeminie. Władcy stadionu, który rośnie na gruntach administrowanych przez Skarb Państwa, a finansowany jest z kasy budżetowej publicznie zaczynają mówić, że nie należy za bardzo liczyć na  piłkarsko- reprezentacyjne granie „ the day after”. Bo PZPN za dużo chce, a domaga  za taniej usługi. Dla odmiany słyszę, że PZPN ( tego akurat nie mam mu za złe) twierdzi, że teraz kilka jest świetnych stadionów, a jeśli  warunki materialne oferują lepsze, zaś rachunek ekonomiczny sugeruje wybór bardziej opłacalny… itd.   Znów notatka na marginesie: Prezes Lato z dawna nawet głosił, że to żaden Stadion Narodowy, bo dla piłki to takowy już jest- tradycyjnie- w Chorzowie…   I supła się, supła. Mimo, że z dawna mądrzy ludzie mówili, ze wraz z obiektem ma się kształtować jego „twarz” oraz program wykorzystania i utrzymania. A z ową „twarzą” – jak wyżej. PZPN palcem nie kiwnął forsą nie sypnął ( tak ponoć zrobiła angielska federacja budując Wembley) , futbol  dostaje w prezencie od podatnika stadion.  Bo  EURO występuje  jako "sprawa polska". Inne sporty- mało z obiektu będą miały, jako że już w sferze projektu zatrzymano się na futbolu. Ministerstwo sportu musiało zapewne drogę na skróty klepnąć, zamiast podnieść krzyk. I może stanąć na tym, ze będzie świetna niecka, kapitalna trawa, nowoczesne loże biznesowe oraz vipowskie, ekskluzywne siedziby, powierzchnia dla wystaw, sale obrad; będzie gdzie zakoncertować dla widowni 70-tysięcznej itd. Tylko- sport pojawi się od święta. Bo- on ubożuchny krewny. Wybudował i… niech podziwia. Zwiedzającym pewnie się nawet spodoba.  A miało być- przypominam nieśmiało- Narodowe Centrum Sportu. Na pokolenia. Rodaków, warszawiaków, sportowców wielu specjalności. Z futbolem - bo EURO - na czele, ale nie wyłącznie.     Przerysowuję? Pewnie – trochę tak. Ale: po pierwsze- zbijam słowa ostatnich publicznie głoszonych poglądów; po drugie- odgrzewam stary wniosek, by z góry supełki starać się rozwiązać, nim węzeł okaże się gordyjskim.    I to będzie na przystawkę w fazie startowej sprawowania władzy - przez nową  Panią Minister. Nie zazdroszczę, ale zostaję przy nadziei, że co poprzednicy sknocilli, bądź  zaniedbali jeszcze uda się poprawić. Żeby obiekt- ponoć cud- sportowi  nie uciekł. 