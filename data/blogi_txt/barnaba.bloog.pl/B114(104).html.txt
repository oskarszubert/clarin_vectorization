ECHA WYDARZEŃ: 22-latka z Kórnika rodem, panna Katarzyna Pawłowska, kolarka torowa ma tęczową koszulkę. W tym sporcie to symbol mistrzostwa świata! Pięknie, brawo. Nie był to wprawdzie wyścig z programu olimpijskiego, ale mistrzyni, to mistrzyni. A jeśli jest tak szybka, to i w konkurencji londyńskich igrzysk może się pokazać! Piłkarze ręczni grają o prawo olimpijskie, Niech mają z górki. Łatwo nie będzie, ale…   Są dni refleksji. Jak to w święta...Zebrały mi się przeróżne echa przeróżnych wydarzeń. Czasem bardzo odległych, ale najczęściej mających ślad we współczesności. Choćby ślad wspomnień. Albo  okazja do porównań- tego, co było- z tym, co jest. Niosą te echa też prostą refleksję, że sport premiuje ludzi aktywnych jak długo sił stanie…   Nie kryję zachwytu dla szansy, jaką daje sieć elektroniczna. Granice nikną, odległości nie istnieją, kontakt ze znajomymi staje się łatwy.  Także sport się dzięki temu jakoś wzbogaca. I pamięć odświeża....  ...   Jak głęboko zapadają  w pamięć własne sportowe wyczyny? Zostają, czy się rozmywają? Kiedyś zapytałem o to prof. Leszka Balcerowicza. Za mlodu utalentowanego biegacza, w chwili wywiadu zapracowanego wicepremiera. Pamiętał wszystko! Opowiedział o treningach, trenerach, o tym z kim wygrywał, a z kim wygrać nie mógł… Niby odległa i mało znacząca przeszłość, a jak się w pamięć wryła… Teraz drogą kontaktu przez Facebooka zadałem podobne pytanie Marcinowi Święcickiemu. Poseł, od lat działacz, wiele funkcji zatrzęsienie zajęć. Co pamięta „ ze sportu lat młodzieńczych? Przecież był obiecującym skoczkiem w dal. Co szczególnie wryło się w pamięć? Czy w ogóle odpowie? Odpowiedział: „Z moich własnych wyczynów, to wielka spartakiada w Zielonej Górze w 1963 roku, na której wygrałem skok w dal młodzików z wynikiem 7, 02, a potem Mistrzostwa Europy Juniorów, w 1966 r. w Odessie, na których zdobyłem brąz. Z innych, to pamiętny mecz la. Polska- USA na Stadionie Dziesięciolecia przegrany przez naszych tylko 98:115….”       Aktywni, jak długo sił starczy. Eksbokser- mistrz oraz jeszcze wicemistrz olimpijski, Józef Grudzień zawiadamia bliźnich na, „fejsie”, że sprawuje funkcję prezesa Fundacji Dom Rodziny Olimpijskiej. Od 2000 roku po dziś. Fundację założyli sportowcy, nazwa określa cel… A żeby być wciąż młodym, Grudzień zamieszcza na fejsie film ze swojego finału olimpijskiego. „Przy okazji” jest też zapis filmowy walki następnej, w której Marian Kasprzyk, mimo złamania ręki , też zdobył olimpijskie złoto. W Tokio…   Nie trzeba wierzyć komentarzom i opiniom - jest szansa obejrzenia, jakich mieliśmy –za Stamma- bokserów. I jaki był obraz pięściarstwa tamtych czasów. Na mój gust, nawet dzisiejsi wciąż mieliby co z tamtej szkoły kopiować…A żeby było łatwiej znaleźć panagrudniewego "fejsika"- adres: http://www.facebook.com/profile.php?id=1000036 41682830#!/profile.php?id=100002580035783. I jeszcze bezpośredni adres do zapisów walk: http://www.youtube.com/watch?v=W0L2Yop8dtY feature=share Zygmunta Smalcerza – złotego ciężarowca igrzysk monachijskich znalazłem w „fejsie” aż za Wielką Wodą. Już nie na rynku na Kole, gdzie go czasem spotykałem. Czy wcześniej w PKOl, jako dyrektora sportowego., albo trenera reprezentacji. Sylwetka kapitalna. Waga zbliżona do "monachijskiej", a była to najlżejsza kategoria -52 kg. Tu refleksja na  własny ( i kilku znajomych) użytek, że z kilogramami można sobie dać radę…    - Dokąd pana wywiało, panie Zygmuncie? Dlaczego?    - …. Może i jestem daleko, ale ciągle przyjeżdżają tutaj nasi sportowcy. Klikniecie w laptopie pozwala zaś na kontakt z każdym, kogo lubimy oglądać. Żyjemy w pasjonujących czasach, a ze pracuje w centrum światowego sportu codziennie czegoś mogę sie jeszcze nauczyć. Znalazłem miejsce dla siebie, gdzie chcą korzystać z mojej wiedzy i doświadczenia...   Kazia Pogorzelskiego, inżyniera i pilota poznałem dziesiątki lat temu. Potem czytałem, że ze śmigłowca stawiał coś tam na jakiejś budowli, i ze był to wyczyn na owe czasy niebywały.  Nie tylko na skalę krajową. Spotkaliśmy się teraz w sieci. Czytam „list”: - Rajdy Dziennikarzy i Pilotów powinny doczekać się własnej monografii. Tylu wspaniałych ludzi z tak różnych środowisk razem - w jednej kabinie, na tylu lotniskach, przy wielu biesiadnych stołach. I te wizyty w ciekawych, niekiedy w najbardziej nieoczekiwanych miejscach kraju; pod ziemią w kopalni, na morzu, w ośrodkach hodowlanych i w wytwórni serów i w dziesiątkach innych obiektów. Wszędzie jakieś historyjki, zdarzenia humoreski. Napisałem kiedyś " Moje rajdy z "Wirażami"- , bo z tą redakcją latałem. Spróbuję odgrzebać, bo to były świeże wrażenia. Pamiętam taki telegram do Naczelnego, który z Płocka wystosowaliśmy wspólnie z Bogusiem Kaznowskim: "Jak dotychczas, to w zawodach najlepiej wychodzi nam... podwozie".   Od pana Lecha, który mieszka w Australii otrzymałem wieść ( plus zdjęcie), że spotkał Eugeniusza Warmińskiego. Kto zacz? Starsi pamiętają- ruchliwy, popularny ogromnie wydajny fotoreporter sportowy ( córa- znana łyżwiarka figurowa) . Elita krajowa  zawodu. Tysiące zdjęć, historia sportu w fotografii. Na zawsze. Załączę otrzymany adres, by każdy mógł sprawdzić osobiście. A dlaczego warszawiak – z krwi, kości, a nawet wymowy ( coś z Wiecha) jesień życia postanowił spędzić na innym kontynencie? Pewnie jest odpowiedź, ale ja jej nie mam. I nawet bym pewnie nie pytał… A adres jest taki: http://www.eastnews.pl/groups/index/id/3912/section/archiv es/bannerId/438.  Wiele tam z uwiecznionej właśnie przez Warmińskiego historii sportu. Zresztą są tam też inne pasjonujące albumy- np. Karola Szczecińskiego, który filmem i zdjęciem także w sporcie głęboki ślad zostawił. I kto mi powie, ze Internet to ledwie ciekawostka, fanaberia i złodziej czasu? Dla mnie- Sezam… 