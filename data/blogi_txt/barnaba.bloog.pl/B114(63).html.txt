ECHA WYDARZEŃ: Wraz z lekkoatletami bardzo się martwię, że antykibice naruszyli stadion „Zawiszy". Takie kameralne, bardzo sympatyczne cudeńko. Samemu miło tam posiedzieć, a i każdego gościa godnie można przyjąć... Kiedyś była tam nawet spartakiada „prasowców"... No i awanturą porozwalali. Jak to „przy piłce" ( nie tylko u nas, ale Barnaba o naszym tu pisze zmartwieniu) bywa. Dyskurs działaczy nawet o projekcie rozwiązania klubu- jawi mi się jako głęboka defensywa wobec problemu. Ucieczkami go nie załatwimy, ani stadionu-cudeńka wedle m.in. nowoczesnej normy lekkoatletycznej do stanu dawnej używalności nie doprowadzimy. Odbudować powinni ci, którzy zdewastowali, a nie tylko miasto, czyli podatnik... A martwię się także z perspektywy EURO. Bo, jeśli się łobuzy zgadają i będą chcieli zrobić awanturę, to normy porządku będą silniejsze od nich nie dopiero „ na finiszu" draki? No i chciałbym wreszcie też usłyszeć, że aktywniejsza niż dotychczas walka słowem z takimi tendencjami odbywa się w programach edukacyjnych, z ambon... I w ogóle. Bo represja i straszenie jej nieuchronnością (?) -to ważne, ale taki „lewy prosty wyprzedzający"- czyli działania pozytywne też się przyda...  Sport i polityka. Teoretycznie- rozłączność i takież gadanie o sprawie. Praktycznie- związki bliskie. I nie od wczoraj, od zawsze.  Nawet taki „świat olimpijski", głosząc niezależność uginał się wobec norm wprowadzonych przez polityków. Np. gdy udawał, że stosuje normy laboratoryjnego amatorstwa, gdy życie w wielu krajach, niezależnie od formacji ustrojowej, stosowało lewe etaty, udawane stypendia, nagrody płynące krętymi nurtami itp.   Było, jest, i będzie. Na ostre, tylko o dopiero wtedy, gdy centrale sportowe uznają, że ich interesy- władza i kasa są zagrożone. Niezależnie od gaworzenia ruchu sportowego, że jest samorządny i samodzielny od „a" do „z"... Zresztą sam to głosząc, z kas, które trzymają politycy czerpie, oraz o przychylność zabiega. Bo tak jest nasz świat urządzony, że jakaś forma polityki jest wszędzie. W cenie benzyny, w sposobie waloryzowania, w kolejce do bloku operacyjnego oraz nawet na wizytę u specjalisty, w przyzwoleniu by tzw. spółdzielczość mieszkaniowa udawała samorządność wobec dyktatu tych, którzy z niej żyją i tak takiej...  Teraz politykę przywołał mi pan Janek T. Jako bramkarz czasem bywał świetny. Choć też „ nie zatrzymałby kiedyś Anglii", gdyby jeszcze pan Jan Domarski gola nie strzelił... O rany, i kto to wtedy podał Domarskiemu? Teraz pan Janek nie lubi i nie szanuje pana Franciszka Smudy.  Ma prawo, jak każdy kibic i komentator życia. Barnaba też ma wątpliwości, jeśli chodzi o zapowiedziane cuda... Ale pan JT poza oceną możliwości i umiejętności trenerskich wprowadził do owego „nielubienia" haft polityczny. Że „doktrynalnie oraz głęboko apolityczne" FIFA i UEFA mogą zrobić kuku polskiej piłce ( wraz z reprezentacją) za to, że Smuda zaangażował się politycznie. Dając imię, nazwisko i twarz jednemu z dwóch kandydatów na Prezydenta RP. W kampanii wyborczej. Śmiem wątpić, że to mogło zdecydować o wynikach, a nawet, że wyborcy ów gest zapamiętali, ale takie łapanie za gesty uważam za zabawne. Nawet, jeśli sądzę, że czasem takie obrazki są śmieszne, a wiara w ich sukces dziecinadą... Ale przecież każdy ma jakieś prawa do osobistych decyzji. IPN jakoś nie postawił zarzutu dzisiejszemu prezesowi PZKol, że był posłem „ w dyskusyjnym" - dla modnych dziś punktów widzenia- okresie... Nie zauważyłem też, by MKOl oburzył się, że grupa sławnych ludzi sportu, z członkiem MKOl i wice PKOl na czele kiedyś, wcale nie tak dawno oficjalnie stanęła do kampanii prezydencko- wyborczej. Nie odnotowałem oburzenia władz światowego sportu na to, że w ostatniej kampanii, po stronie przeciwnej niż Smuda stanął... Pan Janek. I grupa innych sławnych sportowo, ( bo, jak pięknie przypomniał Ryś Niemiec w blogu „Gazety Krakowskiej" - sportowo wspaniały „wspólny mianownik", nie przekłada się na taką samą drogę przez życie); zameldowali się, jako ludzie i organizacja. Z innym wiceprezesem PKOl. Do tego - mimo ze fachowcy- udający, iż nie wiedzą, że jeśli ten  „patron" obiecuje nam igrzyska, to... oferuje Niderlandy. Jak drzewiej Zagłoba. To MY możemy, a Smuda- nie ma prawa, panie Janku? I co na to MKOl, PKOl, UEFA, FIFA oraz prawdziwie zdrowy rozsądek? Dalej.  Nie zauważyłem, by wspomniany tu krytyk był  sekowany przez broniące apolityczności władze sportu międzynarodowego, gdy kiedyś- z przekonania i świadomie, jak czytuję „ dał twarz i nazwisko" organizacji pt PRON. Bo, jeśli z przekonaniem i świadomie... Każdy ma prawo artykułować poglądy. I tak dalej. Czyli- niech zawsze grobla będzie wedle stawu...  A że relacje sport-polityka kształtują, bądź utrwalają też złe zwyczaje? Fakt. Teraz np. jest dyskusja: kto prezesem PKOl, po Piotrze Nurowskim? Czytam o trzech kandydaturach. Mam faworyta, widzę też wyraźnych outsiderów. Ale temat rozwinę w innym wpisie. Tu tylko przypomnienie, że ważny poseł ważnej formacji już powiedział dziennikarzowi, iż jeśli „xy" ( dodam- nie faworyt Barnaby) rzeczywiście będzie kandydował to MY ( czytaj- partia) go zdecydowanie poprzemy... Czyli- niezmienne, mniej ważne- lepszy, czy gorszy, ważne- że nasz... Nie polityka? I co - panie Janku- na to MKOl? Odpowiem- nic... 