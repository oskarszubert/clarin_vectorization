ECHA WYDARZEŃ: Wiem, naraziłem się Jadzi oraz Andrzejowi Szalewiczom. Oboje oddali badmintonowi ( dla mnie- wciąż kometka) szmat życia działacza sportowego; dziś też są TAM aktywni, ( choć teraz „honorowi”), a ja ani słowa o życiowym sukcesie tego sportu…. Biję się w piersi. Fakt- zaniedbanie. To, że polski mixt ( pani oraz pan) zdobył mistrzostwo Europy, jest nie tylko pierwszym osiągnięciem medalowym. Jest czymś więcej – sport niszowy daje sygnał, iż z niszy wychodzi. Może podczas londyńskich igrzysk będzie potwierdzenie… Zapamiętajmy te nazwiska: Robert Mateusiak i Nadieżda Zięba. Radując się już tym, co na drodze ku igrzyskom osiągnęli...  … Piłkarze Legii jubileuszowo ( po 15 raz) zdobyli Puchar Polski. Pokonali Ruch łatwiutko- 3: 0 i… jak donoszą portale mogą być już pewni premii 825 tys. zł. „Jeśli wygrają trzy ostatnie mecze ligowe, kwota wzrośnie o kolejne 150 tys. zł. Jeśli zdobędą dublet, do podziału będą mieć 4, 235 mln zł…”   Mecz obejrzałem. Pełen zaciętej walki, ambicji, ale gra wciąż taka bardziej stylowo- podwórkowa. Gratulacje się należą, ale zachwyty… zostawię komentatorom TVP. Trenują przed EURO? Najładniejsza wydała się trawa… Przed EURO temat bulwersujący, w Kielcach- gdzie grali- zieloniutka do końca… Też sukces. I sygnał, że jeśli w Kielcach może być OK., to także w Warszawie, Poznaniu, Wrocławiu, Gdańsku... Nie święci przecież garnki lepią oraz trawę sieją… … Proszę zauważyć- jeśli tylko jest o kopaniu piłki, zaraz za tym przychodzi gaworzyć o pieniądzach. Taki ten kopany sport ( nie tylko u nas), taki czas… U nas nawet kontury grubiej rysowane. Bo, jeśli Polonia przegrywa, to jej właściciel głosi, że ma dosyć i kasę wycofa- co sygnalizuje- że nawet tak zasłużony klub nie stoi na mocnym fundamencie. Jeśli multi, multi- właściciel Śląska przymyka klubowi kasę, bo… coś tam, coś tam- czytam, jako dowód tezy, iż nie tylko łaska kibica na pstrym koniu jeździ… Bo mocny materialnie, pewny siebie i zaborczy w tym względzie mamy futbol, a równocześnie taki trochę jakby na glinianych nogach. Nie tylko w sensie stylu grania…   … Londyńskie Igrzyska zbliżają się szybciutko. Ciszej – medialnie- niż EURO, ale to nie wina jakości imprezy imprez, lecz… tzw. medialistów. Bo EURO bardzo ważne- fakt; podwójnie ważne-  także jako sprawdzian klasy organizacyjnej, lecz Igrzyska wystawią cenzurę całemu rodzimemu sportowi. Na cztery lata! Dlatego proponuję uważniej zaglądać za kulisy przygotowań. Przynajmniej tak bacznie jak do kadry spółki „Lato-Smuda”…  W tym roku sport nie ma jednego "pępka", ma dwa!    Zajrzałem więc i ja. Ponieważ wiem, że w wielkim sporcie wynik dziś często zależy nie tylko od wytrenowania i wyszkolenia, lecz też od stanu zdrowia mistrzów- zwróciłem się- „fejsowo” do p. Jerzego Skuchy, szefa PZLA. I dziękuję mu za zdania optymizmu: „Nigdy nie mieliśmy tak dobrze zorganizowanej opieki medycznej jak obecnie. Do tego dochodzi ubezpieczenie zawodników i trenerów, stąd spokój o finanse w razie urazu.... Jestem zadowolony z fachowości naszych lekarzy i terapeutów’… Czyli- tak trzymać! I dotrzymać przynajmniej do Londynu... 