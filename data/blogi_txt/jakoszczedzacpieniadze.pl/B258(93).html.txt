Podcast: Play in new window  | Download No i stało się. Przedstawiam Wam pierwszy odcinek podcastu “Więcej niż oszczędzanie pieniędzy”, w którym opowiadam przede wszystkim gdzie zetknałem się z podcastingiem, dlaczego uważam go za fajną formę komunikacji oraz w jaki sposób zamierzam prowadzić mój podcast. Z założenia ma on rozszerzać formułę bloga “Jak oszczędzać pieniądze“. Po szczegóły zapraszam Was do wysłuchania tej audycji. Wystarczy kliknąć ikonkę odtwarzania znajdującą się na początku artykułu   A na końcu nagrania usłyszysz moje świąteczne życzenia dla Ciebie    W tym odcinku mówię w szczególności o:  Kim jestem Skąd dowiedziałem się o podcastowaniu Dlaczego zdecydowałem się nagrywać podcast i jakie z nim wiążę nadzieje Czego się obawiam w kontekście podcastowania i w jaki sposób spróbuję pokonać te obawy Jaka będzie formuła i zawartość podcastu “Więcej niż oszczędzanie pieniędzy” Moje życzenia świąteczne dla Ciebie    Kilka informacji organizacyjnych Większość informacji organizacyjnych przedstawiłem już w nagraniu, ale tutaj dodam jeszcze kilka informacji porządkowych:  Podcast “Więcej niż oszczędzanie pieniędzy” dostępny będzie jest już dostępny w iTunes i będzie dostępny w katalogu podcastów Zune oraz BlackBerry – dla tych z Was, którzy korzystają z telefonów iPhone, Windows Phone lub BlackBerry. Proces akceptacji mojego podcastu w iTunes może potrwać do kilku dni więc proszę o chwilę cierpliwości   Jak już będę wiedział, że widać go w iTunes, to zaktualizuję ten wpis i opublikuję bezpośredni link do subskrypcji. Jeśli chcesz, to możesz zasubskrybować podcast już teraz korzystając z nowego RSS, na którym znajdować się będą podcasty: http://feeds.feedburner.com/WiecejNizOszczedzaniePieniedzy Po prawej stronie bloga pojawił się przycisk “Nagraj voicemail“. Umożliwia on zostawienie mi głosowej wiadomości – komentarza, pytania, krytyki, gratulacji, podziękowań, życzeń, a nawet “wiązanki” jeśli tylko miałoby Ci w jej wyniku ulżyć   Będzie mi bardzo (BARDZO!) miło usłyszeć Twój głos. UWAGA: pojedyncza wiadomość może mieć maksymalnie 90 sekund. Jest też dodatkowy powód, dla którego pojawił się przycisk “Nagraj voicemail” – od czasu do czasu chciałbym odpowiadać podczas podcastu na Wasze pytania. Znacznie lepiej będzie, jeśli zadacie mi je werbalnie. Wtedy będę mógł umieścić w podcaście zarówno Wasze pytanie, jak i moją odpowiedź. Ciekawy jestem jak to wyjdzie    Linki wymieniane w podcast’cie W notatkach dotyczących każdego z podcastów, będę zamieszczał komplet linków związanych z zagadnieniami, o których mówiłem podczas danego podcastu. W tym tygodniu są to:  Strona z informacjami o mnie i o moim blogu Pat Flynn i jego blog oraz podcast Smart Passive Income Moja osobista, maratońska historia Moje drugie wideo  Liczę na Twój komentarz! 20 minut – tyle trwa mój pierwszy podcast. Dziękuję Ci jeśli zdecydowałeś się go wysłuchać i mam do Ciebie wielką prośbę. Napisz mi proszę w komentarzu jak Ci się podoba (a może nawet nagraj Twój komentarz korzystając z przycisku “Nagraj voicemail” :-)). Jak Ci się podoba okładka? Czy taka forma komunikowania się ma dla Ciebie sens? Co mogę poprawić? Będę wdzięczny za każdy komentarz! A tymczasem będę już kończył. Przyjmij ode mnie proszę serdeczne i płynące z głębi serca życzenia wielkanocne. Życzę Ci wszystkiego co najlepsze i tego by zmartwychwstały Jezus obdarzał Cię łaskami (nawet jeśli w niego nie wierzysz), by Twoje życie miało cel, byś Ty go widział i byś skutecznie do niego dążył. Byś potrafił lub byś potrafiła zawsze cieszyć się z tego co masz. By praca dawała Ci prawdziwą frajdę i by nie brakowało Ci na to czego potrzebujesz. By oszczędzanie było dla Ciebie przyjemnością a nie koniecznością! I w końcu byś święta spędził radośnie i jednocześnie spokojnie, w gronie Twoich najbliższych – rodziny i przyjaciół. Do usłyszenia w następnym odcinku!   Transkrypt podcastu Kliknij tutaj, aby pobrać spisaną treść podcastu (plik PDF).   Podziel się:FacebookGoogleLinkedInTwitterEmail Podobne artykuły: Budżet domowy – czyli jak zacząć oszczędzanie pieniędzy Ile pieniędzy daje oszczędzanie? czyli mój występ gościnny 