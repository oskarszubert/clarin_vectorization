Dzisiaj mamy Światowy Dzień Oszczędzania. I z tej okazji chcę podzielić się z Wami bardzo optymistyczną historią, którą usłyszałem przedwczoraj od mojej koleżanki Lucyny. Zacznę od tego, że Lucyna już za kilka dni leci na kilkutygodniowe, wymarzone wakacje do Tajlandii – a wszystko to stało się możliwe dzięki decyzji o odkładaniu pięciozłotówek   Opowieść będzie bardzo krótka, ale mam nadzieję Was zainspirować. Historia prawdziwa i z happy endem, więc od razu dziękuję wszystkim malkontentom, którzy komentować będą, że to niemożliwe. Możliwe! Musicie tylko chcieć    Już wiecie, że Lucyna leci niedługo do Tajlandii. Strasznie się cieszyła, że nadchodzi jej egzotyczny urlop, gdy za oknem (w Warszawie) leży śnieg. Ale jeszcze bardziej cieszyła się ze sposobu, w jaki udało się jej uzbierać na bilet lotniczy. 22 miesiące temu zaczęła zbierać 5-złotówki. Każdą monetę o tym nominale, którą otrzymała, odkładała do słoika/słoików. Zasadę miała bardzo prostą: “jeśli otrzymam 5-tkę, to jej nie wydaję”. W efekcie codziennie odkładała 1-2 piątki. Przez 22 miesiące udało jej się uskładać ponad 700 monet o wartości ok. 3500 zł. Za uzbierane “drobniaki” Lucyna kupiła bilet do Tajlandii za 2796 zł i ma jeszcze trochę pieniędzy na inne wydatki. Wylatuje 14 listopada i wraca 2 grudnia. Fajnie? Bardzo fajnie! Prosta decyzja “odkładam każdą 5-tkę” pozwoliła jej uzbierać kilka tysięcy w czasie krótszym niż dwa lata. Na pewno kosztowało ją to trochę wyrzeczeń (w sumie z portfela znikało jej średnio 160 zł miesięcznie), ale mechanizm był bardzo prosty i bezkompromisowy: “każda 5-tka do słoika”. Lucyno – wiem, że to przeczytasz więc gratuluję, cieszę się i życzę Ci mega-udanych wakacji!   A Ty co zrobisz? Zaczynasz zbierać drobniaki czy będziesz szukać wymówek? A może masz lepsze pomysły na proste, codzienne oszczędzanie? Podziel się nimi proszę w komentarzu   Życzę Ci udanej reszty Światowego Dnia Oszczędzania. Moim bohaterem dzisiaj jest Lucyna   Podziel się:FacebookGoogleLinkedInTwitterEmail 