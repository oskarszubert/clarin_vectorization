W artykule “Edukacja finansowa – skąd czerpać wiedzę o oszczędzaniu i inwestowaniu” obiecałem, że przedstawię listę tych blogów, z których warto czerpać wiedzę na temat finansów. Zbesztany przez Tofika   postanowiłem, że dzisiaj nie będę się zanadto rozpisywał. Po prostu prezentuję Wam spis 36 blogów o tematyce finansowej, które staram się regularnie czytać i które uważam za wartościowe źródło wiedzy o inwestowaniu, oszczędzaniu oraz szeroko pojętych finansach i ich okolicach. Na niektórych z wymienionych niżej blogów niewiele się dzieje od dłuższego czasu, ale mimo to warto je przejrzeć. Ich autorzy włożyli w niektórych przypadkach gigantyczną ilość pracy w to, by dostarczyć czytelnikom wartościowe artykuły.  Oczywiście w pierwszej kolejności zawsze polecać Wam będę czytanie mojego bloga “Jak oszczędzać pieniądze”   I jestem Wam naprawdę wdzięczny za to, że go odwiedzacie. Przy okazji ponownie dziękuję za Wasze “Lubię to” na Facebooku – blog polubiło już 200 osób. Gratuluję w szczególności Damianowi Kozyrze, który kliknął “Like” jako dwusetny czytelnik. A jeśli Ty jeszcze tego nie zrobiłeś, a uważasz, że to co czytasz jest dla Ciebie przydatne, to kliknij proszę “Lubię to” w ramce Facebook w prawej kolumnie bloga   Cykl artykułów “Zaplanuj budżet domowy” Artykuły publikowane w ramach cyklu “Zaplanuj budżet domowy” można czytać niezależnie, ale najlepszy efekt osiągniesz, jeśli zapoznasz się z nimi po kolei :-). Cały cykl składa się z następujących artykułów:  Emerytura przed 50-tką Jak przygotować swoje zestawienie finansowe?  Analiza: zestawienie finansowe Michała Jak policzyć swoją wartość netto?   Edukacja finansowa 36 blogów finansowych, które warto czytać 6 książek o finansach, które musisz przeczytać…   Jak zacząć spisywanie wydatków Lista kategorii wydatków Program do rejestrowania wydatków  Jak używać Microsoft Money – przewodnik krok po kroku – część 1 Rejestrowanie zużycia mediów Stworzenie budżetu domowego i bieżąca kontrola kosztów Plan redukcji kosztów i długów Blogi angielskojęzyczne Zaczynam od blogów angielskojęzycznych, gdyż były i są one dla mniej nadal największą inspiracją. Tylko część z nich związana jest z tematyką oszczędzania, ale dla mnie osobiście ta lista jest esencją Internetu (piszę oczywiście bardzo subiektywnie).  Smart Passive Income – na tym blogu Pat Flynn (człowiek, który ostatecznie przekonał mnie do blogowania) przedstawia, jak dzieląc się swoją wiedzą można korzystać z potencjału Internetu do osiągania niebywałych profitów finansowych. Pat urzekł mnie (i nie tylko mnie) swoją transparentnością i utwierdził w przekonaniu, że mój pomysł na bloga nie jest odosobniony i że czytelnicy chcą poznawać liczby i konkrety. PodcastAnswerMan - facet, który wie wszystko o podcastach i jednocześnie ma dar mówienia. Obok Pata Flynna to mój drugi, największy motywator. Skutecznie wypełnia mi czas podczas biegania oraz jazdy samochodem (słucham jego podcastów). Get Rich Slowly - można powiedzieć, że tej chwili jest to już duży portal dotyczący tematyki finansów osobistych. Nawet, jeśli niektóre z prezentowanych tematów są odległe od polskiej rzeczywistości, to jest to gigantyczne źródło inspiracji. Oprócz samego bloga polecam również forum, na którym udziela się kilka tysięcy osób. Man vs debt - Adam Baker to człowiek, który zdobył ogromną popularność dzięki otwartemu i uczciwemu prezentowaniu swoich zmagań z długami, dążeniu do minimalizmu oraz szukaniu sensu w życiu. Obecnie inspiruje dziesiątki tysięcy ludzi. Polecam m.in. obejrzenie jego prezentacji na konferencji TEDx. Leaving work behind - a temu człowiekowi po prostu kibicuję Rzucił etat by zarabiać jako freelancer i obywatel Internetu. Fastlane Entrepreneurs - blog MJ DeMarco – faceta, który kiedyś zafascynował się Lamborghini, zapragnął go mieć… i w końcu go zdobył. MJ jest autorem świetnej książki, którą będę Wam polecał w kolejnym wpisie    Polskie blogi o finansach Tu nie będę już szczegółowo opisywał poszczególnych blogów. Starałem się podzielić je na kilka kategorii (zgodnie z podziałem w moim czytniku RSS), ale podział ten jest bardzo subiektywny. Blogi o tematyce ogólnofinansowej  Subiektywnie o finansach - blog Maciej Samcika, dziennikarza Gazety Wyborczej. Poziom odniesienia dla wszystkich innych blogów próbujących prześwietlać polskie finanse – głównie w zakresie relacji klient-instytucja finansowa. ABC Inwestowania Finanse osobiste Inwestowanie  APP Funds – świetny blog dla inwestorów giełdowych i nie tylko. 10 procent rocznie Risk and Profit – inwestycje finansowe   Oszczędzanie i finanse osobiste Ta dziedzina jest najbardziej bliska mojemu sercu   i dlatego tutaj lista blogów jest najobszerniejsza.  Oszczędzanie pieniędzy i nie tylko – nieaktywny już blog, ale nadal posiadający bardzo dużo wartościowych artykułów. Blog ten także mnie zainspirował do pisania. Uznałem, że skoro autor blogu Paweł Kata dotarł ze swoimi przemyśleniami do tak szerokiego audytorium, to ja także mam szansę bardzo szeroko propagować ideę oszczędzania. Nie ukrywam, że wystartowałem ze swoim blogiem m.in. dlatego, że nawet na tak świetnym blogu jak Pawła, dostrzegałem ogólnikowe informacje, które ja potrafię przełożyć na konkrety finansowe – a te wydają mi się znacznie bardziej przydatniejsze dla czytelników. Mimo wszystko polecam zdecydowanie lekturę tego bloga. Racjonalne oszczędzanie – blog, który pomógł mi “wypłynąć” dzięki zamieszczeniu mojego gościnnego wpisu “Oszczędnościowa autobiografia”. R-O Adminie – jeszcze raz Ci dziękuję!   i zdecydowanie polecam lekturę tego prowadzonego z zadziornym dystansem bloga. Regularne oszczędzanie - historia oszczędzania w jednym z programów inwestycyjnych Skandia. Warto obserwować i wyciągać wnioski. Sławek Śniegocki - blog autora dwóch dobrych książek: “Inwestuj we własny dług” i “Inwestuj we własny etat”. O tych książkach kilka zdań napiszę w kolejnym artykule. Finanse osobiste i oszczędzanie Od zera do milionera – - na tym blogu polecam w szczególności historię inwestycji w pożyczki społecznościowe w serwisie Kokos.pl Blog Kontomierza – blog twórców usługi kontomierz.pl, która pozwala zarządzać wydatkami i budżetem domowym oraz automatyzuje pobieranie danych z banków. Frugal Metafinanse  Porównanie ofert kont i lokat bankowych  Finanse dla wszystkich - tu wpadam już bardzo regularnie po najświeższe informacje dotyczące ofert bankowych. Pozdrawiam Cię Xamriksie serdecznie   Konto i Lokata - autorowi tego bloga jestem wdzięczny za rzetelną analizę moich kont bankowych, której dokonał w artykule “Jak zarabiać na kontach bankowych – czyli premia moneyback”. Piotr na bieżąco donosi również o wszelkich zmianach w ofercie kont i lokat. Finanse po godzinach - UPDATE: tu sam autor polecił mi dodatkowo inne swoje blogi, do których wcześniej nie dotarłem, a które rzeczywiście są wartościowe:  Polak potrafi Polak potrafi 2 – kontynuacja powyższego bloga Arkana obligacji Matematyk na rynku forex – to powinno się w zasadzie znaleźć w w sekcji “Inwestowanie”… Droga do własnego M  Inwestowanie w nieruchomości na wynajem Kilka blogów, które polecam tym osobom, które rozważają inwestowanie w nieruchomości na wynajem.  Fridomia Wynajmistrz – dobre, ale sporadycznie aktualizowane źródło informacji dla wynajmujących. Udało mi się tam nawet popełnić gościnny wpis dotyczący najmu okazjonalnego. Załączyłem tam także wzór umowy na najem okazjonalny. Inwestowanie w UK Inwestowanie w nieruchomości  Minimalizm, proste życie, porządek  Droga do prostego życia Droga minimalisty  Droga do wolności finansowej Poniżej wymienione blogi dotyczą tematyki zarabiania w Internecie. Tego typu blogów jest sporo, ale mało kto osiąga rezultaty, które byłyby dla mnie interesujące i jednocześnie w miarę otwarcie dzieli się swoją wiedzą. Większość osób zatrzymuje ją niestety dla siebie.  Gdzie tylko chce Kariera rentiera - ten blog jest relatywnie “świeży”, ale z przyjemnością śledzę jego rozwój i ciekawy jestem, jak się będzie rozwijał ILikeAir.pl - ten blog także się rozkręca, ale jego autor wykazuje się już całkiem konkretnym przychodem pasywnym – 484 zł w sierpniu. Z przyjemnością kibicuję Katalogi blogów finansowych i nie tylko  Blogi finansowe Polskie blogi finansowe Przegląd blogów finansowych Blogi finansowe – przegląd informacji  Jeśli znasz inne, ciekawe blogi o tematyce finansowej lub pokrewnej, których zabrakło na mojej liście, to koniecznie daj mi znać w komentarzu. Nie jest moim celem wielki spis blogów, ale chętnie dla własnej korzyści zapoznam się z “perełkami”, do których sam jeszcze nie dotarłem. Będę wdzięczny za każdą ciekawą sugestię. Jak zwykle na koniec artykułu chciałbym zachęcić Cię do zapisania na mój newsletter lub / oraz do zasubskrybowania mojego blogu przez RSS. Oprócz subskrypcji artykułów umożliwiam również subskrypcję komentarzy. Życzę Ci miłego dnia i ciepło pozdrawiam   Podziel się:FacebookGoogleLinkedInTwitterEmail 