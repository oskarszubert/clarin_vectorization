Wiesz ile osób czyta “Jak oszczędzać pieniądze”? Wczoraj aż 469! Strony bloga zostały wyświetlone 2524 razy i jest to jak na razie absolutny rekord pojedynczego dnia. Przekroczona została także liczba 500 wizyt dziennie, która była moim kolejnym celem na drodze do budowania poczytnego bloga. Wiem, że dla innych blogerów może to być mały wynik, ale dla mnie jest to Mount Everest nie mniejszy niż ostatni maraton. Bardzo Ci dziękuję, że jesteś ze mną   W ramach mojej wdzięczności podzielę się z Tobą garścią statystyk, a także odpowiem publicznie, jakie to magiczne sztuki wykonywałem, by w krótkim czasie zdobyć zainteresowanie Twoje i innych czytelników. Na koniec będę miał do Ciebie małą prośbę o zagłosowanie na te tematy, o których chciałbyś przeczytać na moim blogu w pierwszej kolejności. Twarde fakty, że “content is king” (treść jest najważniejsza) W opublikowanym ponad miesiąc temu artykule “Podsumowanie dwóch miesięcy, czyli jak zacząłem blogować” ekscytowałem się świetnym wynikiem 4000 wizyt w ciągu dwóch miesięcy oraz liczbą 1804 unikalnych czytelników. Liczba odsłon wynosiła poniżej 10 000. Dzisiaj zdałem sobie sprawę z tego, jak blado tamte wyniki (chociaż nadal uważam je za świetne) wyglądają przy statystykach tylko za wczorajszy dzień. W dzień po opublikowaniu artykułu “Koszty życia: ile kosztuje jedzenie dla 4-osobowej rodziny” odnotowałem rekordowy ruch na blogu, który przedstawiony jest na poniższym rysunku (jest to ruch tylko 8 października). To co mnie szczególnie cieszy, to bardzo niski współczynnik odrzuceń w okolicy zaledwie pół procenta! Oznacza to, że prawie wszystkie osoby wchodzące na mojego bloga, uznały pisane przeze mnie treści za tak interesujące, że nie opuściły go od razu Strasznie mnie to cieszy, bo pokazuje, że 469 wczorajszych czytelników, to osoby prawdziwie zainteresowane tematem oszczędzania, a nie przypadkowi odwiedzający. Zresztą, jeśli spojrzysz na rezultaty za 8 pierwszych dni października, to zobaczysz, że w ciągu tego jednego tygodnia, wynik był zbliżony do liczby unikalnych użytkowników i odsłon z dwóch miesięcy! Wystarczy mi spojrzeć w statystyki, żeby wiedzieć, że mówicie mi w ten sposób “dobra robota!”   A ja z radością odpowiadam Wam “Dziękuję i na zdrowie”.  Jak stworzyć popularnego bloga Otrzymuję coraz częściej e-maile z zapytaniem o to, jak udało mi się osiągnąć w tak krótkim czasie wyniki, które prezentuję powyżej. Na dwa maile odpowiedziałem już bezpośrednio, ale pomyślałem sobie, że lepiej będzie jedną z odpowiedzi wkleić tutaj na blog. Zainteresowanych będę od tej pory odsyłał do tego artykułu, bo wydaje mi się, że dosyć dobrze podsumowałem to, co naprawdę robię. Pytanie, które mi zadał jeden z przemiłych korespondentów brzmiało: A jakbyś znalazł chwilę na podzielenie się sekretem, jak w ciągu trzech miesięcy zbudowałeś bloga, który pod kolejnymi wpisami zyskuje po kilkadziesiąt komentarzy, to chętnie bym się tego dowiedział   (i odwdzięczył się własnym doświadczeniem, jeżeli byłbyś ciekaw).  A moja odpowiedź była następująca: Co do sekretu bloga, to nie ma żadnego sekretu. Pokrótce napiszę co zrobiłem:  Jestem miłym gościem i chcę pomagać innym. I już nie boję się tego pokazywać (chociaż musiałem się przełamać). Błagam ludzi o komentarze. No i piszą :-), ale myślę że to bardziej efekt punktu 3) Postawiłem na obszerne artykuły. Rozpisywać się lubię chociaż zabiera to dużo czasu. Ale jednocześnie wiem, że Ci, którym będzie się to chciało przeczytać – docenią to co robię. I będą chcieli się angażować. Jestem szczery i pokazuję do spodu moje finanse. Tak jak uzasadniam na blogu – wierzę, że nic nie przekonuje tak jak prawdziwe kwoty. Miałem swoje obawy z tym związane (i nadal mam). Ale uznałem, że nic mnie tak nie uwiarygodni jak konkrety. A uważam, że wiarygodność jest najważniejsza. Pokazuję siebie, swoją twarz, firmuję to co robię namacalnym konkretem w postaci siebie samego. Pokazuję, że można do konkretnych kwot dojść (i podaję konkretnie jakich) i chcę po prostu pokazywać sukcesywnie jak ja to robię. Może (MOŻE) ktoś na tym skorzysta. I będę megahappy, gdy ktoś kiedyś powie „zmieniłeś moje życie”. Trochę górnolotne, ale właśnie to chcę osiągać. Wierzę, że Google lubi długie teksty, ale niespecjalnie się na tym znam. Dopiero raczkuję w dziedzinie SEO itp. Od początku stawiałem na Facebooka. Jak już miałem pierwsze teksty, to ruszyłem z promowaniem bloga na Facebooku (w połowie lipca). Uderzyłem do wszystkich znajomych i znajomych znajomych. Udało się doprowadzić do tego co opisałem tutaj: http://jakoszczedzacpieniadze.pl/podsumowanie-dwoch-miesiecy- blogowania a wrzesień jest jeszcze bardziej spektakularny. Mówisz, że mam po kilkadziesiąt komentarzy – może to dlatego, że na każdy staram się odpisywać (sam podbijam tą liczbę) i prawie w każdym wyrażam wdzięczność za to, że czytelnikowi chciało się skomentować   Promuję blog na moich prywatnych profilach na Facebook, LinkedIn, Google+ (celowo założony bo mnie tam nie było). Dorzuciłem film – nieudolny, ale mam w planach kolejne. Kanał YouTube już jest. Od czasu do czasu skomentuję coś na blogach/forumach o oszczędzaniu. Ale żeby nie skłamać to powiem, że może 10-15 komentarzy umieściłem przez te 3 miesiące, więc nie jestem nazbyt aktywny. Wolę koncentrować się na pisaniu u mnie, chociaż wiem, że ruch przychodzi spoza mojego bloga. Zachęcam czytelników na tyle na ile mogę do rejestrowania się na newsletter i RSS. I regularnie rozsyłam newslettery z informacjami o nowych artykułach (i czasami osobistymi przemyśleniami). Koresponduję z osobami, które do mnie piszą e-maile – czasami z prośbami o pomoc. Staram się dawać gotowce, np. arkusze Excel, tam gdzie ma to uzasadnienie. Starałem się wybrać szablon strony, który jest estetyczny i jednocześnie nie chcę wkładać upiększaczy i reklam typu AdSense. Nie uważam że ten blog ma mi służyć do zarabiania pieniędzy – a przynajmniej nie w taki sposób. Ale zamierzam korzystać z afiliacji prędzej czy później. Piszę do Ciebie   i do innych autorów blogów z nadzieją, że wejdziecie, spodoba się Wam i jeśli tak, to być może podlinkujecie.  To cały sekret w skrócie. Dzięki temu wszystkiemu udało mi się zebrać tylu czytelników w tak krótkim czasie. Lubię robić dobrze to co robię więc staram się maksymalnie angażować na wszystkich frontach. Sporo wiedzy i inspiracji w tym zakresie czerpię od Pata Flynna z http://smartpassiveincome.com, chociaż ja jego sposobów nie przekuwam jeszcze na pieniądze. Jeśli masz pomysły co jeszcze mógłbym robić i co mógłbym poprawić, to chętnie się wsłucham Krytykę przyjmuję w każdej ilości i zawsze z otwartymi rękami. Nie wiedziałem do niedawna czy powyższa recepta jest słuszna. Wierzyłem że tak. Teraz nie muszę wierzyć – mam twarde dowody i nie waham się ich użyć   Pomóż mi wybrać kolejność artykułów Chociaż do Bożego Narodzenia jeszcze daleko, to z okazji “święta rekordowego ruchu” chciałbym Ci zrobić prezent. Chciałbym pisać dla Ciebie artykuły na blogu w takiej kolejności, w jakiej Ty chciałbyś je przeczytać. Nie mam niestety jeszcze na blogu zaawansowanego systemu ankietowania, ale nie chcę z tym czekać… Poniżej publikuję listę tematów, które i tak poruszę na moim blogu. Tematy są ponumerowane. Wybierz proszę 3-4 z nich, które uważasz za najciekawsze dla Ciebie i wymień ich numerki w komentarzu. Uznam, że ten który podajesz w pierwszej kolejności, to ten który Cię najbardziej interesuje. Pojutrze sprawdzę, które tematy cieszyły się największym zainteresowaniem i ustawię na ich podstawie moją listę blogowych priorytetów. A więc do dzieła:  Ciąg dalszy cyklu “Zaplanuj budżet domowy”, czyli artykuły dotyczące tego jak rozpocząć spisywanie wydatków, jak kategoryzować wydatki oraz instruktażowe materiały dotyczące programów do rejestrowania wydatków. Jak obsługiwać blog? – np. jak mieć foto przy komentarzu, po co ten RSS itp. Kantory walutowe, co to jest spread, jak spłacać kredyty w walucie i ile się na tym oszczędza. Podstawy kredytów hipotecznych – gdybyś teraz brał kredyt, to na co możesz liczyć i na co warto zwrócić uwagę. Analiza na prawdziwym przypadku: czy bardziej opłacało się kiedyś wziąć kredyt hipoteczny we frankach, czy w złotówkach i kto wyszedł na tym dzisiaj lepiej. Moja droga do maratonu – od wózka inwalidzkiego do 42 km 195 metrów   Historia osobista… Ile kosztuje nas “czas czuwania” różnych urządzeń elektrycznych w domu Obsługa kalkulatora finansowego, czyli jak liczyć koszty kredytów, wysokość rat, wysokość odsetek z lokat itp. Inwestowanie w nieruchomości – czy jedno mieszkanie na wynajem może Ci dać więcej na emeryturze niż ZUS? — to temat dla tych, którzy chcieli usłyszeć więcej o inwestowaniu   Materiały przekrojowe z cyklu “ile wydaję na…” pokazujące w przekroju ostatnich lat ile mnie różne wydatki kosztowały. Wersje audio artykułów — jeśli naprawdę chciałbyś słuchać moich artykułów jako podcastów (takie głosy pojawiały się w komentarzach), to wstaw w swoim komentarzu także 11. Mentalnie przygotowuję się do nagrywania i wrzucenia materiałów audio – także do iTunes Niezależnie od powyższych materiałów będę publikował “Raporty Michała” przedstawiające nasze koszty miesięczne. Wkrótce pojawi się rozliczenie września 2012. Prezent dla Doroty… i dla Ciebie W jednym z komentarzy pod artykułem “Koszty życia: ile kosztuje jedzenie dla 4-osobowej rodziny” wspominałem o tym, jak wielką frajdę może dać upieczenie własnego chleba. Obiecałem też Dorocie, że opublikuję zdjęcie mojego wypieku. Dla zainteresowanych: chleb na własnym zaczynie (zakwasie) pieczony w najzwyklejszym piekarniku elektrycznym. Wychodzi takie cudo jak na zdjęciach    A skoro już jest tak sympatycznie i spożywczo, to prezentuję jeszcze moją luźną parówkowo-makaronową impresję w temacie “portret rodzinny mojej Żony i dzieci” Normalnie blog kulinarny się z tego robi    Dziękuję Ci, że czytasz mojego bloga i jesteś tu ze mną. Jeśli jeszcze się nie zapisałeś na newsletter, to zrób to proszę jak najszybciej – nie chciałbym żebyś przeoczył którykolwiek z artykułów   I proszę Cię – koniecznie wybierz tematy, które Cię interesują i umieść je w komentarzu. Niech moc będzie z Tobą!   Podziel się:FacebookGoogleLinkedInTwitterEmail 