Dzisiaj – 17 lutego – są moje urodziny. Pierwsze, które świętuję jako pełnoetatowy bloger. I chciałbym przy tej okazji zrobić coś dobrego dla dwóch osób potrzebujących pomocy.  Postanowiłem uczcić moje urodziny w nietypowy sposób – przekazując Ci w prezencie eBook zawierający zapis treści wszystkich opublikowanych dotychczas odcinków podcastu. 20 odcinków, blisko 18 godzin nagrań, ponad 320 stron transkryptu. Wszystko, czym dzieliłem się dotychczas w tematach zakupu mieszkań, produktywności, pracy dodatkowej, inwestowania w ramach Elementarza Inwestora, taniego podróżowania po świecie, a także pasji, blogowania jako pasji i zarabiania na blogach.  Bezpłatny eBook na wszystkie czytniki eBooka udostępniam bezpłatnie – podobnie, jak dotychczas transkrypty pojedynczych odcinków. Wierzę jednak, że w takiej zbiorczej formie, będą dla Was przydatne.  Linki do pobrania książki znajdziesz na końcu tego artykułu.  Ta książka dostępna jest w trzech formatach: PDF – do czytania na komputerach, oraz EPUB i MOBI, które powinny bezproblemowo otwierać się na wszystkich czytnikach eBooków. Dla formalności muszę powiedzieć, że publikacja ta chroniona jest moimi prawami autorskimi, ale zachęcam do jej udostępniania w niezmienionej postaci innym osobom. Najlepiej podawać bezpośrednio link do tego artykułu – http://jakoszczedzacpieniadze.pl/wnop-ebook – bo to właśnie tutaj będę udostępniał jej zaktualizowane wersje (cały czas wprowadzam poprawki). Jeśli uznasz tę książkę za wartą chociażby symbolicznego rewanżu, to mam do Ciebie prośbę: poniżej zamieszczam krótkie historie Asi i Kamila, którzy potrzebują naszej pomocy i ucieszą się z darowizny na dowolną kwotę. Może to być zarówno darowizna bezpośrednia, jak i niekosztujące Cię absolutnie nic przekazanie 1% Twojego podatku przy rozliczaniu rocznego zeznania PIT. Jeśli nie możesz się zdecydować, którą osobę wybrać, to po prostu przelej po 10 zł dla Asi i Kamila. Dzisiaj te osoby potrzebują Waszej pomocy dużo bardziej niż ja. Asia Czapla Asia urodziła się tego samego dnia co ja – też ma urodziny 17 lutego. A przy tym jest dokładnie 17 lat młodsza i też prowadzi bloga. Ciekawy zbieg okoliczności, prawda? Ta zbieżność dat i historia Asi, przekazana mi przez jej kolegę Rafała, sprawiła, że zabrałem się za przygotowanie tego eBooka. Asia od urodzenia choruje na rdzeniowy zanik mięśni (SMA). Zdiagnozowano u niej I stopień choroby, czyli niestety najcięższy. Jednak każdy organizm, nawet z tym samym stopniem, przechodzi tę chorobę bardzo różnie. Asia przez 20 lat żyła praktycznie normalnie, chodziła do szkoły, zdała maturę, miała przyjaciół, rozrywki, była pełna życia. Prawie nie odczuwała tego, że jest chora. Jednak życie Asi zmieniło się o 180 stopni. Nie jest już w stanie sama oddychać, ma respirator, porusza się na wózku. W związku z tym pojawiło się wiele dodatkowych kosztów związanych z zakupem soli fizjologicznych, leków i urządzenia odsysającego wydzielinę z płuc. Jako osoba niepełnosprawna ma bardzo niewielką rentę. Asia dzielnie walczy ze swoją chorobą, pracuje (zdalnie) jako analityk internetowy w firmie Łmeat – Łuków S.A. Prowadzi także swojego bloga ACZkolwiek – kocham życie. Dodatkowe informacje: profil Joanny Czapli na stronie Fundacji AVALON. Jak możesz pomóc Asi? Asi można pomóc na dwa sposoby: 1. Przekazując 1% podatku przy rozliczaniu rocznego PIT-u:  Wpisz Numer KRS: 0000270809 Wpisz Cel szczegółowy 1%: Joanna Czapla, 773  2. Przekazując darowiznę w dowolnym momencie na konto fundacji wspierającej Asię i bę-dącej OPP (darowiznę na Organizację Pożytku Publicznego można odliczyć od podatku): Przelew lub przekaz pocztowy na:Fundacja AVALON – Bezpośrednia Pomoc Niepełnosprawnym  ul. Mikołaja Kajki 80/82/1, 04–620 Warszawa Numer konta: 62 1600 1286 0003 0031 8642 6001 Tytuł wpłaty: Joanna Czapla, 773  Kamil Sikora Kamil też ma urodziny w lutym – już w najbliższą niedzielę. Kończy właśnie 14 lat i jest synem Czytelnika mojego bloga. Jest także rówieśnikiem mojego syna.  Pomimo wysiłków rodziców i licznych wizyt w szpitalach, do dzisiaj nie udało się ustalić, co jest przyczyną choroby Kamila. Wiadomo tylko, że jego kora mózgowa zanika. W efekcie Kamil jest bardzo opóźniony w rozwoju, nie mówi, jest dzieckiem leżącym i musi być karmiony przez PEG – specjalną rurkę-sondę wpuszczoną bezpośrednio do żołądka. Dodatkowo Kamil cierpi na padaczkę lekoodporną i dlatego jest na specjalnej diecie bezwęglowodanowej (dieta ketogenna), gdzie każdy gram składnika żywnościowego musi być dokładnie ważony. Dzięki tej diecie Kamil ma mniej ataków padaczki niż kiedyś. Ich liczba spadła z 30-stu dziennie do trzech dziennie, a nawet są dni, że nie ma ich w ogóle. Kamil jest wtedy bardziej kontaktowy i uczestniczy czynnie w rehabilitacji ruchowej. Pomimo tych dolegliwości, Kamil jest dzieckiem bardzo pogodnym. Jego rodzice robią wszystko co w ich mocy, aby każdy przepracowany dzień mógł zaprocentować w przyszłości. By podobnie jak kiedyś Kamil mógł być choć trochę samodzielny (kiedyś chodził w chodziku, samodzielnie siedział, śmiał się w głos, a także potrafił okazać swoje niezadowolenie). Niestety liczba potrzeb jest ogromna: sprzęt ortopedyczny, rehabilitacja, leki, środki higieny i pielęgnacyjne. Dodatkowe informacje: profil Kamila Sikory na stronie Fundacji Dzieciom “Zdążyć z Pomocą”. Jak możesz pomóc Kamilowi? W przypadku Kamila podaję trzy sposoby pomocy – także pomocy bezpośredniej na konto jego Mamy. Niestety dla Kamila, środki na jego pomoc, z 1% przekazywanego w PIT-ach za 2012 r., już się wyczerpały. Pieniądze przekazywane wraz z rozliczeniem PIT za rok 2013, trafią do rodziców Kamila dopiero pod koniec 2014 r. Wszelkie darowizny bezpośrednie pomagają na bieżąco pokryć niemałe koszty życia codziennego chłopca. Zainteresowanych zachęcam do bezpośredniego kontaktu z Mamą Kamila. Pomóc można na trzy sposoby: 1. Przekazując 1% podatku przy rozliczaniu rocznego PIT-u:  Wpisz Numer KRS: 0000037904 Wpisz Cel szczegółowy 1%: 13147 Sikora Kamil  2. Przekazując darowiznę w dowolnym momencie na konto fundacji wspierającej Kamila i będącej OPP (darowiznę na Organizację Pożytku Publicznego można odliczyć od podatku):  Przelew lub przekaz pocztowy na:Fundacja Dzieciom “Zdążyć z Pomocą” Numer konta: 15 1060 0076 0000 3310 0018 2615 Tytuł wpłaty: 13147 – Sikora Kamil – darowizna na pomoc i ochronę zdrowia  3. Przekazując bezpośredni datek w dowolnym momencie na konto Mamy Kamila (tej darowizny NIE można odliczyć od podatku):  Przelew dla: Katarzyna Sikora Bank: ING Bank Śląski Numer konta: 88 1050 1285 1000 0022 1492 8497 Tytuł wpłaty: Darowizna dla Kamila  Bardzo Wam dziękuję! Za każdą pomoc okazaną Asi i Kamilowi – po prostu bardzo serdecznie dziękuję. Dziękuję również tym osobom, które wspierały mnie swoimi radami przy opracowywaniu tego eBooka, wszystkim zaangażowanym doradcom i Bazylii, Ariadnie, która zrobiła mi sesję fotograficzną oraz Maćkowi, który stworzył wizualizację 3D książki widoczną na początku artykułu. Zapraszam Cię do lektury mojego eBooka i mam nadzieję, że bardzo pozytywnie wpłynie on na Twoje finanse.  Pobierz bezpłatnego eBooka “Więcej niż oszczędzanie pieniędzy – Tom I” Poniżej zamieściłem linki do pobrania różnych wersji eBooka. Wystarczy, że klikniesz link prawym przyciskiem myszki i wybierzesz “Zapisz jako…”.  eBook “Więcej niż oszczędzanie pieniędzy” – wersja PDF eBook “Więcej niż oszczędzanie pieniędzy” – wersja EPUB eBook “Więcej niż oszczędzanie pieniędzy” – wersja MOBI  Mam do Ciebie prośbę: jeśli pochwalasz to co robię i chcesz pomóc mi w dystrybucji tego eBooka, to kliknij poniższy przycisk i podziel się informacją o nim na Facebooku i Twitterze. Za ten gest pokażę Ci kilka zdjęć z prywatnej kolekcji   Z góry dziękuję. A jeśli masz taką możliwość i chciałbyś zamieścić gdzieś link do tego eBooka, to może przydadzą Ci się wizualizacje okładki książki w 2D i 3D:  Okładka 2D – duża – 600×848 px Okładka 2D – średnia – 283×400 px (na FB) Okładka 3D – duża z transparentnym tłem – 800×591 px Okładka 3D – średnia z transparentnym tłem – 403×345 px (na FB) Okładka 3D – duża z szarym tłem – 800×591 px Dzięki wielkie za wszelką pomoc i do usłyszenia! Ja spróbuję nieco odpocząć w najbliższych dniach (ferie!) więc może tu być nieco cicho w tym i przyszłym tygodniu. A tymczasem idę świętować urodziny   Miłego dnia! Podziel się:FacebookGoogleLinkedInTwitterEmail Podobne artykuły: WNOP 001: Przywitanie i dlaczego nagrywam podcast “Więcej niż oszczędzanie pieniędzy” Podcast “Więcej niż oszczędzanie pieniędzy” także w formie tekstowej Ile pieniędzy daje oszczędzanie? czyli mój występ gościnny Budżet domowy – czyli jak zacząć oszczędzanie pieniędzy 