Podcast: Play in new window  | Download W tym odcinku omawiam temat pracy dodatkowej i dorabiania po godzinach – poza pracą na etacie. Oprócz kilku moich przemyśleń, wskazówek i refleksji dotyczących zajęć “na boku”, przedstawiam także kilkadziesiąt pomysłów na to, co można robić w ramach pracy dodatkowej. Nie silę się na dużą oryginalność – pokazuję przykłady mniej lub bardziej oczywistych zajęć, które w większości wypadków znajdują się “na wyciągnięcie ręki”. Ten odcinek podcastu nie jest bezwzględnym przewodnikiem po pracy dodatkowej. Pokazuję raczej proste przykłady, po to by Was zainspirować. Chcę Was także przekonać, że lepiej aktywnie poszukiwać dodatkowych zajęć niż liczyć na to, że same do nas przyjdą. Niby to truizm, a jednak wiele osób wydaje się działać zupełnie inaczej. Chociaż z drugiej strony Michał Stopka na swoim blogu przekonuje, że w 2014 r. pracownikom etatowym będzie lepiej – więc może wystarczy tylko pójść do swojego szefa po podwyżkę    Pod koniec nagrania odpowiadam na najciekawsze z Waszych pytań. Pomimo, że w tym odcinku odpowiedziałem tylko na kilka z nich, to całość ma ponad godzinę. Bardzo dziękuję Wam za wszystkie Wasze pytania i zachęcam do ich głosowego zadawania poprzez tą stronę. W kolejnym odcinku podcastu tematem przewodnim będzie “Tanie podróżowanie po świecie” i moim gościem będzie ekspert w tym temacie – Krzysztof prowadzący stronę TanieZwiedzanie.com. Liczę, że pomożecie mi go skutecznie “przemaglować” pytaniami I oczywiście wyłoniłem też zwycięzców konkursu ogłoszonego w poprzednim odcinku podcastu poświęconym sekretom mojej produktywności. O tym piszę poniżej   W tym odcinku usłyszysz: 6 moich wskazówek i przemyśleń dotyczących pracy dodatkowej. Moją historię prac dodatkowych i “fuch na boku” (w tym informację o tym jakiego tańca kiedyś uczyłem ;-)). Sposoby szukania pracy dodatkowej. Inspirujące przykłady Olgi i Pauliny pokazujące, że o dodatkowe zajęcie i dodatkowe pieniądze wystarczy się niekiedy tylko trochę postarać. Listę ponad 30 przykładów zajęć, które można traktować jako pracę dodatkową. Kilka przykładów pracy, którą możesz spróbować wykonywać dla blogerów. Pytania od Czytelników bloga:  Darek: zapytał jak zmotywować się na pozaetatowe zarabianie, gdy po 10-11 godzinach wyczerpującej pracy umysłowej jako programista, wraca do domu i jedyne czego chcę, to przesiedzieć resztę dnia na bezmyślnym wpatrywaniu się w ekran monitora? Jakub miał sugestię, aby pracować mniej i cieszyć się życiem. Krzysztof prowadzący stronę UdanaMatematyka.pl: zapytał czy możliwe jest prowadzenie w pełni profesjonalnego bloga równolegle z pracą na etacie? Łukasz: zapytał, jakich jest 5 czynników lub kryteriów, które są ważne przy wyborze dodatkowego sposobu zarabiania, oraz 5 czynników, których trzeba unikać, aby wybór metody był jak najbardziej efektywny? Michał, prowadzący bloga Wirtualny-wojownik.pl: zapytał czy myślę, że przychody z AdSense i programów afiliacyjnych to stabilny przypływ gotówki? Czy warto inwestować swój czas i pieniądze, by generować dochód tego rodzaju?   Kto wygrał nagrody w konkursie dla słuchaczy podcastu :)  Dziękuję wszystkim osobom, które zadały mi pytania. Nie na wszystkie znalazło się miejsce w tym odcinku podcastu (i tak ma on ponad godzinę), ale spróbuję na nie stopniowo odpowiadać na blogu i w kolejnych odcinkach   Kliknij prawym przyciskiem, aby ściągnąć podcast jako plik MP3.  Wyniki konkursu dla Słuchaczy Miło mi poinformować, że wyłoniłem zwycięzców konkursu dla Słuchaczy podcastu, ale zanim ich ogłoszę, to chcę Wam wszystkim bardzo serdecznie podziękować za Wasz udział i zadawanie pytań. Dwie książki Tima Ferrissa “4-godzinny tydzień pracy“, rozdam Paulinie (za ten komentarz), oraz Łukaszowi, który nagrał najtrudniejsze dla mnie pytania   Gratuluję Wam wygranej! Skontaktuję się z Wami mailowo w sprawie szczegółów.  Strony, osoby i tematy wymienione w podcast’cie:  Zlecenia przez net Gumtree.pl Książka ”4-godzinny tydzień pracy” – Tim Ferriss Blog “Be a Freelance Blogger” - Sophie Lizard Blog “Leaving Work Behind” – Tom Ewer TanieZwiedzanie.com SketchUp – program do projektowania  Zapowiedź następnego odcinka podcastu Następny odcinek podcastu poświęcony będzie tematowi taniego podróżowania po świecie. Zachęcam Was bardzo do nagrywania Waszych pytań dotyczących tego tematu. Kliknij tutaj, aby nagrać pytanie. Ostatecznie możecie zadać pytanie również w komentarzu poniżej, ale znacznie łatwiej jest mi po prostu wkomponować nagranie Waszego pytania, jak również odtworzyć je mojemu gościowi. Tym razem będzie to Krzysztof ze strony TanieZwiedzanie.com, który do perfekcji opanował sztukę taniego podróżowania   Pytanie lub komentarz? Zostaw mi wiadomość! Masz pytanie? Możesz skorzystać z tego linku i nagrać dla mnie wiadomość głosową z wykorzystaniem mikrofonu Twojego komputera. Pamiętaj, że jedna wiadomość może mieć maksymalnie 90 sekund (ale możesz ich nagrać kilka)   Jeśli nagrywając pytanie przedstawisz się i podasz adres swojego bloga (lub strony WWW), to zlinkuję do niego tak jak uczyniłem to powyżej. To może pomóc w promocji Twojego bloga, więc tym bardziej zachęcam do zadawania pytań głosowo. Będę Ci również wdzięczny za każdy komentarz. Napisz proszę, czy podobał Ci się ten odcinek podcastu. Chętnie z Wami podyskutuję i odpowiem na ewentualne dodatkowe pytania. Skąd pobrać podcast Podcast dostępny jest dla Was w wielu miejscach:  Na blogu - lista wszystkich podcastów W iTunes - dla użytkowników iPhone’ów i iPad’ów W serwisie Stitcher - pobierz aplikację Stitcher dla Androida i innych modeli telefonów W katalogu Zune W katalogu BlackBerry Poprzez specjalny RSS  A jeśli podoba Ci się podcast, to będę Ci bardzo wdzięczny, jeśli poświęcisz minutkę i zostawisz swoją ocenę oraz krótką recenzję w iTunes. Wasze głosy powodują, że mój podcast trafia do rankingów iTunes. Dzięki temu łatwiej jest do niego dotrzeć tym osobom, które jeszcze nigdy go nie słyszały. A na tym bardzo mi zależy   Oceń podcast “Więcej niż oszczędzanie pieniędzy” – Jeszcze raz bardzo Ci dziękuję za Twoje wsparcie i życzę Ci świetnego dnia!   Transkrypt podcastu Kliknij tutaj, aby pobrać spisaną treść podcastu (PDF). Podziel się:FacebookGoogleLinkedInTwitterEmail Podobne artykuły: WNOP 007: Rzucam pracę dla blogowania… WNOP 001: Przywitanie i dlaczego nagrywam podcast “Więcej niż oszczędzanie pieniędzy” WNOP 008: Wywiad z Marcinem z PAYBACK i wideorelacja ze szkolenia WNOP 010: Osiem sekretów mojej produktywności WNOP 004: Jak kupić mieszkanie – część 2 z Piotrem Hryniewiczem 