Podcast: Play in new window  | Download Ten odcinek podcastu stanowi kontynuację tematu jak kupić mieszkanie krok po kroku. Jest to druga część rozmowy z Piotrem Hryniewiczem, inwestorem z Poznania, który zdecydował się podzielić swoimi doświadczeniami transakcyjnymi ze słuchaczami “Więcej niż oszczędzanie pieniędzy”. Wspólnie z Piotrem omawiamy w tym odcinku proces finalizacji zakupu mieszkania i dyskutujemy o tym na co zwracać uwagę przy podpisywaniu umowy przedwstępnej oraz umowy przyrzeczonej (ostateczny akt notarialny zakupu nieruchomości). Przedstawiamy również wszystkie koszty dodatkowe, które wiążą się z zakupem mieszkania i szczegółowo rozważamy jak krok po kroku może przebiegać przekazanie mieszkania – w taki sposób, aby nie spotkała nas niespodzianka.  A jeśli nie słuchałeś jeszcze pierwszej części podcastu “Jak kupować mieszkanie”, to zdecydowanie zachęcam Cię do wysłuchania WNOP 003. Tam Piotr opowiadał jak wyszukuje ciekawe oferty, jak weryfikuje sytuację prawną mieszkań i na co zwraca uwagę wizytując mieszkanie, którym jest zainteresowany. A po długim weekendzie opublikuję trzecią część rozmowy z Piotrem, w której odpowie on szczegółowo na Wasze pytania, które zadawaliście w komentarzach nablogu. W tym odcinku usłyszysz:   Dlaczego warto spisać protokół uzgodnień? Kiedy umowę przedwstępną warto zawrzeć w formie aktu notarialnego, a kiedy nie? Czym różni się zadatek od zaliczki i jakie są konsekwencje odstąpienia od umowy przedwstępnej? Jaki czas zagwarantować sobie w umowie przedwstępnej na finalizację transakcji, w przypadku finansowania zakupu kredytem? Co sprawdzić w dniu kupna mieszkania? W jaki sposób zorganizować przekazanie mieszkania, aby nie spotkały nas przykre niespodzianki? Jakimi kryteriami kierujemy się wybierając notariusza, u którego zawrzemy akt notarialny? Czy i dlaczego warto korzystać z usług specjalistów ds. kredytów, ubezpieczeń itp.? Jak rzeczoznawca może Ci pomóc negocjować cenę? Jakie koszty związane są z zakupem mieszkania? Jaki jest wymiar podatku PCC, taksy notarialnej, koszt wypisów itp.? Ile wypisów aktu notarialnego warto posiadać? Dlaczego warto szybko dostarczyć do banku potwierdzenie wpisu hipoteki do KW? Jakie inne sprawy warto i trzeba załatwić po zakupie mieszkania? Kliknij prawym przyciskiem, aby ściągnąć podcast jako plik MP3. Strony, osoby i tematy wymienione w podcast’cie:  Piotr Hryniewicz – mój gość w tym odcinku podcastu, inwestor i twórca Edukacji Inwestowania w Nieruchomości. Jeśli chciałbyś kiedykolwiek wziąć udział w szkoleniu Piotra, to skontaktuj się ze mną, a ja zorganizuję dla Ciebie specjalny rabat, jako czytelnika mojego bloga   Idalia – moja córeczka, która dzielnie pomagała mi zrealizować ten odcinek podcastu    Pytanie lub komentarz? Zostaw mi wiadomość! Masz pytanie? Chciałbyś nagrać dla mnie wiadomość głosową Skorzystaj proszę z przycisku “Nagraj voicemail” widocznego z prawej strony ekranu. Pamiętaj, że jedna wiadomość może mieć maksymalnie 90 sekund (ale możesz ich nagrać kilka)   Będę Ci również wdzięczny za każdy komentarz. Ciekawy jestem w szczególności czy Ci się spodoba taka formuła i taka tematyka podcastu, jak w tym odcinku. Skąd pobrać podcast Bardzo dziękuję Wam za wszystkie pozytywne opinie dotyczące podcastu “Więcej niż oszczędzanie pieniędzy” – zarówno te w komentarzach na blogu, jak i przesyłane e-mailem i zamieszczone w iTunes. To wiele dla mnie znaczy, zwłaszcza, że Wasza średnia ocen wynosi 5 gwiazdek (maksymalna dostępna ocena)! Dziękuję za ciepłe przyjęcie   Niestety trochę przeciąga mi się przygotowanie dla Was transkryptu dotychczasowych odcinków podcastu. Spisaną treść pierwszych trzech odcinków udostępnię jeszcze w tym tygodniu. Szczerze mówiąc mam nadzieję, że odpoczywacie sobie gdzieś na długim majowym weekendzie i niespecjalnie spieszy się Wam do lektury bloga   A jeśli podoba Ci się podcast, to będę Ci bardzo wdzięczny, jeśli poświęcisz minutkę i zostawisz swoją ocenę oraz krótką recenzję w iTunes. Bardzo mi to pomoże w jego popularyzacji. Oceń podcast “Więcej niż oszczędzanie pieniędzy” – Informacyjnie: mój podcast dostępny jest już nie tylko w iTunes, ale także w katalogach podcastów Zune oraz BlackBerry. Jeśli masz telefon z Androidem, to polecam Ci aplikację Stitcher, która także pozwoli Ci wyszukać “Więcej niż oszczędzanie pieniędzy”. Możesz także zasubskrybować podcast korzystając ze specjalnego RSS-a: http://feeds.feedburner.com/WiecejNizOszczedzaniePieniedzy Jeszcze raz bardzo Ci dziękuję za Twoje wsparcie i życzę Ci świetnego dnia!   Transkrypt podcastu Kliknij tutaj aby pobrać spisaną treść podcastu (PDF). Podziel się:FacebookGoogleLinkedInTwitterEmail Podobne artykuły: WNOP 003: Jak kupić mieszkanie – część 1 z Piotrem Hryniewiczem Dlaczego mieszkanie na wynajem to inwestycja wysokiego ryzyka? – kalkulator opłacalności inwestycji WNOP 002: Odważ się sięgać marzeń – Ariadna, scrapbooking i Pat Flynn WNOP 001: Przywitanie i dlaczego nagrywam podcast “Więcej niż oszczędzanie pieniędzy” Mieszkanie jako inwestycja krótkoterminowa, czyli jak można zarobić kilkadziesiąt tysięcy w 2,5 miesiąca 