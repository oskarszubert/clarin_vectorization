4 godziny, 23 minuty i 13 sekund - tyle czasu zabrało mi dzisiaj przebiegnięcie 34 Maratonu Warszawskiego - czyli 42 kilometrów i 195 metrów. Jestem przeszczęśliwy, zmęczony i bardzo wdzięczny Wam wszystkim oraz tym, którzy osobiście dopingowali mnie dzisiaj na trasie. Wbiegnięcie na Stadion Narodowy pełen ludzi = absolutnie bezcenne. Zakończyłem bieg i rozpłakałem się jak dziecko – ze szczęścia, z bólu, z wdzięczności Opatrzności i z radości, że w ciągu 4-ech lat od jazdy na wózku, byłem w końcu w stanie spełnić swoje marzenie    Chcę też dzisiaj pogratulować wszystkim moim kolegom, którzy biegli w tegorocznym maratonie: Darkowi, który przybiegł na 8-ym (!!!) miejscu z czasem 2:29:20 - jesteś absolutnym mistrzem! Pawłowi, który przybiegł z czasem 3:51:59 Rafałowi, który przybiegł prawie równo ze mną (ale przede mną) z czasem 4:23:03 – z Rafałem chodziłem do jednej klasy do liceum i spotkaliśmy się przypadkiem w tym roku podczas treningu w Lesie Kabackim   Krzysztofowi, który przybiegł w czasie 4:34:31 i poprawił swój dotychczasowy wynik  To będzie najkrótszy wpis na moim blogu   Do usłyszenia wkrótce. A w międzyczasie załączam dla Was całą trasę maratonu ściągniętą z mojego GPS-a (dla zainteresowanych jest to zegarek z pulsometrem Garmin Forerunner 405). Planuję napisać dla Was podsumowanie moich kilkuletnich zmagań z maratonem i własną psychiką – ale to zdecydowanie nie dziś   Mam nadzieję, że ta historia będzie dla Was inspirująca. Jeszcze raz Wam dziękuję! Wiem, że mi kibicowaliście. A jeśli jeszcze nie czytałeś o moim bieganiu i “sekretnej” technice poprawiania sobie samopoczucia, to koniecznie przeczytaj artykuł “Inwestycja w siebie, czyli jak poprawić sobie humor”    Podziel się:FacebookGoogleLinkedInTwitterEmail 