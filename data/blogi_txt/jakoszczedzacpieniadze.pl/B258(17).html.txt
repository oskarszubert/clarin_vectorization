Dzisiaj prawdziwa gratka dla tych, którzy chcą i potrafią szybko skorzystać z okazji. Dzięki połączeniu dwóch promocji w BZ WBK, wszystkie osoby, które nie miały tam jeszcze konta, mogą zarobić nawet 850 zł w ciągu najbliższych 10 miesięcy. A jeśli jesteście małżeństwem, to Wasz budżet domowy może się powiększyć o dwukrotność tej kwoty – 1700 zł! Ale żeby zmaksymalizować korzyści trzeba działać szybko! Jest to prawdopodobnie ostatni tak atrakcyjny moneyback, czyli zwrot od banku za to, że jesteśmy jego klientem. Oferty te dramatycznie pogorszyły się przez ostatnie pół roku. Propozycja BZ WBK wygląda więc arcy- atrakcyjnie. A ja powiem Ci co zrobić, żebyś to przede wszystkim Ty na tym zarobił. Zainteresowałem Cię? No to czytaj i szykuj się na wizytę w placówce BZ WBK    Moneyback, czyli zarabiaj na banku Sceptycy powiedzą “dużo zachodu, a mały zysk, bo to i tak bank na mnie zarobi”. Ale aktywni “łowcy” promocji bankowych doskonale wiedzą, że może być odwrotnie – wystarczy spełnić minimalne warunki promocji banku, by otrzymywać regularne zwroty za to, że płacimy kartą danego banku. Jeśli nie wierzysz, że można w ten sposób zarabiać, to przejrzyj szczegółowo moje raporty kosztów. Dość powiedzieć, że ja w  okresie od stycznia do czerwca 2013 r. uzyskałem łącznie 2489,38 zł zwrotów od banków, czyli średnio 414,89 zł miesięcznie. Chcielibyście mieć tyle więcej w portfelu? Oczywiście nie twierdzę, że każdy może uzyskać aż tak duże zwroty, ale warto żebyście uwierzyli, że pieniądze naprawdę czasami leżą na ulicy. Warto tylko zmusić się by się po nie schylić. Sposób opisany w tym artykule pozwoli Wam zarobić średnio 85 zł / m-c / osobę. Nie będę już powtarzał w tym artykule teorii dotyczącej moneyback’ów. Zainteresowanych odsyłam do starszych artykułów:  Jak zarabiać na kontach bankowych? – czyli premia moneyback Zmiany w moneyback, czyli jak zarabiać na kontach od kwietnia 2013 BGŻ ogranicza moneyback – po 28 maja będzie trudniej o premię  Święty Mikołaj przychodzi we wrześniu   Poniższy model pokazuje jak zarobić 850 zł w kontekście dwóch promocji banku BZ WBK. Dodatkowo przypominam, że bank ten posiada specjalną kartę MasterCard PAYBACK Omni, którą wymieniałem już w szkoleniu “Mądre oszczędzanie”, a która pozwala zbierać punkty PAYBACK za każdą złotówkę wydaną kartą (czyli jeśli płacisz tą kartą u partnerów PAYBACK, to zbierasz punkty podwójnie). Wszystko to powoduje, że promocję BZ WBK można uznać za tegoroczną wcześniejszą gwiazdkę   No to przechodzę do konkretów. Najpierw opisuję wymagania, a potem po kolei wszystkie korzyści. Będzie skrótowo, bo szkoda mi czasu (musicie mieć czas żeby ustawić się w kolejkach w oddziałach BZ WBK)   Na ewentualne pytania będę odpowiadał w komentarzach (oraz mój tajemniczy pomocnik – Czytelnik bloga, który doniósł mi o tej promocji i pomógł przygotować ten artykuł). Warunki do skorzystania z promocji są następujące:  W ciągu ostatnich 12 miesięcy nie miałeś konta osobistego w BZ WBK i Kredyt Banku. Konto należy założyć do 11 listopada 2013 roku. O tym jak je założyć, by zmaksymalizować korzyści – piszę dalej.  Co należy zrobić żeby otrzymać 50 zł w każdym z kolejnych dziesięciu miesięcy (łącznie 500 zł):  Otworzyć rachunek o nazwie: Konto godne polecenia wraz z bankowością elektroniczną oraz kartą płatniczą (może być z opcją PAYBACK), a także zgodzić się na otrzymywanie wiadomości marketingowych i udostępnić swój numer telefonu Od następnego miesiąca zasilać rachunek kwotą minimum 1000 zł z tytułu wynagrodzenia, emerytury lub renty. Ale jest patent, którego skuteczność potwierdzają pracownicy w oddziałach banku: wystarczy samemu wykonać przelew z innego swojego konta z odpowiednim opisem zawierającym słowo „wynagrodzenie”. Wykonać trzy dowolne przelewy w ciągu miesiąca. Wykonać kartą transakcje (również w internecie) na łączną kwotę 300 zł, które muszą być rozliczone w danym miesiącu – czyli tu warto pamiętać, że transakcje kartami księgowane są z pewnym opóźnieniem. Lepiej zdążyć z nimi maksymalnie do 25-ego dnia miesiąca.  No to już mamy 500 zł. Co należy zrobić żeby otrzymać kolejne 200 zł? Należy przez 10 miesięcy spełnić warunki otrzymania powyższej premii 50 zł / m-c. Zrealizować przynajmniej jedno Polecenie Zapłaty.  Myślicie, że jest tu haczyk, bo konto kosztuje itp.? Rozwieję wątpliwości: opłaty za powyższe, czyli otwarcie i prowadzenie konta, wydanie i użytkowanie karty, przelewy internetowe, wypłaty z bankomatów WBK i PKO BP oraz polecenie zapłaty wynoszą 0 zł   I nawet jeżeli nie masz ani jednego usługodawcy który honoruje polecenie zapłaty, to możesz taki rachunek opłacić komuś bliskiemu i zaufanemu albo skorzystać z jakiejś krótkoterminowej umowy z niskim abonamentem, jak np. abonament w sieci nju mobile, gdzie abonament to 9 zł a umowę można rozwiązać w następnym okresie rozliczeniowym. Praktycznie wszyscy operatorzy sieci komórkowych i kablowych oraz dostawcy usług satelitarnych umożliwiają wnoszenie opłat przez “polecenie zapłaty”. A gdzie reszta bonusów? Wszystko powyższe pozwala zarobić 700 zł. Gdzie więc podziało się pozostałe 150 zł, które obiecałem Wam w tytule artykułu? Otóż ciągle trwa promocja Program Poleceń i promocje się nie wykluczają   Jeżeli otworzysz rachunek z polecenia osoby zarejestrowanej w tym Programie (konieczne jest wręczenie pracownikowi BZ WBK specjalnego formularza w momencie podpisywania umowy), to obydwoje otrzymacie jednorazowo po 50 zł. Zarobi na tym i polecający i Ty. Są z tym jednak związane dodatkowe warunki: w ciągu kolejnych dwóch miesięcy musisz:  Zapewnić wpływy minimum 1000 zł z tytułu wynagrodzenia (czyli dokładnie to co wyżej) Wykonać 4 dowolne przelewy Wykonać 4 transakcje kartą  Możesz także otrzymać jednorazowo dodatkowe 100 zł premii (i polecający też dostanie kolejne 100 zł) jeśli oprócz otworzenia konta, uruchomisz Limit w Koncie (na kwotę 5000 zł) i przynajmniej raz z niego skorzystasz. Wystarczy zadłużyć się tylko na kilka złotych. Jest to opcja dla osób, które chcą zmaksymalizować korzyści i jednocześnie potrafią szybko poderwać się z krzesła i polecieć do BZ WBK. Dlaczego? Uruchomienie limitu (czyli debetu na koncie) jest bezpłatne do końca września, więc bardzo, bardzo opłacalne. Tu również wymagane jest wręczenie specjalnego formularza przy otwieraniu konta. Niestety, żeby otrzymać limit trzeba udokumentować stałe dochody, więc rozwiązanie to dostępne jest wyłącznie dla osób, które pracują na etacie na czas nieokreślony. Umowy ograniczone w czasie mogą nie wystarczyć. Co dalej zrobić z taką linią debetową? Ja polecam następującą procedurę:  Przy stanie konta 0 zł kupujecie coś za kilka zł (najlepiej kartą wydaną do konta), np. bilety komunikacji miejskiej Następnego dnia spłacacie przelewem z innego konta powstały dług, najlepiej przelewając od razu 1000 zł z tytułu “wynagrodzenia”. Pod koniec miesiąca rezygnujecie z “Limitu w koncie”, co nie zabiera Wam prawa do premii    Tej procedury nie potwierdzałem w banku, ale wygląda ona na zgodną z warunkami promocji. Jak założyć konto w BZ WBK? Jeśli chcecie zmaksymalizować korzyści z założenia konta w BZ WBK, to istnieje tylko jedna metoda: musicie się udać do oddziału by osobiście założyć “Konto godne polecenia” i jednocześnie przekazać wypełnione formularze: polecenia oraz otworzenia Limitu w Koncie. Ja niestety – pomimo najszczerszych chęci – nie mogę być Waszym polecającym, ponieważ nie mam jeszcze konta w BZ WBK (ale właśnie zamierzam skorzystać z tej kombinacji promocji). Ale jeden z Czytelników bloga zaoferował się z pomocą i ja zachęcam do skorzystania z jego pomocy. Chłopak napracował się żeby skompletować dla Was powyższe informacje :). Niechże trochę na tym zarobi. Każdy, kto jest zainteresowany założeniem takiego konta powinien napisać e-mail na adres prubufka@interia.pl. Powinniście zwrotnie otrzymać wypełniony, gotowy formularz polecenia i dalsze instrukcje. Jeśli jednak nie zależy Wam na zmaksymalizowaniu korzyści i wystarczy Wam ograniczenie się do 700 zł premii w ciągu najbliższych 10 miesięcy (500 zł + 200 zł), to będzie mi miło jeśli zdecydujecie się założyć konto przechodząc przez ten link. Wtedy nie zarobicie dodatkowych pieniędzy za skorzystanie z polecenia, ale jednocześnie będziecie mogli założyć Konto Godne Polecenia bez ruszania się sprzed komputera. A ja zarobię na tym prowizję za to, że Was do tego zachęciłem. I na koniec mój apel: pokazuję Wam pewien sposób uzyskania zwrotów od banków, ale absolutnie nie zachęcam do tego żebyście zakładali niepotrzebne Wam rachunki bankowe (nawet jeśli kosztują 0 zł). Jeśli skorzystasz z tej wiedzy i wpadnie Ci kilka złotych – super. Jeśli jednak nie jest Ci to potrzebne do szczęścia, to też OK   Mam nadzieję, że przynajmniej otworzyłem Wam oczy na to, że pieniądze naprawdę czasami leżą na ulicy. No to co? Schylisz się po nie? I na koniec prośba: podziel się tym artykułem ze wszystkimi, którzy mogą na nim skorzystać. Przypuszczam, że jest w tym kraju co najmniej parę milionów takich osób   Serdecznie Was pozdrawiam, dziękuję za poświęcony czas i mam nadzieję, że szybko zamienicie tą wiedzę na pieniądze w Waszym portfelu. I tego Wam szczerze życzę   Podziel się:FacebookGoogleLinkedInTwitterEmail Podobne artykuły: BGŻ ogranicza moneyback – po 28 maja będzie trudniej o premię Zmiany w moneyback, czyli jak zarabiać na kontach od kwietnia 2013 Jak zarabiać na kontach bankowych? – czyli premia moneyback 