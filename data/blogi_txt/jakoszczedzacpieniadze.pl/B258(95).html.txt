Podcast: Play in new window  | Download  Tym odcinkiem podcastu inauguruję kilkuodcinkową opowieść na temat “Kupno mieszkania krok po kroku” – czyli na zdecydowanie faworyzowany przez Was temat w ankiecie przeprowadzonej na blogu miesiąc temu. Ze względu na tak duże zainteresowanie tym tematem, zdecydowałem się podejść do niego kompleksowo. Niniejszym oddaję więc w Wasze ręce pierwszą część audio-przewodnika o tym jak bezpiecznie kupić mieszkanie. Łącznie możecie się jednak spodziewać aż trzech podcastów składających się na poradnik kupującego mieszkanie. W międzyczasie opublikuję także artykuł rozszerzający, podsumowujący i spinający w jedną klamrę wszystko o czym usłyszycie.  Cała ta audycja powstała przy współudziale Piotra Hryniewicza – aktywnego inwestora, który działa na poznańskim rynku nieruchomości i kupuje (oraz sprzedaje) mieszkania przeznaczone na wynajem oraz szybką sprzedaż (tzw. flip). Dziękuję Ci bardzo Piotrze, że zdecydowałeś się skorzystać z mojego zaproszenia i podzielić z Czytelnikami oraz Słuchaczami swoim doświadczeniem i przemyśleniami   W tym odcinku podcastu macie szansę usłyszeć jak Piotr wyszukuje ciekawe oferty, jak weryfikuje sytuację prawną mieszkań i na co zwraca uwagę wizytując mieszkanie, którym jest zainteresowany. Do opinii Piotra dołączyłem także moje skromne obserwacje. W kolejnym odcinku podcastu usłyszysz o tym jak sfinalizować transakcję, na co zwracać uwagę przy podpisywaniu umowy przedwstępnej oraz umowy przyrzeczonej (ostateczny akt notarialny zakupu nieruchomości), z jakimi kosztami dodatkowymi należy się liczyć oraz co należy uczynić po finalizacji transakcji. W ostatnim, trzecim podcast’cie Piotr odpowie szczegółowo na Wasze pytania, które mieliście okazję zadać już na blogu. UWAGA: ten odcinek podcastu jest znacznie dłuższy niż dotychczasowe i liczy około 50 minut. Życzę Ci miłego słuchania i jestem bardzo ciekawy Twojej opinii. Proszę, podziel się nią w komentarzu. W tym odcinku usłyszysz:  Czy warto korzystać z usług pośrednika nieruchomości i kiedy może on być pomocny? Jak uzgadniać wynagrodzenie z pośrednikiem? Gdzie szukać ogłoszeń dotyczących sprzedaży mieszkań? Czym różni się mieszkanie kupowane w celach inwestycyjnych od mieszkania kupowanego dla siebie? Czym kierować się podejmując decyzję o zakupie mieszkania w nowym budownictwie lub w wielkiej płycie? Jakie są plusy i minusy wielkiej płyty? Co sprawdzić przed zakupem mieszkania i dlaczego dobrze by mieszkanie miało księgę wieczystą. Dlaczego ważne jest rozliczenie bieżącego zużycia mediów? Na co zwracać uwagę wizytując mieszkanie, które planujemy zakupić? Dlaczego warto negocjować i jak negocjować? Dlaczego warto budować relację ze sprzedającymi mieszkanie? Kliknij prawym przyciskiem, aby ściągnąć podcast jako plik MP3. Strony, linki i osoby wymienione w podcast’cie:  Wyniki ankiety dotyczącej tematów, o których chcecie czytać na blogu “Jak oszczędzać pieniądze”. Piotr Hryniewicz – mój gość w tym odcinku podcastu, inwestor i twórca Edukacji Inwestowania w Nieruchomości. Jeśli chciałbyś wybrać się kiedyś na szkolenie do Piotra, to możesz śmiało zapytać mnie o opinię   Serwisy, w których warto szukać ogłoszeń o sprzedaży mieszkań:  Gumtree.pl Gratka.pl Otodom.pl Tablica.pl Domiporta.pl   ekw.ms.gov.pl – Serwis umożliwiający sprawdzenie dowolnej księgi wieczystej przez Internet  Pytanie lub komentarz? Zostaw mi wiadomość! Masz pytanie? Chciałbyś nagrać dla mnie wiadomość głosową? Skorzystaj proszę z przycisku “Nagraj voicemail” widocznego z prawej strony ekranu. Pamiętaj, że jedna wiadomość może mieć maksymalnie 90 sekund (ale możesz ich nagrać kilka)   Będę Ci również wdzięczny za każdy komentarz. Ciekawy jestem w szczególności czy Ci się spodoba taka formuła i taka tematyka podcastu, jak w tym odcinku. Pomóż mi proszę   Bardzo dziękuję Ci, że zdecydowałeś się wysłuchać kolejnego odcinka mojego podcastu. Dla wszystkich zainteresowanych osób, które wolałyby przeczytać, a nie słuchać, udostępnię w ciągu kilku dni dokładny transkrypt tego podcastu. I będę Ci również bardzo wdzięczny, jeśli poświęcisz minutkę i zostawisz swoją ocenę oraz krótką recenzję dla mojego podcastu w iTunes. Bardzo mi to pomoże w jego popularyzacji. Oceń podcast “Więcej niż oszczędzanie pieniędzy” – Informacyjnie: mój podcast dostępny jest już nie tylko w iTunes, ale także w katalogach podcastów Zune oraz BlackBerry. Jeśli masz telefon z Androidem, to polecam Ci aplikację Stitcher, która także pozwoli Ci wyszukać “Więcej niż oszczędzanie pieniędzy”. Możesz także zasubskrybować podcast korzystając ze specjalnego RSS-a: http://feeds.feedburner.com/WiecejNizOszczedzaniePieniedzy Jeszcze raz bardzo Ci dziękuję za Twoje wsparcie i życzę Ci świetnego tygodnia!   Transkrypt podcastu Kliknij tutaj, aby pobrać spisaną treść podcastu (plik PDF).   Podziel się:FacebookGoogleLinkedInTwitterEmail Podobne artykuły: Mieszkaniowa lista życzeń Dlaczego mieszkanie na wynajem to inwestycja wysokiego ryzyka? – kalkulator opłacalności inwestycji Zakup mieszkania na wynajem – czy to się opłaca? WNOP 002: Odważ się sięgać marzeń – Ariadna, scrapbooking i Pat Flynn Mieszkanie jako inwestycja krótkoterminowa, czyli jak można zarobić kilkadziesiąt tysięcy w 2,5 miesiąca 