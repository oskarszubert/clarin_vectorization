Zaczynam planować nasze rodzinne wakacje. Córka marzy o wyprawie na wieżę Eiffla w Paryżu, a reszta rodziny nie krzyczy veto, więc kierunek mamy wstępnie określony   Ja lubię planować wyjazdy z wyprzedzeniem, więc… zacząłem rozpoznawać różne możliwości także od strony finansowej. Dzisiaj piszę o tym, jak robić zakupy za granicą płacąc kartą debetową i jednocześnie nie tracić na różnicach kursowych. Ja w ramach przygotowań do najbliższych wakacji zdecydowałem się na jedną z kart wydawanych przez kantor internetowy Alior Banku. I w sumie jestem zaskoczony jak wygodne i tanie jest to rozwiązanie więc spieszę się donieść o tym także Wam. Być może zaoszczędzicie w ten sposób kilkaset złotych w trakcie najbliższych wakacji (o ile zamierzacie je spędzić za granicą).  Zagraniczne zakupy, czyli “czesanie jeleni” Jeśli wyjeżdżacie za granicę, to pewnie nie raz stawaliście przed wyborem: zabierać gotówkę kraju docelowego kupioną po znanym kursie, czy może płacić na miejscu kartą kredytową lub debetową (lub wyciągać tam pieniądze z bankomatu) licząc na to, że bank nas nie ograbi na różnicach kursowych. A jaka jest prawda? Najczęściej smutna. Studiując pierwszy wyciąg z listą transakcji po wakacjach zazwyczaj okazuje się, że widzimy tam kurs waluty, którego już dawno nie widzieliśmy w rzeczywistości. Ja mam zazwyczaj takie wrażenie :-/ Ile można w ten sposób stracić? To zależy ile wydajecie na wyjeździe. My planujemy w tym roku spędzić ponad 3 tygodnie we Francji. Nie budżetowałem jeszcze całego wyjazdu (dopiero zaczynam planowanie wakacji), ale wydatki na paliwo, hotele, kempingi i liczne atrakcje na miejscu w najbardziej optymistycznym wariancie zamkną się zapewne kwotą w okolicy 2000 euro. Kilkaset euro prawdopodobnie zabierzemy gotówką, ale prawda jest taka, że nie lubię przemieszczać się ze zbyt dużą ilością gotówki. Wolę płacić kartami. No ale przy kartach tracę na kursach walutowych… I tak źle i tak niedobrze. Dzisiejsza różnica między kursem euro w banku (Raiffeisen) a kantorem internetowym Aliora wynosi przy sprzedaży waluty aż 18 groszy. Jeśli wydałbym 2000 EUR kartą, to byłbym na tym stratny 360 zł w stosunku do zapłaty tych samych 2000 EUR gotówką kupioną w kantorze. Jest o co walczyć   Karta walutowa Alior Bank O tym, że jestem fanem kantorów internetowych – już wiecie (o zaletach kantorów internetowych pisałem w tym artykule). W szczególności lubię dokonywać zakupu walut w kantorze Alior Banku, gdyż ma relatywnie niski spread (różnicę pomiędzy ceną zakupu i ceną sprzedaży waluty), a jednocześnie jest to chyba jedyny kantor internetowy prowadzony przez bank. Może jestem staroświecki, ale mam taką “pewną niepewność” transferując większe kwoty pieniędzy przez kantory internetowe prowadzone przez bliżej nieokreślone spółki nie- bankowe. Ale z tego co widzę po lekturze blogu AppFunds, to chyba nie jestem jedyny   Swoją drogą polecam lekturę artykułu na AppFunds, bo jest tam odnośnik do fajnego zestawienia kantorów online. Kantor Aliora ma jeszcze jedną poważną przewagę nad innymi kantorami internetowymi – wydaje karty debetowe do swoich subkont w euro, funcie i dolarach. W praktyce oznacza to, że będąc za granicą w krajach, w których funkcjonuje euro, możesz płacić kartą nie ryzykując jednocześnie, że stracisz na przeliczniku walutowym banku. Alior wydaje trzy różne karty wyraźnie oznaczone logo waluty, której dotyczą. Ja na razie skusiłem się wyłącznie na kartę euro. Ile kosztuje karta walutowa Aliora? I teraz będzie najlepsze: karty walutowe kantoru Alior Banku są bezpłatne przy jednym, jedynym założeniu: że w ciągu pół roku od otrzymania karty dokona się nią przynajmniej jednej transakcji. Jeśli nie spełni się tego wymogu, to bank naliczy nam jednorazową opłatę w wysokości 15 zł. Nie ma również żadnych opłat za wydanie i przesłanie karty pocztą. Jeśli jednak Wam się spieszy i chcielibyście otrzymać kartę kurierem, to bank naliczy Wam jednorazową opłatę w wysokości 50 zł. Moja rada: jeśli wybierasz się na wakacje za granicę, to załóż konto w kantorze Alior Banku już dzisiaj i zamów kartę w normalnym trybie – nic Cię nie będzie kosztowała. Gdzie jest haczyk? Dopatrzyłem się tylko jednego minusu tej karty. Jeśli jesteście za granicą i wyciągacie pieniądze z bankomatu, to pierwsza taka transakcja w miesiącu kosztuje 0 zł, ale za każdą kolejną trzeba zapłacić 9 zł. No ale jeśli sobie pomyślicie, że i tak oszczędzacie na różnicach kursowych, to okaże się, że wzięcie z kantoru już ponad 50 EUR oznacza oszczędności w stosunku do wykorzystania w tym celu innych kart debetowych. Miło   Oczywiście jest jeden scenariusz, w którym płacenie kartą debetową w EUR może być nieopłacalne – jeśli kupiliśmy waluty drożej, a w trakcie naszego wyjazdu cena euro spada, to może się okazać, że zamiast oszczędzać – przepłacamy. Ja mam na to jednak jeden prosty patent: w kantorze internetowym Aliora ustawiłem zlecenia na zakup waluty po osiągnięciu konkretnych, niskich cen. Euro i tak kupuję na potrzeby spłaty kredytu hipotecznego więc w praktyce wykorzystuję każdą przecenę do dokupienia waluty. Do wakacji mamy jeszcze trochę czasu, więc proponuję żebyś stopniowo i Ty wykorzystywał spadający kurs uzupełniając zapasy waluty. Przykładowo: w chwili obecnej mam jeszcze na koncie w kantorze EUR kupione za 4,08 zł więc skala potencjalnych oszczędności byłaby jeszcze większa. Zakupy przez Internet Karta walutowa Aliora ma jeszcze jedną zaletę – jest to normalna, wypukła karta debetowa, którą można płacić w Internecie. Jeśli więc kupujecie od czasu do czasu coś w zagranicznych sklepach internetowych, to możecie płacić tą kartą w euro. Rozwiązanie jak znalazł na czas kiedy skończy się atrakcyjny moneyback w Alior Sync (czyli już od czerwca). Ja zamierzam wykorzystywać tą kartę właśnie do takich zakupów Niezły artykuł reklamowy mi wyszedł, prawda?   No ale rzadko zdarza mi się widzieć tak ciekawe produkty bankowe i to bez drakońskich opłat. Widać, że ktoś w Alior Banku miał dobry pomysł jak przywiązać klienta kantoru internetowego Aliora. Gratuluję pomysłu   i uprzejmie proszę o utrzymanie tych warunków   A jeśli przekonałem Ciebie do założenia konta w kantorze Aliora, to będzie mi bardzo miło jeśli uczynisz to poprzez którykolwiek z linków opublikowanych w tym artykule. Otwarcie przyznaję się, że otrzymam z tego tytułu prowizję. Ale wiedz, że polecam na tym blogu tylko te produkty i usługi, których sam używam i z których jestem zadowolony. Swoją drogą polecam Ci też przeczytanie starszego artykułu o tym dlaczego warto korzystać z kantorów internetowych. Podaj dalej   Mam nadzieję, że mój przepis na obniżenie kosztów zagranicznych wakacji Ci się spodoba i że przeczytasz go w porę   A jeśli znasz kogoś, to także planuje zagraniczne wakacje, to podziel się z nim proszę linkiem do tego artykułu. Będzie mi również miło jeśli zdecydujesz się kliknąć “Lubię to”. A najlepszą rzeczą, którą możesz teraz uczynić w celu regularnego otrzymywania informacji o nowych artykułach pomagających oszczędzać pieniądze, jest zapisanie się na mój newsletter. Służy do tego formularz zamieszczony poniżej   Zachęcam Cię do tego gorąco i dziękuję Ci, że czytasz mojego bloga. A Ty jakie masz pomysły na optymalizację kosztów wakacji? Podziel się proszę pomysłami w komentarzach. Powodzenia w Twoim planowaniu! Podziel się:FacebookGoogleLinkedInTwitterEmail Podobne artykuły: Budżet domowy – czyli jak zacząć oszczędzanie pieniędzy 