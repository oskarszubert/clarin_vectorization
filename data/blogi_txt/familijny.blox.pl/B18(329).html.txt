Dopiero styczeń objawił się zimowym krajobrazem. Dzisiejszy wiatr niespecjalnie zachęcał do spaceru ale co tam. Nie wiadomo czy to nie pierwszy i nie ostatni śnieg w tym roku więc... ...trzeba się nacieszyć :)  Kto powiedział, że plac zabaw nawet zimą nie może przynieść trochę frajdy?  To zdjęcie to tak a'propo niedawno skończonego finału Wielkiej Orkiestry Świątecznej Pomocy. Nasz zimowy miniOwsiak :)  Gołonoscy kibice Zagłębia Sosnowiec mieli świetny pomysł zasłaniając tym graffiti coś czego nie powinno być na placu zabaw. Ciekawe dlaczego włodarze miasta i dzielnicy nie wpadli na to dobrych kilka lat wstecz.   ...no w piaskownicy to my dzisiaj babek nie zrobimy... Usiądź sobie Tatuś i gazetkę poczytaj, a ja idę na huśtawkę... Za długo to by sobie tatuś nie posiedział. Pora wracać do domu i ręce pod gorącą wodą rozgrzać bo zaczyna nam palce wyginać. 