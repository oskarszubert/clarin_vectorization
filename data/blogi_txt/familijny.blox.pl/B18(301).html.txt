Czy można faszerować rybę? ...a czemu nie. Dziś będziemy faszerować tilapię serem i ogórkiem kiszonym. To całkiem przyjemny i łatwy sposób na urozmaicenie rybnych panierowanych kawałków.  Faszerowana ryba otrzymuje dzięki dodatkowym składnikom doskonałych aromatów i niepowtarzalnego smaku. *Faszerowana tilapia*  tilapia - 4 świeże lub mrożone filety cebula - 2 sztuki ogórek kiszony  ser żółty - 10 dag sól pieprz cytryna masło jajko - 1 sztuka mąka bułka tarta olej    Na odrobinie oliwy z masłem podsmażamy  posiekane drobno cebule. Pod koniec dodajemy starty żółty ser. Doprawiamy całość uzyskanej pasty solą i pieprzem.  Filety kroimy na pół wzdłuż widocznej linii kręgosłupa. Nacieramy płaty solą, kropimy sokiem z cytryny i smarujemy dość grubo pastą serowo. Układamy plastry kiszonego ogórka. Nakładamy drugi płat ryby. Panierujemy w mące, rozmąconym jajku i bułce tartej dokładnie w tej kolejności. Smażymy rybę na oleju lub klarowanym maśle z obu stron aż się panierka zrumieni. Podajemy z frytkami lub tłuczonymi ziemniakami i jakąś prostą w wykonaniu surówką. 