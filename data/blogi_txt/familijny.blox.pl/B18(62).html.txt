Co pamiętam ze służby zasadniczej? Oczywiście, że grochówkę. Zupa z grochu to wręcz symbol polskiej armii. Do dziś nie mogę zrozumieć ekip rywalizujących ze sobą w programie MasterCheef, które w konkursie na żołnierski obiad pominęły tą tradycyjną i typowo wojskową zupę.  Grochówka pułkowa ma jedną podstawową zasadę - tylko kucharz wie na czym ją ugotuje. Naoglądałem się na drużynce w żołnierskiej kuchni jak to nasi dzielni żołnierze w białych kitlach grochówę gotowali. Myślę, że nie jeden z Was drodzy czytelnicy woli się nie dowiedzieć. Jednak czy przez to grochówka była zła? Nie. Przez to była najlepsza!  Trafił nam się Dąbrowie interesujący sklep z doskonałym mięsem, boczkiem, słoniną i innymi produktami. Ceny ciut wyższe niż na tradycyjnym rynku ale jakość ... nie do opisania. Smalec z idealnie białej słoninki, przepyszny boczek, na którym tłuszczu trzeba poszukać. Rewelacja. Jak ktoś z Dąbrowy to piszcie na mail. Dam znać gdzie wspomniana masarnia funkcjonuje.    Boczek wieprzowy idealnie uwędzony stał się podstawą naszej grochówki. Co prawda uboższej w składniki od tradycyjnej wojskowej ale równie smacznej. Grochówka z najlepszych polskich produktów. *Grochówka na wędzonce*  boczek surowy wędzony 40 dag groch łuskany połówki 0,5 kg marchewka pietruszka cebula ziemniaki 5 sztuk czosnek 4 ząbki majeranek liść laurowy ziele angielskie pieprz sól  Groch moczymy w zimnej wodzie na całą noc pamiętając o tym, że co najmniej podwoi on swoją objętość. Część boczku kroimy w kostkę. Resztę zostawiamy w całości. Będzie pyszna wędlina do chleba. Kostki jeśli zawierają sporo tłuszczu obsmażamy  na patelni. Jeśli pochodzą z tak cudownego kawałka jak ten na zdjęciu powyżej, nie potrzebują odtłuszczenia. Groch gotujemy w świeżej zimnej wodzie.   Gdy przestaną się wytwarzać zaburzyny, które skrzętnie zbieramy, dodajemy boczek (ten pokrojony i ten w całości), pokrojone  w kostkę ziemniaki, startą na grubych oczkach marchewkę i pietruszkę. Do wywaru trafiają także ze 2 liście laurowe i 4 ziarenka ziela angielskiego. Gdy warzywa zmiękną doprawiamy 4 startymi lub rozgniecionymi ząbkami czosnku, solą i pieprzem. 