Kopytka czy leniwe? Ja zawsze wybierałem kopytka ale dziś wybierały dzieci i na stole pojawiły się pyszne kluski leniwe. Przepis praktykowany w naszych domach od lat. Kluski leniwe z dodatkiem gotowanych ziemniaków, okraszone masełkiem, bułką tartą i odrobiną cukru. Niebo w gębie!   *Kluski leniwe z ziemniakami*  ziemniaki - 1 kg nieobranych ser biały półtłusty - pół kilograma mąka pszenna - 25 dag + do podsypania   masło bułka tarta cukier     Ziemniaki obieramy i gotujemy w osolonej wodzie. Po ugotowaniu, ostudzone ziemniaki mielimy w maszynce razem z białym serem. Dosypujemy powoli mąkę wyrabiając ciasto. Ze spójnej masy odrywamy kawałek  i robimy z niego wałek. Leniwe kluski odkrawamy nożem na ukos jak kopytka. Gotujemy kluseczki w osolonej ale niehulającej wodzie mieszając drewnianą łyżką. Od wypłynięcia jakieś 2 lub 3 minutki.  Podajemy kluski leniwe ze zrumienioną na masełku bułką tartą i posypane cukrem. 