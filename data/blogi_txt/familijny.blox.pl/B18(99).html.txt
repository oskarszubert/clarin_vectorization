Szałwia od zawsze kojarzyła mi się z płukanką gardła - rewelacyjnym środkiem antybakteryjnym. ...a to przecież także genialne zioło do potraw mięsnych. Dietetyczne kotlety drobiowe z dodatkiem szałwii już niedługo z dietetycznego menu Anety trafią także na talerze reszty rodziny. Spróbowałem - są genialne.   ..a propos diety. Czas mija, a kilogramy lecą. Jak tak dalej pójdzie to Mamuśka osiągnie zamierzone cele. Przepytałem ją w temacie diety IGpro, którą dzięki Vitalii stosuje. Opinia jest jednoznaczna - tradycyjne diety z tej stajni są wygodniejsze. Baza posiłków jakimi dysponuje nowy plan diety jest dość uboga i często jedno danie polecane jest codziennie co możesz znudzić. Tego problemu nie było w poprzednich odsłonach - społeczność, którą portal zgromadził wypełniła plany diet atrakcyjnymi posiłkami. Pozwalały utrzymywać żądaną wagę i inspirowały do własnych eksperymentów. Mimo atrakcyjnego i unowocześnionego systemu prezentacji tygodniowych planów posiłków i kilku innych ciekawych  gadżetów wydaje nam się, że Vitalia ciut przekombinowała z nowym produktem. Zbytnio skupiono się na składzie chemicznym posiłków zapominając o tym, że skuteczna dieta musi być nie tylko zdrowa ale też smaczna i wygodna. Tyle mogę napisać po 2 tygodniach stosowania IGpro. Co nie zmienia faktu, że działa tak samo motywująco jak pierwsze produkty tej firmy i nie zawiera elementów, którymi się w innych dietach zwyczajnie oszukuje organizm. To często jest niebezpieczne mimo szybkich początkowych efektów. Vitalia postawiła na diety rozsądne i to się chwali. Wracamy do pysznych kotletów drobiowych z szałwią. Przepis warty waszej uwagi przygotowany dla jednej osoby. *Kotlety drobiowe z szałwią*  filet z kurczaka - 20 dag szałwia świeża - łyżka posiekanego zioła oregano świeże - łyżka posiekanego zioła żółty ser - łyżka startego otręby owsiane - 2 łyżki  sól pieprz  Mięso mielimy w maszynce. Dodajemy świeżo posiekane zioła, starty żółty ser. Przyprawiamy masę solą i pierzem.   Wyrabiamy mięso palcami i formujemy kotlety, które obtaczamy w owsianych otrębach. Smażymy z obu stron na łyżeczce oliwy lub oleju roślinnego.   Podajemy kotleciki z faszerowanymi warzywami pieczarkami, odrobiną żurawiny i łyżką pomidorowego sosu. *Faszerowane pieczarki*  pieczarki - 6 średnich sztuk cukinia - 15 dag cebula - 1 sztuka papryka żółta - 1 sztuka mała papryka czerwona - 50 g ser żółty - 1 łyżka startego sos słodko- kwaśny - 1 łyżeczka sól pieprz    Pieczarki obieramy ze skórki i usuwamy trzonki. Resztę warzyw kroimy w kostkę i smażymy na łyżeczce oliwy. Wystarczy kilkanaście sekund na mocnym ogniu. Doprawiamy sosem słodko-kwaśnym (lubimy TAO-TAO), solą i świeżo mielonym pieprzem. Podsmażamy kolejne kilkanaście sekund mieszając farsz dokładnie.   Wypełniamy kapelusze pieczarek farszem. Układamy przygotowane grzyby na blaszce wyłożonej papierem do pieczenia. Posypujemy każdą starym serem i wkładamy blaszkę do rozgrzanego na 180 stopni piekarnika. Daniu wystarczy już tylko około 20 minut. Świetny dodatek do mięs wszelakich. 