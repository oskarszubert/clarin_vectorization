Tradycyjne racuchy z jabłkami czy nasze ulubione jabłka w cieście trochę nam się już przejadły. Mamuśka wykombinowała więc racuchy z bananami i rodzynkami. Rewolucja odniosła tragiczne skutki - dla mnie racuchy z jabłkami mogą już nie istnieć. Wiem wiem , to nie patriotyczne zażerać się południowo-amerykańskimi owocami w czasie gdy polska gospodarka ociera się o światowy kryzys ... niestety - z bananami racuchy są dla mnie lepsze i kropka.  *Racuchy z bananami*  mąka - 30 dag cukier - 5 dag jajka - 2 szt banany - 2 szt rodzynki - łyżka mleko - 2 szklanki proszek do pieczenia - łyżeczka olej cukier puder konfitura Przesianą przez sitko mąkę łączymy z cukrem, proszkiem do pieczenia, mlekiem i jajkami. Mieszamy całość dokładnie na gładką masę i odstawiamy w ciepłe miejsce by proszek do pieczenia mógł chwilę popracować nad ciastem.  Banany kroimy w plastry i kropimy cytryną aby nie ściemniały. Środek racuchów mógłby stać się nieatrakcyjnie ciemny. Plasterki bananów razem z rodzynkami trafiają do ciasta i wszystko jest już gotowe do smażenia pysznych racuchów. Placki smażymy na oleju z obu stron i podajemy gorące z pyszną konfiturą owocową. 