Odkryliśmy ostatnio podłużne buraki. Okazuje się, że ta odmiana jest doskonała do przygotowania buraczków domowych. Są tak słodkie, że możemy zrezygnować z dodawania do sałatki cukru. Doskonały dodatek do dań mięsnych i śląskich klusek. Bardzo apetyczny i bardzo zdrowy.  *Buraczki domowe*  buraki podłużne - 1 kg cebula - 1 sztuka oliwa z oliwek - 1 łyżeczka ocet jabłkowy - 2 łyżki  sól pieprz   Buraki gotujemy do miękkości. Skórka odchodzi z nich bardzo łatwo. Ścieramy buraki na małych oczkach tarki. Cebulkę siekamy drobno i dodajemy do startych buraczków. Doprawiamy solą, świeżo zmielonym pieprzem i octem jabłkowym. Proste i pyszne. BTW - na blogu mamy też przepis na genialne buraczki miodowo-imbirowe na które serdecznie zapraszam. 