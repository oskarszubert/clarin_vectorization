Co prawda temperatury jakie się przewalają przez Zagłębie robią z nas samych zapiekanki i odbierają apetyt ale jeść coś przecież trzeba. Dziś na obiad zapiekanka z kalafiorem i dodatkiem cukinii. Pyszne danie gotowe w pół godziny. Im mniej czasu spędzimy w kuchni w taki dzień jak dziś tym lepiej. Zapiekanka z kalafiorem to danie proste i szybkie w przygotowaniu.   Do przygotowania zapiekanki potrzebujemy: *Zapiekanka z kalafiorem* 1 kalafior 3/4 opakowania makaronu razowego - wybraliśmy penne 30 dag cukinii 40 dag chudej kiełbasy 20 dag żółtego sera 100ml słodkiej śmietanki kremówki 1 duża cebula zioła prowansalskie oregano słodka papryka pieprz sól   Kalafior podzielony na różyczki gotujemy w posolonej wodzie. To samo robimy z makaronem. Uważamy jedynie by obu składników zapiekanki nie rozgotować. Cebulę kroimy w kostkę i szklimy na patelni dodając pokrojoną w kostkę kiełbasę. Pod koniec smażenia wrzucamy pokrojoną w kostkę cukinię by tylko odrobinę zmiękła. Makaron układamy na dnie naczynia żaroodpornego. Kolejna warstwa to obsmażona kiełbasa z cebulką i cukinia.  Ostatnia warstwa to różyczki kalafiora. Przyprawiamy całość naszymi ziołami, solą, papryką słodką i pieprzem. Zalewamy zapiekankę śmietanką słodką, a wierzch obsypujemy utartym serem.  Zapiekamy nasze danie w piekarniku rozgrzanym do 180 stopni przez około 10 minut. Jak widać na poniższym zdjęciu Dawid uwielbia zapiekankę z kalafiorem i nie pozwolił się już od stołu na chwilę nawet odgonić :)  SMACZNEGO !  UWAGA ! Komentuj wpisy korzystając  z konta Facebook bez konieczności zakładania nowego w gazeta.pl Zostaw po sobie ślad na naszym blogu - my lubimy naszych gości :) ﻿   ﻿ 