Uwielbiam zupy w formie kremu. Było już kilka, które znajdziecie w sekcji zupy. Dzisiejsza zupa krem będzie z zielonego groszku. Mimo zimy dostępność tego warzywa jest spora. Jeśli sami nie mroziliśmy latem możemy skorzystać z dostępnych na rynku mrożonek.  *Krem z zielonego groszku*  groszek zielony 50dag bulion 1,5 litra marchewka pietruszka pieprz sól   chleb na grzanki oliwa z oliwek    Warzywa gotujemy w bulionie, który został nam na przykład po niedzielnym obiedzie. Gdy zmiękną odcedzamy i miksujemy na gładką pastę. Dolewamy wywar do uzyskania oczekiwanej gęstości kremu i doprawiamy całość pieprzem i solą.  Na teflonowej patelni rozgrzewamy oliwę i na sporym ogniu co jakiś czas mieszając lub robiąc hoopy smażymy grzanki z pokrojonego w sporą kostkę chleba. Zupę podajemy z grzankami, a udekorować ją możemy zieloną cebulką. 