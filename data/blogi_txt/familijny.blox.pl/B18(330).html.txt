Kolejny po bigosie przepis na szlacheckie danie opisane przez wieszcza Adama Mickiewicza w "Panu Tadeuszu". "Majorze, gdyby zrazów? (...) Wniesiono wazę, cukier, butelki i zrazy. Płut i Ryków tak czynnie zaczęli się zwijać, Tak łakomie połykać i gęsto zapijać, Że w pół godziny zjedli dwadzieścia trzy zrazy" Księga IX. Bitwa, w. 241-260 ﻿  Zrazy wieprzowe duszone w grzybowym sosie zawinięte w mocną wędzoną szynkę szwarcwaldzką. Doskonały obiad z imbirowymi buraczkami i szarą śląską kluską. Polecam ten przepis bo każdy kto w naszej rodzinie zjadł takiego zrazika nie mógł się go nachwalić.  *Zrazy wieprzowe*  karkówka - 1 kg zmielonej szynka szwarcwaldzka - kilka cienko krojonych plastrów jajko bułka kajzerka cebula - 2 średnie sztuki sól pieprz musztarda grzyby suszone (podgrzybki) - 20g olej roślinny mąka pszenna    Do zmielonego mięsa dodajemy jajko i przesmażoną na złoto posiekaną cebulę. Mieszamy masę dokładnie dodając jeszcze namoczoną w wodzie kajzerkę. Doprawiamy całość solą i pieprzem. Każdy plaster szynki smarujemy solidnie musztardą. Z masy mięsnej odrywamy kawałki i formujemy walec (coś na kształt popularnych kartaczy). Obtaczamy w mące i zawijamy w plaster szynki. Smażymy na oleju z każdej strony na rumiano.   Namoczone kilka godzin wcześniej grzyby kroimy w paski i gotujemy w niewielkiej ilości  wody, w której były moczone. Gdy płyn się zredukuje i nabierze odpowiedniego koloru wkładamy do niego obsmażone zrazy. Całość dusimy około 30 minut. Zagęszczamy powstały sos śmietaną lub mąką. Doprawiamy solidnie solą i świeżo zmielonym pieprzem. 