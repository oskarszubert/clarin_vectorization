Pieczarka ma w naszym domu wiele zastosowań. Ten popularny i dość tani grzyb ma sporo zalet. Pasta pieczarkowa uatrakcyjni na pewno Wasze menu. Przygotowanie jej jest banalne i nie wymaga zbyt dużej ilości czasu. Daje jednak sporo satysfakcji widok dzieciaków pochłaniających pachnące świeżością pajdy chleba posmarowane naszą pieczarkową pastą.   Do przygotowania pasty pieczarkowej potrzebujemy:  *Pasta pieczarkowa*   30dag pieczarek 15dag mielonki  2 jajka 1 cebula pół pęczku koperku (ewentualnie szczypiorku lub zielonej pietruszki) 5 łyżek majonezu 1 łyżeczka musztardy sól pieprz   Pieczarki obrać i zetrzeć na grubych oczkach. Tak przygotowane pieczarki wrzucamy na półtorej minuty do wrzącej i osolonej wody. Do osobnego pojemnika ścieramy mielonkę na grubych oczkach. Cebulę kroimy  w drobną kostkę. Koperek ( ewentualnie szczypiorek lub pietruszkę) siekamy. Ugotowane na twardo jajka również przecieramy przez grube oczka tarki. Do pojemnika przesypujemy odcedzone z wrzątku pieczarki. Do masy dodajemy majonez i musztardę. Przyprawiamy do smaku solą i pieprzem. Całość mieszamy dokładnie do uzyskania konsystencji pasty.  Pastę podawać możemy ze świeżym razowym chlebem. Doskonałe tak na kolację jak i na śniadanie. Smacznego ! 