Bez śledzi w oleju żadne święta się w naszym domu nie mogą odbyć. Delikatne mięso śledzia przyprawione w olejowej zalewie to przepyszny dodatek do świątecznych posiłków. Sposobów na przyrządzenie dobrego śledzika jest wiele. My stosujemy poniższy:    *Śledzie w oleju*  0,5kg śledzi a'la matjas cebula czerwona 4szt olej rzepakowy ziele angielskie liść laurowy goździki pieprz czarny ziarenka czosnek 4 ząbki    Śledzie moczymy na około dwie godziny w zimnej wodzie. Po godzinie spróbuj czy śledź przestał być mocno słony. Każdy śledź jest inny więc czas moczenia może się wahać. Odmoczone śledzie kroimy na kawałki.  Cebulę kroimy w kostkę, a czosnek w plasterki. Układamy wszystko w słoiku dbając o różnorodność warstw. Śledź, cebula, czosnek, liść laurowy, 3-4 ziarenka ziela, tyle samo goździków i pieprzu. Tak układamy warstwy  prawie pod pokrywkę. Zalewamy olejem aż przykryje całość i odstawiamy słoik do lodówki. Najlepsze śledzie są po około 4 dniach gdy wszystko się pięknie przegryzie.      ...tylko kto by tam wytrzymał tyle dni... 