Najlepszą zupę pomidorową robiła moja babcia. Do dziś z resztą robi. Taką tradycyjną z ryżem, pietruszką, na rosołowej porcji - pychota. My też robimy pomidorową ale nasza jest trochę inna. Wczorajszy krem z pomidorów z dodatkiem czerwonej papryki powalił mnie na łopatki. Pyszna letnia zupa na wspomnienie  tej przepięknej pory roku która właśnie mija.  *Krem z pomidorów* 1,2 kg pomidorów 0,7 czerwonej papryki 1 cebula 400ml bulionu oliwa z oliwek tymianek 3 gałązki bazylia świeża pęczek liści 3 ząbki czosnku sól pieprz śmietana gęsta (ewentualnie)    Cebulę kroimy drobno i smażymy w dużym garnku aż się zeszkli na oliwie. Do garnka trafiają pokrojone pomidory i papryka. Mieszając podsmażamy całość aż pomidor puści sok. Miksujemy dokładnie pomidory i paprykę blenderem. Dolewamy wtedy bulion i przyprawiamy tymiankiem oraz bazylią. Zupa pyrka sobie z godzinkę na najmniejszym ogniu. Na ostatnie 10 minut do zupy trafia rozgnieciony czosnek, pieprz i sól. Zupę podajemy z drobnym makaronem - na przykład razowe muszelki. Można zupę zabielić ale uważajcie by jej nie skwasić.  Gęsta zupa pełna zdrowych i słonecznych owoców. Szkoda że znów trzeba będzie czekać na dojrzałe i soczyste pomidory. Tego najbardziej nam chyba brak w długie zimowe wieczory, jesienne słoty i pierwsze wiosenne roztopy. Tak jak i temu panu: 