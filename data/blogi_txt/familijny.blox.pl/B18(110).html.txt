Jakby mi ktoś parę lat temu powiedział, że polubię krewetki to puknąłbym się jedynie w czoło. Co jak co ale do tych morskich robaczków trzeba się przekonać. Jedno jest pewne - krewetki genialnie wychodzą na zdjęciach, a smak podkręcony solidną porcją chili również daje ciekawe wrażenia. Podobno krewetki to afrodyzjak.  *Krewetki na ostro*  krewetki tygrysie - 25 dag czosnek - 4 ząbki papryczka chili - 1 szt pietruszka zielona - pół pęczka olej masło - 2 łyżki sól pieprz  Porządnie rozgrzewamy olej na patelni. Podsmażamy na nim 2 ząbki posiekanego czosnku pilnując by się nie przypalił. Na patelnię teraz powinno trafić masło. Gdy się rozpuści dodajemy rozmrożone dokładnie i przyprawione solą oraz pieprzem krewetki. Obsmażamy je z każdej strony dodając połowę posiekanej natki pietruszki. Mieszamy dość często by się zrumieniły z każdej strony równomiernie. Czas na ostre chili - pokrojona w drobne paseczki papryczka doda odpowiedniego smaku mięsistym krewetkom. Kolej na resztę posiekanej pietruszki i kolejne dwa ząbki czosnku. Dusimy krewetki jeszcze chwilę i podajemy przystrojone szczypiorkiem. Jedliśmy je z opiekaną ciabatą posmarowaną pietruszkowym pesto - smaczna przekąska na wieczór. Krewetki można skropić przed podaniem cytryną.  Uwaga - jeśli użyjecie świeżej, nieobranej krewetki nie zapomnijcie usunąć czarny przewód pokarmowy. 