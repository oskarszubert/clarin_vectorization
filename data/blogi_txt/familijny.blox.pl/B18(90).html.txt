Kasza gryczana to doskonały dodatek nie tylko do posiłków dietetycznych. Przyrządzona z warzywami gryka nadaje się praktycznie do wielu dań i to nie  tylko dla osób chcących zrzucić zbędne kilogramy. Kaszę gryczaną lubimy w naszym domu wszyscy o czym świadczy sporo przepisów na dania z niej przygotowane jak choćby hreczniaki. Nie trudno się więc domyślić, że to co Aneta stosuje w diecie smakuje i nam.  *Kasza gryczana z warzywami* - porcja dla 2 osób  kasza gryczana - 60 g papryka kolorowa - 100g cukinia - 100 gram cebula - 1 szt pieczarki - 150 gram oliwa - łyżeczka sól pieprz  Kaszę gotujemy na sypko - nie można jej rozgotować bo jeszcze chwilę musi się podusić z warzywami. Paprykę, pieczarki i cukinię kroimy w kostkę i dorzucamy na złocącej się już na patelni cebuli. Gdy warzywa zmiękną mieszamy je z kaszą gryczaną doprawiamy pieprzem, solą i dusimy jeszcze chwilkę. Kasza gryczana oprócz zalet typowo zdrowotnych ma swój uroczy smak jakiego nie posiada żadna inna kasza. Dlatego może tak ją lubimy. Poniżej zdjęcia dwóch potraw do których podaliśmy tak przyrządzoną kaszę: 