Dzisiejsza sałatka ziemniaczana idealnie nadaje się na upalne dni. Orzeźwiający smak świeżego ogórka doskonale komponuje się z polskim ziemniakiem w tej łatwej do przygotowania sałatce. *Sałatka ziemniaczana z ogórkiem*  ziemniaki - 10 sztuk średniej wielkości ogórek świeży - 20 dag ogórek kiszony lub małosolny - 5 sztuk cebula szczypiorek - pęczek majonez domowy -  3 łyżki sól pieprz  Ziemniaki gotujemy w osolonej wodzie. Wybieraj do sałatek gatunki spójne nie rozgotowujące się i dające się pokroic w ładną kostkę po ugotowaniu. Ogórki świeże i kiszone (lub małosolne) kroimy w kosteczkę. Cebulę  siekamy w drobną kostkę i mieszamy z resztą warzyw.  Pozostaje już tylko dodać domowy majonez i posiekany szczypiorek. Całość mieszamy i doprawiamy solą oraz świeżo zmielonym pieprzem. 