Kolacja dla wielu ludzi jest posiłkiem zbędnym. Sporo diet mocno ogranicza lub zaleca całkowitą rezygnację z wieczornego jedzenia. W naszej rodzinie nie ma tradycji spania na głodnego więc kolacja musi być. Ważne jest jedynie aby nie zapchać się przed snem. Zasypianie z ciężkim żołądkiem do przyjemnych zjawisk nie należy więc podamy dziś sałatkę pomidorową.  Do przyrządzenie najprostszej w świecie letniej sałatki dla dwóch osób potrzebujemy zaledwie: *Sałatka pomidorowa*  1 duży pomidor pół cebuli bazylia świeża sól pieprz 2 łyżeczki oliwy z oliwek Monini Gran Fruttato   Pomidor kroimy w paski. Cebulę kroimy w połówki talarków i mieszamy delikatnie z pomidorami. Listki bazylii siekamy i dorzucamy do sałatki, zostawiając kilka z nich do dekoracji. Doprawiamy sałatkę solą i pieprzem. Układamy na talerzykach, stroimy bazylią i kropimy tak przygotowane porcje oliwą z oliwek. Oliwa Monini Gran Fruttato zaostrzy smak sałatki nadając jej lekko migdałowy posmak.  Sałatkę podajemy z kromkami najlepszego chleba na świecie - baltazara z odrobiną świeżego masła. Delikatny, specyficznie mokry chleb w pikantnej posypce z ziaren sezamu, siemienia i czarnuszki to idealne pieczywo do sałatki ze świeżych pomidorów. Polecamy poszukajcie go w swojej piekarni.﻿﻿ Warto ! 