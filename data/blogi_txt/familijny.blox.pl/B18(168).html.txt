Uwielbiamy pasty do chleba.Pasta z wędzonej makreli jest jedną z naszych ulubionych. Dość szybko nudzą się dzieciakom szynki, wędzonki, żółte sery. Mijają niestety ciepłe dni pełne kolorowych kanapek z dostępnych wszędzie i w przystępnej cenie pomidorów, papryk i innych letnich warzyw. Wędzona makrela jak nic nadaje się na przygotowanie pysznej pasty, której można później użyć do przygotowania śniadania bądź kolacji.  Zróbmy ją: *Pasta z makreli*  1 wędzona makrela jajko cebula 2 ogórki kiszone 1 łyżka musztardy 1 łyżka majonezu pieprz sól Najtrudniejszym elementem przygotowania jest obranie makreli i usunięcie ości. Makrela jest rybą posiadające maleńkie ale niebezpieczne dla dzieci ości. Należy więc sumiennie ją z nich oczyścić rozdrabniając kawałki wędzonego mięsa w palcach. To najlepszy sposób na wychwycenie wszystkich ości. Cebulkę kroimy bardzo drobno. Podobnie postępujemy z ogórkami kiszonymi. W między czasie gotujemy jajko na twardo. Składniki mieszamy w miseczce dodając majonez i musztardę ugniatając całość widelcem. Na koniec trafia do pasty posiekane jajko oraz pieprz i sól. Pasta gotowa w kilkanaście minut smakuje najlepiej z razowym chlebem lub uwielbianym w naszym domu chlebem typu Baltazar. 