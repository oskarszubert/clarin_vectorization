...czyli ciekawa wariacja w temacie włoskich sosów do makaronu. Oryginalne  pesto to mieszanka bazylii, piniowych orzechów, doskonałej włoskiej oliwy i specyficznego aromatu parmezanu. Często zastanawialiśmy sie czy można te składniki zastąpić czymś bardziej swojskim i dostępnym na naszym polskim dość ubogim rynku. Najbardziej aromatyczna  roślina w polskim warzywniaku to pietruszka, a najłatwiej dostępne orzechy to ...ziemne. Nie pozostało więc nic innego jak zrobić zielone pesto właśnie z tych składników. Wyszło ciekawie... a biedronkowy Olender sprawdził się całkiem dobrze.  *Pietruszkowe pesto*  pietruszka zielona - 2 pęczki czosnek - 3 ząbki orzechy ziemne (fistaszki) - 80g obranych olej rzepakowy 5 łyżek ser dojrzewający - 3 łyżki Umytą natkę wstępnie siekamy z czosnkiem. Wrzucamy całość do blendera. Trafiają tam także rozdrobnione kawałki orzechów ziemnych. Łatwo to zrobić - zbieramy obrane orzeszki do płóciennego woreczka i miażdżymy wałkiem kuchennym lub tłuczkiem. Wystarczy już tylko do pojemnika dodać oleju lub oliwy z oliwek, z dwie lub trzy łyżki startego sera i porządnie całość zmiksować.  Sos doprawiamy solą i pieprzem.  Pesto podajemy z makaronem. Przykładowo Tagliatelle będzie pasować jak znalazł. Gotujemy makaron w dużej ilości osolonej wody al'dente. Po odcedzeniu przerzucamy makaron  do pustego garnka. Dodajemy pesto i energicznie mieszamy makaron potrząsając garnkiem. Jeśli makaron byłby zbyt suchy - oliwa powinna mu pomóc. Porcję makaronu dodatkowo pruszymy sporą ilością utartego kwaskowatego sera. Tak podany makaron warto podać z jakąś dobrą sałatką. Skoro wariujemy w temacie prawie włoskich sosów możemy powariować w temacie prawie greckiej sałatki. Oto ona: *Sałatka a'la grecka*  roszponka - 500 g pomidorki koktailowe - 250g ogórek świeży - 1 sztuka czerwona cebula - połówka lub jedna mała ser typu feta - z Mlekowity najlepszy   Ogórki kroimy w plasterki, cebulę w piórka a pomidorki w na połówki. Ser typu feta natomiast w niezadużą kostkę. Mieszamy wszystko z roszponką i polewamy dressingiem tuż przed podaniem. *Dressing do sałatki* oliwa - 6 łyżek ocet winny - 2 łyżki czosnek - 2 ząbki - utarty oregano - łyżeczka sól pieprz  Sładniki dressingu mieszamy w zamkniętym specjalnie do tego przeznaczonym słoiczku i energicznie potrząsamy. Całość doprawiamy solą i pieprzem do smaku. ...wszystko stanowi ciekawy i niezbyt drogi obiad. Wychodzi na to, że warto czasami powariować i nie szukać na siłę smaków w dalekich krajach. 