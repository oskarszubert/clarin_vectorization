...przepis dla nie całkiem sprawnego w kuchni faceta :) Pieczenie sernika z brzoskwiniami możemy podzielić na 3 etapy główne i jeden dodatkowy mało interesujący. Chyba że mamy gosposię ale o tym na końcu. Do każdego etapu pieczenia pysznego sernika potrzebujemy odpowiednich składników, które winna nam przygotować osoba mająca ukończony kurs zakupów  w okolicznych sklepach. Z racji tego, że nie posiadam zdolności odnajdywania miejsc gdzie jest tanio, materiały do produkcji sernika z brzoskwiniami przygotowała nam Mamuśka.  *Składniki na ciasto* 45 dag mąki   10 dag cukru   25 dag masła   5 żółtek   3 łyżeczki proszku do pieczenia   blaszka prostokątna o wymiarach dna: 32x21cm i wysokości 6cm    *Składniki na masę serową*   25 dag masła   30 dag cukru   1 kg sera białego   6 jajek   2 budynie śmietankowe   aromat cytrynowy  puszka brzoskwiń - obranych połówek  *Składniki na pianę*   5 białek   20 dag cukru łyżka płaska mąki ziemniaczanej.   Składniki gotowe - zabieramy się do pracy. Przyda nam się stolnica -  strasznie przydatne urządzenie.  Rozpoczynamy najprzyjemniejszy etap I czyli babranie. Babramy wszystkie składniki na ciasto , macamy , ściskamy , przesypujemy , wygniatamy - gra wstępna pełną parą. Doprowadzamy wszystko do takiego kształtu by móc  ciasto przekroić na dwie nierówne części.     Mniejsza część trafia do zamrażalnika by nabrała konsystencji zdatnej do starcia jej na tarce ręcznej. Można ją wymieszać z łyżeczką kakao. Wtedy uzyskamy efekt jak na pierwszym zdjęciu czyli kakaowy wierzch. Większa część trafia na  blachę czyli formę do pieczenia ciasta. Blacha musi zostać przygotowana w odpowiedni sposób by efekt naszej pracy się w piecu z ową blacha nie połączył na stałe. Używamy do tego papieru po kostce masła z resztką owego tłuszczu. Rozsmarowujemy masło na wewnętrznej części blachy i posypujemy tartą bułką tak by wypełniła całe dno i trochę brzegu. Blacha przygotowana więc rozprowadzamy ciasto w jej wnętrzu.    Przechodzimy do etapu II czyli - masa serowa. Ucieramy najpierw masło z cukrem na puszystą masę. Techniki są różne - wszystkie bolą na drugi dzień zakwasami w  ręce. W każdym bądź razie cukier musi się z masłem idealnie połączyć. Do masy maślanej dodajemy przemielony w maszynce ser biały i dorzucamy całe jajka (wydobyte ze skorupek). Mieszając dodajemy cały jeden flakon aromatu cytrynowego - ewentualnie dodajemy po trochu sprawdzając smak. Robimy w końcu sernik z brzoskwiniami, a nie cytrynowy. Dosypujemy dwa budynie i całość umies   zczamy w robocie kuchennym do idealnego rozmieszania.      Etap III pozornie łatwy do łatwych nie należy. Piana musi mieć odpowiednią strukturę by idealnie wyrosła na pyszną bezową skorupkę. Tym razem mi się nie specjalnie udała i posypka się trochę z pianą że tak powiem - przytuliła. Ponoć idealne białka jajek na pianę to takie, które poleżały już kilka    godzin w kuchni i osiągnęły odpowiednią pokojowa temperaturą. Niektórzy dodają na początku ciutkę soli. Ubijamy pianę dodając powoli cukier, a na koniec dosypujemy płaską łyżkę maki ziemniaczanej. Piana musi być w miarę gęsta.         Pozostało nam połączyć składniki. Na wypełnioną ciastem blachę wylewamy masę serową. układamy na niej plasterki (nie przesadnie grube) brzoskwiń. Nakładamy na całość pianę bezową i ścieramy na ręcznej tarce na najgrubszych oczkach wyciągnięty z zamrażalnika kawałek ciasta. Do uruchomienia pieca konieczne są odpowiednie uprawnienia byśmy ciasta , nas , kuchni i połowy mieszkania nie wyprowadzili na orbitę okołoziemską. Pozostawiamy więc ten etap na przykład Mamuśce.  Nasza ładniejsza połowa rozgrzeje piec do temperatury 180 stopni.  Ciasto piecze się około godziny.        Musimy jeszcze jedynie ogarnąć bajzel który wytworzyliśmy w kuchni podczas naszych cukierniczym eksperymentów.       Efekt końcowy naszej pracy jest wart tego poświęcenia ... jest pysznie ... 