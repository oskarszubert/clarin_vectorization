Czerwcowa fala upałów minęła ale zapewne nie długo powróci jeszcze intensywniejsza. Chłodnik z pieczonych buraków pozwoli Wam przetrwać najtrudniejsze dni. Przy tak wysokich temperaturach jakie się czasami pojawiają zjedzenie czegokolwiek to spore wyzwanie. W upałach tracimy apetyt tym bardziej, że żołądki wypełniają nam litry wody, którymi próbujemy się chłodzić. To niebezpieczny okres a wartości odżywcze z jedzenia są nam niezbędne by się ...nie odwodnić. Samo picie wody nie pomoże.   Zróbcie więc sobie chłodnik z pysznych podpieczonych w folii buraków. Ten prosty sposób spowoduje, że buraki oddadzą nam w pysznej zupie wszystko to co mają w sobie najlepszego. *Chłodnik z pieczonych buraków*  buraki czerwone małe - 70 dag jogurt naturalny - 500ml bulion - 800ml oliwa cebula - 1 sztuka czosnek polski - 2 ząbki sól pieprz kiełki rzodkiewki Buraczki myjemy i bez obierania zawijamy w folię aluminiową. Pieczemy je około 50 minut w temperaturze 200 stopni.Po tym czasie obieramy ze skórki i kroimy w kostkę.  Na patelni teflonowej rozgrzewamy odrobinę oliwy i smażymy na niej pokrojoną drobno cebulę. Do złotej cebulki wrzucamy kawałki buraków i smażymy około 10 minut. Całość podlewamy bulionem i gotujemy kolejne 10 minut. Odstawiamy do ostygnięcia. Zupę miksujemy dodając przeciśnięty przez praskę czosnek. Dodajemy jogurt naturalny i doprawiamy solą oraz świeżo zmielonym pieprzem do smaku.   Dekorujemy chłodnik - krem kiełkami rzodkiewki. Lekkie dające nam tylko 280 kcal danie na gorące dni. BTW ...kolor tej zupy w rzeczywistości jest obłędny. Niestety zdjęcia zrobione moim starym kompakcikiem tego nie są w stanie oddać. 