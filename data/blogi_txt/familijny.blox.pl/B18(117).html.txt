Czasami jest tak, że dłuższe przebywanie w kuchni i dopieszczanie dań nam jest nie na rękę. Chcemy zjeść coś szybkiego, pożywnego bez zbędnych komplikacji. Kurczak curry w poniższym wydaniu idealnie pasuje do takich sytuacji. Dziewczyny dziś miały długo oczekiwany wypad do kina na sagę o wampirach więc szybki obiad był wskazany.   *Kurczak curry*  pierś  z kurczaka ( ze dwie pojedyncze sztuki) groszek zielony konserwowy (pół puszki) cebula  cebula czerwona oliwa kardamon mieszanka curry imbir świeży czosnek sól pieprz sos sojowy śmietana 100ml 30%     Piersi kurczaka myjemy, odtłuszczamy i kroimy w niezbyt małą kostkę. Na oliwie smażymy pokrojone w piórka obie cebule. Do złotej cebulki dodajemy pokrojone piersi i na sporym ogniu obsmażamy z każdej strony przyprawiając kardamonem i curry. Do złotego kurczaka ścieramy 2 cm obranego imbiru i ze dwa ząbki czosnku. Pod koniec wsypujemy pół puszki odcedzonego zielonego groszku.  W między czasie gotujemy brązowy (lub każdy inny ) ryż. Ugotowany ryż mieszamy na patelni z kurczakiem. Pozostaje nam jedynie doprawić solą i kolorowym pieprzem. Sos sojowy nada specyficzny aromat. Całość podlewamy śmietanką i dusimy jeszcze chwilkę. Szybki obiad ale pyszny. 