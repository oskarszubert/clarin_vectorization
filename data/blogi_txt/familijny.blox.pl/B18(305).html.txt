Chciałoby się za klasykiem powiedzieć: "Ten pan już nikogo nie otruje!". Jednak znając życie gdy sprawa ucichnie w kolejnym sezonie to co nagrała reporterka TVN w jednej z nadmorskich szybkich restauracji powtórzy się.  Z resztą znając życie i zdolności naszych rodaków do zatruwania życia innym w imię nabicia kiesy podobne praktyki można odnaleźć w innych miejscach tego typu w całej Polsce. Kto z nas będąc nad polskim morzem lub pięknym jeziorem mazurskim ewentualnie w górskim kurorcie nie miał ochoty na świeżą rybkę prosto z wędzarni lub grilla. Kto ? ...nie sądzę bym usłyszał odpowiedź temu przeczącą. Każdy kiedyś spróbował i próbować będzie. Oglądając poniższy reportaż (składa się z kilku części) można zacząć się zastanawiać czy dobrze robimy narażając się na takie ryzyko. Może lepiej już nie dać się skusić reklamom - "Świeża ryba prosto z kutra", albo "Codzienna dostawa świeżej ryby"?     Powiem szczerze - chyba lepiej metodą pantoflową dowiedzieć się gdzie można zjeść. Są sposoby na poznanie miejsca gdzie można bez obaw wydać swoje pieniądze na dobre jedzenie. Znajomi kierowcy ciężarówek radzą na przykład zatrzymywać się na posiłek w przydrożnych restauracjach gdzie na parkingu stoi mnóstwo TIRów. To gwarancja że jedzenie z tej knajpy nie powoduje dolegliwości brzusznych. Zawsze też można dla pewności spytać się  właścicieli ciężarówek czy polecają stołowanie się w knajpie przy której stoją. CB radio też robi swoje - każdy kierowca TIRa spędza na polskich drogach wystarczająco dużo czasu by wiedzieć gdzie serwują jedzenie dobre i zdrowe, a gdzie jedynym efektem posiłku jest solidne rozwolnienie :)    ..ale co z rybką ? Na plaży TIRy nie parkują ! To prawda. Jednak zdajmy się na nasz instynkt samozachowawczy. Jako były już pracownik najsłynniejszych polskich restauracji, której nazwy nie ujawnię dam Wam kilka rad:   Jeśli widzisz brudne okna, podłogę, zakurzone elementy wystroju - ryba świeża tam nie będzie - ktoś kto nie dba o wygląd restauracji nie będzie dbał o zawartość na talerzach. Jeśli na stołach zalega brudna cerata, a nad niewyniesionymi talerzami goni się tabun much - ryba tam będzie nieświeża. Knajpa gdzie obsługa nie ma czasu opanować bałaganu po poprzednich klientach nie ma też czasu na przygotowanie dobrych posiłków dla obecnych. Jeśli cena posiłku jest coś za niska i balansuje na granicy opłacalności - ryba tam może być nieświeża. Nie da się kupić świeżej ryby za małe pieniądze. Dowiedz się ile zapłaciłbyś bezpośrednio u rybaka - szef lokalu nie zapłaci wiele mniej.  Jeśli burger zalany jest sosem curry aż z papieru wypływa - jego jakość załatwi nam jelita na cacy. Przyprawy oprócz nadania potrawie smaku są głównym "ściemniaczem" jakości jedzenia. Jeśli sos lub aromatyczna przyprawa dodana jest do potrawy w nadmiarze może to oznaczać prawie na 100%, że kucharz próbuje coś przed nami ukryć. To coś i nasz żołądek może stworzyć burzę.  Jeżeli obsługująca nas pani prosto od kasy i od liczenia naszych pieniędzy pędzi na kuchnię z rozwianym włosem - wiedz że salmonella to drugie imię tej restauracji. Każda szanująca się restauracja w okresie takim jak sezon letni zatrudnia wystarczającą ilość pracowników by móc obsłużyć nawał turystów pragnących się posilić. Jeżeli knajpa w której próbujemy coś zjeść ma kasjera- kelnera-pomoc kuchenną w jednej osobie - oznacza to, że właściciel oszczędza na czym może. Skoro oszczędza na ludziach - oszczędza też na tym co trafi na nasze talerze. Jeśli pracownik obsługujący Ciebie i Twoją rodzinę ma wzrok jakby chciał ci kartę dań prosto w gardło wsadzić - wiedz że jego ślina może trafić do Twojej ryby, a pracodawca oszczędza na nim jak tylko się da. Nie ma nic gorszego w knajpie z jedzeniem jak obsługa zła na klientów i zła na własnych szefów. To tylko krok od żołądkowej tragedii. Dodatkowo wiedz, że jeśli pracodawca oszczędza na pensjach i ogólnie źle traktuje swoich pracowników to i jedzenie które podaje w ogóle go nie interesuje. Interesuje go tylko Wasz portfel i ile z niego wyciągnie w tym sezonie.    ...i tak można wymieniać rzeczy, na które powinniśmy zwracać uwagę aby zdrowo i spokojnie przeżyć kilka dni czy tygodni urlopu, na który wydaliśmy mnóstwo energii i pieniędzy. 