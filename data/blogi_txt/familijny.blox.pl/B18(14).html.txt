Powolutku "ryneczek" wypełnia się nowalijką. Pierwsze koperki, szczypiorki, botwinka i inne pyszności czas więc zacząć wprowadzać w tegoroczne menu. Na pierwszy ogień pyszna zupa z botwinki podana z gotowanymi ziemniakami.  *Botwinka*  pęczek botwiny burak czerwony 2 lub 3 sztuki śmietana słodka 100ml koperek - pół pęczka sól pieprz ocet do smaku porcja rosołowa Na porcji rosołowej gotujemy mięsny wywar. Na gotowy płyn wrzucamy obrane i pokrojone w kostkę 2 lub 3 małe buraki i buraczki z botwinki.  Pierwsze pęczki botwinki mają za małe bulwy by uzyskać atrakcyjny kolor zupy stąd w przepisie dodatkowe buraki.  Gdy zmiękną dodajemy do zupy pokrojone łodygi i liście botwinki, które nadadzą zupie genialnego aromatu. Właśnie w świeżych, wiosenny liściach tkwi cała tajemnica botwinki. Doprawiamy do smaku solą, pieprzem oraz octem. Zabielamy zupę zahartowaną śmietanką i podsypujemy posiekanym koperkiem. Wystarczy ją już tylko chwilę podgotować.  Zupę podajemy z całymi gotowanymi ziemniakami lub na przykład jajkiem na twardo. 