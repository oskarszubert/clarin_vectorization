Czerwona kapusta ma bardzo wyraźny ostry smak. Najczęściej podajemy ją gotowaną z dodatkiem  jabłka lub duszoną z boczkiem wędzonym jako tradycyjna modro kapusta do śląskich klusek i rolady. Tym razem wykorzystaliśmy naturalny smak kapusty czerwonej wzmacniając go sosem czosnkowym. Wyszło pysznie, a smak był zdecydowany.  *Surówka z czerwonej kapusty*  połówka małej główki czerwonej kapusty czosnek - 3 ząbki jogurt naturalny 375 g majonez - 2 łyżki sól  Kapustę siekamy drobno i płuczemy na durszlaku pod bieżącą zimną wodą. Odkładamy do pojemnika i solidnie solimy. Kapusta po godzinie gotowa będzie do odsączenia. Usuwamy większość soku. Z jogurtu, domowego majonezu i utartego lub rozgniecionego czosnku tworzymy aromatyczny dressing.   Mieszamy go dokładnie i polewamy kapustę. Sama surówka powinna poleżeć całą noc w lodówce by odpowiedni skruszeć. Należy więc surówkę zrobić dzień wcześniej. 