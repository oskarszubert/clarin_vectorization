Komuś będącemu na diecie trudno jest znaleźć w sklepie  z wędliną coś smacznego, naturalnego i niezawyżającego zbytnio ilości kalorii podczas spożywania śniadania lub kolacji. Domowej roboty pasztecik drobiowy z pieczarkami jest fajnym, lekkim i dietetycznym dodatkiem do razowego lub chrupkiego chleba. Warto sobie zrobić większa porcję na kilka dni.  *Pasztecik drobiowy z pieczarkami*  pierś kurczaka 20 dag pieczarki 20 dag papryka świeża 10 dag cebula 1 mała sztuka natka pietruszki - 1 łyżka sól pieprz majonez - 1 łyżeczka musztarda - 1 łyżeczka  Mięso gotujemy do miękkości i mielimy  w maszynce do mięsa. Pieczarki obsmażamy na grillowej patelni bez udziału tłuszczu i gdy zmiękną siekamy drobno. Paprykę i cebulę kroimy w maleńką kostkę i całość mieszamy dokładni z natką pietruszki. Masę musimy mocno wyrobić ręką. Mięso kurczaka jest dość suche więc musi się dobrze połączyć z sokami warzyw i pieczarek. Pod koniec dodajemy jeszcze majonez, musztardę i doprawiamy do smaku solą oraz pieprzem.   Dobrze wyrobiony pasztecik, kiełki rzodkiewki i koktajlowe pomidorki będą stanowić  pyszne  śniadanie lub kolację. 