Brak pomysłu na prosty i tani obiad ? Dziś rozwiązanie - danie tak proste w przyrządzeniu, że każdy lubiący brokuły może je zrobić w trochę ponad 30 minut. Najczęściej jadaliśmy brokuły lub kalafiory z masełkiem i uprażoną bułka tartą jednak od czasu gdy poznaliśmy sos czosnkowy to właśnie on stał się dodatkiem do ugotowanych brokułów.  Brokuł gotujemy w osolonej wodzie z odrobiną cukru by zachował zielony piękny, kolor. Gotujemy go al dente - musi być lekko chrupiący, a nie rozlazły. Sos czosnkowy przygotowujemy z : *Sos czosnkowy*  jogurt naturalny duży czosnek 2 ząbki majonez 1 łyżka  Składniki mieszamy dokładnie i polewamy różyczki brokuła. Danie podajemy z pieczonymi kartofelkami:   *Pieczone kartofelki*  ziemniaki 2 kg sól pieprz kolorowy majeranek świeży papryka czerwona suszona   Nieobrane ziemniaki myjemy i kroimy w ćwiartki. Nie obieramy ich bo to co najlepsze w ziemniaku tkwi tuż pod jego skórką. Obieranie usuwa z ziemniaków znaczny procent wartości odżywczych. Należy ziemniaki jedynie dokładnie umyć, a podczas krojenia możemy usunąć wszelkie uszkodzenia skórki i oczka. Ćwiartki ziemniaka kąpiemy w łyżce lub dwóch oliwy i doprawiamy przyprawami oprócz soli. Układamy kartofelki w blaszce na papierze do pieczenia i smażymy w piekarniku rozgrzanym do 180 stopni około 30 minut na dolnej półce. Po około 15 minutach łopatką musimy przemieszać ziemniaki, posolić i blaszkę ustawić na wyższej półce pod grzałką lub w środku. Ewentualnie włączyć termoobieg. 