Tęsknota za latem, dostępem do świeżych polskich warzyw sprawia, że czas oczekiwania urozmaicamy sobie zupami warzywnymi. Zupa szczawiowa ze świeżego szczawiu jest genialna. Niestety dostępność liści szczawiu zimą jest niewielka musimy więc skorzystać z produktu gotowego.  Na szczęście rynek w Polsce rozwija się dość szybko, a wymagania klientów zmuszają firmy do poprawiania swoich produktów. Sporo firm dzięki wspomnianemu wzrostowi wiedzy konsumentów jest udoskonalanych by zaspokoić popyt na dobre jakościowo produkty wstępnie przetworzone.   W Dąbrowie mamy dostęp do produktów firm "Spichlerz" i "A to dobre" ... szczaw siekany tej pierwszej według mnie jest idealny gdy zima nie pozwala przygotować sobie podstawy do zupy szczawiowej samemu.  *Zupa szczawiowa*  szczaw siekany (świeży 1 kilogram, w słoiczku 350ml) marchewka - 2 szt pietruszka - 2 szt ryż biały - 100g śmietana do zup 100ml jajka - 2 szt pieprz sól Jeśli mamy świeży szczaw - myjemy go i siekamy. Podsmażamy liście na łyżce masła aż zmiękną. Pamiętajcie by szczaw dobrze wypłukać z piasku. Chrzęst zupy nie jest przyjemny. ﻿Szczaw gotowy nie wymaga żadnej wstępnej obróbki. Ważne jedynie by kupować szczaw siekany, a nie mielony. Zupa na tym tylko zyska. Przygotowujemy wywar na rosołowej porcji mięsa , w którym po usunięciu zaburzyn gotujemy pokrojone w kostkę warzywa. Gdy będą miękkie możemy dodać szczaw. W kubeczku hartujemy śmietanę dodając kilka łyżek zupy i dolewamy całość do garnka. Gotujemy jeszcze z 10 minut doprawiając zupę solą i świeżo zmielonym pieprzem. W tym czasie taimy ryż i gotujemy jaja na twardo. Zupę szczawiową należy podawać z jajkiem ze względu na dużą koncentrację rozpuszczalnych szczawianów w liściach szczawiu powodujących odkładanie się kamieni nerkowych. Jajka pomagają w zapobieganiu odkładania się owych kamieni. 