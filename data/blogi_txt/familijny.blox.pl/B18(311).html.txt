Gdy w drugi dzień Świąt Bożego Narodzenia 2011 zakładałem blog, na którym się znalazłaś/eś, nie sądziłem że pisanie wciągnie mnie tak bardzo. Strasznie wciąga - szczególnie gdy widzisz wyraźnie efekty swojej pracy i zaangażowania.  Przez rok działalności w sieci sporo się zmieniło. Starałem się dopasować stronę do Waszych potrzeb. Uruchomiona ankieta "oceń stronę" firmy opiniac pokazała mi co mogę, co powinienem a co wręcz muszę zmienić by Was drodzy czytelnicy uszanować. Pisać przecież każdy może ale najważniejszy jest i tak czytelnik. To od Was zależy czy jest motywacja do pisania czy jej nie ma.  Nasz blog nie jest pamiętnikiem, nie ma na celu ujawniania szczegółów z naszego życia. Jest pisany z przyjemności i dla ... Waszej przyjemności. Zawiera nasze przemyślenia na życie i otaczający nas świat.  Sporą część bloga zapełniły przepisy na proste domowe jedzenie. Właśnie wspomniane obserwacje otaczającego nas środowiska były motywacją do wprowadzenia i poszerzenia Sekcji Kuchni.  Polska sieć zapełniła się miejscami, w których zobaczycie wykwintne potrawy z tajemniczych składników.  Na naszym blogu znajdziecie to co jadało się także w Waszych domach lata temu. Tradycyjne polskie domowe jedzenie jest wartością samą w sobie i dlatego przy okazji prowadzenia tego miejsca postanowiliśmy je promować. Mam nadzieję, że i Ty skorzystasz z naszych porad lub zastanowisz się nad którymś z artykułów. Nie bój się skomentować, skrytykować lub poradzić nam w komentarzu co powinniśmy zrobić by poprawić jakość tego co chcemy Ci udostępniać na naszej stronie.  Blog to dla mnie miejsce, które powinno żyć swoim życiem - ja jedynie takie miejsce chcę dla Ciebie , dla Was stworzyć :) pozdrawiam  Adam z rodziną 