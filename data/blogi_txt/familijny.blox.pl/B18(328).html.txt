Jak to zwykle w nowym roku bywa piękniejsza połowa naszej rodziny przechodzi na dietę. Motywację Aneta ma jak mówi sporą więc spokojnie mogę stworzyć osobny dział "Dieta" dostępny z głównej strony bloga w lewej jego zakładce. Pierwszym wpisem będzie przepis na dietetyczną sałatkę ziemniaczaną z kurczakiem, którą Mamuśka przygotowała sobie na obiad.  Dobrze się składa bo w ankiecie sporo z Was prosiło o przepisy na jedzenie które nie włazi w legendarne boczki. Oto jeden z nich:   *Ziemniaczana sałatka z grillowanym kurczakiem*  ziemniaki 10dag pierś kurczaka 10 dag pomidor (14 dag) 2 ogórki kiszone małe pół cebuli łyżeczka natki pietruszki łyżeczka koperku jogurt naturalny 2 łyżki sól pieprz    Ziemniaki obieramy i kroimy w kostkę. Gotujemy je do miękkości w osolonej wodzie. Pierś kurczaka nacieramy solą i pieprzem. Grillujemy ją na odpowiedniej patelni z obu stron bez dodatku tłuszczu. Pomidor kroimy w kostkę, ogórki w paski, a cebule siekamy drobno. Warzywa mieszamy z pokrojoną w paski piersią kurczaka. Na bazie jogurtu i koperku tworzymy dressing którym polewamy sałatkę a całość dekorujemy pietruszką zieloną.  Tak przyrządzone danie z kromką razowego chleba i 200ml soku pomidorowego stanowiło obiad Mamuśki i powiem szczerze wyglądało to całkiem atrakcyjnie  ... wspieramy ! 