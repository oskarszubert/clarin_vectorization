Dzisiejszy przepis na łososia zainspirowany książką Marty Grycan. Duszony w maśle i szynce parmeńskiej łosoś zrobił na nas spore wrażenie. Zrobiliśmy go w szynce szwarzwaldzkiej i wyszlo pyszne danie. Chociaż następnym razem podamy go w delikatnym sosie koperkowym. W zgodzie z zasadą "Jedzmy ryby!" zapraszam na łososia.  *Łosoś w szynce*  łosoś - 60 dag szynka szwarzwaldzka - kilka plastrów cytryna koperek czosnek granulowany sól pieprz masło oliwa z oliwek    Łososia obieramy ze skóry i kroimy na wygodne porcje. Oprószamy pieprzem, solą i czosnkiem i solidnie kropimy sokiem z połowy cyrtryny. Odstawiamy do lodówki na pół godziny. Po tym czasie owijamy rybę plastrami szynki. Naczynie żaroodporne należy wysmarować grubą warstwą masła.  Przygotowane kawałki ryby układamy  w naczyniu obok siebie. Wierzch posypujemy świeżo zmielonym pieprzem, kropimy sokiem z drugiej połówki cytryny i polewamy odrobiną oliwy z oliwek.  Zasmażamy łososia w piekarniku w temperaturze 190 stopni około 20 minut. Genialna rybka do młodych ziemniaczków i surówki z kiszonej młodej kapusty. 