Dieta w rozkwicie. Aneta zmobilizowana, a drobne efekty już widoczne mobilizują jeszcze bardziej. Wczorajszy obiad stanowiły pyszne grillowane kotleciki na porcji doprawionego szpinaku. Pachniało to przepięknie a i w smaku było rewelacyjne. Może ja też się przerzucę na dietetyczne dania?  *Kotleciki drobiowe na szpinaku*  15dag mięsa drobiowego (pierś indyka lub kurczaka) połowa małej cebuli białko z jednego jajka płatki owsiane błyskawiczne 2 płaskie łyżki sól pieprz łyżka zielonej pietruszki tymianek świeży   szpinak 30dag czosnek 3 ząbki łyżeczka masła   Mięso mielimy w maszynce i zagniatamy dodając białko i płatki owsiane. Cebulę siekamy w  drobniutką kostkę i mieszamy z mięsem dodając posiekaną pietruszkę. Przyprawiamy całość solą, pieprzem i tymiankiem. Formujemy kotleciki i smażymy je z obu stron na grillowej patelni bez tłuszczu.  W garnuszku rozpuszczamy łyżeczkę masła i smażymy na nim posiekany czosnek. Gdy zacznie się rumienić dodajemy brykiety szpinaku. Dusimy całość doprawiając solą i pieprzem. Całość obiadu wieńczy butelka soku pomidorowego 200ml 