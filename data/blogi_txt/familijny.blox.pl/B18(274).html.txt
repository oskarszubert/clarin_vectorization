Gołąbki z ziemniakami, które prezentowałem w poprzednim wpisie udusiliśmy w sosie śmietanowym przygotowanym na pysznej wędzonce. Rewelacyjny smak sosu podkreślił walory tamtej pysznej potrawy z Podkarpacia. Oto przepis:   *Sos śmietanowy*  boczek wędzony - 30dag cebula - 3 sztuki śmietana 30% - 100ml woda - 600ml sól pieprz majeranek maka pszenna     Boczek kroimy w kostkę i smażymy na odrobinie oleju lub smalcu z pokrojoną w piórka cebulą. Gdy pojawią się chrupiące skwarki odlewamy nadmiar tłuszczu. W zamian dolewamy wody i całość zagotowujemy. Pod kilku minutach gotowania dolewamy zahartowaną śmietankę i doprawiamy sos majerankiem, solą i świeżo zmielonym pieprzem. Sos można zagęścić na kilka sposobów. Na przykład przetrzeć do niego cebulę z sosu lub zamoczyć piętkę chleba. Można też zagęścić sos mąką.  Sos nadaje się do wielu potraw. Dusiliśmy w nim wspomniane gołabki ale placki ziemniaczane  z nim były równie pyszne. ----------------------------------- Życzymy smacznego i zapraszamy po więcej. Znajdziecie nas na Facebook więć polecam nas tam subskrybować. 