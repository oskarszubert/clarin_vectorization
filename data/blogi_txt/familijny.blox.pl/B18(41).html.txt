Wpis reklamowy, zgodnie z etyką blogvertisingu i moim własnym wysokim poczuciem odpowiedzialności za słowo.  "Dwa lata temu zakończyłam dietę na Vitali z bardzo dobrym jak na moją osobę wynikiem -10 kg."Był to sukces żony, który pamiętam do dziś. Trzymam kciuki za kolejny. Wszyscy bowiem popełniamy błędy, a prowadzenie bloga z kuchnią domową nie sprzyja pilnowaniu diety. Od poniedziałku Aneta zaczyna odchudzanie z dietą IGpro - nowym produktem znanej  diety Vitalia. Swego czasu utworzyliśmy na blogu odpowiednią sekcję, w której gromadzimy przepisy zgodne z dietą Vitalia. Czas zrzucić kilka kilogramów przed latem.  Na rynku pełno jest różnych diet opartych czasami na niezrozumiałych dla mnie systemach. Niektóre sprawiają wrażenie absolutnej pomyłki mogącej wręcz zagrozić stosującym ją osobom. Nie mam zaufania do takich wynalazków. Vitalia na tym tle jawiła mi się jako głos rozsądku. Sukces Anety, który osiągnęła w dość krótkim czasie 4 miesięcy bez szkód na zdrowiu jedynie mnie w tym utwierdził. Dieta podobała mi się z powodu prostego przekazu, który niosła - jedz rozsądnie i chudnij. Udostępniała pomoc w realizacji tego trudnego zadania i się sprawdziła. Odchudzanie  nie należy przecież do zadań łatwych jeśli nabraliśmy sporo złych nawyków żywieniowych. Mój stosunek do tzw zdrowego jedzenia jest powszechnie znany. Pisałem o tym w artykule "Zdrowe jedzenie paranoja czy konieczność". Jednak wspomnianych w nim prostych zasad  w dzisiejszym pędzącym na złamanie karku świecie trudno przestrzegać. Czasami konieczna staje się dodatkowa motywacja, a dieta zakupiona przez internet może być motywująca. Przecież nie po to wydajemy pieniądze (choćby niewielkie) by potem się do jej zaleceń nie stosować. Taki wydatek mijał by się przecież z celem.Vitalia zaproponowała żonie nowy produkt w swojej ofercie i właśnie to dieta IGpro﻿ będzie pomagała jej zrzucić to co się tu i ówdzie nazbierało. Przyjrzyjmy się co o wspomnianej diecie pisze  sam sprzedawca:"Nowa dieta to połączone 3 elementy:  VitaPunkty™ (VP) Dzięki nim kontrolujesz ile i jak jesz.  Kolory glikemiczne Rozróżniają 3 typy produktów i posiłków i zostały określone na podstawie ładunku  glikemicznego  Unikatowe narzędzia z planerem diety i wyszukiwarką przepisów  Te elementy w pełni realizują myśl, jaka nam przyświecała przy budowie nowej metody - odchudzanie musi być proste, elastyczne i skuteczne. "O co chodzi w tym ładunku glikemicznym? Czy to jakieś czary? To nie czary moi drodzy to chemia. Żywienie polega na dostarczaniu do organizmu chemicznych substancji mających wpływ na funkcjonowanie naszego organizmu. Ładunek glikemiczny to po prostu mądre określenie na ocenę zawartości węglowodanów w naszym pożywieniu. Węglowodany to organiczne związki chemiczne (cukry) które pomagają nam  w codziennym życiu. Pełnią szereg funkcji chemicznych w naszych organizmach i są odpowiedzialne za wiele procesów dzięki którym żyjemy. Jednak jeśli nieumiejętnie wprowadzamy je do organizmu możemy sobie po prostu zaszkodzić. Otyłość jest tylko i wyłącznie skutkiem niezrozumienia tych podstawowych chemicznych zasad.Żeby łatwiej to ogarnąć posłużmy się przykładem ze strony Dieta Vitalia:"Kiedy zjemy batonik i popijemy go słodkim napojem, zostają one rozłożone na cukier prosty - glukozę. W pierwszej chwili czujemy przypływ energii, jesteśmy weselsi. Wysoki poziom cukru we krwi jest jednak szkodliwy dla organizmu, dlatego ma on swój mechanizm obronny - insulinę. Kiedy insulina zostaje wydzielona do krwi poziom cukru obniża się. W rezultacie już po 1-2 godzinach zaczynamy odczuwać zmęczenie, rozdrażnienie, trudności w koncentracji i najchętniej znów zjedlibyśmy "coś słodkiego". "  Tak to działa moi drodzy. Dlatego też słodycze należą do produktów uzależniających. Dodatkowo ma to wpływ na naszą wagę. Wysokie stężenie cukru we krwi powoduje wyższe stężenie insuliny, a ta z kolei sprzyja magazynowaniu tłuszczów i spowalnia proces jego spalania. Logicznym jest więc twierdzenie: "Im zatem niższy indeks glikemiczny, tym mniej opisanych wyżej reakcji zachodzi. " - i trudno się z tym nie zgodzić. Odchudzanie lub utrzymywanie żądanej wagi ciała jest po prostu zwykłą chemią, którą jeśli zrozumiemy wykorzystamy z korzyścią dla siebie. Taki przekaz odczytuję z opisów diety IGpro﻿﻿. Tylko  komu by się chciało badać chemiczny skład produktów przed ugotowaniem obiadu i po jego przygotowaniu? Z resztą jak to zrobić bez specjalistycznego laboratorium? Vitalia ten problem rozwiązuje dając nam przepisy na posiłki z odpowiednim oznaczeniem, dobrane pod nasz osobisty program przez dietetyka.  Na pewno dieta w tej formie nie będzie atrakcyjna dla osób, które oprócz utrzymania żądanej wagi dbają także o zwiększoną masę mięśniową swojego ciała. Dieta jest bogata w dobrze dobrane węglowodany ale uboga w białko konieczne dla osób uwielbiających siłownię i kulturystyczne kształty.﻿ Jak by to wszystko wiarygodnie nie brzmiało będę obserwował poczynania Anety na diecie IGpro﻿﻿... mnie nie jest łatwo przekonać do takich spraw więc będę się temu przyglądał jak Chuck Norris pracownikom banku.  Jeżeli więc nowoczesna i trochę kosmiczna jak dla mnie forma diety się nie sprawdzi, na pewno taką informację na naszym blogu znajdziecie. Zawsze też można skorzystać z prostej, bazującej na naszym zdrowym rozsądku diety, dzięki której Aneta dwa lata temu była tak szczęśliwa. Vitalia w formie klasycznej jest nadal dostępna.﻿ 