Perswazja (z łacińskiego peruasio – namówić, nakłonić, przekonać)﻿ Nakłonienie dwulatka do zasypiania i spania we własnym pokoju nie jest rzeczą prostą. Przypuszczam, że nie jeden rodzic wyrwał 3/4 włosów z głowy próbując się pozbyć brzdąca z własnej sypialni. Niejeden związek czy małżeństwo posypało się dzięki  niewinnemu zasypianiu dzieciaka w łóżku rodziców. Wbrew pozorom jest to sprawa dość ważna i istotna. Rodzicielska toksyczna miłość w starciu z konieczną chwilą spokoju dla rodziców często wygrywa i psuje dość istotny aspekt życia rodziny. Do dziś mam w pamięci wieczory z żoną i Siostrą śpiącą między nami ...brrr... co jak co ale małżeńskie łoże winno być wolne od dzieciaków... W przypadku Dawida postanowiliśmy tamtego błędu  nie popełnić. Od maleńkiego był uczony spania we własnym łóżku. W ostatnim jednak czasie jakoś tak odpuściliśmy ten temat i szybko okazało się, że to błąd. Przenoszenie go już po zaśnięciu do siebie spowodowało, że nasz wolny od dzieci czas skracał się do kilku chwil przed snem. To nie jest dobre więc postanowiliśmy coś  z tym szybko zrobić. Okazuje się, że najlepszym sposobem jest najzwyklejsza perswazja. Dwulatek swój rozum ma i warto go potraktować w pewnych sprawach jak dorosłego. Szczera rozmowa czyni cuda i przekonaliśmy się o tym wczoraj. Godzina 21:00 krótkie hasło - dzieciaki do łóżek spowodowały, że oczy otwarły nam się ze zdumienia. To że 11 latka bez jojczenia udała się do siebie nikogo zdziwić nie powinno ale że dwulatek zrobił dokładnie to samo zaskoczyć może bez wątpienia. Dawid pożegnał się czule i pomaszerował do własnego łóżka, przykrywając się kołdrą pod szyję. Zanim wyszliśmy z głębokiego szoku, spał słodko jak aniołek. Od kilku dni zaprowadzając wśród lamentu i złorzeczeń młodego do pokoju stosowałem pewien trick, który się okazał najlepszym sposobem na naszego syna. Gdy położony do łóżka Dawid zanosił się płaczem prosiłem go by się do mnie przytulił, a ja mu w tym czasie coś wytłumaczę. Dawid chętnie wtulał się w pierś i słuchał  z przejęciem słów o tym, że każdy z nas ma swoje łóżko i w nim śpi. Rozmowa aby była rozmową musi zawierać także proste pytania, które zadajemy na końcu:  Gdzie śpi Siostra Dawidku? ...tam ...a Tata?...tam... ...a Mama gdzie śpi?...tam ...no a Dawidek gdzie śpi?...tam ... nie kochanie, nie tam, Dawidek śpi tu...nie... ... tu jest łóżeczko Dawidka tak? ...nie...  Chwila delikatnego przekomarzania się z Młodym ...całus i wyjście z jego pokoju... Z każdym dniem to samo pytanie kończyło się coraz słabszym nie i coraz mniejszą ilością łez. Gdy z początku mały rozpaczał długo, wchodziłem i przeprowadzałem pogadankę z pytaniami nawet kilka razy jednego wieczoru. Wszystko po to by płaczu było jak najmniej, a obraz tego gdzie kto śpi utrwalił się w głowie malca.  Przedwczoraj już Dawid pokazał prawidłowo gdzie śpi. Wskazał swoje własne łóżko i po zaledwie chwili marudzenia zasnął w spokoju. Wczoraj natomiast bez jakiegokolwiek sprzeciwu, a wręcz z widocznym zadowoleniem, Dawid sam udał się do spania. Mimo wszystko było to dla nas szokiem. Powiem szczerze - nie byłem pewny czy się moje negocjacje powiodą. Nie jestem pewien czy uda się to też dziś - jednak jednego jestem pewien - nakłonić do określonego zachowania dwulatka da się i to bez zbędnego stresu, krzyku, nerwów i płaczu. Jeden warunek - konsekwencja negocjatora. Muszę dzisiaj Młodego jakoś szczególnie pochwalić i nagrodzić za wczorajszy krok milowy w samodzielnym zasypianiu. Kolejny etap to czytanie do snu. Teraz gdy położenie się w własnym łóżku nie oznacza awantury i płaczu można dzieciakowi utracony czas z rodzicami zastąpić na przykład  porcją bajki. Wcześniej nie miało to sensu bo Felek nie był w stanie się skupić na czymkolwiek innym niż powrót do łóżka rodziców.  Na koniec internetowy hit tzw psychologi odwrotnej (reverse psychology) czyli załatwmy dzieciaka jego własną bronią :D 