Od dziecka uwielbiam sery pleśniowe. Te delikatne w smaku i zapachu jak brie czy camembert  jak i te ostrzejsze, mocno aromatyczne jak na przykład blue Castello - ser z niebieską pleśnią. Ser blue nadaje się to wielu potraw, a nawet sosów  ale najlepiej mi smakuje w wersji na ciepło. Dlatego  przepis na zapiekanki zawierające ser z niebieską pleśnią.   Ciekawa kompozycja smaków podkreślona aromatem pleśniowego sera warta spróbowania. *Zapiekanki z serem blue Castello*  bagietka  ser blue Castello - 100 gram  suszone pomidory - garść kapary w zalewie - garść odsączonych czosnek polski - 2 ząbki oliwa z oliwek - 1 łyżka cebula - 1 duża sztuka cukier - pół szklanki masło - 3 łyżki ocet winny czerwony - 300ml papryczka chilli - ewentualnie pieprz sól    Rozpoczynamy od przygotowania pysznego delikatnie karmelowego sosu cebulowego. Trwa to najdłużej więc w trakcie gdy sos będzie się redukował zrobimy wszystko to co nam do stworzenia przepysznych zapiekanek potrzeba.  W garnuszku rozpuszczamy pół szklanki cukru. Chociaż rozpuszczenie to za dużo powiedziane. Cukier ma puścić pierwsze "soki" - nie możemy dopuścić by zamienił się w karmel ponieważ sos po wystudzeniu nie ma nam się zamienić w lizaka. Gdy tylko zobaczymy pierwsze oznaki rozpuszczania się cukru dorzucamy do garnka 3 łyżki masła i posiekaną w piórka cebulę. Gdy masło się roztopi i temperatura ponownie wzrośnie dolewamy ocet winny. Gotujemy sos na bardzo małym ogniu aż się zredukuje - zrobi gęsty i ściemnieje.Może to zająć około 40 kilku minut.  W między czasie przygotowujemy pastę którą wysmarujemy przeciętą wzdłuż na pół bagietkę. Siekamy drobno odsączone z zalewy kapary. Siekamy suszone pomidory. Starajcie się używać pomidorów suszonych, które nie mokły w żadnej zalewie. Według mnie takie suche mają dużo więcej aromatu i pozostało w nich więcej słońca. Siekamy także drobno dwa ząbki czosnku i mieszamy wszystko z łyżką oliwy z oliwek tworząc gęstą pastę. Doprawiamy ją pieprzem i solą. Amatorzy ostrego jedzenia powinni użyć jeszcze dodatkowo solidnej porcji posiekanej świeżej papryczki chilli.﻿ Znajdą się wtedy na bułce wszystkie najważniejsze smaki.    Bagietki smarujemy grubo przygotowaną pastą. Na wierzch kruszymy ser blue Castello i całość polewamy sporą łyżką podgrzanego sosu cebulowego. Układamy bagietki w blaszce wyłożonej papierem do pieczenia i zapiekamy przez chwilę w piekarniku rozgrzanym do temperatury 200 stopni.   Słodycz pomidorów i karmelizowanej cebuli, kwaśność kaparów, aromatyczny ser z niebieską pleśnią i odrobina ostrego chilli powodują, że zwykła zapiekanka tańczy na podniebieniu. Boski fastfood...do tego talerz gęstego kremu z dyni i mamy pyszny posiłek na jesiennym stole. Przepis trafił do konkursu kulinarnego więc prosimy o Wasze wsparcie: 