Pyszne polskie śliwki można wykorzystać na różne sposoby. Ciasto drożdżowe ze śliwkami jest jednym z nich. Pyszne, delikatne o ciut innej strukturze niż tradycyjne ciasto drożdżowe, wypełnione aromatem doskonałych śliwek i obsypane bogato słodką kruszonką. Doskonałe na niedzielny deser. Dodatkowym atutem tego ciasta jest prostota jego wykonania. Dodatek oleju spowoduje, że ciasto nie wysycha tak szybko jak zwykłe ciasto drożdżowe.   Oto przepis: *Drożdżowe z lodówki* - to jego inna nazwa...  drożdże - 5 dag cukier - 1 szklanka mąka pszenna - 4 szklanki cukier waniliowy - 2 opakowania mleko - 3/4 szklanki olej roślinny - 3/4 szklanki jajka - 5 sztuk śliwki - kilkanaście połówek ﻿blaszka - 32x21 (dno)    Drożdże należy pokruszyć do miski i dodać do nich 1 szklankę cukru. Wsypujemy do miski także 2 opakowania waniliowego cukru. Na suche składniki wylewamy mleko i olej. Następny krok do rozbełtanie 5 jajek, które także należy wylać do miski. Na koniec wsypujemy do miski dwie szklanki mąki i tak przygotowany zaczyn odkładamy na noc do lodówki. Stąd jego oryginalna nazwa - drożdżowe z lodówki.  Rano wsypujemy 2 kolejne szklanki mąki i dokładnie mieszamy ciasto drewnianą łyżką aż stanie się jednorodną ale luźną masą. Blachę wykładamy papierem do pieczenia i wylewamy do niej przygotowane ciasto. Na wierzch rozkładamy połówki śliwek i całość posypujemy kruszonką. *Kruszonka*  mąka pszenna - 100 g cukier 120 g masło - 1/4 kostki  Składniki na kruszonkę łączymy i wygniatamy palcami aż stanie się sypka i łatwo z niej będzie zrobić grudki. Ciasto pieczemy przez godzinę w temperaturze 170-180 stopni 