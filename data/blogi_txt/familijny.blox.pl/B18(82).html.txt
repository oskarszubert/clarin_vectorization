Ulubiony przez większość Polaków produkt spożywczy - kapusta kiszona. Dla wielu narodów po prostu zepsuta. Dla Polaków i innych mieszkańców Północnej Europy kulinarne cudo oraz podstawowy składnik wielu dań. My lubimy ją  podać  zasmażaną na smalcu z cebulką. Doskonały dodatek do mięs w banalnie prostym przepisie.  *Kapusta kiszona zasmażana*  kapusta kiszona - 1 kg cebula - 2 sztuki kminek mielony - łyżeczka liście laurowe - kilka sztuk ziele angielskie - kilka sztuk suszona włoszczyzna - 1 łyżka pieprz sól cukier  Kiszoną kapustę gotujemy do miękkości z dodatkiem liści laurowych i angielskiego ziela. Cebule kroimy w kostkę i rumienimy na kilku łyżkach smalcu wieprzowego w sporym rondlu. Do cebuli dorzucamy ugotowaną i odsączoną kapustę kiszoną. Doprawiam łyżką suszonej włoszczyzny, mielonym kminkiem, pieprzem, solą i odrobiną cukru. Zasmażamy całość pod przykryciem około 20 minut często mieszając i pilnując by kapusta się nie przypaliła.  Po przygotowaniu kapusta powinna się przez noc przegryźć w chłodnym miejscu lub lodówce. Wtedy będzie najlepsza. Ostatnio podawaliśmy kapustę do widocznego na zdjęciach pieczonego na soli kurczaka. Pychota! 