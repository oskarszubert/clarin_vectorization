Drugi konkurent w świątecznej rywalizacji śledziowej. Śledzie w oleju ze śliwką mają w sobie wszystko to czym pachną w Polsce Święta. Aromatyczny goździk, mocny i wyraźny śledź a'l Matias, słodka cebula i suszona polska śliwka. Pyszne śledzie na świątecznym stole.   *Śledzie w oleju ze śliwką*  śledź a'la Matias - 5 sztuk cebula - 2 sztuki śliwki suszone - 5 sztuk goździki - 6 sztuk ziele angielskie - 6 sztuk liść laurowy - 3 sztuki olej roślinny  Śledzie moczymy w zimnej i czystej wodzie jakieś 20 minut. Kroimy je w grubsze kawałki. Cebulę siekamy w drobną kostkę i śliwki kroimy w paseczki. W wyparzonym słoiczku układamy warstwami: cebulę, śledzie, śliwki, 2 sztuki goździków, 2 ziarenka angielskiego ziela,  liść laurowy, cebula itd. Całość zalewamy olejem pod pokrywkę słoika i odkładamy zamknięte do lodówki na dobę lub dwie. Przed podaniem usunąć należy goździki bo przegryzienie aromatycznej główki do przyjemnych nie należy. 