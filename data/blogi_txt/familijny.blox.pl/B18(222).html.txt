Dieta Anety wypełniona jest piersią kurczaka. Niestety niewiele mięs swoją kalorycznością spełnia wymogi i pasuje do dietetycznych potraw. Sposobów na przyrządzenie piersi kurczaka jest jednak sporo. Robiliśmy jakiś czas temu pyszne roladki z piersi kurczaka z szynką szwarcwaldzką w pysznym sosie. Niestety ten posiłek jest zbyt kaloryczny.  Aneta przyrządziła sobie jednak jego dietetyczną wersję - mimo ograniczeń jeśli chodzi o składniki -  także smaczną.  *Roladki drobiowe ze szpinakiem* - przepis na jedną osobę  pierś kurczaka 150 g - przekrojona wzdłuż jedna pierś szpinak 50 g czosnek - ząbek rozmaryn - łyżeczka papryka czerwona suszona słodka - szczypta sól pieprz Pierś rozbijamy tłuczkiem i nacieramy solą oraz pieprzem. Posypany rozmarynem filet odkładamy do lodówki. W tym czasie przygotować musimy nadzienie ze szpinaku. Jeśli użyjemy mrożonego musimy go udusić z posiekanym ząbkiem czosnku. Pod koniec duszenia doprawiamy go solą i pieprzem. Jeśli użyjemy świeżego szpinaku wystarczy go drobno posiekać z czosnkiem i wymieszać z łyżeczką oliwy.  Pierś kurczaka smarujemy grubo przygotowanym szpinakiem. Zawijamy roladkę i spinamy ją wykałaczką. Przyprawiamy roladkę z wierzchu mieloną papryką i grillujemy na patelni bez udziału tłuszczu. Chodzi jedynie o zamknięcie porów mięsa więc grillujemy roladkę na mocnym ogniu z każdej strony.   Mięso zawijamy w folię aluminiową i wkładamy do rozgrzanego do 200 stopni piekarnika - góra/dół - na około 15 minut. Roladki możemy podać z mixem sałat w sosie winegret i porcją cudownej kaszy gryczanej z warzywami.  Przepis na kaszę w kolejnym wpisie, a inne przepisy zgodne z dietą stasowaną przez Mamuśkę w dziale dieta Vitalia 