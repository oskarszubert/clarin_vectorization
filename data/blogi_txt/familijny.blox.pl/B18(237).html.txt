W tym roku nie mieliśmy okazji wspólnie pogrillować w rodzinnym gronie z przyjaciółmi. Nie było więc możliwości zrobić pysznej sałatki z grillowanych warzyw pachnących drzewnym węglem. Zrobimy ją dzisiaj korzystając z dobrodziejstw nowoczesnej techniki i funkcji grilla w piekarniku. Jednak polecam ją zrobić w przyszłym roku podczas kolejnego grillowego szaleństwa. Byle byśmy nie wpadali na pomysły grilla na balkonie jak już o tym kiedyś pisałem.  Do przygotowania sałatki potrzebujemy sporo warzyw:  *Sałatka z grillowanych warzyw*  bakłażan cukinia czerwona papryka 2szt zielona papryka 2szt żółta papryka 2szt cebula 1szt ser typu feta lub oryginalna grecka feta 3 lub cztery ząbki czosnku  pomidory 2szt czerwona cebula 1szt oliwa z oliwek ocet winny tymianek majeranek sól pieprz  Warzywa oprócz pomidorów i czerwonej cebuli kroimy w wygodne do grillowania kawałki i opiekamy w temperaturze 180-200 stopni aż skórka papryki mocno ściemnieje. Oznaczać to będzie, że łatwo ją będzie można z papryki zdjąć. Jest to dość ważne bo skóra papryki pod wpływem temperatury twardnieje i staje się niespecjalnie jadalna. ﻿Ząbki czosnku również opiekamy bez obierania.﻿ Na warzywa kładziemy kilka gałązek tymianku i majeranku.   Obrane upieczone papryki kroimy w paski, a resztę warzyw w słuszną kostkę. Małe opakowanie 270g sera typu fety kroimy w kostkę i dodajemy do warzyw. Nie grillowane pomidory i czerwoną cebulę kroimy w kostkę lub piórka i mieszamy całość sałatki.  Z 2 łyżek oliwy i jednej octu winnego robimy dressing który doprawiamy solą i pieprzem. Sałatkę z grillowanych warzyw podajemy do grillowanych mięs lub chlebowych grzanek opiekanych nad ogniem ogniska. W to jesienne popołudnie podaliśmy sałatkę z pieczonym kartofelkami i przepysznym zabielanym barszczem z czerwonych buraków. Pyszny obiad dla całej rodziny. Szkoda, że czas kiedy można byłoby to zrobić na świeżym letnim powietrzu minął w tym roku bezpowrotnie. 