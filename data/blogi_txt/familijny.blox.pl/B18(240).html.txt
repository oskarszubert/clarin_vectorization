Ulubiona od zeszłego weekendu sałatka z kurczakiem prędzej czy później musiała się na blogu pojawić. Urlop i pogoda wygania mnie sprzed komputera ale nie zapomniałem o naszych czytelnikach. Uwielbiam wszelakie sałatki zawierające por, a poniższa bardzo mi zasmakowała. Dodatek słodkich rodzynek i delikatnych orzechów włoskich był doskonałym pomysłem dlatego dziś bez zbędnych wstępów doskonały przepis na sałatkę. *Sałatka z kurczakiem i orzechami*  pierś kurczaka  - 30 dag rodzynki - 50 g orzechy włoskie - 50 g por - białe części - 2 sztuki pieprz sól majonez - 3 łyżki musztarda - 1 łyżeczka ser żółty - 10 dag (w kawałku)  Pierś kurczaka gotujemy i kroimy w drobną kostkę. Por kroimy na talarki natomiast ser w kosteczkę. Orzechy rozdrabniamy z pomocą wałka kuchennego. Mieszamy wszystkie składniki i doprawiamy solą oraz pieprzem.  Sałatka powinna odpocząć w lodówce kilka godzin by orzechy włoskie i por zmiękły, a rodzynki puściły swoją naturalną słodycz. 