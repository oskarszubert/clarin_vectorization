Ile razy spoglądałaś/eś do lodówki, a tam niby mnóstwo rzeczy ale tak na prawdę nie ma niczego konkretnego? Zdarza się? ...to najlepszy czas na śmieciową zapiekankę z brokułami. Przygotowując domowe jedzenie nie unikniemy sporej ilości pozostałości, szczególnie wśród warzyw. Zamiast wyrzucać lub w inny sposób marnować przecież pełnowartościowe jedzenie połączmy siły ich aromatów i smaków.   Podstawowe składniki to makaron, brokuł, kiełbasa, żółty ser i śmietanka kremówka. Jakie warzywa dodacie do zapiekanki zależy już tylko od Was i od tego co zostało Wam w lodówce. Nasza zapiekanka wypełniła się takimi oto składnikami: *Zapiekanka z brokułami*  makaron pełnoziarnisty - 500g kiełbasa - 30 dag brokuł - 50 dag ser żółty - 20 dag cebula - 1 szt papryka czerwona - połówka cukinia - około 15 dag seler naciowy - 1 łodyżka papryczka chilli śmietana kremówka - 200ml pieprz sól granulowany czosnek koncentrat pomidorowy - łyżeczka Makaron i brokuł gotujemy al'dente w dużej ilości osolonej wody. W zasadzie każdy składnik tej zapiekanki powinien być tak przyrządzony. Zapiekanka z brokułami nie może się zamienić w papkę pomieszanych smaków. Seler ma dać specyficzny aromat i chrupkość. Delikatności doda cukinia. Wyraźny smak czerwonej papryki podkręci ostrość chrupiącej chilli.   Na łyżce oleju rozgrzanej na teflonowej patelni podsmażamy krążki kiełbasy aż się pięknie zrumieni. Kolejny składnik to cebula - drobno posiekana i pięknie ozłocona. Pozostało poddusić w pokrojone w grubsza kostkę warzywa i papryczka chilli pocięta w paski oraz pozbawiona pestek (jeśli nie lubimy zbytniej pikantności w potrawach). Doprawiamy wszystko solidnie pieprzem, solą i dodajemy koncentrat pomidorowy.   Wypełniamy posmarowane odrobiną oliwy naczynie żaroodporne warstwami warzyw z kiełbasą i makaronem. Na wierzch wykładamy różyczki brokułów, zalewamy śmietanką i posypujemy całość startym żółtym serem. Zapiekamy wszystko w piekarniku rozgrzanym do 180 stopni około 15-20 minut. Podajemy z gęstym sosem pomidorowym lub najzwyklejszym ketchupem. 