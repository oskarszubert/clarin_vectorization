Śniadanie to najważniejszy posiłek dnia. Chińczycy na ta okazję (jak na wiele innych) uknuli takie o to przysłowie: "Śniadanie zjedz sam, obiadem podziel się z przyjacielem, a kolację oddaj wrogowi.﻿"   Do dziś ta maksyma odnajduje się w większości diet i sposobów na utrzymanie dobrej i zdrowej wagi. Owsianka z owocami ma wiele zalet i jest jednym z najlepszych sposobów na pożywne i zdrowe śniadanie. Nie wiem jak Wy ale ja nie potrafiłbym dnia rozpocząć od jajek na bekonie, kiełbasek i tostów z dżemem. Śniadanie oprócz tego, że ma nam dostarczyć niezbędnej energii do startu w nowy dzień nie może przecież nam leżeć odłogiem w żołądku do samego obiadu. Tak więc my dziś raczymy się najzwyklejszą owsianką z dodatkiem owoców i płatków żytnich. Płatki żytnie to bogactwo błonnika i składników mineralnych dbających o nasz mózg. Ich niewielka nawet ilość potrafi przedłużyć czas do następnego posiłku.   *Owsianka*  6 łyżek płatków owsianych 2 łyżki płatków żytnich 200ml mleka lub wody  Przygotowanie takiego śniadania to sprawa banalna i błyskawiczna. Tym bardziej, że używamy płatków nomen omen błyskawicznych. Gotujemy je na mleku lub wodzie około półtorej minuty. Po prostu zalewamy płatki płynem i po zagotowaniu się odczekujemy wspomnianą chwilę.   Z racji tego że lato w pełni, a słoneczne owoce zalały nasze handlowe ryneczki, owsiankę wypełniamy tą odrobiną słońca :) Zaletą owoców jest też to, że do naszej owsianki nie musimy już dodawać żadnej innej słodyczy. Smacznego i dobrego nowego dnia ! 