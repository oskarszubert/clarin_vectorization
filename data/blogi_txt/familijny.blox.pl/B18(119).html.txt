Był deser na ostro będzie kurczak na słodko :) Ćwiartki kurczaka marynowane w ziołach i smażone z dodatkiem miodu nabierają ciekawego smaku i aromatu. Z dodatkiem młodych ziemniaków w koperku i pyszną sałatką z fetą stają się pysznym obiadem. Warto poświęcić dłuższą chwilę  w kuchni by móc delektować się smakiem tak podanego kurczaka.  Do przygotowania posiłku potrzebujemy: *Kurczak pieczony w miodzie*  3 ćwiartki z kurczaka 3 łyżeczki naturalnego miodu  oliwa z oliwek cytryna czosnek 2 łyżeczki tymianku 2 łyżeczki majeranku 3 ząbki czosnku sól 2 łyżeczki słodkiej czerwonej papryki  1 łyżeczka ostrej czerwonej papryki woreczek do pieczenia   Rozpoczynamy dzień wcześniej od marynaty. Sok z połowy cytryny mieszamy w proporcji 1 do 2 z oliwą z oliwek. Dodajemy tymianek i majeranek. Wyciskamy 3 ząbki czosnku. Mieszamy w miseczce dodając papryki. Ćwiartki z kurczaka myjemy ściągając skórę i usuwając tłuste przerośnięcia. Nacieramy najpierw solą, a następnie naszą marynatą. Mięso układamy w wygodnym pojemniku, zalewamy pozostałościami marynaty i odstawiamy do lodówki na noc.   Na drugi dzień odsączone z marynaty ćwiartki wkładamy do naszego woreczka. Worek zamykamy dołączoną spinką robimy kilka dziurek widelcem i pieczemy w 200 stopniach około 40 minut w piekarniku. Na 10 minut przed końcem worek rozcinamy od góry. Każdą ćwiartkę oblewamy łyżeczką miodu i pieczemy dalej aż skórka nabierze odpowiedniego koloru. Pyszna ostra sałatka z pomidorów, papryki czerwonej i fety pięknie zrównoważy lekko słodki smak pieczonego kurczaka. Polecamy. Przepis na sałatkę w którymś z kolejnych wpisów na naszym blogu lub na FB.  Zachęcam do polubienia naszej facebook'owej strony Familijny oraz jej rozkręcającego się powoli odpowiednika w Google 