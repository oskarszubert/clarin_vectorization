...zależy od wielu rzeczy. Wczoraj przy okazji felkowego gorączkowania zwróciliśmy uwagę na ciekawą zależność. Gdy wieczorem temperatura młodego spadła do 37,5 stopnia, Mamuśka z Ojcem zrobili długie uffffff. Sama radość widzieć aktywnego już dzieciaka po całym dniu ocierania się o niebezpieczną  granicę 40 stopni. Wylazł w końcu magiczny górny kieł ale to nie koniec ząbkowania. Idą 4 następne zęby.  Jak to się ma do słynnego już powiedzenia "punkt widzenia zależy..." ? Ano ma. Gdy zdrowe dziecko dostanie temperatury 37,5 jego rodzice umierają z niepokoju co się z ich pociechą dzieje. Gdy ta sama temperatura pojawia się po wysokiej już gorączce, radości nie ma końca. Wysokie temperatury to niestety norma przy dalszym ząbkowaniu naszych dzieciaków. Pierwsze ząbki wychodziły im bez jakichkolwiek objawów. Jak dziś pamiętam sytuację gdy Siostra po poważnej operacji w CZD w Wa-wie na dzień przed wypisem dostała ponad 39 stopni. Była w tym samym prawie wieku co Dawid i też to się działo w styczniu. Trzech lekarzy ją badało na wszelkie sposoby. Ranka po operacji w porządku , żadnych innych objawów komplikacji a temperatura z godziny na godzinę w górę. Dopiero ojciec jednej z innych pacjentek w sali rzucił krótkie: "To zęby" ...i faktycznie ! Młodej się w mało odpowiednim miejscu i w mało odpowiednim czasie zebrało na wykluwanie kiełków. Tego się w tamtym momencie nikt nie spodziewał. 