Dzisiaj pomysł na szybką ale smaczną przystawkę. Połączenie camemberta, gruszki oraz ciasta francuskiego dało przepyszne ciasteczka, które z żurawiną i oregano pobudziły nasze kubki smakowe przed daniem głównym. Sposób przygotowania banalny więc nie ma się co zbytnio rozpisywać - warto zrobić i się w nich rozsmakować. *Gruszka w cieście francuskim*﻿  ciasto francuskie gotowe gruszka twarda - 2 sztuki camembert - 120g oregano suszone oregano świeże żurawina     Płat ciasta francuskiego kroimy na kwadraty powiedzmy 5 na 5 centymetrów. Na każdym z nich układamy kawałki sera camembert, plaster obranej gruszki bez pestek.   Posypujemy gruszkę suszonym oregano i zapiekamy wszystko w piecu rozgrzanym do 180 stopni kilka minut. Można przed pieczeniem brzegi ciasta posmarować rozkłóconym jajkiem by nabrały smacznego blasku. Ciastka podajemy z łyżeczką żurawiny i świeżym oregano.   Niebo w gębie, a z odrobiną wina  doskonały wstęp do kolejnych smakołyków Waszego obiadu lub romantycznej kolacji. 