Amerykański horror "Paranormal Activity" potrafi podnieść ciśnienie krwi. Świetny pomysł, fajnie zrealizowana pierwsza i druga część opowieści o krążącym po domu demonie. Film głośny i dość dobrze w Stanach Zjednoczonych oraz na świecie rozreklamowany w Polsce nie zrobił dużego wrażenia. Polacy od jankeskich filmów klasy B lub C wolą wieczory z Karolakiem, Szycem i Dereszowską. Znudzony zalewem filmoteki rodem ze stajni TVN, rozglądam się czasami za dobrym horrorem by uśpiony lekko spleśniałym już humorem polskich filmików o wszystkim i o niczym, rozpędzić znów płyn w swoim układzie krwionośnym. Na pierwszą część amerykańskiego filmu grozy trafiłem na YouTube (film dostępny w partach z polskim lektorem w dobrej dość jakości. Lubię filmy nagrywane luźną kamera podobne do "Blair Witch Project" lub hiszpańskiego Rec. Ciekawa realizacja i motyw przewodni  wciągnęły mnie na tyle mocno by kolejny raz obejrzeć już z żoną. Aneta także lubi dobry film potrafiący ją wystraszyć. Nie może to być byle co. Filmy typu "13 duchów" lub ostatnia część "Resident Evil" nie robią tak na niej jak i na mnie wrażenia. "Paranormal Activity" część I i II zrobiły... każdy dziwny dźwięk w naszym domu przypominał nam później to z czego powodu  aż podskakiwaliśmy na seansie. ...czekaliśmy długo na możliwość obejrzenia III części. Okazja trafiła się w sobotę. Podekscytowani odesłaliśmy dzieciaki spać by w spokoju obejrzeć ciekawy i straszny horror. Reklamy i trailery zapowiadały sporo emocji......zapowiadały. Nie mogę napisać, że cały film był co tu dużo...do pupy. Było kilka scen, które spowodowały wtulenie się Młodej w moje ramię ale... no właśnie...ale. Straszny gniot ta trzecia część. Demon dostał swoje imię, co już jest największym błędem twórców horrorów.  Gdy zło otrzymuje ludzkie cechy przestaje straszyć. Demon z tajemniczej postaci snującej się po domu stał się osobą prawie jak członek rodziny. Pojawiły się typowo satanistyczne znaki i sekty, które zamiast straszyć bawią wprawne oko wielbiciela horroru. Jakieś takie "Beverly Hills 90210" w wersji "Krzyk" się zrobiło z całkiem fajnej serii. Film kilkakrotnie nas przestraszył ale na już dość ograne numery. Cała reszta filmu była totalnie bez emocji.Sprawdziła się reguła, że każda następna część dobrej produkcji staje się rozlazłym budyniem nie wartym uwagi. Film zakończył się w wygodny dla producentów sposób zapewniający nas iż powstanie niedługo część IV. Szczerze jednak powiem, że jeśli ją obejrzę to tylko z pewnego obowiązku i bez zbędnego podniecenia.﻿   BTW jeśli ktoś lubi filmy o zombiakach polecam film "Rec" linkowany wyżej. Wersja z lektorem w całości dostępna na YT. Godzina naprawdę dobrej zabawy. Na pewno lepiej straszy jak "Paranormal Activity III" 