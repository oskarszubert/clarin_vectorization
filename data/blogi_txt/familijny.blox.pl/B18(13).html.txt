Domowej roboty wędlina jest najlepsza. Nikt mnie nie przekona, że kupiony nawet w najlepszym sklepie pieczony boczek jest lepszy od tego, który dziś upiekliśmy sami. Doskonałej jakości mięso i przyprawy to cała tajemnica pysznego pieczonego boczku. Świąteczny stół jest wart takiej wędliny więc polecamy tym bardziej, że jest to banalne do zrobienia.  *Boczek pieczony* boczek w płacie surowy do zrolowania 1,5 kg czosnek 6 ząbków tymianek świeży pieprz sól   Nacieramy cały płat boczku startym czosnkiem, solą i pieprzem. Posypujemy listkami tymianku. Mocno ściskając zwijamy w rulon  pamiętając o tym by tłusta strona boczku była na wierzchu. Związujemy całość nicią lub sznurkiem. Związany boczek nacieramy z zewnątrz jeszcze raz przyprawami i wkładamy do piekarnika. W rozgrzanego do temperatury 200 stopni piekarniku pieczemy boczek około 1,5 godziny. 