Wczorajsze muffinki zostały ocenione przez naszą Ciocię Anię jako genialne ...więc z czystym sumieniem możemy polecić nasze kakaowe muffinki jako pyszny deser lub dodatek do popołudniowej kawy. Długo silikonowa forma do muffin czekała na swój debiut - oceńcie sami.  *Muffinki czekoladowe*  mąka pszenna - 2 szklanki cukier - 1,5 szklanki mleko - 0,5 szklanki jajka - 4 szt kostka margaryny mlecznej kakao 3 łyżki aromat rumowy - 1 szt (duża) proszek do pieczenia - opakowanie 30g  W garnuszku rozpuszczamy margarynę dodając mleko, cukier, kakao i aromat rumowy. Całość należy podgrzać ale nie zagotować. Z rozpuszczonej masy odlewamy pół szklanki. Będziemy mieli polewę do muffinek.  Żółtka czterech jaj łączymy z mąką i proszkiem do pieczenia. Mieszając łyżką dolewamy kakaową masę. Całość należy dobrze rozmieszać i połączyć - można użyć miksera. Z białek dwóch jaj ubijamy sztywną pianę dodając odrobinę soli. Delikatnie mieszając ciasto dokładamy pianę tak by jej nie połamać.  Do silikonowej formy wkładamy papilotki i wypełniamy je ciastem do połowy. Wkładamy do każdej kawałek ciemnej czekolady i pieczemy w piekarniku rozgrzanym do 200 stopni około 15 minut. Upieczone muffiny smarujemy z pomocą pędzelka pozostawioną kakaową polewą lub dekorujemy cukrem pudrem.   PS - pytanie do doświadczonych cukierników - jak zrobić by czekolada pozostała w połowie babeczki ?  ...za diabła rogatego nie mam pomysłu na ten trick, który robi tak fantastyczne wrażenie przy spożywaniu muffinek. 