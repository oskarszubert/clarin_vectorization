Obiecany przy okazji opiekanego camemberta przepis na lekką sałatkę. Mieszanka radicchio, rukoli oraz przepysznej escaroli to doskonały dodatek do każdej potrawy. Dziś podałem ją z sosem balsamicznym.   *Mieszanka sałat* Trudno rozpisać  tak na prawdę skład takiej mieszanki bo każdy lubi inne. Dostępne są także gotowe i świeże miksy sałat  w dobrych sklepach spożywczych. Możemy spokojnie korzystać z dobrodziejstw delikatesowego asortymentu. Moja mieszanka zawierała:  escarola frisee cykoria radicchio zuckerhut rukola  *Sos balsamiczny*  1 łyżka octu balsamicznego 3 łyżki oliwy z oliwek szczypta soli 2 ząbki czosnku     odrobina *cukru (najlepiej brązowego)      Składniki sosu razem z rozgniecionym czosnkiem mieszamy i oblewamy nim nasz sałatowy miks. Tak podanej sałaty nie można zapomnieć. Podana do opiekanego camemberta z selerowymi frytkami staje się pysznym dodatkiem podkreślającym smak całości posiłku.  *cukier Sos balsamiczny nie wymaga cukru. Jednak nie każdy lubi smak octu, nawet tego najlepszej jakości.  Moja żona wczoraj zjadła sałatkę bez cukru i  jej smakowała bardzo :) Jednak jeśli smak sosu Ci nie odpowiada, odrobina cukru może go poprawić﻿. Osobiście zjadłem właśnie wersję delikatnie posłodzoną. 