Pieczony kurczak to danie bardzo popularne w polskich domach. Można piec go na różne sposoby. U nas hitem jest kurczak pieczony na soli, który już prezentowaliśmy. Tym razem podajemy inny sposób równie popularny - kurczak pieczony w piwie. Mieliśmy zaszczyt spróbować tego dania u naszych przyjaciół z Chorzowa. Pamiętacie przepis na kapustę kiszoną ze szpyrką? Tam właśnie obiecałem przepis na tego równie dobrego kurczaka. *Kurczak pieczony w piwie*  kurczak - 1 sztuka piwo jasne - 250 ml sól pieprz czosnek - 4 ząbki papryka wędzona kostki rosołowe - 3 sztuki olej - 2 łyżki  Umytego kurczaka nacieramy solidnie solą i czosnkiem. Z oleju, pieprzu, wędzonej papryki robimy pastę, którą smarujemy całego kurczaka. Do środka wkładamy 3 rozkruszone kostki rosołowe. Pieczemy w kurczaka w brytfannie lub naczyniu żaroodpornym w temperaturze 190 stopni Celcjusza około 1,5 godziny. Czas zależy od wielkości kuraka jaki będziemy mieli.   Po 30 minutach od wsadzenia do piekarnika podlewamy go piwem. Na 20 minut przed końcem gdy skórka będzie mocno zrumieniona obracamy kurczaka na drugą stronę by również druga strona mogła się mocno przypiec. Co jakiś czas można mięso podlać mieszanką piwa i tłuszczu. Podany z doskonałą kapustą kiszoną ze szpyrką kurczak pieczony w piwie będzie stanowił pyszny niedzielny obiad. 