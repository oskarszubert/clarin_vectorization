Na Śląsku  kapusta kiszona cieszy się od lat spora popularnością. Trudno się dziwić bo to tani ale jednocześnie doskonały produkt to tworzenia kulinarnych majstersztyków. Kapusta kiszona jest składnikiem ogromnej ilości tradycyjnych śląskich potraw. Jednak różnego rodzaju kapusty gotowane, zasmażane czy to z grzybami czy to ze wędzonym boczkiem są ulubionym daniem i to nie tylko Ślązaków.   Tym razem chcemy Wam zaprezentować kapustę kiszoną ze szpyrką przygotowaną przez naszą przyjaciółkę na pysznym, niedzielnym obiedzie w Chorzowie gdzie zostaliśmy zaproszeni. Przy okazji chcę napisać, że było pysznie i rodzinnie. Jak to na Śląsku. *Kapusta kiszona ze szpyrką*  kapusta kiszona - 0,5 kg wędzony boczek - 30 dag cukier sól pieprz liść laurowy ziele angielskie  Kapustę gotujemy do miękkości z kilkoma sztukami liścia laurowego i angielskiego ziela. Boczek kroimy w słuszną kostkę i obsmażamy na sporym ogniu by stał się chrupki i nie stracił za dużo aromatu. Pod koniec gotowania do kapusty dodajemy do smaku cukru. Jak dużo to już zależy od tego jak kwaśną mamy kapustę kiszoną. Gdy kapusta będzie gotowa odlewamy wodę i łączymy  ze skwarkami czyli po śląsku szpyrką. Mieszamy całość doprawiając solą i świeżo zmielonym pieprzem. Doskonały dodatek do tradycyjnych śląskich guminklyjzów lub tłuczonych ziemniaków i pieczonego w piwie kurczaka, który się już nie długo na blogu pojawi bo jest tego naprawdę wart. 