Uwielbiam bakalie i kandyzowane owoce. Za skórkę pomarańczową dałbym się pokroić więc wiadomość o tym, że na stole pojawi się ciasto pomarańczowe ze wspomnianą kandyzowaną skórką pomarańczową, doprowadziła mnie ekstazy.   ...i zdecydowanie następnym razem musimy je zrobić w większej blaszce. *Ciasto pomarańczowe*  maka pszenna - 20 dag cukier puder - 70 g + trochę do posypania gotowego proszek do pieczenia - 1 łyżeczka jajka - 1 sztuka 1/3 szklanki pomarańczowego dżemu lub marmolady 1/3 szklanki soku pomarańczowego 1/3 szklanki oleju skórka pomarańczowa kandyzowana - 100g blaszka podłużna - 25x13x6 Mąkę przesiewamy z proszkiem do pieczenia do miski. W drugiej misce należy utrzeć jajko z cukrem pudrem. Gdy masa stanie się aksamitna dodajemy dżem pomarańczowy, dolewamy sok i olej. Mieszamy mokre składniki i łączymy je z suchymi. Gotowa masa czeka już tylko na to co najlepsze - skórka kandyzowana! Dodajemy jej tyle by została odrobina na posypanie wierzchu ciasta. Po wymieszaniu całości wylewamy ciasto na podłużną blaszkę wysmarowaną masłem i oprószoną bułką tartą. Na wierzch wykładamy resztę skórki i wkładamy blaszkę do piekarnika rozgrzanego do temperatury 180 stopni. Ciasto powinno się piec około 45 minut.  Chrupiąca na wierzchu ciasta, a soczysta wewnątrz  pomarańczowa skórka jest genialnym dodatkiem do ciast. Jak człowiek sobie pomyśli, że przez całe swoje życie wyrzucił do śmieci kilogramy potencjalnie pysznej pomarańczowej skórki to mu się słabo robi. Przygotowanie jest proste i w najbliższym czasie go na blog wrzucę. 