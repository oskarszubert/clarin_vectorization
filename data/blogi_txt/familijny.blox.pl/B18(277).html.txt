Banalny przepis na smaczne spaghetti. Uwielbiam włoską kuchnię. Jej prostota i doskonały mimo to smak urzeka od lat cały świat. Włoscy kucharze potrafią wyczarować cuda z zaledwie kilku składników. Wszelakie pasty rozsławiły włoską kuchnię a dzisiejszy przepis to nasza przeróbka najprostszego włoskiego spaghetti.  *Spaghetti polacco*  makaron spaghetti - 500 g czosnek polski - 5 ząbków olej roślinny ( użyliśmy ciekawej propozycji "Kujawskiego" - czosnek i bazylia) papryczka chili - 1 ostra sztuka sól morska ser dojrzewający - olender pietruszka natka - pół pęczka    Doskonałe danie do przygotowania w zaledwie 10 minut. Gotujemy makaron aby był al dente. Trafił nam się doskonały prezent prosto z Włoch więc dzisiejsze spaghetti choć odrobinę pachniało tym pięknym krajem.  W tym czasie na łyżce oleju lub oliwy smażymy posiekane ząbki czosnku i papryczki chilli. Odkryliśmy ostatnio smakowe oleje Kujawskiego, które śmiało mogą konkurować z dostępnymi w Polsce oliwami. Czosnek nie może się spalić bo gorycz zdominuje smak spaghetti, które stanie się niejadalne. Specyficzny zapach smażonego czosnku da nam znać, że już ma dość.  Odcedzony makaron (może na nim pozostać trochę wody - danie będzie lepsze) dorzucamy na patelnię i mieszamy całość dosypując posiekana natkę pietruszki. Pozostało już tylko makaron dosolić morską solą, posypać bogato startym serem (biedronkowy Olender potrafi zaskoczyć smakiem) i delikatnie skropić po podaniu olejem smakowym lub oliwą. Boskie jedzenie! ...ot takie nasze polskie spaghetti... 