Jako użytkownicy internetu jesteśmy narażeni na działalność cwanych oszustów. O ile z nieuczciwą firmą można sobie jakoś poradzić z pomocą dostępnych narzędzi prawnych, o tyle z wirusami komputerowymi możemy mieć problem. Ostatnio haker Dawid podczas codziennych rutynowych dla niego czynności, przywlekł na nasz komputer wirus  Qvo6. Jest to upierdliwa przeglądarka internetowa, która powoduje, że możemy podczas serfowania w Sieci korzystać jedynie z jej usług. Firefox, Chrome, Explorer czy każda inna zainstalowana na naszym komputerze przeglądarka zostaje przez wirusa zablokowana. Z wirusem nie potrafią sobie poradzić jak do tej pory żadne podstawowe programy antywirusowe ani różnego rodzaju popularne antymalwary, czyściciele czy narzędzia do sprzątania komputerowych dysków.Pierwsze pytanie jakie się nasuwa i jakie wpisujemy w polę wyszukiwań gdy dopadnie nasz komputer wspomniany wirus to: jak usunąć Qvo6? Zainfekowana przeglądarka odsyła nas w różne dziwne miejsca powiązane ze stroną Qvo6.com. To  prawdopodobny twórca naszego problemu więc szukanie pomocy na zainfekowanym komputerze staje się trudne. Dlaczego o tym piszę? Po pierwsze strasznie drażnią mnie podobne praktyki i walczę z nimi gdzie tylko mogę. Po drugie nawet jeśli problem Cię do tej pory nie dopadł warto się już zabezpieczyć na przyszłość tym bardziej, że podobnych cwaniaków w Sieci jest sporo. Nie każdy z nas ma na tyle wiedzy by się przed nimi uchronić.Usunięcie niechcianego wirusa i przeglądarki w jednym jest bardzo proste. Powstał kiedyś dość popularny darmowy programik AdwCleaner. Możecie go pobrać z zaprzyjaźnionej z nami strony programoss.pl i postąpić zgodnie z zaprezentowaną tam instrukcją. Programik jest dość przydatnym urządzeniem nie tylko do usuwania Qvo6. Radzi sobie także z innymi mniej lub bardziej upierdliwymi robakami, które lubią się zagnieżdżać w naszych komputerach i powodować różne  szkody. Oczywiście wirusową przeglądarkę można usunąć także tradycyjnie poprawiając różne ustawienia w naszym komputerze ale AdwCleaner ma tą zaletę, że robi wszystko za nas. Nie każdy musi się przecież znać na nawet podstawowych zasadach według jakich działają komputery. Są  osoby dla których owe zasady są  zbyt skomplikowane. Taki program więc to jak manna z nieba dla amatorów i zwykłych użytkowników Sieci. Program nie wymaga instalacji i żadnych skomplikowanych procedur i jak na razie działa bez zarzutu.  BTW ... muszę rozważyć założenie kontroli rodzicielskiej na komputerze. Nie mam zamiaru odbierać Młodemu możliwości kształcenia się także przy pomocy komputera ale warto zwiększyć kontrolę jego poczynań bo z każdym dniem Dawid zaskakuje nas  czymś nowym. Nie od dziś wiadomo, że Sieć oprócz wiedzy i zabawy to także generator kłopotów. Warto więc to współczesne okno na świat odpowiednio zabezpieczyć. 