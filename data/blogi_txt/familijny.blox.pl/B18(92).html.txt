Kim będziesz jak dorośniesz synku ? Czasami przez głowę przeleci takie o to sobie pytanie. Czy geny które mu przekazaliśmy z Mamuśką  poprowadzą go do sukcesu lub genialnych odkryć czy też skończy jako jakiś podrzędny polityk w kiepskiej partii. Ewentualnie  detektyw rodzinny w długim drelichowym płaszczu uganiający się w deszczu za kochankami bogatych biznesmenów na zlecenie ich starych i brzydkich żon ;)  Trudno odpowiedzieć. Szczególnie gdy mamy przed sobą istotkę ledwo 14 miesięczną , która co prawda wykazuje wszelkie cechy przywódcy kraju lub genialnego informatyka ale ... no właśnie ... ale. Marzenia rodziców często rozbijają się o mur ich własnych możliwości w ustawianiu przyszłości dla swoich dzieci.   Niestety tak już jest na świecie, że pochodzenie ma znaczenie. Myślicie że łatwo jest zostać lekarzem lub adwokatem bez koneksji rodzinnych i tego typu rzeczy ? Myślicie, że łatwo jest rozbudzić w dziecku zainteresowania do biznesu gdy samemu nie miało się możliwości rozkręcenia czegoś swojego. Niestety nie łatwo. Marzy mi się, żeby mój syn nie popełnił błędów Ojca i wykorzystywał możliwości , które mu w łańcuchu genetycznym przekazaliśmy. Trochę tego przecież jest tak ze strony Ojca jak i ze strony Mamuśki. Cieszy to, że Felek ruszy w świat realnych problemów z dużo lepszym pakietem zabezpieczającym od Nas. Tak właśnie powinien wyglądać dobrze poukładany świat - dziecko ma  mieć w życiu lepiej od swoich rodziców.   Jedno mnie cieszy szczególnie - Młody lubi programy publicystyczne. Spokojnie i z zainteresowaniem godnym przyszłego dziennikarza ogląda sobie TVN24 lub inny program informacyjny. Bajki na MiniMini kompletnie go nie ruszają  , może po za jedną o pociągu Tomku. Liczę, że  spełni ukryte marzenia Ojca i zostanie naczelnym jakiegoś poczytnego pisma ;) Komputer też już dla niego nie jest tajemnicą. Niejeden wiekowy dorosły miałby problemy z odpaleniem tej diabelskiej maszyny, a Młody z samego rana już dobrze wie co i gdzie nacisnąć by pojawiła się "rybka" ( obrazek do logowania się na profil na naszej "wiszcie" ) Wtedy już tylko cichy pisk zadowolenia i łapka spoczywa na  myszce i kręci kółeczka. Jeszcze co prawda Dawid nie ogarnął co  z tą myszką do końca ma zrobić i jak to wszystko powiązać z kursorem na ekranie ale ... niewiele mu brakuje. Ogólnie Dawid jest strasznie spostrzegawczy. Wszystkie czynności, które zupełnie już nieświadomie wykonujemy podgląda , analizuje i powtarza. Jak mała papużka. Szczególnie zabawne jest Jego naśladowanie tanecznych kroków Siostry lub Mamuśki.   Z dzisiejszych nowości - wyżynają nam się kolejne zęby. W nocy Mały dał nam trochę w kość kręcąc się w łóżeczku jak przysłowiowy klocek w przeręblu. Nawet gdy trafił w końcu do nas nie mógł spać spokojnie, a przy okazji podniosła mu się temperatura. Początkową wystraszyliśmy się z Mamuśką, że znów pod naszą strzechę zawitało jakieś przeziębienie o co nie trudno w tak jesienną pogodę. Jednak szybkie spojrzenie do buzi wykazało niezbicie winowajcę tych anomalii zdrowotnych Felka. Górne zęby przypuściły szturm na felkowe dziąsła. Jednego już widać a drugi jest tuż tuż. Widzę już przerażoną minę Siostry gdy dowie się o kolejnych igłach w buzi Małego gotowych do zadawania jej ran kąsanych :) ﻿ 