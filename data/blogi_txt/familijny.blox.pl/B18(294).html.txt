Kolejna wariacja w temacie szpinak. Proste, szybkie, tanie i bardzo dobre tagliatelle ze szpinakiem. Danie tak proste, że aż trudno coś do niego więcej dopisać. Tak więc dziś tylko przepis bez zbędnego lania wody ...osolonej wody.  *Tagliatelle ze szpinakiem*  tagliatelle pełnoziarniste - 450g szpinak brykiet - 450g czosnek polski - 4 ząbki pomidory suszone - 3 szt parmezan - 100g oliwa  sól pieprz kolorowy  Makaron gotujemy w dużej ilości osolonej wody. Pomidory zalewamy na 5 minut wrzątkiem. Czosnek siekamy drobno i wrzucamy na rozgrzaną łyżkę lub dwie oliwy. Specyficzny zapach podpiekanego czosnku da nam znać że na patelnię winien trafić szpinak. Gdy uznamy, że szpinak jest już gotowy  trafia do niego ugotowany al dente i odsączony makaron. Mieszamy całość doprawiając solą i świeżo mielonym pieprzem. Pomidory siekamy w drobne paski i dorzucamy do już prawie gotowego dania. Wystarczą mu już tylko 2 minutki na patelni. Makaron podajemy ze startym parmezanem lub innym twardym serem, których ostatnio się w naszych sklepach pojawia coraz więcej. BTW ...jestem przeraźliwie ciekaw dlaczego w Polsce parmezan jest tak drogi. W Berlinie można go kupić w przeliczeniu na złotówki - 60pln/1kg ...w Polsce znaleźliśmy najtańszy za ...150pln/1kg - to już jest chyba lekka paranoja. Ktoś nas moi drodzy nabija zdrowo w butelkę. 