Sezon na truskawki uważamy za otwarty. Co prawda cena polskiej truskawki może przerazić ale nie potrafiliśmy się powstrzymać by zrobić sobie dobrze przepyszną tartą truskawkową. Genialnie kruche ciasto wypełnione waniliowym budyniem, polskimi truskawkami i pomarańczową galaretką niezbyt długo zabawiło w naszym domu.  Rozpłynęło się poprostu w ustach... *Tarta truskawkowa*  mąka pszenna - 25dag cukier puder - 50g masło - 15dag jajko    mleko 300ml jajka - 2szt (żółtka) cukier - 80g masło - 10dag budyń waniliowy bez cukru cytryna - połówka truskawki - 30dag galaretka pomarańczowa mięta świeża    Mąkę i cukier puder przesiewamy przez sitko na stolnicę. Wbijamy jajko i dodajemy pokrojone w kawałki 15 dag masła. Wyrabiamy ciasto szybko i intensywnie. Owijamy w folię spożywczą i wkładamy na około 45 do lodówki. Po upływie tego czasu ciasto rozkładamy w formie do tarty. Nakłuwamy gęsto widelcem, przykrywamy ciasto folią aluminiową na którą wsypujemy groch lub fasolę. Ciasto nie powinno nam dzięi temu pójść do góry. Wkładamy formę do nagrzanego na 180 stopni piekarnika i pieczemy 25 minut. Po tym czasie usuwamy folię aluminiową z grochem i pieczemy ciasto kolejne 15 minut.  Z 300ml mleka odlewamy ćwierć kubka i wsypujemy do niego budyń. Resztę mleka gotujemy z cukrem. Rozmieszany w kubku budyń wlewamy do gotującego się mleka. Wszystko to robimy na zmniejszonym ogniu. Mieszamy intensywnie aż zgęstnieje﻿ i gasimy ogień. W kubeczku ucieramy żółtka, które łączym z budyniem. Do ostudzonego budyniu wcieramy skórkę z połowy cytryny i wyciśnięty z niej sok. Dodajemy 10dag masła i całość miksujemy.  Masę budyniową wykładamy na ostudzone ciasto. Układamy pokrojone truskawki, posypujemy całymi, drobnymi listkami mięty i zalewamy przygotowaną według przepisu z opakowania, już tężejącą galaretką pomarańczową. Tarta z truskawkami musi się już tylko schłodzić w lodówce aż galaretka stanie się sztywna. 