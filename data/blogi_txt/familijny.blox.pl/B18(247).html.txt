Schab pieczony to potrawa uniwersalna. Doskonała wędlina na świąteczny stół. Idealny obiad w każdy zwykły dzień. Pięknie wypieczone, kruche i smakowite mięso schabu wieprzowego można podać  z odpowiednimi dodatkami. 100%  naturalnej wędliny bez grama konserwantu i chemicznych substancji smakowych. Mamuśka nam dzisiaj przygotowała wersję obiadową z pysznym sosem pieczarkowym, młodymi ziemniaczkami i sałatką pomidorową z sosem bazyliowym. Dzięki marynacie i cytrynie schab jest soczysty oraz kruchy. Po prostu doskonałe jedzenie !  Do przygotowania słusznej porcji pieczonego schabu potrzebujemy: *Schab pieczony *  1kg schabu bez kości  *Marynata*  pół szklanki oleju roślinnego mała cebula 4 ząbki czosnku 2 łyżeczki soku z cytryny świeżej 1/4 łyżeczki imbiru 4 liście laurowe 5 ziarenek ziela angielskiego 1/3 łyżeczki ostrej papryki 1 łyżeczka słodkiej papryki 1 łyżeczka majeranku 1 łyżeczka miodu naturalnego świeży tymianek sól pieprz  Schab myjemy dokładnie i nacieramy mocno solą i pieprzem. Odstające części mięsa i tłuszczyku dociskamy i mocno związujemy tak przygotowany schab sznurkiem lub grubą nicią. Mięso zachowa kształt i nabierze charakterystycznych dla pieczonych wędlin "bruzd".  Przygotowujemy marynatę,  w której nasz schab musi odleżeć 24 godziny w lodówce pod przykryciem. Liście laurowe i ziarenka ziela angielskiego kruszymy w moździerzu. Olej mieszamy z sosem z cytryny i z wszystkimi przyprawami. Schab układamy w odpowiednim pojemniku i zalewamy marynatą. Zakrywamy pojemnik folią aluminiowa i odstawiamy do lodówki. Na drugi dzień przenosimy nasz schab do naczynia żaroodpornego razem z marynatą. Piekarnik rozgrzewamy do 200 stopni Celcjusza i pieczemy schab około godziny lub półtorej. Schab jak już pisałem może nam służyć jako wędlina do kanapek lub główne danie niedzielnego obiadu. Mamuśka zaserwowała nam go dziś w sosie pieczarkowym: *Sos pieczarkowy*  pół kilograma pieczarek 2 łyżki gęstej śmietany łyżka masła pieprz sól świeża natka zielonej pietruszki   Pieczarki kroimy w talarki i obsmażamy na maśle dodając do smaku pieprz i sól. Pod koniec dodajemy 2 łyżki gęstej śmietany i dusimy sos chwilkę. Śmietana powinna nam sos odpowiednio zagęścić. Po zgaszeniu palnika dodajemy posiekana natkę pietruszki i mieszamy sos gotowy już do podania. Życzymy smacznego i zapraszamy na naszą facebook'ową stronę internetową: familijny 