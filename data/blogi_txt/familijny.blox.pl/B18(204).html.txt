Zaczynam być przerażony. Mój syn dobija powoli do przystani z napisem 2 lata na tym padole łez i rozpaczy, a jego umiejętności do życia bez nas są praktycznie żadne. Jeśli nie liczyć sprawnej obsługi wszelakich ajfonów, telewizyjnego pilota i umiejętnego wchodzenie w najgłębsze ustawienia mojej karty graficznej mój syn ... kurde... nic nie potrafi.  Oglądam z zazdrością filmiki koleżanek Anety prezentowane na fejsbukowych profilach gdzie dumne mamy filmują swoje 2 letnie pociechy deklamujące wszystkie księgi Pana Tadeusza z pamięci, trafiające celnie sikiem prostym opadającym w samo centrum różowego nocnika lub przeprowadzające dyskusję na temat metafizycznych spotkań ze zmarłymi prababciami w stylu - być albo nie być o to jest pytanie. Oglądam i ciary mi chodzą po plecach patrząc na mojego Dawida porozumiewającego się ze mną z pomocą dźwięków - yyyyyy, uuuuu, łoł.  Czy mój syn kiedyś dorośnie? Gdzie wina leży... że skubany gdy błagam go o słowo TATA uśmiecha się złośliwie i wyraźnie zadowolony patrząc mi prosto w oczy mówi z przekąsem: MAMA.  ...za rok Dawid mógłby pójść do przedszkola. Jakoś tego sobie nie wyobrażamy jak na razie :)   ps ... proszę powyższy wpis potraktować z lekkim przymrużeniem oka. Nie mam obaw o rozwój Felka - rozwija się nad wyraz sprawnie i zaskakuje nas co dzień czymś nowym. Jednak skubany nie ma zamiaru zacząć z nami po ludzku rozmawiać i to mnie strasznie frustruje.  ﻿ 