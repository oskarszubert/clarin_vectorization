Prosty przepis na pieczoną kukurydzę podaną z masłem i morską solą zagości dziś na naszym blogu. Jedzenie proste w przygotowaniu i pyszne. Doskonale pasuje jako dodatek do różnych głównych dań ale sama w sobie kukurydza może być doskonałą przekąską gdy dzieciakom burczy w brzuchach. Najczęściej kukurydzę zaleca się gotować w nieosolonej wodzie by nie stwardniała ale my ją upieczemy w aluminiowej folii podkręcają jej delikatny smak czosnkiem, pieprzem i cytryną.  *Pieczona kukurydza*  kukurydza kolby - 5 sztuk 3/4 kostki masła oliwa z oliwek - 1 łyżka cytryna - pół dużej czosnek polski - 2 duże lub 4 mniejsze ząbki sól morska pieprz     Kolby obieramy z liści i włókien. Usuwamy końcówki, myjemy i odkładamy do osuszenia. Piekarnik możemy już rozgrzewać do temperatury 200 stopni Celsjusza. W tym czasie pół kostki masła ucieramy z łyżką oliwy i kilkoma szczyptami soli. Ścieramy do masy skórkę cytrynową i wyciskamy z sok uważając by nie wpadły nam do miski pestki. Wyciskamy przez praskę do masła czosnek. Doprawiamy  całość solidnie świeżo zmielonym pieprzem i dokładnie mieszamy. Smarujemy każdą kolbę uzyskaną maślaną masą i zawijamy w aluminiową folię. Każdy pakunek układamy na przygotowanej blaszce, wkładamy do piekarnika i pieczemy około 35 minut.﻿ Podajemy kukurydzę z małą kostką lub płatkami masła i miseczką soli by każdy mógł sobie jej dodać odpowiednią ilość. Pychota, a proste jak drut w przygotowaniu. 