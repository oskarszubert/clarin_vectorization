Od jakiegoś czasu przed lub po większości programów czy filmów pojawił się tajemniczy napis "audycja zawierała lokowanie produktu". Product placement - bo tak się z angielskiego nazywa nowa praktyka twórców audycji telewizyjnych  przy współpracy z producentami lokowanych produktów rozrosła się ponad miarę. Szczególnie problem ów jest widoczny w stacji TVN.  Galeria Mleczki "Wśród sceptyków dopuszczalności stosowania product placement pojawiły się głosy, iż lokowanie produktu znacząco wpłynie na wartość artystyczną audycji audiowizualnych, a także może sprzeciwiać się wolności twórczej poprzez nadmierną ingerencję." - prawo.rp.plNie mylili się wyżej wspomniani sceptycy. Coś co już i tak dla wielu było żenujące teraz stało się nieznośne do potęgi. Reklama może i jest dźwignią handlu ale rozsądek jest doskonałym bezpiecznikiem. TVN postanowił tylko dźwigać handel nie zważając na to, że mu wszystkie bezpieczniki powoli ze skrzynki wywala. Spójrzmy  na kilka programów wspomnianej stacji. Ugotowani.pl - jakość tego programu, porównując do wcześniejszych serii, poleciała na łeb. Dobór uczestników nie ma już chyba nic wspólnego z  tym co prezentowało się w pierwszej serii. Lokowanie produktów tylko ten lot  przyspiesza. Gotujący uczestnik programu "podkreślający" swoją potrawę przyprawą w proszku pełną chemii, substancji konserwujących w dobie powrotu kuchni do samych korzeni, jest przykładem żenującym. Do podkreślenia smaku potrawy wystarczy sól i naturalne przyprawy bez tablicy Mendeleyewa w swoim składzie. To jak gotowanie rosołu na kostkach drobiowych. Można? Można ale żeby się tym zachwycać i promować w TV?  Drugi z brzegu program - Rewolucje Kuchenne Magdy Gessler. Faktycznie kuchnia Magdy Gessler przechodzi istną rewolucję dzięki gumom do żucia po posiłku i mieszankom przypraw głównego sponsora. Nie zapomnę jak pani Magda się speszyła gdy jedna z uczestniczek programu zeszłorocznej serii - wspaniała Gruzinka prowadząca restaurację w Warszawie - podała jej naturalną przyprawę z własnej hodowli. ...a tu dupa jakby powiedziało Serce z reklam Telekomunikacji. Trzeba było w zgodzie ze sponsorem użyć produktu nieporównywalnie gorszej jakości. Doskonała restauratorka miała problem z wyborem - prawdziwego smaku lub narzuconej z góry w ramach product placement suszonej przyprawy. Pieniądz jednak zabił smak... pani Magda wiele w moich oczach wtedy straciła. Zamiast promować naturalne przyprawy i ich oczywiste zalety wolała wypełnić umowę sponsorską.Podobne frustracje widzę w kuchni Michel "Oddaj fartucha" Moran gdy musi sypać suszony majeranek z torebki gdy tuż za nim pyszni się w donicy zielone, świeże i doskonałe zioło. Takie gwiazdy patelni jak Gessler czy Moran  proceder lokowanie produktu musi boleć ...oj musi...Wróćmy do wspomnianego wyżej cytatu: "...lokowanie produktu znacząco wpłynie na wartość artystyczną audycji audiowizualnych, a także może sprzeciwiać się wolności twórczej poprzez nadmierną ingerencję."  Czy mogę się  z tym nie zgodzić? Wręcz muszę i nie mam z tym problemu.  Problem mają osoby godzące się na wybór między swoją wartością wypracowywaną przez lata, a dobrem wspólnym producenta programu i producenta lokowanego produktu. BTW dobór opisanych programów dość naturalnie wiąże się z tematyką bloga. Takich kwiatków znajdujemy więcej...coraz więcej. Lokowanie produktu zalało każdy jeden segment telewizyjnych programów. ﻿ 