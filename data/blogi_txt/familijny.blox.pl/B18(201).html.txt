Tymczasem młoda dama mimo niewiary w Świętego Mikołaja czekała z utęsknieniem na prezenty mające do niej przybyć w saniach zaprzęgniętych w renifery. Zwierzęta owe pojawiły się w Centrum Handlowym ( prawdziwe ! ) więc 6 grudzień jak zwykle stał się najfajniejszym dniem w życiu. Stało się. Mimo braku śniegu Gruby jakimś cudem przedostał się przez zatkane przewody pokominowe naszego bloku i zostawił Wiktorii prezent w postaci ... "...ech kiedyś to się lalki  ze szmatek szyło" - jak to co roku Rada Starszych Rodziców nam Młodym i Pięknym przekazuje w ramach wspomnień rodzinnych perypetii. A teraz ? ...a teraz Mikołaj na Allegro siedzi bądź w Smyku ;) Należało się Siostrze jak nigdy. Rózga zakurzona w kącie gnije bo w tym roku Siostra przechodzi samą siebie w szkolnych sukcesach. W poniedziałek zaliczył Ojciec comiesięczne konsultacje u  wychowawczyni i z każdym Jej słowem szczęka opadała mu niżej. Wychodzi na to, że po 3 latach średniowiecza w klasie początkowej moja córka osiągnęła Renesans w klasie czwartej. Komplement za komplementem z ust nauczycielki unosił moje ego na wysokość świetlówek w sali polonistycznej miejscowej podstawówki. Szkołę opuszczałem z trzaskającym od wyciągnięcia w górę karkiem dumnego Ojca. W ramach Ojcowskiego tradycyjnego już "straszonka" po wywiadówce w kierunku Siostry komórki wysłany został mroczny sms "Szykuj poduszkę na tyłek" , który według relacji Teściowej spowodował tradycyjny taniec Wiktorii "O rany boskie ojciec mnie zabije" jednak szybko przekonała się , że mroczne złośliwości Ojca zamieniły się w dumną pochwałę. Kurcze - przyjemne uczucie być dumnym z dzieciaka :) Z nowości - za 3 dni Wiki obchodzi swoje 10 urodziny i w związku z tym do naszego małego i spokojnego mieszkanka zlecą się wszelakiej maści małe czarownice. Jak ja się cieszę, że z racji okresu przedświątecznego Szef nakazał mi pracę w sobotę popołudniu XD 