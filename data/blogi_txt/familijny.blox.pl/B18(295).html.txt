Kolejna smaczna i szybka pasta w domowej kuchni. Pomidorowe tagliatelle z aromatycznym pesto z orzechów laskowych, suszonych pomidorów i czosnku. Dodatek biedronkowego olendra lub innego twardego sera tylko podkreśli doskonały smak takiego makaronu. *Tagliatelle z orzechami*  makaron tagliatelle pomidorowy - 50 dag czosnek polski - 5 ząbków pomidory suszone (suche bez zalewy) - 6 sztuk orzechy laskowe - garść oliwa ser twardy dojrzewający - 10 dag sól pieprz    Makaron gotujemy al dente w mocno osolonej wodzie. Suszone pomidory zalewamy wrzątkiem. Gdy zmiękną siekamy je w malakserze z dodatkiem czosnku i orzechów. Powstałą pastę podsmażamy krótko na łyżce oliwy. Zapach czosnku oznajmi nam, że czas zgasić ogień pod patelnią.  Makaron odcedzamy, przelewamy go zimną wodę by przestał się gotować na durszlaku. Wrzucamy tagliatelle na patelnię do podsmażonej pasty orzechowej. Mieszamy całość na małym ogniu doprawiając solę i świeżo zmielonym kolorowym pieprzem.   Na koniec ścieramy do makaronu ser i podajemy kręcącej się już nerwowo po kuchni rodzince. 