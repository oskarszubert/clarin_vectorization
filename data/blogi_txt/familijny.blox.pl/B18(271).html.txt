Połączenie ostrej musztardy i słodkiego aromatycznego miodu tworzy niepowtarzalny sos doskonały do wielu potraw. Sos miodowo-musztardowy gościł u nas podczas przyrządzania sałatki z kurczakiem. Zróbmy go:  *Sos miodowo-musztardowy*  5 łyżek oliwy z oliwek łyżka soku  z cytryny 3 łyżeczki musztardy Dijon 2 łyżki miodu sól pieprz    Oliwę mieszamy z musztardą i miodem. Dodajemy sok z cytryny i doprawiamy solą oraz pieprzem. Sos prezentujemy dziś na chrupiącej prostej sałatce warzywnej. Zielona papryka pokrojona w piórka, rzodkiewka cieniutko pokrojona w plasterki i starta na największych oczkach marchewka doprawiona solą i kolorowym pieprzem tworzą pyszny podkład pod sos miodowo-musztardowy. Wegetariańska przekąska podana z pomidorem i natartymi czosnkiem grzankami stała się lekką kolacją przed dzisiejsza imprezą. Polecamy...i pamiętajcie sos trafia na sałatki tuż przed podaniem. 