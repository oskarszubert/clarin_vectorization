Jeszcze nie tak dawno Młody szkolił się w trudnej sztuce chodzenia, a już dotarł do kolejnego etapu - bieganie. Dzieciak sprintem ucieka przed ojcowską Sprawiedliwością gdy w pełni świadomy tego co robi popełnia wykroczenie za wykroczeniem. Chuligańskie nasionko w bardzo wyrafinowany sposób próbuje pozbawić się świeżo wyklutych ząbków skacząc na skraju łóżka lub wspinając się na rurki kaloryferowe. Ciężki metalowy świecznik także jest dla niego wyzwaniem, które mu spędza sen z powiek. Wszelkiego rodzaju kuchenny sprzęt ciężki to ulubione zabawki Felka - tłuczek do mięsa jest wręcz wymarzoną grzechotką . Młody jest wstanie wykonać różnego rodzaju kombinacje alpejskie byle by się  tylko po partyzancku dostać do kuchennej szafki. Im coś niebezpieczniejsze dla jego zdrowia tym bardziej atrakcyjne. Krótko pisząc , oczy musimy mieć na około d... znaczy się głowy aby nasz roczniak nie pozbył się mleczaków i paluszków. A propo mleczaków - wyrżnięty kolejny ząb stał się zmorą dla Siostry , której ręce i twarz wyglądają coraz częściej jak po spotkaniu stada nietoperzy - wampirów.  Co ciekawe tak jak i w przypadku Wiktorii zęby Dawidowi wychodzą niespodziewanie , bezboleśnie i bezobjawowo. Nadziwić się nie możemy z Mamuśką opowieściom o wszystkich związanych z tym etapem dorastania problemach jakie mają inni rodzice. Jedynym objawem mocno ukazującym zmiany w dziąsłach Młodego jest nieprzerwany od tygodni ślinotok :DDawid przypomina już czasami słynnego psa Bethowena z komedii rodzinnej. ... ...z nowości w życiu Felka jest - wstyd. Wstydzi się obcych, którzy próbują przekonać go iż jest najśliczniejszym dzieckiem pod słońcem, silnie wbijając się całym ciałem w moją bądź Mamuśki nogę. Wstydzi się jeszcze jednej rzeczy ale o tym ciiiiii ... w każdym bądź razie długimi krokami zbliżamy się do etapu ... nocnika zwanego ze śląskiego Topkiem ;) Dodatkową umiejętnością jaką nabył jest oznajmnianie wszem i wobec iż jego Tata ma na imię Ada :) ...tata ada , tata ada brzmi w domu co chwilę. Tylko Mamuśka w ciężkiej depresji włosy z głowy wyrywa gdyż wykarmiony na Jej własnej piersi syn "mama" powiedział tylko kilka razy w czasie wielkiego płaczu nad swym ciężkim ledwo rocznym losem. 