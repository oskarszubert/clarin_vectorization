Pyszne i zdrowe surówki to podstawa żywieniowa w naszym rodzinnym domu. Surówka z kapusty pekińskiej w mocnym sosie czosnkowym do wczorajszych pieczonych skrzydełek zasmakowała Wiktorii. Dawidowi z racji ostrości czosnku jakoś nie podeszła. Dzieci lubią surówki i nigdy nie mieliśmy problemów z jedzeniem warzyw przez nasze pociechy. Dawid może jakichś zmyślnych warzywnych dodatków niespecjalnie lubi ale już pokrojony w plastry ogórek kiszony lub kwaśna kapustka z marchewką to numer jeden i dwa w jego diecie.   *Surówka z kapusty pekińskiej* kapusta pekińska - połowa marchew - 2 sztuki czosnek polski - 2 ząbki jogurt naturalny - 5 łyżek majonez domowy - 2 łyżki sól pieprz  Ząbki czosnku przeciskamy przez praskę. Mieszamy czosnek z jogurtem i majonezem. Doprawiamy sos solą i pieprzem. Kapustę siekamy drobno a obraną i umytą marchewkę ścieramy na średnich oczkach tarki.   Mieszamy warzywa z sosem i odstawiamy na godzinę do lodówki by wszystko mogło się przegryźć. 