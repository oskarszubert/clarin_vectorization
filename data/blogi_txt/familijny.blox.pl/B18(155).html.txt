Jak już niektórzy wiedzą nasza rodzina to wielbiciele dobrych horrorów. Nie ma jak poskakać ze strachu przed ekranem telewizora. W ramach niedzielnego wieczornego relaksu po całonocnej sobotniej imprezie zaserwowaliśmy sobie film z zeszłego roku Naznaczony.  Dzieciaki słodko śpią w swoich łóżkach więc można w spokoju oglądać.  Zapowiadało się mocne kino, a wychodzi na to, że więcej emocji wzbudził w nas odcinek Majsterszefa z gwiazdą, którą był  Kurt Scheller   Powyższy trailer dawał nadzieję na dobre kino budzące grozę. "Film twórców Paranormal Activity i serii Piła" - krzyczał slogan reklamowy. Niestety tylko jedno budziło grozę podczas oglądania - poczucie, że ktoś nam wciska makabryczny kit. Film totalnie się nie kleił. Wymieszano w nim kilka standardowych dla filmów klasy C pomysłów.  Jeśli kogoś ten film przestraszył to jego producenta gdy zrozumiał, że jego zyski odpływają w siną dal jak ciało astralne głównego bohatera. Beznadziejna historia opowiedziana bez jakiegokolwiek zaangażowania. Kuriozalne przedstawienie demonów kojarzących się bardziej z Gwiezdnymi Wojnami niż dobrym horrorem. Zakończenie pozostawiło otwarte drzwi do kolejnej części ale mam nadzieję, że nie znajdzie się frajer, który wyda kilka milionów dolarów na kolejny tak nudny film.  Żenada. Tylko szkoda naszego czasu. Mam nadzieję, że twórcy Paranormal Activity nie pójdą w kierunku wskazanym powyższym gniotem tworząc oczekiwaną  czwartą część swojego hitu. Trzecia nas zawiodła o czym pisałem jakiś czas temu jednak czekamy z niecierpliwością na kontynuację filmu, podczas oglądania którego faktycznie można się było wystraszyć. 