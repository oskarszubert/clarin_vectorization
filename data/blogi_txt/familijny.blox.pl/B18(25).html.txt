Macie tak czasami, że oglądając program kulinarny lub zwykły film najdzie Was ochota na dziabnięcie czegoś smacznego? Nie macie jednak za dużej ochoty na długie zabawy przy kuchennym stole? My tak mamy często. Francuskie ciasteczka z ziołami i mozzarellą to dobry sposób na taki moment.  *Ciasteczka z mozzarellą*  ciasto francuskie - gotowe mozzarella tarta zioła prowansalskie sól pieprz jajko  Z płatu francuskiego ciasta wykrawamy kwadraty. Smarujemy je rozmąconym jajkiem. Posypujemy ziołami, solą, pieprzem i startym serem. Zapiekamy w piekarniku rozgrzanym do 200-220 stopni około 15-20 minut.   Podajemy z kiełkami rzodkiewki, które idealnie zaostrzą smak lub z ulubionym ostrym dippem. 