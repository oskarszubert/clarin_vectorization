Uwielbiamy pizzę! Góralska dostępna w pizzerii Dominium wymiata pod każdym względem jednak  pizza domowa z przepysznym sycylijskim salami jest równie dobra. Dodatkowo robiony  i pieczony w domu boski placek pozostawia po sobie pyszny aromat jeszcze kilka godzin.   Sposobów na przyrządzenie ciasta jest wiele. My stosujemy od lat jeden z nich. *Pizza z salami*  mąka pszenna - 2 szklanki mąką razowa - 1 szklanka cukier - łyżka sól - łyżeczka płatki owsiane (lub żytnie) - 2 garści czosnek granulowany - łyżeczka oregano suszone - łyżeczka papryka słodka - łyżeczka   papryka czerwona - 1 szt cebula czerwona - 1 szt pieczarki - 40 dag salami sycylijskie (aromatyczne i twarde) - 10 dag ser żółty - 30 dag  Mieszamy suche składniki dokładnie w misce. Potrzebujemy teraz drożdżowy zaczyn by móc  z nich przygotować ciasto.﻿  ciepła woda - 1 szklanka drożdże - 5 dag olej - 3 łyżki cukier - szczypta   Rozkruszone drożdże zalewamy wodą. Mieszamy dodając cukier i olej. Zalewamy suchą mieszankę drożdżowym zaczynem i mieszamy dokładnie łyżką aż składniki się połączą. Gdy ciasto będzie gotowe do wyrabiania wykładamy je z miski na stolnicę i solidnie nad nim pracujemy rękami. Odkładamy wyrobione ciasto do miski, przykrywamy wilgotną ściereczką i ustawiamy na przykład w pobliże ciepłego kaloryfera. Czekamy aż drożdże zrobią z nim swoje.  W tym czasie możemy przygotować szybki sos pomidorowy. Ideałem jest długo gotowany sos ze świeżych pomidorów i listków świeżutkiej bazylii. Jednak zimowa pora nie sprzyja takiemu gotowaniu. Możemy więc przygotować sos z dobrej jakości koncentratu lub przecieru.  koncentrat pomidorowy - 5 łyżek czosnek - 3 ząbki oliwa z oliwek - łyżeczka zioła prowansalskie oregano suszone sól pieprz kolorowy  Czosnek przeciskamy przez praskę i mieszamy z resztą składników do uzyskania pomidorowej pasty którą będziemy smarować placki na mini pizzę z salami.   Pozostało nam przygotowanie obłożenia pizzy - w zasadzie każdy lubi inaczej. My używamy do tego najprostszych składników i dobrej jakości salami. To ono daje ten aromat i smak znany z dobrych pizzerii. Kroimy w piórka paprykę i cebulę. Pieczarki kroimy w talarki i obsmażamy na maśle z dodatkiem soli i gałązką rozmarynu aż zmiękną i nabiorą złotego koloru.   Ciasto wyrosło jak należy - możemy więc przystąpić do przygotowywania spodów do pizzy. Smarujemy ręce oliwą co ułatwi układanie ciasta. Odrywamy niewielkie kawałki ciasta, tak by 4 sztuki zmieściły się na blasze piekarnika wyściełanej papierem do pieczenia. Formujemy palcami kręgi pozostawiając lekko zgrubiony brzeg.   Zrobione placki smarujemy mokrymi od oliwy rękami - zapobiegnie do łączeniu się ciasta z sosem pomidorowym. Odmierzamy 1-2 łyżki sosu na każdy placek i rozsmarowujemy go na nim. Posypujemy placki startym serem do pizzy i układamy na nich obłożenie. Całość posypujemy jeszcze na koniec ziołami. Można oczywiście zrobić jeden solidny placek i potem go kroić ale z wygody wolimy robić po prostu kilka mniejszych.  Pizza smaży się w piecu rozgrzanym do 200 stopni około 15-20 minut. Podajemy ją z sosem czosnkowy i na przykład pysznymi frytkami z selera.   Boskie żarcie aż się uszy dzieciakom trzęsą. 