Dobry pulpet nie jest zły. Pulpety w sosie koperkowym to już samo dobro. To jeden z prostszych sposobów na podanie mięsa, a w dzisiejszym pędzącym na złamanie karku świecie im coś prostsze tym lepsze. Tak więc bez przydługich wstępów zapraszam na pyszne pulpeciki w gęstym sosie koperkowym.  *Pulpety w sosie koperkowym*  mięso mielone wieprzowo-wołowe - 80 dag jajko oregano świeże - 3 łyżki sól pieprz czosnek polski - 3 ząbki bułka tarta olej   koperek - 2 pęczki bulion - 1 litr sól pieprz śmietana 30% - 100ml mąka do zagęszczenia    Zmielone mięso wyrabiamy z jajkiem doprawiamy solą, pieprzem i solidną porcją świeżego oregano. Formujemy niezbyt duże kulki, które obtaczamy w bułce tartej. Obsmażamy je porządnie z każdej strony na odrobinie oleju.  W garnku podgotowujemy przygotowany wcześniej z porcji rosołowej bulion. Dodajemy posiekany drobno koperek. Przyprawiamy solą i pieprzem. Pozostało dodać zahartowaną śmietanę i gotujemy sos około 15 minut zagęszczając go w międzyczasie łyżką mąki lub piętką starego chleba. Na pięć minut przed końcem wrzucamy do niego pulpety by mogły się jeszcze poddusić. 