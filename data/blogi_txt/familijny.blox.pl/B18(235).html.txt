Kto nie lubi ananasa ręka  w górę? Szczerze powiem nie znam osób które by w jakikolwiek sposób skrzywiły się przed miseczką tego słodkiego i soczystego owocu. Jako dziecko uwielbiałem czas w okolicach świąt Bożego Narodzenia lub Wielkanocnych kiedy to w szale przygotowywania świątecznych potraw i ciast mogłem rozkoszować się sokiem z puszkowanych ananasów lub brzoskwiń. Sposobów na przyrządzanie ananasa jest mnóstwo i wbrew pozorom nie tylko desery są ich pełne. Przepisy na sałatki również zawierają ten przesłodki składnik.    Dzisiaj przepis na sałatkę z ananasem. Wydawałoby się że połączenie ananasowej słodyczy z czosnkiem i żółtym serem nie da oczekiwanych rezultatów jednak jest to wrażenie mylące. Przysmak serowy z  ananasem to obok sałatki pomidorowej, którą opisałem  tutaj, ulubiona nasza sałatka. Do przyrządzenie potrzebujemy: *Sałatka z ananasem* 3/4 puszki ananasa puszka kukurydzy 30 dag twardego żółtego sera (gouda) 4 ząbki czosnku polskiego  3/4 słoika dużego majonezu kieleckiego     Plastry ananasa i żółty ser kroimy w nie za małą kostkę. Ser nie powinien być słodkawy lub miękki. Sałatka straci swój podstawowy urok dlatego używamy przeważnie goudy. Mieszamy składniki z odsączoną kukurydzą konserwową i majonezem. Całość wypełniamy aromatem polskiego czosnku w dużej ilości. Słodko- ostry smak sałatki z ananasem doskonale się nadaje na praktycznie każdą okazję. Obok wspomnianej sałatki z pomidorów znika pierwsza ze stołu podczas rodzinnych imprez. 