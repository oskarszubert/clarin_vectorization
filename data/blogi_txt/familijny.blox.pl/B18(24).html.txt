Lekko czerstwa ciabata w chlebowniku ? Ostatni pomidor w warzywnym koszyczku na oknie ? Po głowie chodzi Ci coś smacznego i prostego ? Nie masz już ani grosza by dzwonić po kebaba lub pizzę ? No to ciabatka ziołowa z pomidorem jest tym czymś co Cię zadowoli w pełni...   *Ciabata ziołowa*  jedna lub dwie bułki typu ciabata pomidor  bazylia zioła prowansalskie oliwa z oliwek - o mocnym smaku    Bułkę kroimy wzdłuż na pół. Kropimy dość obwicie oliwą  z oliwek i posypujemy przyprawą. Oliwa powinna wsiąknąć w bułkę zanim trafi na patelnię. Bułki smażymy na patelni teflonowej z jednej (otwartej) strony. Usmażone grzanki nacieramy czosnkiem. Podajemy bułeczki z pomidorem pokrojonym w ćwiartki. Ozdobiony bazylią i skropiony oliwą pomidor idealnie pasuje do prostej przekąski na kolację. Jeśli masz szczęście i w lodówce suszy się samotnie plaster żółtego sera możesz go położyć na gorącą bułkę. Zawsze to ciut więcej kalorii koniecznych do przetrwania całonocnego grania na kompie.  Tak podaną przekąską zaspokoimy nasz głód w czasie weekendu słomianego wdowca. Jeszcze tylko zimne piwko z lodówki i możemy wracać do naszej ulubionej komputerowej gry ;) 