Rozwój Młodego przerasta nas jako rodziców. Dopiero co tuliliśmy do serca maleńki cud miłości by w mgnieniu oka poznać małe diable rogate jak nie z tego świata. Żywą iskrę tylko marzącą o tym by doprowadzić nasze umysły do eksplozji i do stanu porównywalnego z głęboką psychozą.   Takie nasze domowe MMA: Dawid vs SiostraDawid vs SuniaDawid vs komodaDawid vs komputerDawid vs telewizor...co rusz mamy do czynienia z kolejną walką na ringu domowym. Wszelkie drobne rzeczy użytkowe trafiają coraz wyżej. Coraz mniej jest miejsc w tym domu niedotkniętych stopą i nieodnalezionych ciekawskim okiem Felka. Dawid opanował do perfekcji zdolność własnej koncentracji i wykorzystywania naszej nieuwagi. 24h na dobę minus czas na sen, dziecko nasze koncentruje się na kolejnym psikusie. Nic nie można zostawić na widoku i w zasięgu Felka bo czujne oko malca nie dość, że potrafi w mig wypatrzeć pozostawiony na stole telefon lub długopis, to posiadł tajemną wiedzę nadpamięci. Młody dokładnie potrafi zapamiętać najdrobniejszy szczegół i w odpowiednim momencie go wykorzystać. Ledwo półtoraroczny bąbel widząc , że z pokoju Siostry wychodzi rodzic już wie, że na biurku mogła zostać w jego zasięgu myszka komputerowa. Nie zdąże dojść do przedpokoju gdy słyszę już charakterystyczne klikanie i szuranie sprzetu po blacie biurka. Dawid zapamiętał także mój czas reakcji na ten dźwięk. Zanim dobiegnę z powrotem do pokoju on już grzecznie pali janka przy łóżku, a jedynie dziesiątki otwartych okienek na monitorze dają mi znać o hakerskich próbach syna. To nie koniec...Dawid wie, że sprawdzenie czy jego zabawy przy kompie nie uczyniły szkód chwilę trwa, więc dziarskim krokiem udaje się do pokoju gdzie prawdopodobnie pozostał w jego zasięgu telefon. Zanim się ktoś z nas się zorientuje, Młody już tkwi w telefonicznym internecie lub wysyła esemesa do ciotki Agnieszki. Wiedząc o tym nauczyliśmy się telefon kłaść wyżej niż Dawid może sięgnąć. Czyszcząc komputer po dawidowej hakerce śmiejemy się w duchu z reakcji młodego na brak telefonu na stole. Tymczasem Dawid śmieje się z naszej naiwności i braku wiary w jego możliwości kreacji kłopotów. Telefonu może nie ma ale jest:-pilot do telewizora, którym można zrobić z telewizora cudowną zabawkę pełną przeraźliwie głośnego dźwięku.-komoda pełna uprasowanej pościeli, którą można dokładnie opróżnić doprowadzając do płaczu Matkę niedawno ślęczącą kilka godzin przy żelazku i desce do prasowania.-jest pstryczek od lampy, którym można wykonać festiwal światła.-jest odkurzacz, który można wywlec i próbować podpiąć do prądu. -jest dywanik który można wytrzepać z piasku i kurzu na środku pokoju.-są szafki w kuchni, noże w szufladach......i wiele innych super zabawnych przedmiotów i miejsc, które można obrócić w perzynę... Nasze życie zamieniło się w bieganie za Dawidem i pilnowanie by sobie nie zrobił w końcu jakiejś krzywdy. Jedynie reklamy potrafią zatrzymać to żywą iskrę na chwilę. Magiczne możliwości nowych iphonów, super wytrzymałe worki na śmieci, pożywne i zdrowe panierki chruperki i inne dobra konsumpcyjne są wstanie zatrzymać nasz dziecko i obniżyć jego poziom aktywności. Żyjemy więc od jednego bloku reklamowego do drugiego... dziękujemy ci telewizjo komercyjna za dziesiątki filmów reklamowych utrzymujących nas w jako takim zdrowiu psychicznym i fizycznym ! 