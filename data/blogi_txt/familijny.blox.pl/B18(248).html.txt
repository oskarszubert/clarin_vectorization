Kolejny łatwy przepis na schab wieprzowy. Tym razem skorzystamy z dobrodziejstw świeżych oraz suszonych ziół i ...folii aluminiowej. Folia konieczna jest ponieważ schab przed pieczeniem nadkroimy by wypełnić szczeliny masłem ziołowym. Brak szczelnego opakowania mógłby spowodować wyschnięcie schabu, a na tym nam nie zależy.  Podany z młodymi ziemniaczkami  i mizerią stanie się doskonałym niedzielnym obiadem w Waszych domach. *Schab pieczony w ziołach*  schab wieprzowy b/k - 1 kg masło - 100g oliwa z oliwek czosnek polski - 4 ząbki bazylia świeża - kilka listków rozmaryn suszony - 1 łyżeczka pietruszka natka - pęczek koperek - pół pęczku pieprz sól mieszanka chilli majeranek  Schab nacinamy tak na głębokość 3/4 - po upieczeniu docięte kawałki mają stanowić porcję mięsa. Mięso dokładnie nacieramy oliwą z oliwek, grubo ziarnistą solą morską, pieprzem, majerankiem i mieszanką chilli.   Z masła i drobno posiekanych świeżych ziół tworzymy pastę, którą doprawiamy rozgniecionymi ząbkami czosnku, pieprzem, solą i rozmarynem. Tak przygotowanym masłem wypełniamy szczeliny nacięć. Zawijamy szczelnie schab w folię aluminiową i odkładamy na około godzinę do lodówki. Kilogramowy schab pieczemy w piekarniku rozgrzanym do 200 stopni Celcjusza godzinę. Większe kawałki mięsa można  przetrzymać ciut dłużej.  Do brytfanki w której umieszczamy schab nalewamy szklankę lub pół wody. 