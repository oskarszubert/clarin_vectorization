Ojciec w tym tygodniu się zajmuje kuchnią więc fajerwerków nie ma ale pierś  kurczaka potrafię podać. Dziś na słodko z ananasem kotlety z natartej imbirem piersi. Podane z placuszkami ziemniaczanymi w gęstej śmietanie i buraczkami.  Oto przepis: *Pierś  kurczaka z ananasem*  dwie podwójne piersi kurczaka 4 plastry ananasa (może być z puszki) żółty ser plastry imbir świeży (3 cm ) czosnek pieprz kolorowy sól papryka słodka czerwona suszona płatki owsiane bułka tarta jajko    Piersi myjemy i odtłuszczamy. Kroimy obie wzdłuż na pół i rozbijamy tłuczkiem. Nacieramy mocno czosnkiem i startym na tarce imbirem. Sól, pieprz świeżo zmielony i kotlety mogą sobie iść poleżakować do lodówki. W tym czasie Ojciec się zabiera za gotowanie pomidorowej i tajenie ryżu do niej. Wyszła pyszna ale sposób na moją pomidorową z bazyliowym ryżem podam kiedyś indziej. Mieszamy na talerzyku suchą panierkę: bułkę tartą, płatki owsiane i słodką suszoną paprykę. Na drugim mamy już rozbełtane jajko więc możemy panierować kotlety. Na patelni rozgrzewamy oliwę i obsmażamy najpierw plastry ananasa. Niezbyt długo - ma tylko zmięknąć i nabrać ciemniejszego koloru. Odkładamy go na talerzyk, a w jego miejsce trafiają piersi kurczaka. Gdy usmaży nam się jedna strona obracamy je i układamy na ich wierzchu plastry ananasa i żółty ser. Kotlety prószymy koperkiem i zabieramy się do jedzenia. 