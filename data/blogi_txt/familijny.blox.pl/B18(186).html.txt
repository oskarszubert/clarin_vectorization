Otrzymaliśmy w prezencie dwa nowe pomysły firmy Winiary. Jako osoba unikająca wszelakich gotowców podszedłem do owego wynalazku z pewną taką nieufnością. Skład zawiera kilka groźnie brzmiących składników ale bądźmy szczerzy - takich rzeczy nie da się zrobić bez chemii. Jedno do czego mógłbym się doczepić to ilość soli. W naszej rodzinie dość mocno ograniczyliśmy sól i wiele potraw gotowanych przez innych lub gotowych mieszanek przyprawowych nam nie odpowiada. Jednak nie jest to powód do tego by zakwestionować pewne nowatorstwo i fajny pomysł twórców papirusu Winiar. Mięso z piersi kurczaka jak obiecano łatwo się usmażyło, nasiąknęło przyprawami i było bardzo soczyste. Otrzymaliśmy dwie wersje: papryka i zioła prowansalskie. Mi przypadła do gustu wersja paprykowa. W zgodzie z hasłem Winiary pomysł na... ich wynalazek dał nam pomysł na obiad i sałatkę. Dzisiaj przedstawiam obiad Potrzebujemy: *Winiary pomysł na...* 2 podwójne piersi z kurczaka "Winiary pomysł na... papirus" (opakowanie zawiera 4 sztuki)    *Pieczone kartofelki* ziemniaki 1 kilogram oregano tymianek papryka czerwona pieprz sól oliwa z oliwek    *Sałatka z buraczków*  buraki 1 kg cebula majonez (łyżka) ocet winny (łyżka) cukier pieprz sól     Umyte ale nie obrane buraki gotujemy do miękkości. Studzimy, obieramy je ze skórki i ścieramy na małych oczkach tarki. Siekamy drobno cebulę. Mieszamy ją z buraczkami i łyżką majonezu kieleckiego. Doprawiamy solą oraz pieprzem i kropimy octem winnym. Szczypta cukru dla smaku. Piersi z kurczaka myjemy. Przecinamy na pół by z każdej uzyskać 2 kotlety. Rozbijamy je delikatnie tłuczkiem. Papirus rozkładamy tak by jedna część przykryła spód a druga wierzch kotleta. Smażymy na teflonowej patelni bez udziału tłuszczu na małym ogniu około 7 minut na stronę.  Ziemniaki kroimy na ćwiartki i przyprawiamy świeżym oregano, tymiankiem, pieprzem, solą i posiekanym czosnkiem. W blaszce do ciasta rozkładamy papier do smażenia i układamy na nim nasze kartofelki. Kropimy je oliwą i smażymy w temperaturze 200 stopni w trybie "góra dół". Pod koniec smażenia, po jakiś 30 minutach odpalamy na krótko termoobieg aby wierzch się nam zrumienił. Kotlety z piersi kurczaka wychodzą naprawdę soczyste, dobrze doprawione i usmażone we własnym tłuszczu. Producenci tego pomysłu nie oszukali nas, a podane z żurawiną, pieczonymi kartofelkami i pyszną sałatką z buraków są doskonałym pomysłem na obiad. Resztę usmażonych filetów wykorzystamy do pysznej sałatki... ale to już jutro. Zapraszam jednak już dziś. @edit - obiecana sałatka z kurczakiem 