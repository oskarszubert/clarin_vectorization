Pierś z kurczaka to jedno z lepszych mięs stosowanych przy okazji wszelakich diet. Dieta Mamuśki ze stajni Vitalia również zaleca drobiowe, chude mięso z piersi kurczaka. Sposobów na pierś z kurczaka jest sporo a jeden z nich to kurczak z warzywami na ostro. Inne sposoby znajdziecie czy to w sekcji dietetycznej  lub w sekcji pierś kurczaka. Dziś zjedzmy coś ostrego i bardzo pożywnego.  *Kurczak z warzywami na ostro* filet kurczaka - 150 g cebula - 1 sztuka pieczarki - 4 sztuki cukinia - 10 dag papryka kolorowa - 10 dag oliwa sól pieprz mieszanka chilli sos sojowy ciemny czosnek - ząbek jogurt naturalny - 4 łyżki koncentrat pomidorowy - 2 łyżeczki papryka słodka 1/2 łyżeczki    Filet posypujemy grubo mieloną solą morską i pieprzem. Nacieramy mięso sosem sojowym i odstawiamy do lodówki na pół godziny. Cebulę siekamy drobno a paprykę w paski. Cukinie kroimy w pół księżyce, a pieczarki w talarki.  Pierś kurczaka kroimy w grubą kostkę i rzucamy na rozgrzaną oliwę. Obsmażamy kawałki z każdej strony i dodajemy na patelnię cebulę. Gdy się zarumieni dodajemy resztę warzyw i przeciskamy przez praskę czosnek. Do podsmażonych al dente warzyw dodajemy koncentrat pomidorowy i jogurt naturalny. Dusimy całość chwilę doprawiając solidnie chilli, solą, pieprzem i słodką papryką. Po 10 minutach potrawka jest gotowa.  Możemy podać ją z porcją kaszy gryczanej i dodatkiem ugotowanej żółtej fasolki szparagowej. 