Nie wyobrażam sobie wigilijnego stołu bez barszczu z uszkami. Uszka z grzybami i kapustą to mój ulubiony początek wigilijnej wieczerzy. Tradycyjne polskie postne uszka wigilijne są idealnym dodatkiem do barszczu zrobionego na domowej roboty zakwasie. Właśnie taki barszcz pojawi się w tym roku na naszym świątecznym stole.  *Uszka z grzybami i kapustą*  kapusta kiszona - 1/2 kg grzyby suszone - 50 g cebula - 2 sztuki masło liść laurowy ziele angielskie pieprz sól   60 dag mąki pszennej 300 ml gorącej wody olej - 3 łyżki  Grzyby moczymy dzień wcześniej w zimnej wodzie. Kapustę zalewamy wodą i gotujemy do miękkości z kilkoma listkami laurowymi i ziarenkami angielskiego ziela. Grzyby kroimy w drobne kawałki i razem z cebulą bardzo drobno posiekaną smażymy przez chwilę na maśle. Miękką kapustę odcedzamy z garnka i mieszamy z grzybami. Doprawiamy farsz solą i świeżo zmielonym pieprzem.  Przesiewamy mąkę na stolnicę i dodajemy do niej olej. Wyrabiając powoli łyżką ciasto dolewamy gorącej (nie wrzątek) wody. Gdy temperatura ciasta opadnie wyrabiamy je już ręcznie aż stanie się elastyczne i nieklejące. Ciasto należy rozwałkować na płat grubości kilku milimetrów.﻿  Kroimy ciasto w miarę równe kwadraty. Na każdy z nich łyżeczką nakładamy farsz. Składamy kwadrat ciasta w trójkąt i zawijamy na palcu jego dwa rogi tworząc pierożek kształtem przypominający ucho. Nasze jak widzicie przypominają trochę uszy elfów z Władcy Pierścieni Tolkiena...   Gotowe pierożki układamy na blacie wcześniej posypanym mąką. Zrobione uszko powinny chwilę odpocząć pod lnianą ściereczką. Uszka gotujemy w osolonej i niechulającej wodzie około 3 minut od wypłynięcia. 