Jedzcie ryby! Krzyczy hasło zwolenników zdrowej żywności i dietetyków. Mają rację. Ryby są pyszne i zdrowe ... szkoda, że drogie jak diabli. Jednak czasami można.Jednak nauczyliśmy się jednego. Na rybach nie należy oszczędzać. Dorsz kupiony w promocyjnej cenie w byle jakim hipermarkecie to mieszanka lodu i słabej jakości mięsa rozpadającego się pod wpływem obróbki cieplnej. Łosoś  tani nigdzie nie jest ale też należy powybrzydzać i nie brać byle czego. Jeśli mamy jeść tanie ryby z podejrzanych hodowli lepiej już ich nie jeść wcale. Lepiej zapłacić drożej ale zjeść porządny kawałek dobrej ryby raz w tygodniu niż byle co częściej.  Sposobów na przygotowanie łososia jest wiele. My lubimy jeden z nich szczególnie: łosoś zapiekany w koperkowym masełku z pyszną chrupiącą bułką tartą. Oto przepis: *Łosoś zapiekany*  porcja filetu łososia na 4 osoby (około 60dag) porządne 2 łyżki posiekanego koperku oliwa z oliwek bułka tarta 4 łyżki masła sól pieprz czosnek 2 ząbki 1/2 cytryny     Na początku musimy  filet łososia pozbawić skóry i podzielić na 4 lub 6 części. Układamy kawałki w głębokim talerzu. Kropimy filety sokiem z wyciśniętej cytryny i odstawiamy do lodówki na jakieś 30-40 minut do skruszenia.   W miseczce mieszamy 4 łyżki miękkiego masła z rozgniecionym czosnkiem i koperkiem. Mieszamy dokładnie by połączyć wszystkie składniki. W drugiej miseczce mieszamy oliwę z bułką tartą, pieprzem i solą. Musimy wymieszać całość do uzyskania gęstej masy.  Naczyniu żaroodpornym smarujemy oliwą z oliwek i układamy na dnie filety łososia. Na każdej porcji układamy, lekko rozsmarowując masło koperkowo-czosnkowe. Na tak przyprawione masłem filety układamy bułkę tartą z drugiej miseczki. Piekarnik rozgrzewamy do temperatury 190 stopni i zapiekamy łososia około pół godziny. Bułka tarta, która osiągnie odpowiedni złoto- brązowy kolor oznajmia nam bezsprzecznie, że nasz obiad jest gotowy.   Porcje łososia kropimy sokiem z cytryny i dekorujemy świeżym koperkiem. 