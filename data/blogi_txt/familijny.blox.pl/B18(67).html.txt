Nie wszyscy lubią fast foody z pod znaku McDonald's. Amerykańskie jadłodajnie stały się synonimem niezdrowego jedzenia i powszechnej otyłości. Firma walczy jak może o zmianę wizerunku ale raczej jej się to nie uda. Hamburgery z McD jedni kochają inni nienawidzą. Osobiście powiem Wam tak: nie jest dla mnie problemem spałaszowanie całkiem fajnej buły z sosem musztardowo-chrzanowym. Raczej ceny niż obawa o mój organizm odganiają mnie od tej diabelskiej knajpy :) Jednak co jak co ale domowy hamburger jest i tak o niebo lepszy. Nie mam zamiaru w dzisiejszym przepisie odwzorowywać ichniego Wieśmaca czy innej bułki ale zachowam pewną podstawową zasadę obowiązującą w McD. Stała receptura. W każdym kraju i w każdej restauracji recepta na hamburgera jest praktycznie identyczna. Zawiera określoną ilość mięsa, sosu, sałaty , cebuli etc. Spróbujcie będąc w McD zamówić bułkę z podwójnymi składnikami - ohyda wierzcie mi. Skład który ktoś tam kiedyś wymyślił jest optymalny.  Zróbmy więc optymalne ale polskie hamburgery bez chemicznych dodatków smakowych. Typowo polski burger z colesławem. Przepis na 6 burgerów. *Hamburger domowy*  60 dag szynki wieprzowej jajko ser żółty plasterki bułki pszenne kajzerki  sałatka z kapusty colesław sos hamburgerowy czosnek sól pieprz bułka tarta  Szynkę myjemy, odtłuszczamy, kroimy w kawałki pasujące do maszynki. Mielimy mięso z dwoma obranymi ząbkami czosnku. Dodajemy całe jajko, pieprz kolorowy i sól. Mieszamy całość dokładnie podsypując tartą bułką (około łyżki). Mięso nie może być za suche ani zbyt wilgotne. Smażymy kotlety na odrobinie tłuszczu z obu stron.  Bułki kroimy wzdłuż na pół i na suchej patelni karmelizujemy wewnętrzną część. Chodzi o to by sos z colesława lub inny dodatek do hamburgera nie przesiąknął wgłąb bułki. Układamy składniki po kolei: wierzchnia część bułki - sos (łyżka) - colesław (kopiasta łyżka) - plaster sera - kotlet - dekielek bułki (spodnia część). Lekko burgera dociskamy i zawijamy w aluminiową folię. W piekarniku robimy 90 stopni C i wkładamy bułki na jakieś 10 minut by połączyły się wszystkie składniki.  BTW - odpowiednią sałatkę typu colesław znajdziecie w tym wpisie: Surówka z białej kapusty. Co do hamburgerowego sosu. Pozostawiam dobór Wam - każdy lubi inny. Ja tam lubię najzwyklejszy majonez, dzieciaki curry inni ketchup, a jeszcze ktoś sos czosnkowy. Jak opanuję sztukę wytwarzania domowego sosu musztardowo-chrzanowego takiego jak w McD to dodam przepis :) 