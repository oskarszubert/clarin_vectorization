Lato to czas najlepszy dla prostego domowego jedzenia. Czy jest coś łatwiejszego od papryki faszerowanej w sosie pomidorowym na obiad? Dostępność warzyw daje nam mnóstwo możliwości do wypełnienia domowego menu - pyszne polskie żółte papryki rożki idealnie nadają się do faszerowania. Są delikatne i bardzo aromatyczne, a sos pomidorowy przygotowany z udziałem wody w której były gotowane jest anielsko dobry.   *Papryka faszerowana*  papryka żółta "rożek" - 12 sztuk ryż - 10 dag mięso mielone - 60 dag (łopatka wieprzowa) cebula - 1 sztuka oliwa sól pieprz  Paprykom obcinamy kapelusze i czyścimy je w środku. Ryż gotujemy w osolonej wodzie al dente. Cebulę siekamy drobno i smażymy na łyżce oliwy. Do zmielonego mięsa dodajemy ugotowany i przestudzony ryż oraz zrumienioną na złoto cebulkę. Doprawiamy farsz solą i pieprzem. Faszerujemy papryki do pełna i układamy w naczyniu żaroodpornym. Zalewamy całość do połowy wodą z dodatkiem soli i dusimy w temperaturze 180 stopni przez około godzinę.  Miękkie papryki wyjmujemy z naczynia.  Paprykowa woda będzie fundamentem pysznego pomidorowego sosu. Dodajemy do niej koncentrat pomidorowy lub pomidory krojone bez skóry. Dokładnie mieszamy i przyprawiamy solą oraz pieprzem. Sos sobie powinien pyrkać na małym ogniu aż się zagęści. Możemy mu pomóc odrobiną mąki. Pod koniec gotowania dodajemy odrobinę śmietany.   Do sosu przekładamy ponownie faszerowane papryki, które powinny się już tylko przed podaniem w nim podgrzać. 