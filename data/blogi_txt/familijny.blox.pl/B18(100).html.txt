Ameryka ma swoje burgery, Śląsk karminadle, a my mamy kotlety mielone Anety. Dzisiejszy obiad stanowiły właśnie one - w połączeniu z imbirowymi buraczkami stały się istną delicją mimo że potrawa prosta i domowa. Muszę powiedzieć że przysłowie "przez żołądek do serca" ma swój epizod w naszym życiu. Najpierw poznałem Anetę, później jej kotlety ... i tak jakoś już 13 lat minie za kilka miesięcy ;) *Kotlety mielone*  mięso wołowo-wieprzowe 80 dag jajko - 1 szt czerstwa bułka - 1 szt czosnek - 3 ząbki rozmaryn sól pieprz bułka tarta  Dobrej jakości mięso mielimy w maszynce. Do masy dodajemy całe jajko i rozmoczoną w wodzie czerstwą bułkę. Rozgniatamy czosnek i siekamy drobno rozmaryn. Mięso doprawiamy porządnie solą i świeżo mielonym pieprzem. Wyrabiamy całość ręką. Formujemy z mięsa kotlety które obtaczamy w bułce tartej.   Smażymy kotlety z obu stron na tłuszczu. Podajemy z ziemniakami i pysznymi imbirowymi buraczkami. 