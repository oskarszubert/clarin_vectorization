Chrupiąca surówka z białej kapusty do doskonały dodatek do wszelkich domowych obiadów. Świeże warzywa podane z delikatnym dressingiem zachęcą dzieci do smakowania tego co zdrowe i dobre. *Surówka z białej kapusty*  pół główki białej kapusty biała część pora marchew 2 sztuki koperek - pół pęczka duży jogurt naturalny 3 łyżki majonezu sól pieprz   Kapustę siekamy razem z porą, solimy i odstawiamy do lodówki. Najlepiej na całą noc. Odciskamy nadmiar soku, który kapusta puściła pod wpływem soli. Ścieramy do niej marchewkę i dodajemy posiekany koperek. Jogurt mieszamy z majonezem i pieprzem. Tak zrobionym dressingiem polewamy surówkę  z białej kapusty. Najlepiej zrobić to przed podaniem. Surówka doskonale komponuje się z tradycyjnymi kotletami lub smażonym kurczakiem ale też jest doskonałym dodatkiem do domowych hamburgerów. 