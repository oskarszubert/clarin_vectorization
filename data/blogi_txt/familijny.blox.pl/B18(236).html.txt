Brokuł - przepyszne warzywo wybierane w Polsce coraz częściej zamiast tak swojskiego kalafiora. Jeśli mam być szczery brokuł zawsze stał wyżej w moim menu od kalafiora. Krem z brokułów z grzaneczkami, na który przepis pewnie się u nas pojawi to według mnie najlepsza zupa. Dziś jednak spodziewamy się  gości już po obiedzie także brokuł trafi ale do... sałatki.  Do przyrządzenia późno-wiosennej sałatki z brokułami potrzebujemy:  1 brokuł 1 papryka czerwona 1 ogórek świeży 3 ogórki kiszone  1 puszka konserwowej kukurydzy 15 dag twardego żółtego sera; może być popularna gouda sól pieprz cukier   Sałatkę podamy z pysznym sosem czosnkowym. Na porcję sałatki uzyskaną z powyższych składników potrzebujemy:  6 łyżek stołowych jogurtu naturalnego; 0% mile widziany  3 łyżki majonezu; zwykły - majonezy w wersji light to zbiór składników, których nasz organizm nie potrzebuje 2 ząbki czosnku - czosnek nie może zdominować smaku brokuła i innych warzyw  Składniki sosu wystarczy dokładnie wymieszać. Brokuł gotujemy w wodzie z odrobiną cukru i soli do słusznej miękkości. Uważać należy by go nie przegotować. Nie ma nic gorszego w sałatce niż rozgotowana zielonkawa paćka. Kawałki brokuła muszą dominować w zestawie warzyw i sosu. Resztę warzyw i ser w tym czasie kroimy w kostkę, nie za drobną. Mieszamy je dodając odsączoną dokładnie kukurydzę. Przyprawiamy solą i pieprzem do smaku. Do przygotowanych warzyw i sera dodajemy różyczki brokuła. Mieszamy z przyrządzonym sosem uważając by ich nie zniszczyć.  Życzymy smacznego tym którzy się skuszą na pyszną sałatkę z brokułami !   @edit  inny sposób na sałatkę z brokułami znajdziecie w nowym wpisie Bagietka czosnkowa do sałatki z brokułami Zapraszamy ! 