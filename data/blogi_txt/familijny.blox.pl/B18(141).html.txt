...czyli fenomen współczesnej telewizji. Nic tak nie rani mego serca jak daremna reklama, beznadziejny program lub cokolwiek przy czym czuję, że ktoś mi wciska kit. Powiedzcie, co musi człowiekowi w życiu brakować by zgodził się na udział w czymś takim jak ów program, z którego "mięsny jeż" wypłynął na szerokie wody medialnego oceanu ? Wystarczy posłuchać i obejrzeć by uzyskać pewność, że scenariusz do tych beznadziejnych programów chyba piszą postacie później je odgrywające. Żałosny występ bohaterów serialu jak i dziennikarzy TV Polsat tylko utwierdza mnie w tym co piszę. Nie mam zamiaru z nikogo się wyśmiewać  jedynie próbuję zrozumieć fenomen mięsnych jeży wśród moich rodaków. Rozumiem, że Wielka Gra lub Miliard w Rozumie były programami zbyt wymagającymi aby mogły zachować się w programówkach stacji walczących o widza i kasę. Rozumiem, że dobry program historyczny lub teatr telewizji może w nas budzić odrazę i powodować śnięcie obywateli przed szklanym ekranem. Jednak wytłumaczcie mi proszę czemu kreskówki dla moich dzieci to sfory idiotycznych potworów wylewających na swe zmutowane głowy litry przekleństw lub fascynujące się historiami o własnym pampersie? Dlaczego bohaterki seriali dla mojej dorastającej córki to dziewczynki nie potrafiące złożyć dobrze dwóch pełnych zdań? Dlaczego też żaden serial nie jest naszą rodzimą produkcją, a jedynie przetłumaczoną kopią amerykańskiej papki dla ichniej co tu dużo gadać nie całkiem rozwiniętej emocjonalnie młodzieży? Dlaczego programy rozrywkowe dla nas dorosłych powodują, że czuję się jakbym był z innej planety? Nie potrafię się śmiać z coraz gorszej jakości komedii choćby była z samym Karolakiem. Nie potrafię się zafascynować rozmową Drzyzgi z jakąś laską opowiadającą jak to zdradza partnera puentującą, że przecież i tak nikt się nie dowie. Czy jestem już skazany na te wszystkie mięsne jeże w polskiej telewizji? Na programy balansujące na krawędzi dobrego smaku i zdrowego rozsądku ? Czy moje dzieci nie mają prawa rozwijać się przy Domowym Przedszkolu, Reksiu i Pankracym?  Chyba nie mają prawa... zawsze przecież mogę telewizor wyrzucić za okno :) Nie pozostaje nic innego jak nabijać się z dzisiejszej kultury masowej. Ponabijajmy się więc w całkiem dobrym stylu: 