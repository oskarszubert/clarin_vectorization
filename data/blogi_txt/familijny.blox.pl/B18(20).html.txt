Wczorajsza uczta i pyszna pierś kaczki zmobilizowała nas do uatrakcyjnienia polskich buraczków by pasowały aromatami do delikatnego mięsa marynowanego w imbirze i sojowym sosie. Okazuje się że miód i imbir idealnie pasuje do pysznych polskich warzyw. Buraczki miodowo-imbirowe były doskonałym dodatkiem do smażonych piersi kaczych. *Buraczki imbirowo-miodowe*  80 dag buraków - mniejszych masło - pół kostki miód - 2 łyżki imbir 5cm ocet winny - 3 łyżeczki     Buraki gotujemy w osolonej wodzie al dente. Nie można ich rozgotować ponieważ starte będą się jeszcze chwilę dusić w przyprawach. Ugotowane buraki obieramy ze skórki i ścieramy na największych oczkach tarki. Na patelni rozpuszczamy połowę kostki masła (czyli jakieś 100g) i dwie solidne łyżki miodu. Do uzyskanego karmelu ścieramy imbir i wrzucamy starte buraki, które w kilka sekund wypiją całą słodycz z patelni.   Dusimy je chwilę dodając 3 łyżeczki winnego octu. Buraki w ten sposób zrobione smakują rewelacyjnie i obawiam się, że tradycyjnie przyrządzane u nas buraczki to przeszłość. Imbir to wspaniała przyprawa, która do polskich buraków pasuje jak znalazł. 