...młody zanim się nauczy gadać prawdopodobnie włamie się na jakąś ważną stronę służb specjalnych i Ojca wywiozą do wojkowickiego lasu. Ewentualnie wykopią jakąś ciasną kwaterkę na błędowskiej pustyni i tyle będzie po ojcowym blogowaniu. Nowy ulubiony przedmiot Dawida to ... komputer. Do tej pory potrafił go uruchomić i wyłączyć. Jednak to zbyt mało dla tak ambitnego dzieciaka. Ostatnimi czasy Dawid opanował myszkę i klawiaturę. Potrafi sobie sam włączyć ulubioną piosenkę na YouTube. Wejście w najgłębiej skrywane ustawienia karty graficznej także nie jest problemem. Jeśli tylko coś jest klikalne - Dawid to kliknie. Pewnie niedługo się dowiem, że złamałem wszystkie możliwe regulaminy AdSense i AdTaily. Założę się, że nie jedna reklama na blogu został przez młodego sklikana jak się patrzy co równoważne jest z banem u wymienionych partnerów... Dzięki obserwacji Felka przy pracy odkryłem też całkiem ciekawą rzecz. Ze stronki dla małych dzieci można w kilka kliknięć reklamowych banerków znaleźć się na ostrym porno z profesjonalnymi zabawkami. Klik w spocik dotyczący wyprawki - klik w kolejny spot tym razem bielizny ciążowej - kolejny klik w bieliznę już bardziej ponętną - klik w stronkę  czasopisma dla  juppies - ...i klik w piękną panią ze szczerym uśmiechem. ...a tam już moi drodzy wielkie łooooo Dawida, który co prawda ledwo 2 lata skończył ale już potrafi dostrzec piękno kobiecego ciała. Powyższa sytuacja spowoduje chyba, że albo odetniemy młodego permanentnie od sieci albo założymy mu jego pierwszy filtr rodzicielski. Poniższe zdjęcie zrobione było dawno temu. Wtedy już powinniśmy się domyślić kim Dawid chce zostać w przyszłości: 