Późno jesienne i wczesno zimowe obiady powinny zaczynać się od dobrej, rozgrzewającej zupy. Nie ma nic lepszego po przyjściu z zimnego dworu jak miska gęstego kremu z porów z dodatkiem chrupiącej szynki i zagęszczonej topionymi serkami.  *Krem z porów*  bulion mięsny lub warzywny - 1 litr (poniedzielny rosół będzie doskonałą bazą) pory - 2 sztuki ziemniaki - 3 sztuki serek topiony - 3 sztuki (trójkąciki) sól pieprz masło olej roślinny  Jak już niektórzy z Was wiedzą lubimy oglądać polską (i nie tylko) edycję programu Masterchef. Mimo, że program jest typowo rozrywkowy i miłośnicy gotowania mają czasami wiele do zarzucenia, sporo się można dzięki niemu nauczyć. Podobne programy mają też jeden duży plus. Dzięki nim w Sieci pojawia się mnóstwo ciekawych propozycji kulinarnych prezentowanych przez byłych uczestników i to nie koniecznie zwycięzców. Kuchnia+ wzbogaciła się ostatnio o naszą ulubienicę z pierwszej części Masterchef - Kingę Paruzel. Jej autorski program Z.U.P.A. był inspiracją do poniższego przepisu.  Na oleju i odrobinie masła podsmażamy pokrojone w talarki białe części pora. Dodajemy pokrojone w kostkę ziemniaki. Gdy ziemniaki się zrumienią zalewamy całość bulionem. Gotujemy do miękkości warzyw. Blendujemy por i ziemniaki, a zupę zagęszczamy serkami topionymi, które należy w niej rozpuścić.   Krem podajemy z razowym makaronem albo tak jak my z plastrami grillowanej ogonówki brandenburskiej. Pyszne i rozgrzewające danie. 