Kolejna pyszna zupa do naszej kolekcji. Gęsty i pożywny krem z kalafiora zagościł na naszym niedzielnym stole. Z dodatkiem gęstej śmietany i uprażonych pestek słonecznika - pyszna zupa z prostego przepisu.  *Krem z kalafiora*  kalafior - 1 duża sztuka porcja rosołowa wołowa lub drobiowa marchew - 2 sztuki pietruszka - 2 sztuki koperek pęczek słonecznik pestki liść laurowy ziele angielskie sól pieprz śmietana kwaśna gęsta do dekoracji  Mięso zagotowujemy z dodatkiem angielskiego ziela i liści laurowych. Gdy zbierzemy zaburzyny dodajemy rozdrobniony na różyczki kalafior i obrane warzywa. Doprawiamy solą i pieprzem. Kiedy warzywa zmiękną odcedzamy wszystkie stałe części z zupy. Kalafior, marchewki i pietruszki trafić powinny do miksera gdzie zostaną zmielone na warzywny mus. Do zmiksowanych warzyw dolewamy powoli bulion ciągle całość mieszając aż uzyskamy odpowiednią konsystencję kremu. Całość wieńczy posiekany drobno koperek.  Na rozgrzanej patelni prażymy sporą garść słonecznikowych pestek, z którymi podamy pyszny krem z kalafiora. Zupy nie trzeba zabielać ale gęsta kwaśna śmietana doda jej odpowiedniego smaku. 