Rodzice w centrum handlowym próbują upolować coś na jutrzejszy obiad, a dzieciaki w domu stworzyły sobie swój świat. Sprzątania mamy co nie miara ale Siostra wykazała się też dość ciekawą inicjatywą. Kolacje zrobić bo Felek głodny to Siostra potrafi ale, że aż tak się postara by ją mu podać z artystycznym wdziękiem się już nie spodziewaliśmy.  Full wypas koreczki dla braciszka jak to Siostra nazwała swoje dzieło przygotowuje się wyjątkowo prosto i szybko ;) *Koreczki*  chleb - kromeczka żółty serek Złoty Mazur w plasterkach polędwica sopocka najlepsza z możliwych papryka żółta ogórek zielony umiejętnie obrany żurawina ketchup heinza bo smaczny musztarda  ...no i zioła świeże dla dekoracji   Składniki kroimy na kawałeczki zdolne zostać nadzianymi na szaszłykowy patyk. Ot i cała filozofia koreczków dla braciszka. W sumie może dobrze że mu Siostra nie zdążyła dać tej papryki ze skórą bo by się Felek pięknie wywijał w nocy zapewne ;) Jednak nie to się w tym wszystkim liczy. Lubię własną inicjatywę a muszę powiedzieć że mnie dzieciak zaskoczył. PS.  ...ale skąd skubana wiedziała jak cukrem udekorować szklankę z kompotem... 