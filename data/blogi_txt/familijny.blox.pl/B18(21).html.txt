Od dwóch tygodni Polska szuka sposobu na obniżenie temperatury w swoim otoczeniu. Życie zamiera w takich dniach gdy rtęć w termometrze przekracza 30, a czasami i więcej stopni. Kuchnia to miejsce gdzie w takich dniach chcemy być jak najkrócej. Jednak jeść przecież trzeba - wybieramy więc potrawy jak najprostsze. Chłodnik ma dodatkową zaletę - schładza nasze ciała od wewnątrz. Do przygotowania prostej i chłodzącej potrawy potrzebujemy: *Chłodnik*  400ml kefiru 100ml jogurtu naturalnego 4 ogórki gruntowe 3 ogórki małosolne 5 rzodkiewek pół pęczka szczypiorku pół pęczka koperku 2 ząbki czosnku łyżka koncentratu lub soku buraczanego sól pieprz  Ogórki kroimy na drobną kostkę, a rzodkiewki ścieramy na dużych oczkach tarki. Szczypiorek i koperek należy posiekać. Czosnek przeciskamy przez praskę. Wszystko wymieszać należy z jogurtem, kefirem i sokiem buraczanym. Doprawiamy solą i pieprzem i odstawiamy do lodówki celem schłodzenia. Najlepszy jest na drugi dzień.  Chłodnik podajemy z ugotowanym na twardo jajkiem i na przykład z podsmażonymi delikatnie ziemniaczkami. Prosty i tani przepis na pyszne jedzenie. Życzymy smacznego i mimo wszystko ciut niższych temperatur. 