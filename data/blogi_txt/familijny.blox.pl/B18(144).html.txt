Solidna porcja mizerii to atrakcyjna perełka każdego dobrego obiadu. Sałatka z ogórków idealnie pasuje do śląskich karminadli, zwykłych kotletów mielonych lub pieczonego kurczaka. Prosty i tani obiadowy dodatek dla miłośników domowego jedzenia. *Mizeria*  ogórki zielone świeże - 3 szt (około 0.5 kg) cebula czerwona - połowa koperek - pęczek jogurt naturalny - 250g sól pieprz  Ogórki obieramy cienko ze skórki i kroimy w cienkie plasterki. Czerwoną cebulę siekamy w drobną kostkę i mieszamy z ogórkami. Sałatkę doprawiamy solą i świeżo zmielonym pieprzem. Odstawiamy na godzinkę lub dwie by pod wpływem soli ogórki puściły sok. Przed podaniem mieszamy sałatkę z jogurtem naturalnym i dodajemy posiekany drobno koperek.  Jeśli nie masz pomysłu na dodatek do obiadu, mizeria mimo nazwy kojarzącej się z czymś słabym i nieciekawym jest idealna. 