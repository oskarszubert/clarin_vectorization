Dawno nie robiliśmy żadnych muffinek tak więc pora odkurzyć naszą silikonową formę  i zrobić coś delikatnego z budyniem w środku. Po prostu  coś  pysznego do kawy - muffinki z budyniem. Kupne ciastka nam do filiżanki czarnego napoju już  nie smakują. Dobra kawa domaga się dobrych dodatków. Zróbmy sobie domowe babeczki.   *Muffinki  z budyniem*  mąka pszenna - 40 dag cukier - 15 dag + 2 łyżki (budyń) proszek do pieczenia - 2 łyżeczki cukier waniliowy - opakowanie 15g  olej - 1/3 szklanki jajka - 2 sztuki mleko - 400ml + 1 szklanka budyń waniliowy - opakowanie Z 400ml mleka odlać trochę do kubka i wymieszać w niej budyń z dwiema łyżeczkami cukru. Resztę zagotować. Rozpuszczony budyń wlać do gotującego się już mleka intensywnie mieszając aż się zagęści. Wyłączamy ogień i można masę ostudzić.  W misce mieszamy jajka, szklankę mleka i olej. W drugiej misce mieszamy suche składniki - przesianą mąkę, proszek do pieczenia, cukier i cukier waniliowy. Dodajemy suche składniki do mokrych i energicznie wyrabiamy ciasto z pomocą drewnianej łyżki. Gdy masa nabierze aksamitnej struktury jest gotowa do dalszej obróbki. Rozkładamy w formie silikonowej papierowe papilotki. Do każdej wlewamy łyżkę ciasta - łyżeczkę budyniu i kolejną łyżkę ciasta. Muffinki pieczemy w rozgrzanym do temperatury 180 stopni piekarniku (góra, dół) przez około 25 minut. Ozdabiamy przygotowanym lukrem i cukiereczkami lub posypujemy zwykłym cukrem pudrem.   Czerwony lukier widoczny na zdjęciu został zrobiony w ten sposób:  białko jajka cukier puder - 150g barwnik spożywczy - czerwony  Białko ucieramy z cukrem pudrem dodając kropelkę czerwonego barwnika, który należy dokładnie w lukrze rozmieszać. Babeczki smarujemy lukrem gdy zupełnie ostygną. 