Powolutku tegoroczna jesień odchodzi w zapomnienie. Zimowe wieczory warto osłodzić pysznymi racuchami. Przepis na bezdrożdżowe racuchy babci Ewy podawaliśmy jakoś na początku jesiennego okresu. Dziś przepis na przepyszne jabłka w cieście. Najlepsza polska złota reneta w delikatnym i puchatym cieście smażona na tłuszczu z odrobiną cukru pudru. Dla nas bomba i to nie tylko kaloryczna :)  *Jabłka w cieście*  5 złotych renet cynamon     jogurt naturalny duży (420g)﻿ 2 jajka łyżka rodzynek łyżeczka proszku do pieczenia 7 czubatych łyżek mąki pszennej 2 łyżki płatków owsianych pół opakowania waniliowego cukru Jabłka obieramy  ze skórki i kroimy na grube plastry. Z każdego plastra usuwamy pozostałości gniazda nasiennego i przyprawiamy cynamonem. Składniki na ciasto mieszamy dokładnie do konsystencji gęstej śmietany dodając  rodzynki. Rozgrzewamy na głębokiej patelni sporo oleju roślinnego.   Każdy plaster jabłka maczamy w cieście z każdej strony i smażymy na tłuszczu z obu stron.   Usmażone placki odsączamy na papierowym ręczniku. Podajemy racuszki lekko ostudzone i posypane cukrem pudrem. Wpis bierze udział w akcji na durszlak.pl: 