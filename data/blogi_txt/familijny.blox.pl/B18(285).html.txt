Pyszna sałatka z selerem konserwowym biła podczas Świąt Bożego Narodzenia rekordy popularności i padały w mailach pytania czy seler musi być konserwowy. W tamtym przepisie seler powinien być konserwowy. Dziś za to prezentujemy surówkę z  selera w jego jak najbardziej naturalnej formie. Dodatek jabłka powinien zrównoważyć ostry smak tego aromatycznego  warzywa.   Korzeń selera to bogactwo witamin i powinny go doceniać osoby walczące o zrzucenie zbędnych kilogramów przed zbliżającym się sezonem słonecznych kąpieli. Ilość kalorii jest w selerze symboliczna. Dodatkowo seler jest świetny na przedłużającą się w tym roku zimę. Ma właściwości antydepresyjne co pozwoli Wam tą upierdliwą porę roku przeżyć bez przykrych konsekwencji z brakiem słonecznego światła związanych. *Surówka z selera*  seler - 1 sztuka jabłka kwaskowe - 2 sztuki jogurt naturalny - 125g sól pieprz cukier koperek  Obrany seler ścieramy na drobnych oczka tarki. To samo robimy z obranymi jabłkami. Siekamy drobno koperek i dodajemy do selerowej masy. Podlewamy surówkę jogurtem naturalnym. Doprawiamy całość solidnie pieprzem i solą. Ostrość selera i kwaśny smak jabłek wymaga już tylko odrobiny cukru. Rewelacyjny i soczysty dodatek do obiadów w kilka minut. 