Najlepsza kiszona kapusta z małopolski, łopatka z przydomowej naturalnie karmionej świnki i najlepszej jakości makaron  to składniki najlepszego dania na świecie - łazanki domowe z kapustą. Kocham to połączenie od dzieciństwa. Sposobów przygotowania łazanek jest bez liku dziś nasz sposób na łazanki z kapustą kiszoną i kawałkami najlepszej wieprzowej łopatki. *Łazanki domowe z kapustą*  łazanki "Lubella" 500g kapusta kiszona 1,3 kg łopatka wieprzowa b/k 70dag cebula  oliwa ziele angielskie liść laurowy sól pieprz kolorowy świeżo mielony Kapustę siekamy i gotujemy do miękkości z liściem laurowym i angielskim zielem. W tym czasie na oliwie (oleju) szklimy posiekaną cebulę. Mięso kroimy w niezbyt małą kostkę i smażymy z cebulą. Pozostało nam ugotować makaron al dente. Mieszamy wszystkie składniki doprawiamy sola i pieprzem. Dusimy całość około 20 minut pod przykryciem co jakiś czas mieszając drewnianą łyżką.  Najczęściej jadamy łazanki przygotowane  z boczkiem lub kiełbasą. W ostateczności wystarczy solidna porcja chrupiących skwarek ze słoniny. Jednak łopatka  pozytywnie nas zaskoczyła i myślę że co jakiś czas właśnie  z nią pyszne łazanki robić będziemy. ...i pamiętajcie - na drugi dzień są jeszcze lepsze. 