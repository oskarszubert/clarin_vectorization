Pyszny deser chociaż naleśniki z serem są tak pożywne, że często stają się osobnym posiłkiem dla nienasyconych przez cały dzień dzieciaków. Serowy farsz z nutą wanilii potrafi zachwycić więc czas na przygotowanie pysznych naleśników z serem.  *Naleśniki z serem*  ser twarogowy tłusty - pół kilograma żółtka jaj - 2 sztuki cukier waniliowy - 2 opakowania     mąka pszenna - 2 szklanki mleko - 2 szklanki jajko - 1 sztuka duża lub 2 małe woda - szklanka szczypta soli    Łączymy mleko z jajkiem  powoli dosypując przesianą mąkę. Pod koniec mieszania dodajemy szczyptę soli. Pozostało nam dodać odpowiednią ilość wody do przygotowanego ciasta. Dodajemy jej tyle by uzyskać odpowiednią konsystencję ciasta. Naleśniki smażymy na płytkiej patelni. Pełny opis przygotowania ciasta na naleśniki znajdziecie w przepisie na cieńkie naleśniki z powidłami. Zapraszam. Naleśniki mamy gotowe więc nadeszła pora na przygotowanie serowego, aromatycznego farszu. Ser rozdrabniamy. Wbijamy do sera dwa żółtka i dodajemy cukier waniliowy. Całość miksujemy aż się cukier waniliowy rozpuści. Smarujemy każdy naleśnik przygotowaną masą i zwijamy w rulon lub składamy w kopertkę. Naleśniki warto oprószyć świeżo startym cynamonem. Pychotka na talerzu aż się dzieciakom uszy trzęsą. 