Gier planszowych jest mnóstwo. Najbardziej popularne to wszelakie klony znanej planszówki Monopoly oraz bijąca rekordy w popularności do dziś  Scrabble. Każda z nich ma swój urok. Każda z nich ma spore wartości edukacyjne i rozrywkowe jednak nic nie jest wstanie przebić wartości jaką reprezentuje stary jak świat Chińczyk. Od dziecka uwielbiałem pasjonujące i szybkie pojedynki z rodzicami. Ten radosny okrzyk gdy kolejny pionek ojca lądował na polu startu.Nie powinno więc dziwić, że przy okazji zakupu książek na prezenty w miejscowym Empiku wpadła  mi w ręce ładnie wydana gra Chińczyk/Barykada z firmy Granna. Niemiecka nazwa idealnie pasuje do europejskiej przeróbki hinduskiej gry pachisi. "Mensch ärgere Dich nicht﻿" czyli w wolnym tłumaczeniu tytuł dzisiejszego wpisu. Można cholery bowiem dostać gdy tuż przed bazą Siostra wykręci idealnie 4 oczka na kostce i z paskudnym wzrokiem odeśle mój pion z powrotem na początek planszy. Nie raz nie dwa rękoczyny były bliskie. No cóż ja goliłem w Chińczyka moich rodziców teraz moje dzieci robią to samo ze mną. Jeszcze pamiętam czas gdy Wiktoria w połowie partii wykazywała cechy ewidentnie zanudzonego na śmierć dzieciaka. Myliła pola, kostka co rusz trafiała na podłogę. Robiła wszystko czym nie może się cechować dobrze spędzony czas. Gra z Wiki w gry planszowe doprowadzała moje serce do palpitacji. Trzeba było trochę czasu by chwile spędzone przy planszy, kostce i pionkach zaczęły być przyjemnością. Nie dość, że córa się już przy grach nie nudzi to zaczyna wykazywać cechy chińczykowego terminatora łojąc nas co rusz bezlitośnie. Na drugiej stronie planszy znajduje się gra Barykada ale jeszcze nie skorzystaliśmy z możliwości przeprowadzenia pewnie pasjonującej rozgrywki. Powiem szczerze jeśli mam możliwość zagrać w Chińczyka to inna gra nie ma szans. Dziś świąteczny wolny dzień. Jeśli pogoda będzie kiepska Chińczyk zapewne wypełni nasz wspólnie spędzony czas. Pod jednym warunkiem - dobry humor Felka. Bez tego żadna gra nie może się odbyć. Koniec końców to Dawid ostatnio rozdaje karty w naszym domu ;) Nawet się jednak nie spostrzeżemy gdy urośnie nam 4 zawodnik do pasjonujących partii Chińczyka przy kawie i ciastku. ...a propo ciastka: Anety kruche z truskawkami bije rekordy popularności - kolejna porcja została zamówiona na wizytę znajomych. Korzystajcie więc z późno wiosennej możliwości kupna dobrej polskiej truskawki i pieczcie na potęgę według naszego przepisu - klik Z życia Siostry - kończy się powoli ten rok szkolny i jestem już dumny z niej jak nigdy dotąd. Z każdym dniem poprawia niższe  oceny. Co dzień przynosi wiadomość o kolejnej wzorowej ocenie z aktywności i zachowania na koniec z różnych przedmiotów.  Takiego roku szkolnego jak ten życzę każdemu rodzicowi. Oby tak dalej. ﻿ 