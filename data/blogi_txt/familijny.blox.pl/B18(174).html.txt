Starego Ojca  jakieś niemieckie pszczoły próbowały na sztuczny miód zrobić. Sprawa  jest dość poważna. Internet to źródło wiedzy i świetna zabawka XXI wieku ale i miejsce, w którym legną się jak pluskwy różnego rodzaju cwaniaczki próbujące dorobić się na ludzkiej naiwności lub braku roztropności.  Poziom wykonania phishingu - czyli próby wyłudzenia danych konta Ojca na Allegro - był co tu dużo mówić żałosny. Jakieś chyba wschodnio- niemieckie te pszczoły były... Dla kogoś kto z Allegro kontaktuje się dość często już sam temat i adres kontaktu był podejrzany:  Wejście w wiadomość rozwiało wszelkie wątpliwości: Treść maila beznadziejnie przetłumaczona w googlowskim translatorze, a adres mailowy aż bił po oczach tanim oszustwem. Link oznaczony zachęcającym "Aby kontynuować..." Prowadził do niemieckiej strony: www.ordern24. gdzie prawdopodobnie miałem się zalogować używając loginu i hasła. Gdybym to zrobił już było by po moim koncie, a na święta dorobiłbym się kłopotu. Beznadziejne wykonanie, na które trudno by się było komukolwiek złapać. Ojciec bez chwili wahania poinformował o zaistniałym fakcie administrację portalu Allegro i otrzymał szybko konkretną odpowiedź:  Sprawa została zakończona i w Sieci pojawiło się ostrzeżenie:  Powyższy mail był zapewne wysłany do większej ilości osób. Całkiem prawdopodobne jest to, że ktoś zalogował się na wylinkowanej w emailu stronie oddając swoje dane z Allegro oszustom. Co to oznacza nie muszę chyba mówić. Mam nadzieję, że nikt z Was drodzy czytelnicy nie zasponsorował jakiemuś cwaniakowi świątecznych prezentów w tym roku. Reasumując moi drodzy: 1. Już chyba żadne firmy czy serwisy internetowe nie wysyłają drogą mailową hiperłączy (linków) do podstron gdzie możemy się logować. Zdają sobie po prostu sprawę z tego, że sieć pełna jest oszustów próbujących wyłudzić dane. 2. Lepiej natychmiast skontaktować się z administracją serwisu internetowego, który by nieopatrznie przysłał nam taki link do strony logowania niż potem płakać nad rozlanym mlekiem - czytaj utraconym kontem. 3. Strony do logowania  w bankach zaczynają się protokołem HTTPS, który ma na celu zabezpieczenia nas przed pishingiem. Lepiej poświęcić chwilę na sprawdzenie tego niż rwać włosy z głowy gdy ktoś wyczyści nasze konto do zera. 4. Nie wysyłajcie NIGDY jakichkolwiek danych drogą mailową. Wszelkie prośby o takie dane to 100% oszustwo. Nikt normalny o to Was nie poprosi. 5. Skrzynki mailowe zalewane są spamem i nic na to w zasadzie nie poradzimy. Jednak warto się tym wiadomościom przyglądać i odpowiednio zareagować niż bezmyślnie klikać w co popadnie. Wśród dziesiątków niegroźnych, choć upierdliwych spam wiadomości może znajdować się ta jedna, która zmieni nasze życie nie do poznania. 