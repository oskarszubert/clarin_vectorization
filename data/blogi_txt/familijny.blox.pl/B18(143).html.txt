Jako dziecko uwielbiałem małe serowe pączki. Mieliśmy jedną taką cukiernię w pobliżu gdzie można je było dostać. Anecie mini pączki serowe robiła babcia i jej wersja jest smaczniejsza - tak więc dziś szybki i prosty w wykonaniu deser: Pączki z homogenizowanego serka waniliowego.  *Minipączki serowe*  serek homogenizowany waniliowy - 350 g jajka - 3 sztuki mąka pszenna - 23 dag proszek do pieczenia - 1,5 łyżeczki sól olej roślinny do głębokiego smażenia    Serek należy wymieszać z rozbitymi jajkami. Mieszając powoli widelcem dodawać przesianą mąkę, proszek do pieczenia i szczyptę soli. Dokładnie wymieszaną masę odkładamy na chwilę w ciepłe miejsce, a w tym czasie rozgrzewamy w garnku olej roślinny. Temperatura powinna oscylować w okolicach 175 stopni Celcjusza.   Ciasto wkładamy delikatnie porcjami do oleju niewielką łyżką. Co jakiś czas maczamy łyżkę w odlanym do osobnej miseczki oleju. Zapobiegnie to przyklejaniu się do niej ciasta. Pączki smażą się chwilę, a ich kolor wskaże nam, że są już gotowe do wyjęcia i odsączenia na papierowych ręcznikach. Ostudzone posypujemy cukrem pudrem. 