W dzieciństwie por znałem jedynie  z zup. Sałatkę z pora zacząłem jadać dopiero gdy poznałem moją piękną żonę. Jej sałatki warzywne, a szczególnie sałatka z pora do dziś przypominają mi tamten cudowny czas. Jest coś prawdziwego w przysłowiu "przez żołądek do serca".   Świąteczny czas skłonił nas do zaprezentowania pysznej, zdecydowanej w  smaku sałatki z pora. *Sałatka z pora*  por sałatkowy - białe części - 2 sztuki jajka - 4 sztuki jabłko - 1 sztuka ogórki konserwowe - 6 średnich sztuk kukurydza konserwowa - 400g majonez - 300ml musztarda - 1 łyżeczka sól pieprz kolorowy  Białe części pora siekamy w połówki talarków, solimy i odstawiamy na godzinę do skruszenia. Odlewamy z miskę soki jakie por pod wpływem soli wypuścił. Gotujemy na twardo 4 jajka, które należy następnie pokroić w kostkę. Obrane i pokrojone drobno, kwaskowe jabłko zrównoważy ostrość pora i słodkość kukurydzy konserwowej, którą odsączoną dodajemy do sałatki.   Pozostało nam już tylko pokroić w drobną kostkę ogórki i całość sałatki wymieszać z domowym majonezem. Doprawiamy sałatkę łyżeczką ulubionej musztardy, a także solą i pieprzem do smaku. Jak każda sałatka warzywna również ta najlepsza jest na drugi dzień. Jeszcze macie więc trochę czasu by ją zrobić przed świętami. 