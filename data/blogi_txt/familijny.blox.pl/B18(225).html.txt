Kolejny przepis do sekcji schab wieprzowy. Tym razem delikatne roladki schabowe z duszoną marchewką i szynką szwarzwaldzką. Delicje na talerzu przygotowane  w prosty sposób. Marchew ma w polskiej kuchni sporo zastosowań. Glazurowana marchewka w połączeniu z imbirem dała pyszny dodatek do domowych obiadów. Dziś marchew wystą0pi jako wnętrze rozpływających się w ustach schabowych roladek.﻿    *Roladki schabowe z marchewką*  schab wieprzowy - 80 dag marchew - 70dag cebula śmietana 12% - 180g szynka szwarzwaldzka  jajko oliwa sól pieprz bułka tarta ziarna sezamu bulion - 400ml    Schab kroimy w plastry i przy pomocy tłuczka rozbijamy je na cienkie płaty. Nacieramy rozbite mięso solą i pieprzem.  Na oliwie dusimy pokrojoną cebulę i startą marchewkę. Doprawiamy warzywa solą oraz pieprzem, a gdy marchewka delikatnie zmięknie dolewamy śmietanę. Dusimy marchewkę jeszcze chwilę ale powinna być aldente.  Na plastry schabu układamy cieniutko pokrojoną szynkę szwarzwaldzką. Spora łyżka masy marchewkowej i zwijamy schab w roladkę. Moczymy roladki w rozkłuconym jajku i obtaczamy w mieszance bułki tartej i ziaren sezamu. Można spiąć roladki wykałaczką ale jeśli dość mocno rozbiliśmy schab, ładnie się powinny  w odpowiedniej formie utrzymać same.  Smażymy roladki na złoty kolor z każdej strony i przekładamy do naczynia żaroodpornego razem z tłuszczem uzyskanym podczas smażenia. Zalewamy naczynie bulionem i dusimy całość w piecu rozgrzanym do 180 stopni jakieś 15 minut. Roladki podane z mizerią i ziemniakami stanowiły przepyszny niedzielny obiad.  BTW ... tak przygotowana marchew spokojnie może zostać użyta jako dodatek do obiadowych dań. Połączenie marchwi z cebulą i śmietaną dały całkiem fajny efekt, który pewnie jeszcze wykorzystamy. 