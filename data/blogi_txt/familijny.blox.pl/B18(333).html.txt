Tegoroczna jesień i ciepłe noce sprzyjają grzybobraniu i tym co uwielbiają chodzić po lesie w poszukiwaniu doskonałych smaków. Zupa grzybowa ze  świeżych podgrzybków i prawdziwków podana z makaronowymi muszelkami to jedna z lepszych jesiennych zup. Musiała w końcu trafić do naszej sekcji zupy i zajmie tam jedno z pierwszych miejsc.  *Zupa grzybowa*  grzyby świeże - 60 dag prawdziwka lub podgrzybka śmietana do zup - 100ml marchew - 2 sztuki natka pietruszki - pęczek sól pieprz ziele angielskie liść laurowy porcja mięsna na wywar    Porcję rosołową zalewamy zimną wodą i gotujemy  aż przestaną się tworzyć zaburzyny. Wtedy dodajemy pokrojone w kawałki grzyby oraz startą na dużych oczkach marchew. Liście laurowe i kilka ziarenek angielskiego ziela doskonale się nadają do grzybowej zupy. Doprawiamy całość solą i pieprzem. Gotujemy zupę na wolnym ogniu. Gdy grzyby zmiękną, a dom wypełni się ich przepysznym aromatem dodajemy do zupy zahartowaną śmietanę i posiekaną natkę pietruszki.   Na prawdę prosta zupa i doskonała na rozgrzewkę po długich spacerach w leśnej dziczy. Idealnie smakuje zrobiona w kociołku zawieszonym nad ogniskiem gdzieś na leśnej polanie ... oczywiście po uzyskaniu stosownej zgody od miejscowego leśnika... 