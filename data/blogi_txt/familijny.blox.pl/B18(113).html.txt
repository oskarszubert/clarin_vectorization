Czasami by człowiek zjadł coś słodkiego do popołudniowej kawki z żoną. Zachciało nam się ciasteczek i właśnie na nie jest dzisiejszy przepis. Kruche ciasteczka z cukrem pudrem lub gorzką czekoladą osłodziły nam zimowe popołudnie.  Zapraszamy: *Kruche ciasteczka*  20 dag mąki pełnoziarnistej 30 dag mąki pszennej 25 dag masła 5 żółtek 10 dag cukru pudru proszek do pieczenia 1 i 1/2 łyżeczki cukier waniliowy  Składniki zagniatamy dokładnie do uzyskania jednolitej masy. Kula ciasta trafia do lodówki na pół godziny.   Musimy rozwałkować kawałki ciasta na półcentymetrowy placek. Z pomocą ogólnie dostępnym foremek wycinamy z ciasta serduszka, gwiazdki, księżyce czy kwiatuszki.   Ciastka pieczemy w piekarniku rozgrzanym do 190 stopni około 15-20 minut. Gdy wierzch ciastek się zarumieni oznaczać to będzie, że nasze słodkości są już gotowe.   Ostudzone ciasteczka dekorujemy cukrem pudrem lub roztopioną w gorącej kąpieli czekoladą i podajemy do mlecznej kawy :)  Pieczenie ciastek to także doskonała zabawa z dziećmi. Dawid coraz chętniej garnie się do kuchni. Gdy Ojciec piecze do obiadu przepyszne ziołowe ziemniaczki Dawid czatuje pod piekarnikiem z wielką kuchenną rękawicą. Daje znać w swoim stylu, że czas już do nich zajrzeć. Dziś zabrał się za wałkowanie ciasta i powiem Wam, że jak na dwulatka szło mu to całkiem zgrabnie. Pasja w oczach dzieciaka bezcenna. Myślę, że nasza przyszła synowa będzie miała z niego pociechę w kuchni. 