Wiele osób, gdy docierała do nich informacja o tym że Siostra zostanie ...siostrą, przestrzegało nas życzliwie. Nasłuchaliśmy się wiadomości o problemach jakie się pojawiają w rodzinach z rodzeństwem, które dość zacznie różni się od siebie wiekiem. Jak na razie wszystkie strachy były na lachy. 9 lat różnicy między naszymi pociechami wydaje się być stanem wręcz idealnym. Zazdrość starszego dziecka praktycznie nie istnieje, a jeśli to w naszym przypadku wyszła nam na zdrowie. Z narodzinami Felka zbiegła się pozytywna zmiana w szkolnych przygodach Siostry więc mamy prawo przypuszczać, że jest to jej sposób na zwrócenie na siebie naszej uwagi. Oczywistym jest, że początki są trudne jeśli chodzi o rozsądny podział zainteresowania. Malec zawsze będzie absorbował więcej czasu rodziców niż starsze dziecko. Sztuką jest jednak robić to tak by starsze rodzeństwo nie miało powodów do niepokoju. Moim zdaniem 10 letnia dziewczynka łatwiej rozumie i akceptuje ten stan  niż dzieciak kilkuletni.  Spora różnica daje też trochę więcej swobody rodzicom. Mogą poświęcić konieczny czas noworodkowi bez obaw, że  w tym czasie starsza pociecha wysadzi dom w powietrze. Pomoc naszej córki w opiece nad Dawidem była i jest nieoceniona. Mam wrażenie graniczące z pewnością, że i Siostra jest dumna z tego jak potrafi się braciszkiem zaopiekować. Kolejny  po szkole mój powód do dumy i kolejny argument na obalenie mitu trudnego dzieciństwa dzieci z dużą różnicą wieku. Nie zawsze jest słodko - to fakt i trudno temu zaprzeczyć. Wiktoria wchodzi w świat, w którym 2-3 letni łobuz jest  ciężarem wydawałoby się nie do udźwignięcia. Jednak nawet tu sporo znajdziemy pozytywnych akcentów. Wizyty koleżanek Siostry kończą się przeważnie zabawą z Młodym, który ma do płci przeciwnej wielki sentyment. Czarne oczka i długie rzęsy jak u lalki powodują, że i młode panienki nie mają nic przeciwko zabawie z takim było nie było gófniarzem :D Dawid jest dość usłuchany więc gdy dostanie zakaz wchodzenia do pokoju Siostry nie trzeba go nawet specjalnie pilnować. Co prawda akceptuje ten stan dopiero po solidnej histerii i rzucaniu się na podłogę ale przy braku naszej reakcji na ów teatr zachowuje się już po chwili poprawnie. Reasumując - nie bójmy się różnicy wieku bo problemy z niej wynikające to często tylko wymysł tych, którzy szukają problemów na siłę. 