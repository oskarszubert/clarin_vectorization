Pory tak naprawdę poznałem dzięki mojej żonie. Jej zupa porowa ale i proste porowe sałatki spowodowały, że to pyszne i zdrowe warzywo ma swoje wysokie miejsce na podium wśród moich ulubionych składników. Aromatyczna i pożywna porowa zupa na jesienne chłodne już niestety popołudnia.  *Zupa porowa*  pory - 3 sztuki - białe części śmietana 30% - 100g marchew - 2 sztuki pietruszka korzeń - 2 sztuki seler - pół ziemniaki - około 0,5 kg koperek - pół pęczka porcja rosołowa drobiowa lub wołowa masło - łyżeczka liść laurowy ziele angielskie pieprz sól  Mięso zalewamy zimną wodą i gotujemy aż przestaną się tworzyć zbierane przez nas skrzętnie zaburzyny. Na maśle podsmażamy pokrojone w talarki pory. Resztę warzyw ścieramy na grubych oczkach tarki, a ziemniaki kroimy w kostkę. Wrzucamy wszystko na wolno gotujący się wywar mięsny.  Doprawiamy zupę solą i pieprzem, angielskim zielem i liściem laurowym﻿. Gotujemy  aż warzywa zmiękną. Zabielamy na koniec zahartowaną śmietaną i podsypujemy posiekanym koperkiem. 