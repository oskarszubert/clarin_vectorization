Placki ziemniaczane to wręcz tradycyjne polskie danie. Nie każdy jednak lubi smażone na tłuszczu placki ziemniaczane znane z dzieciństwa. Dzisiejszy obiad to lekkie placki z selera i cukinii. Lubię ciekawe kombinacje w kuchni szczególnie gdy powodują, że poznajemy nowe smaki. Seler trafia w Polsce przeważnie do niedzielnego rosołu lub ewentualnie do sałatki z jabłkiem.   Czy placki z selera mogą ucieszyć więc nasze kubki smakowe? Jak najbardziej. Szczególnie podane z sosem czosnkowym. Spróbujcie więc sami. Do przyrządzenia potrzebujemy: *Placki z selera i cukinii*  1 duży seler połowa sporej cukinii marchewka 2 średnie ziemniaki ( ekstremalna wersja dietetyczna przewiduje bataty ) 2 jajka curry pieprz sól olej rzepakowy  bazylia świeża koperek spory pomidor     *Sos czosnkowy*  3 łyżki majonezu 6 łyżek jogurtu naturalnego 2 ząbki czosnku  Seler, cukinię, marchewkę i ziemniaki ścieramy na dużych oczkach tarki. Wbijamy do masy 2 jajka i doprawiamy solą, pieprzem i 1/4 łyżeczki curry. Mieszamy składniki dokładnie. Na teflonowej patelni przykrywamy dno olejem rzepakowym i smażymy placki do uzyskania złotego koloru. Dietetyczni ekstremiści mogą użyć tzw. wersji "na piekarnik". Piekarnik rozgrzewamy do 200 stopni. Placki rozkładamy na przykrytej posmarowanym oliwą papierze do pieczenia. Po uzyskanie złotego koloru przekładamy placek na drugą stronę.  Placki podajemy udekorowane pomidorem, bazylią i koperkiem.  Smacznego ! 