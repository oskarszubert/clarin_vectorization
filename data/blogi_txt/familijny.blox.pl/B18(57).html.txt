Walentynki - pierwsze od z zasadzie dwóch lat porządne wyjście "w miasto" z Anetą. Dawid osiągnął wiek i poziom rozwoju, który pozwala na uruchomienie funkcji "babcia". Teściowa nieświadoma zagrożeń zgodziła się zaopiekować  naszą ukochaną parką dzieciaków. Pociechy zostały odwiezione, a my zacierając ręce na super wieczór ruszyliśmy do dąbrowskiej Galerii.  Shooping kiedyś budził w mojej osobie skrajnie negatywne emocje ale nauczyłem się wydobywać z tej wydawałoby się nie męskiej rozrywki dość przyjemne emocje :) Coś jest w tym przeszukiwaniu sklepowych półek i wieszaków. Namierzyliśmy kilka ciekawych ciuchów na naszą dorastająca panienkę. Młoda wybrała sobie w Rossmanie mały prezent walentynkowy i nawet nie wiem kiedy zegarek wskazał nam, że czas udać się na salę kinową. Miejsca zarezerwowałem jako pierwszy nauczony doświadczeniem, że małe sale w dąbrowskim Heliosie to idealny przykład na pijaństwo architektów. Co za cymbał ustawił ekran tak wysoko, że widzowie z niższych niż 3 rząd od końca siedzeń opuszczają kino z poważnym zwyrodnieniem górnej części kręgosłupa ? Przypuszczam że w Stanach kino zaliczyło by już kilka sporych odszkodowań. Tam adwokaci wiedzą jak wykorzystywać błędy dużych korporacji. Tak więc zamówiłem sobie podwójne miejsce na samym końcu sali kinowej aby siebie i żony nie doprowadzić przez 2 godziny z hakiem do sytuacji gdy kołnierz stał by się niezbędny dla ratowania kręgosłupa. Wiemy, że " W ciemności" to mało walentynkowy film ale nie każde walentynki muszą sie kojarzyć z obrzydliwym karmelowym sercem na patyku. Aneta lubi książki i filmy o tamtych trudnych wojennych czasach. Nasz wybór na walentynkowy repertuar był więc prosty. Agnieszka Holland potrafi wycisnąć z odbiorcy Jej dzieł wszelakie możliwe emocje. Wycisnąć to idealne słowo do tego co czułem ja i Aneta na wczorajszym seansie "W ciemności". Film zgłoszono do nagrody Oskar ale nie przypuszczam by jankesi w ogóle ten film zrozumieli. Kolejny polski film tylko otrze się o nagrodę. Jednak to nie oskar jest gwarantem dobrego oglądania - w tym przypadku talent pani Agnieszki jest najlepszą z możliwych zachęt do obejrzenia " W ciemności". Historia lwowskich Żydów , Polaków i Ukraińców pokazuje idealnie jak wojna zmienia postawy ludzkie. Jak wpływa na międzyludzkie stosunki gdzie dotychczasowi przyjaciele stają się wrogami. Jak złodziej zamienia się w bohatera. Jak zmienia się w człowieku jego postrzeganie rzeczywistości. Wielu komentatorów twierdzi, że film jest antypolski bo pokazuje naszych rodaków od ciemnej strony - to nie prawda. Film pokazuje jak okrucieństwa wojny zamieniają jednych w bestie a innych w anioły.  Film wstrząsnął nami. Mimo, że nie był zrobiony z takim rozmachem jak na przykład "Lista Schindlera" czy inne mega-produkcję amerykańskich wielkich reżyserów. Miał w sobie ta tajemnicę i ta tytułowa ciemność która jeszcze długo po projekcji siedziała w nas głęboko. We mnie nadal tkwi stąd pewnie dość poważny ton wpisu. Faktycznie na typowo amerykańskie walentynki film słabo pasował ale na idealny wieczór z moją żoną był jak znalazł :) Po seansie poszliśmy na kolację gdzie długo rozmawialiśmy o tym co przed chwilą skończyliśmy oglądać. Wieczór zakończyły już w domku zimne drinki z przepysznym sokiem z rubinowych grejpfrutów :) ﻿ 