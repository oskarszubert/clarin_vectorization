Polecono mi drogą mailową stworzenie osobnego działu sosów. W sumie czytelnik miał rację. Większość przepisów na sosy dodaję do innych wpisów przez co trudniej je znaleźć. Sos to czasami kulinarnego dzieła podstawa więc nie można ich pomijać. Na pierwszy ogień podaję  przepis na tzatziki, dostępny także we wpisie Placki ziemniaczane z sosem tzatziki.  *Sos tzaziki* 400g naturalnego jogurtu (gęsty grecki byłby idealny) 2 łyżki oliwy z oliwek 2 lub 3 ząbki czosnku 2 ogórki zielone koperek sól pieprz cytryna  Zielone ogórki obieramy tniemy wzdłuż na pół i usuwamy gniazda nasienne. Ścieramy ogórki na tarce. Do naturalnego jogurtu dodajemy rozgniecionego czosnku. Czosnek nie może zdominować sosu więc dobieramy ząbków wprost proporcjonalnie do ich ostrości. Im lepszy czosnek tym mniej musimy go użyć. Do uzupełnionego smakiem czosnku jogurtu dodajemy  utarte ogórki i sok z cytryny. Najpierw wyciskamy pierwszą połówkę, solimy i pieprzymy sos i ewentualnie dodajemy kolejną porcję soku. Całość uzupełniamy koperkiem i oliwą z oliwek dobrej jakości. Grecka Lygourio Asklipiou﻿ pasuje jak znalazł. ﻿ 