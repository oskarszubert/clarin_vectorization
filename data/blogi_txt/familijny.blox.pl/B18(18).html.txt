Pachnący świeżym pieczywem dom to niestety rzadkość. A szkoda. Dostępne na rynku bułki to masowa produkcja bez tak ważnego dla wyrobu chleba czy bułek uczucia. Dawniej można było rozpoznać bez problemu z jakiej piekarni chleb właśnie smarujemy masłem. Zróbcie więc bułki sami. Przepis na bułki, które Aneta upiekła ostatnio jest bardzo prosty. Mimo to dom wypełnił się przepysznym aromatem ziół i świeżo wypieczonych bułek.﻿ *Bułki*  mąka pszenna - 50dag drożdże - 40g cukier - łyżeczka sól - łyżeczka woda ciepła - 250ml oliwa z oliwek - 40ml czosnek granulowany - 2 łyżeczki oregano - 2 łyżeczki zioła prowansalskie - 2 łyżeczki pomidory suszone - 40g płatki owsiane - szklanka    Pomidory moczymy w gorącej wodzie.  Drożdże rozkruszyć należy do kubeczka i zalać odrobiną wody. Dodać wystarczy już tylko cukier i łyżeczkę mąki by rozpoczęły pracę. Odkładamy kubeczek z wymieszaną zawartością przykryty ściereczką w ciepłe miejsce. Niech postoi z 15 minut.  Mąkę należy przesiać do miski i wymieszać z czosnkiem. Zasypujemy mieszankę ziołami, łyżeczką soli. Zalewamy całość oliwą oraz pracującymi drożdżami i resztą ciepłej wody. Wszystko należy dokładnie wyrobić rękami tak by odchodziło od dłoni. Odstawiamy miskę do wyrośnięcia ciasta powiedzmy na godzinę. Można  nawet i na całą noc ale wtedy lepiej miskę schować do lodówki.  Po tym czasie rozgniatamy ciasto pozbywając się nadmiaru powietrza. Dzielimy ciasto na pół. Do pierwszej połowy ciasta dodajemy pokrojone pomidory do drugiej ze dwie garści płatków owsianych.  Na papierze do pieczenia formujemy z ciasta bułki, smarujemu rozkłóconym jajkiem i posypujemy ziołami lub odrobiną płatków owsianych. Pamiętajcie, że wypiek powiększy się podczas pieczenia. Bułeczki muszą się piec około 35 minut w temperaturze 200 stopni. Wstawiamy je do już rozgrzanego piekarnika. 