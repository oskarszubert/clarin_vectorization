W naszym domu je się sporo kremów i gęstych przecieranych zup. Smaczne, pożywne i zdrowe zupy potrzebują jakiegoś dodatku. Grzanki, groszek ptysiowy czy pieczone kartofelki prędzej czy później mogą się znudzić. Warkoczyki z ciasta francuskiego i pancetty lub polskiego boczku doskonale się do zup nadają. *Warkoczyki z ciasta francuskiego*  ciasto francuskie boczek cienko krojony lub włoska pancetta jajko  Przygotowanie ciasta francuskiego to wyszła szkoła jazdy i nie zawsze jest na to czas. Gotowe produkty są ostatnimi czasy doskonałej jakości więc można akurat w tym temacie pójść sobie na skróty. Płat ciasta dzielimy na odpowiednie części. Każdą z nich nacinamy tak by uzyskać trzy paski:  Na środkowy pasek nakładamy wędzony boczek lub pancettę:  Zawijamy rogi  paska dociskając ciasto by się połączyło:  Boczne paseczki przekładamy pod spodem środkowego i zawijamy górą otulając nadzienie:   Jeszcze raz to samo i warkoczyk gotowy:  Dociskamy końce paseczków by ciasto się podczas pieczenia nie rozkleiło. Smarujemy widoczne części ciasta rozbełtanym w miseczce jajkiem. Po upieczeniu ciasto nabierze połysku. Pieczemy na górnej półce piekarnika w temperaturze 180 stopni około 15 minut. Prosta i szybka w przygotowaniu przekąska mogąca jednocześnie stać się pysznym dodatkiem do zup. Wczoraj z nią właśnie podaliśmy krem z brokułów. 