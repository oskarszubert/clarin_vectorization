Uwielbiałem Ostry dyżur i zmagania lekarzy publicznej placówki zdrowia. W jeszcze innym doktor Haus doprowadzał mnie do pasji swoim traktowaniem pacjentów, których ratował w swój tylko znany sobie sposób. Seriale detektywistyczne i policyjne zza Wielkiej Wody również ogląda się z przyjemnością. Co prawda ktoś lepiej zorientowany w tematach policyjnych śledztw łapie się czasami za głowę jednak poziom absurdu w powyższych amerykańskich produkcjach nie przewyższa  ogólnego poziomu serii i każdego odcinka z osobna. Pytam się więc - dlaczego w Polsce kręci się tak słabe seriale telewizyjne?Nie wierzę, że to brak pieniędzy. Często jest tak, podobnie jak w filmach pełnometrażowych, że to nie ilość pieniędzy gwarantuje produkcjom sukces. Czasami wystarczy grupa solidnych i znających się na rzeczy amatorów by ich dzieło cieszyło oko i ucho. Nie uwierzę też, że firma taka jak TVN nie jest wstanie sfinansować dobrej jakości produkcji dla własnych potrzeb.Serial TVNu o lekarskim fachu zapowiadał się dobrze. Trailery pokazywały sporo realistycznie wyglądających ujęć operacyjnych zabiegów. Obsada mimo kilku zgrzytów również budziła nadzieję. Oglądam więc z żoną kilka odcinków i ......nadzieja ulotniła się jak Waldek z rodziny Kiepskich. Serial ogląda się z punktu widzenia faceta beznadziejnie. Tak reklamowane sceny zabiegów i lekarskich dysput na poziomie to tylko mgliste tło dla podstawowych wątków serialu:1. kogo córką jest młoda lekarka2. który lekarz bzyknie młodą lekarkę pierwszy 3. jaką filozoficzną myśl na dziś w stylu kawału Stasburgera z Familiady wyłoży nam serialowy guru i wegetarianin w jednym4. ...kto z kim za ile i dlaczego go nikt nie kocha......a gdzie obiecana praca lekarzy w dużym szpitalu? Gdzie dziesiątki zabiegów, diagnoz i tego wszystkiego co czyni serial o lekarzach serialem o lekarzach? Zabrakło chęci, umiejętności czy pieniędzy? Raczej pogoń za widzem niekoniecznie wymagającym tego co dawały amerykańskie seriale o pracy lekarzy czy policjantów. Pełne przesady i sporej ilości fantazji, która ni jak się ma do rzeczywistości ale pełne dobrego humoru, dramatyzmu i ciekawych powiązanych ściśle ze sobą wątków. Ten serial ("Lekarze") jest jedynie kolejną porcją typowo polskich mięsnych jeży i różni się od wszelakich "Pamiętników z wakacji" i "Dlaczego ja" jedynie nazwiskami celebrytów z polskiego show biznesu na ekranie. Poziomem scenariusza niewiele od nich odbiega.BTWWchodzę na oficjalną stronę serialu, który miał mnie zaskoczyć poziomem realizmu lekarskich zmagań i widzę reklamę kolejnego odcinka:"Beata nie chce przyjaźni z Alicją. Maks uważa, że Alicja ma teraz pretekst, żeby się go pozbyć. Czy to prawda? Napięte stosunki między nimi nie pomagają w pracy w szpitalu...Co jeszcze wydarzy się w kolejnym odcinku "Lekarzy"?" - lekarze.tvn.pl...i napisze Wam tak. Ja już tego nie będę oglądał. Wolę przeczesać przepastne archiwa internetu i znaleźć kilka odcinków "Ostrego dyżuru" lub pasjonujących zmagań z objawami chorób wszelakich w wykonaniu dr. Hausa.﻿ ...a jak kto lubi takie pozycje to z góry serdecznie przepraszam za moją całkiem subiektywną opinię. W ramach przeprosin mam news, że TVN kręci już kolejną serię. 