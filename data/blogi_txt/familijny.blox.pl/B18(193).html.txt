Aneta na diecie musi ich niestety unikać. Placki ziemniaczane smażone na solidnej porcji tłuszczu odpadają gdy człowiek chce się lekko odżywiać. Jej placki z cukinii i selera pieczone w piekarniku bez udziału tłuszczu są pyszne ale nie ma to jak porcja porządnych placków ziemniaczanych. Takich z sosem czosnkowym lub pomidorowym.  *Placki ziemniaczane*  ziemniaki 2 kg czosnek 3 ząbki jajko - 1 szt sól pieprz olej roślinny Obrane ziemniaki ścieramy, w zależności tego jak lubimy, na większych lub małych oczkach tarki. Osobiście preferuję placki ziemniaczane starte na większych. Utarte kartofle przekładamy do sitka, pieluchy lub gazy. Delikatnie dociskając usuwamy z masy nadmiar płynu. Nie chodzi o wyciśnięcie ziemniaków jak w przepisie na kartacze lub szare kluski ale masa ziemniaczana nie może być zbyt mokra. Unikniemy dodawania mąki, która jest obecna w wielu przepisach na placki.  Dodajemy do odsączonej masy jajko, starte 3 ząbki czosnku i doprawiamy solidnie solą oraz świeżo zmielonym pieprzem. Placki ziemniaczane smażymy na oleju roślinnym z obu stron. 