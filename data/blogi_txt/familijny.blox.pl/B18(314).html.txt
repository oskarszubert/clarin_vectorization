Smaczna muffinka nie musi być słodka oblana czekoladą lub wypełniona po brzegi pysznym budyniem. Wytrawne muffinki także mają swój kulinarny urok - dodatek dojrzewającego sera jedynie ten urok podkreśli.  *Wytrawne muffiny serowe*  mąka pszenna - 450 g jajka - 2 sztuki mleko - 250 ml proszek do pieczenia - 2 i pół łyżeczki olej - 125 ml ser dojrzewający twardy - 100 g sól pieprz bazylia  W misce należy połączyć suche składniki, dodać szczyptę soli, pieprzu i suszonej bazylii. W drugiej misce łączymy skłądniki mokre czyli olej, mleko i jajka. Uzyskany płyn wlewamy do suchych skłądników i dokładnie mieszamy na gładką masę. Wypełniamy ciastem foremki do muffinek w 3/4 wysokości. Do każdej dodaj kilka pokruszonych kawałeczków dojrzewającego sera. Pieczemy muffinki w piekarniku rozgrzanym do 200 stopni około 20 minut.  Świeżutkie muffinki pałaszowaliśmy z posiekaną bardzo drobno i wymieszaną ze śmietaną rzodkiewką. Zdania w naszym domu na temat wytrawnych muffinek są podzielone. Mimo tego, że jestem niepoprawnym łasuchem tak podane ciastka bardzo mi smakowały. 