Poprzedni wpis prezentował pyszną przekąskę przygotowaną z muszlami makaronowymi.  W tym pokażemy inny hit urodzinowego stołu czyli sałatkę z konserwowego selera. Dobrze, że Aneta zrobiła jej więcej będę mógł zabrać sobie trochę tej pyszności do pracy :)  *Sałatka z selera konserwowego*  seler konserwowy - słoik 20 dag szynki por kukurydza - puszka 3 jajka ananas - 4 plastry świeżego lub z puszki majonez do zagęszczenia sól pieprz Przygotowanie sałatki banalne i nie zabiera wiele czasu. Efekt jednak bardzo smaczny. Seler ma specyficzny lekko ostry smak, który nadaje sałatce niepowtarzalnego aromatu. Seler jest w Polsce bardzo niedocenionym warzywem trafiającym przeważnie do rosołu. To błąd. Jedzmy seler w różnych konfiguracjach. Selerowe frytki na ten przykład są genialnym dodatkiem do obiadów. Składniki na sałatkę kroimy w drobną kostkę i mieszamy z kukurydzą oraz ananasem. Dodajemy pokrojone drobno ugotowane na twardo jajka i odsączony seler konserwowy. Zagęszczamy sałatkę kilkoma łyżkami dobrego, najlepiej domowego  majonezu i doprawiamy solą oraz kolorowym, świeżo zmielonym pieprzem. ----- ---------------------------------------------------------------- -------- Polub nas na Facebook, bądź na bieżąco z nowymi wpisami. Zapraszamy do komentowania :)﻿﻿ 