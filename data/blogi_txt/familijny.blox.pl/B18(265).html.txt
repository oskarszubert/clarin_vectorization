Znów szynkowar był w użyciu. Tym razem zrobiliśmy sobie drobiową wędlinę z papryką i żółtym serem. Sposób przygotowania jak zwykle banalny, a efekt taki jakiego się spodziewaliśmy. Własnoręcznie robione parzone wędliny zadomowiły się w naszej kuchni na dobre. Żeby tak człowiek jeszcze miał gdzie wędzarnie wybudować ...ech ....  *Smaczek drobiowy z serem*  pierś kurczaka - 60 dag żółty ser - 10 dag oregano - łyżeczka sól - płaska łyżeczka przyprawa John Tradismak - 2 łyżeczki papryka czerwona - połowa  Filet mielimy lub blendujemy dodając wszystkie przyprawy. Wyrabiamy masę rękami. Układamy ją w szynkowarze warstwami przekładając kawałkami sera i pokrojoną w kostkę papryką. Zamknięty praską szynkowar parzymy około 1,5 godziny w temperaturze+/- 80 stopni Celcjusza.   Po tym czasie wyjmujemy szynkowar z gorącej wody i studzimy szybko pod zimną. Odkładamy urządzenie do lodówki na całą noc. Na drugi dzień gotowa wędlinka praktycznie sama wyskoczy nam na talerz. Dokłada instrukcja i opis szynkowaru który posiadamy znajdziecie w pierwszym wpisie utworzonej na blogu sekcji: wędliny z szynkowara . 