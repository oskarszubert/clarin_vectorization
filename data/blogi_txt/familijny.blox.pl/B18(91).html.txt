Tytuł dzisiejszego wpisu może mi narobić wrogów wśród tureckich przyjaciół. Kebab z wieprzowiny w tym pięknym kraju jest nie do pomyślenia. Niestety - żyjemy w Polsce gdzie baranina raz, że jest praktycznie niedostępna to dwa jeśli już ją znajdziemy - cena powala z nóg. şiş kebab﻿ to zgodnie z tłumaczeniem pieczone mięso na szpikulcu i na tej podstawie wybrałem nazwę kebab wieprzowy.  Wczorajszy obiad był przepyszny i składał się z naszej wersji şiş kebab﻿, pysznej i wyraźnej w smaku surówki z czerwonej kapusty oraz pieczonych na ostro kartofelków.  *Kebab wieprzowy*  szynka wieprzowa - 70 dag papryczka chili cebula imbir limonka czosnek - 2 ząbki papryka słodka sól pieprz  Mięso mielimy dokładnie w maszynce. Siekamy do niego bardzo drobno cebulę i papryczkę chili. Pamiętamy o tym, że chili piecze dwa razy więc jeśli nasze organizmy mogą nie znieść ostrości jaką niesie ze sobą dobra chili, dodajemy jej albo mniej albo usuwamy jej nasionka.   Mieszamy mięso dokładnie i długo, dodając utartego imbiru - tak około 1 -2 cm. Ciągle mieszając i ugniatając wyciskamy sok z limonki. Pozostało nam jeszcze rozgnieść do masy czosnek i doprawić całość solą, pieprzem i papryką słodką. Gdy masa jest gładka i spójna robimy z mięsa kulki, które nabijamy na patyki do szaszłyków. Kulkę już na patyczku formujemy w typowe dla şiş kebab wałeczki.   Kebaby obsmażamy na patelni grillowej z każdej strony na dość dużym ogniu by zamknąć mięso. ﻿Ideałem było by piec kebaby długo nad ogniem. W przypadku domowych kebabów musimy użyć domowego grilla w piekarniku. Kebaby pieką się więc jakieś 20 minut w piekarniku rozgrzanym do 180 stopni. W tym samym czasie możemy upiec kartofelki z dodatkiem czosnku i papryczki chili. Skapujący tłuszcz z kebabów nada ziemniakom pyszny smak. Pozostaje zrobić jeszcze sos czosnkowy lub greckie tzatziki i możemy delektować się ostrym smakiem wieprzowych kebabów. 