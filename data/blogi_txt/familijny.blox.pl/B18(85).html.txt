Jeszcze jeden wigilijny przepis został nam w zanadrzu. Duszoną kapustę z grzybami można jednak robić nie tylko ten jeden raz w roku. Dostępność grzybów suszonych  pozwala nam spożywać ten pyszny, obiadowy dodatek dużo częściej. Na zdjęciu tegoroczna, a w zasadzie już zeszłoroczna, wigilijna kapusta z grzybami: *Kapusta z grzybami*  kapusta kiszona 1kg podgrzybek suszony  2 dag masło łyżeczka cebula ziele angielskie liść laurowy kminek pieprz sól cukier    Grzyby musimy namoczyć w zimnej wodzie całą noc.Zalejmy więc je wodą wieczorem dzień wcześniej gdy zachce nam się kapusty z grzybami.  Kiszoną kapustę siekamy i gotujemy do miękkości z dodatkiem liści laurowych i ziarenek angielskiego ziela. Na maśle w tym czasie szklimy cebulę posiekaną drobno w kostkę. Gdy kapusta zmięknie odlewamy z niej wodę, a ona sama trafia do garnka z masłem i usmażoną na nim cebulą. Grzyby kroimy w paski lub inne większe kawałki i dodajemy do kapusty. Zalewamy całość wodą spod grzybów by nie utracić aromatu który w niej pozostał. Przyprawiamy kapustę kminkiem, pieprzem, cukrem, solą do smaku i dusimy tak długo aż cały płyn z kapusty wyparuje. Kapustę możemy zagęścić zasmażką jeśli ktoś lubi i może ją stosować. Prosty sposób na zasmażkę:  Na patelnie prażymy dwie łyżki mąki mieszając ją ciągle drewnianą łyżką. Gdy mąka nabierze złotego koloru zdejmujemy ją z ognia i dolewamy po trochę wody. Musimy całość ciągle mieszać by nie zrobiły się grudki do uzyskania żądanej konsystencji. Potem przecieramy zasmażkę do mąki przez sitko i dusimy kapustę jeszcze chwilę. 