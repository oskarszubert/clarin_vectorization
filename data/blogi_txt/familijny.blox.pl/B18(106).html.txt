W tym roku co prawda na wigilijny stół zawita czerwony, postny barszcz zrobiony na własnym zakwasie ale postanowiliśmy też spróbować zrobić krem z podgrzybków. Okazał się pyszną postną zupą więc w przyszłym roku to pewnie taki krem rozpocznie wigilijną wieczerzę.  *Krem z podgrzybków*  świeże podgrzybki - 40 dag śmietanka 30% - 100ml bulion warzywny - 1,5 litra makaron razowy - 20 dag sól pieprz    W bulionie warzywnym gotujemy świeże lub mrożone podgrzybki. Gdy zmiękną wyciągamy je z garnka i blendujemy. Dolewamy do nich bulion aż uzyskamy żądaną gęstość kremu. Doprawiamy zupę solą i pieprzem i zagęszczamy śmietaną. W między czasie gotujemy makaron. Mogą to być łazanki ale my sobie zrobiliśmy razowe świderki. 