Ziemniaki się mogą znudzić jako dodatek do obiadu każdemu. Sposobów na podanie tego warzywa są setki ale my odkryliśmy niedawno całkiem fajny i nowy sposób. Sałatka ziemniaczana z dodatkiem octu balsamicznego pasuje nawet do najzwyklejszego kotleta.   *Balsamiczna sałatka ziemniaczana*  ziemniaki ugotowane - 1kg czerwona cebula - 1 sztuka oliwa z oliwek - 3 łyżki ocet balsamiczny - 1 łyżka czosnek 2 ząbki sól pieprz natka pietruszki  Ugotowane ziemniaki (najlepsze będą gatunki sałatkowe) kroimy w plastry. Cebule siekamy w piórka i mieszamy z ziemniakami. Natkę pietruszki siekamy drobno i dodajemy do sałatki. W słoiczku przygotowujemy dressing. Rozgniecione ząbki czosnku mieszamy z oliwą. Dodajemy ocet balsamiczny, zamykamy słoiczek i energicznie mieszamy nasz sos. Po otwarciu doprawiamy go solą, pieprzem i polewamy sałatkę ziemniaczaną. Całość delikatnie mieszamy. Młody młócił takie kartofelki aż mu się uszy trzęsły. 