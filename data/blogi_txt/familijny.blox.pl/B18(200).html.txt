Obiad na dziś to sałatka z kurczakiem.  Rzadko ostatnio odwiedzamy dąbrowskie miejsca żywienia zbiorowego. Jak już się wybierzemy to przeważnie trafiamy do pizzerii Dominium w galerii handlowej Pogoria. Mają tam rewelacyjną pizzę góralską z wędzonym serem i żurawiną. Dodatkowo do włoskiego placka Mamuśka zamawia  sałatki, a ojciec przepyszne ciabaty. Trzeba oddać honor pracownikom pizzerii - ich sałatki są bardzo dobre, a sałatka z kurczakiem rewelacyjna.  Ostatnio zamówiliśmy  pyszną sałatkę z kurczakiem Pollo . Sos miodowo-musztardowy, z którym jest podana powala  na kolana. Słodko-ostry smak tak podanej sałatki postanowiliśmy odtworzyć w domu. Winiary Pomysł na ... papirus nam w tym pomógł.  Po wczorajszym obiedzie zaprezentowanym tutaj zostało nam kilka usmażonych filetów z pomocą wynalazku firmy Winiary. Papirus z ziołami prowansalskimi i czerwoną papryką się sprawdził doskonale. Pisałem o tym w linkowanym wpisie więc się nie będą powtarzać. Kurczak na drugi dzień pozostał mocno aromatyczny więc tak jak zapowiadałem trafił dziś do sałatki:  *Sałatka z kurczakiem*  3 usmażone filety z kurczaka sałata lodowa lub miks sałat  pomidor papryka czerwona cebula czerwona oliwa z oliwek    *Sos musztardowo- miodowy*  5 łyżek oliwy z oliwek łyżka soku  z cytryny 3 łyżeczki musztardy Dijon 2 łyżki miodu  sól pieprz    Usmażone z pomocą papirusu Winiary piersi z kurczaka  kroimy w paski. To samo robimy z pomidorem i papryką. Dokładamy do tego pokrojoną lodową sałatę lub gotowy świeży mix sałat (ogólnodostępny w polskich sklepach). Czerwoną cebulę kroimy w piórka i mieszamy całość bez przyprawiania. Cały smak sałatce ma nadać bowiem przepyszny sos musztardowo-miodowy.  Oliwę mieszamy z musztardą i miodem. Dodajemy sok z cytryny i doprawiamy solą oraz pieprzem. Tak przygotowanym prostym sosem polewamy naszą sałatkę tuż przed podaniem. Sałatka wymiata, a podana  z pieczonymi, ziołowym kartofelkami stała się lekkim obiadem dla całej rodziny. Przepis na kartofelki także w linkowanym wyżej wpisie. Sprawdził się więc slogan firmy Winiary pomysł na... obiad każdego dnia :) 