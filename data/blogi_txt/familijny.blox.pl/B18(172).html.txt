Niezły pasztet. Zwrot oznacza kłopoty ale nie dziś. Ten pasztet z kłopotami nie ma nic wspólnego. Rozmaryn, tymianek i orzechy włoskie w pysznym pieczonym pasztecie w zasięgu Waszych rąk. Przepis pani Beaty Grątkowskiej znaleziony  w jakimś kolorowym piśmie z małą modyfikacją zainspirował nas do przygotowania tej pyszności. Według nas rozmaryn i orzech włoski lepiej będzie pasował do tego zestawu składników niż pistacje ale dodatkiem do pasztetu może być w zasadzie wszystko co nam wpadnie do głowy. Potrzebujemy sporo rzeczy ale warto: *Pasztet*  3 pojedyncze piersi z kurczaka 60 dag karkówki 40 dag wędzonego boczku 35 dag drobiowej wątróbki Wędzony boczek - cienkie plasterki włoszczyzna 2 jajka 2 cebule 1 jabłko grahamka 5 łyżek orzechów włoskich 4 łyżki oliwy 1 łyżeczka suszonego rozmarynu 3 ziarnka ziela angielskiego liść laurowy gałązki świeżego tymianku sól pieprz   Umyte mięso wkładamy do garnka i zalewamy zimną wodą. Mięso należy zagotować. Zbieramy szumowiny i gdy przestanie nam się tworzyć brudna pianka dodajemy  obraną włoszczyznę. Dorzucamy liść laurowy, ziela angielskie i sól. Gotujemy całość jakieś 2 i pół godziny.  W tym czasie szykujemy  drobiową wątróbkę. Należy je dokładnie umyć i osuszyć. Podsmażamy na patelni pokrojoną drobno cebulę. Złoty kolor cebuli każe nam dodać wątróbkę. Musi się ładnie zrumienić byśmy mogli dodać pokrojone w kostkę jabłko. Dolewamy do patelni wody i dusimy kilkanaście minut.  Ugotowane mięsa wyjmujemy z warzywami z wywaru. Trochę płynu odlewamy do miseczki w której namoczyć musimy bułkę grahamkę. Mięso i warzywa kroimy  w wygodne do mielenia kawałki. Razem z przygotowaną wątróbką, jabłkiem i cebulą mielimy wszystko w maszynce do mielenia mięsa. Do uzyskanej masy dodajemy rozbite jajka i przyprawiamy tymiankiem, solę oraz pieprzem. Uzupełniamy nasz pasztet rozdrobnionymi orzechami włoskimi. Orzechy muszą mieć wyraźne kawałki - nie róbmy z nich orzechowej mączki.  Piekarnik rozgrzany do 170 stopni czeka na naszą foremkę wypełnioną pasztetem. Foremkę keksową wyściełać musimy papierem do pieczenie i zwilżyć trochę oliwą. Wypełniamy ją  mięsną masą. Na wierzch rozkładamy plasterki boczku wędzonego i gałązki świeżego tymianku. Pasztet piecze się około godziny. Wystudzony powinien poleżakować w lodówce kilka godzin choć powiem szczerze jest to dość trudne. Zapachy jakie się wydobywają z piekarnika tworzą w domu atmosferę w której nikt nie ma zamiaru czekać aż się pasztet uleży. 