Delikatna roszponka nadaje się idealnie do lekkiej sałatki. Większość sałat takich jak radicchio czy rukola ma zdecydowany smak, który dominuje nad innymi składnikami sałatek. Roszponka nadaje sałatce kruchość i wręcz domaga się innych smaków. Orzechy i mozzarella nadają się idealnie. Zróbmy więc lekką i smakowitą sałatkę z roszponki, mozzarelli i orzechów włoskich. *Roszponka z orzechami*  roszponka - 125 g mozzarella - 1 kulka orzech włoski - 30 g pomidorki koktailowe - 125 g cebula czerwona - pół sztuki ogórek świeży - 100 g papryka czerwona - 150 g czosnek - 2 ząbki oliwa z oliwek - 4 łyżki ocet winny - 1 łyżka sól pieprz  Myjemy dokładnie nasze składniki. Warzywa kroimy w piórka natomiast roszponkę dodajemy do sałatki w całości. Jej kształt dodatkowo uatrakcyjni całość potrawy. Pomidorki kroimy w połówki i łączymy składniki sałatki. Oliwę z oliwek mieszamy z octem winnym i doprawiamy solą oraz pieprzem. Do sosu dodajemy roztarty czosnek. Idealną oliwą do tej sałatki była by włoska  Olio di Noce - genialna oliwa z orzechów włoskich. Pozostało nam pokruszyć mozzarellę i rozgnieść podprażone na patelni teflonowej orzechy włoskie. Polewamy dressingiem tuż przed podaniem. 