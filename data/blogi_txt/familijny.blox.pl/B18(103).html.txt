Kotlety  z piersi kurczaka wyparły ostatnimi czasy tradycyjny schabowy z niedzielnych polskich obiadów. Miękkość mięsa i jego niska kaloryczność spowodowały zapewne tak dużą popularność. Wszelakiej formy devolaye zagościły na obiadowych stołach powodując o producentów wieprzowinki palpitację serca. Któż jeszcze pamięta smak prawdziwego schaboszczaka z kostką ? Chyba tylko nasi rodzice.     No cóż - trzeba się przyzwyczaić do ewolucji w menu polskiej rodziny. To nie znaczy jednak, że musimy jeść owe kotlety ciągle takie same. Dziś prezentujemy Wam prosty sposób na uatrakcyjnienie zwykłego  kotleta z piersi kurczaka z pomocą farszu pieczarkowo-paprykowego. Chociaż  to chyba złe słowo. Farsz  przecież trafia do mięsa,  a tym razem trafi na mięso :) Do przygotowania potrzebujemy: *Kotlet z kurczaka*  3 piersi z kurczaka pojedyncze płatki owsiane papryka słodka suszona tymianek suszony jajko olej rzepakowy *Marynata*  mleko czosnek sól  pieprz    *Farsz pieczarkowy*  40 dag pieczarek żółta papryka czerwona papryka 2 łyżki tartego żółtego sera łyżka masła pieprz sól       Piersi z kurczaka rozbijamy tłuczkiem i moczymy kilka godzin w marynacie przygotowanej z mleka, utartego czosnku i przypraw. Mleko spowoduje, że mięso piersi kurczaka będzie nam się w ustach rozpływać, a czosnek da swój mocny aromat. Na przygotowanym talerzyku należy rozbełtać widelcem jajko i moczymy w nim nasze kotlety. Panierujemy piersi w w mieszance płatków owsianych, słodkiej papryki i tymianku. Smażymy na patelni teflonowej z niewielką ilością oleju rzepakowego do uzyskania złotego koloru. W międzyczasie przygotować musimy farsz który trafi pod koniec na dosmażające się kotlety. Pieczarki kroimy w drobną kostkę i smażymy je w maśle na patelni dodając pieprz i sól. Gdy pieczarka puści pierwsze soki dodajemy drobno krojoną paprykę czerwoną i żółtą. Nie można papryki przesmażyć ponieważ lubi gorzknieć poddana zbyt długiej obróbce termicznej. Gdy wyłączymy pod patelnią ogień dodajemy żółty ser, który nam farsz pięknie zagęści i połączy jego składniki.Farsz układamy na dosmażających się już kotletach z piersi kurczaka.      Kotlety możemy podawać z żurawiną która jest  świetnym dodatkiem do mięs wszelakich. Nie wspomnę już o magicznych wręcz właściwościach tego owocu dla naszego zdrowia. Cierpko-słodki smak idealnie współgra z paprykowym smakiem farszu na naszych kotletach z piersi kurczaka.   Polecamy i życzymy smacznego ! 