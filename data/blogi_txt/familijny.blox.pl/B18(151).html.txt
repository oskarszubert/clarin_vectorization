Tytułowe cudo przywiozła Aneta z pracy. Jej koleżanka taką oto musztardę robi i poczęstowała nas dając równocześnie przepis. Napiszę tak: w życiu bym nie wpadł na to by z gruszek zrobić musztardę. Jednak po degustacji z wędliną, a także z owsianymi nuggetsami z czystym sumieniem mogę ten ciekawy produkt na blogu polecić. Znajdziemy musztardę z gruszek  na sklepowej półce ale można ją zrobić samodzielnie więc nie ma co po sklepach biegać. Zróbcie ją sami.  *Musztarda z gruszek*  gruszki - 2,5 kg gorczyca - 12 łyżek cukier - 8 łyżek sól - 4 łyżeczki ocet - 1 szklanka goździki - 8 sztuk liść laurowy - 4 sztuki pieprz - 20 ziaren  Gruszki obieramy ze skórek, usuwamy ogonki i kroimy na połówki lub ćwiartki. Owoce należy piec około godziny w temperaturze 190 stopni Celcjusza. Ostudzone przecieramy przez sitko. W moździerzu ucieramy  ziarna pieprzu, goździki i listki laurowe. Mieszankę przypraw należy zagotować z octem i ostudzić. Masę gruszkową ucieramy z cukrem, solą i zmielonymi ziarnami gorczycy. Do przygotowanej masy dolewamy ostudzonego octu. Dolewamy powoli ciągle mieszając aż uzyskamy musztardową konsystencję. Gotową musztardę rozlewamy do słoiczków. Musztarda przed podaniem na stół powinna poleżakować kilka dni. Powyższego przepisu nie będziemy udoskonalać bo jakość musztardy przygotowana przez Anety koleżankę jest dla nas doskonała. Od Was zależy jak sobie ją urozmaicicie, a przypuszczam, że można z nią sporo poeksperymentować. 