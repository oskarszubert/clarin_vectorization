W czasie naszych remontowych wojaży wydarzył się dość ciekawy koncert w sąsiednim Sosnowcu. Eskalator to cykliczna impreza muzyczna organizowana przez radio Eska. Gwiazdą wieczoru była Ewa Farma więc Siostry nie mogło na koncercie zabraknąć. Ojciec chciał czy nie chciał dzieciaka w samochód zapakował i ruszyliśmy na muzyczny koncert. Fotostory ciut spóźnione ale brak dostępu do Internetu niezależny od nas :)   Przyznać trzeba, że artyści, którzy się zaprezentowali na scenie w Sosnowcu potrafią robić show. Na przystawkę Eska zaproponowała nam miejscowego chłopaka ze sporym talentem. Patryk, muzyk z Będzina, z szybko złapał kontakt ze sporą ilością publiczności zgromadzonej na terenie stadionu Zagłębia Sosnowiec. Zespół zagrał dość dobrze kilka znanych coverów i wywołał sporo pisku wśród publiczności w wieku Siostry.    Następnie na scenę przy wielkiej radości Wiktorii wkroczył zespół Enej znany przede wszystkim z programu telewizyjnego Tylko Muzyka. Szkoda że dopiero średniej jakości telewizyjne show potrafi w Polsce wyciągnąć na muzyczną scenę takie zjawiska. Chłopaki krają już od 2002 energetyczny mix ska i reggae z ludowym brzmieniem. Ukraińsko-polski skład dał naprawdę czadu.      Gdy na scenie pojawiła się gwiazda wieczoru Wiki rozpłynęła z radości. Ewa Farma od dawna fascynuje Siostrę - szczególnie od czasu gdy ów artystka zrobiła teledysk promujący ulubione lalki Monster High. Nie powiem bo nastoletnia gwiazda także na Ojcu wrażenie zrobiła. Muzycznie i wokalnie utalentowana młoda osoba. Niestety ale fotograficzny aparat jaki posiadamy nie był już wstanie ogarnąć ciemności jaka się rozlała nad Sosnowcem. Zdjęcie zaczerpnąłem więc z sieci, a dokładnie z twojezagłębie.pl Dobrze po 21:00 pojawiliśmy się w domu, zmęczeni ale zadowoleni. Cieszy mnie fakt, że Siostra lubi muzykę, którą można muzyka nazwać, a nie te wszystkie popularne na dziś usiasiusia z Vivy i MTV. Ba... Wiktoria już nawet zaliczyła Rawa Blues Festival z dziadkami więc złego słowa o jej guście muzycznym nie powiem. Noga jej do utworów Irka Dudka aż skacze i to cieszy serce Ojca - wielbiciela solidnie zagranej muzyki. 