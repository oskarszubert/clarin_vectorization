W przepisie do pieczonych piersi kaczki widzieliście zapewne miodowo-imbirowe buraczki. Marchewkę można zrobić dokładnie w ten sam sposób i jest równie rewelacyjna. Podaliśmy ją do szaszłyków drobiowych widocznych na zdjęciu. Była delikatna, słodka i z rewelacyjnym aromatem świeżego imbiru. Boski dodatek do obiadów - polecamy:  *Marchewka glazurowana*  80 dag marchewki - mniejsze masło - pół kostki miód - 2 łyżki imbir 5cm ocet winny - 3 łyżeczki  ﻿Umyte warzywa kroimy w podłużne plastry i gotujemy w osolonej wodzie al dente. Nie możemy dopuścić do tego by marchewka była rozgotowana. Na patelni topimy 100 gram masła dodając dwie łyżki miodu. Gdy masło z miodem się połączy dodajemy utarty imbir i mieszamy całość przez chwilę. Na patelnię wrzucamy ugotowane marchewki i dusimy podlewając do smaku octem winnym. Ocet zrównoważy nam bardzo słodkie aromaty marchewki i miodu. jeśli Wasze dzieciaki nie lubią warzyw to ten sposób je przekona na pewno. 