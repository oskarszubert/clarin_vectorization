Modro kapusta jest bardzo popularnym na Śląsku dodatkiem do tradycyjnego niedzielnego obiadu. Na tradycyjną śląską czerwoną kapustę przepis w linku powyżej. Dziś za to lekka kapusta czerwona z jabłkiem.  *Kapusta czerwona z jabłkiem*  pół główki czerwonej kapusty winne jabłko cebula ocet winny sól pieprz cukier    Kapustę pozbawioną łykowatych wierzchnich liści siekamy i gotujemy w osolonej wodzie jakieś 20 minut. Na grubych oczkach tarki ścieramy obrane jabłko, a cebulkę siekamy drobno. Najlepsze do kapusty są jabłka typu antonówka lub reneta. Kapustę odcedzamy i studzimy. Składniki sałatki po chwili mieszamy i doprawiamy solą, cukrem oraz pieprzem. 2 lub 3 łyżki winnego octu dodadzą kapuście odpowiedniej kwasowości.  Kapustę podajemy do wszelakich obiadowych dań. My dziś pałaszowaliśmy ją z kurczakiem i ziemniaczanym puree. Było pyszne - możecie mi wierzyć 