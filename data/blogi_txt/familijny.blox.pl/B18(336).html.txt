Marchew to warzywo uniwersalne. To surówki, sałatki warzywne, pyszne soki, zdrowe przekąski, a nawet składnik pysznych ciast. Niewiele warzyw można tak intensywnie wykorzystać jak marchew. Zupa marchewkowa w postaci gęstego kremu to kolejny sposób na przygotowanie tego pysznego warzywa.  Podana z chrupiącym boczkiem lub grzankami zaspokoi nie jednego głodomora. *Zupa marchewkowa*  marchew 80dag ziemniaki - 3 sztuki cebula - 1 sztuka masło - łyżka imbir - 1 cm bulion  natka pietruszki sól pieprz curry - przyprawa 1 łyżeczka    Marchewkę obieramy i myjemy pod bieżącą wodą. Następnie kroimy w plasterki. Cebul siekamy drobno i razem z marchewką obsmażamy na łyżce masła. Wystarczy warzywom jakieś 10 minut by uwolnić z siebie to co najlepsze dla smaku kremowej zupy. Na porcji rosołowej z udziałem włoszczyzny i 3 ziemniaków gotujemy bulion. Po ugotowaniu mięso i warzywa usuwamy z garnka. Ziemniaki przydadzą nam się do zagęszczenia kremu.   Do tak przygotowanego wywaru wrzucamy obsmażone marchewki i cebulę. Gotujemy marchew do miękkości. Całość przelewamy przez sito by przetrzeć marchew, cebulę i ziemniaki w mikserze. Do zmiksowanych warzyw dolewamy powoli bulion mieszając całość łyżką do uzyskania satysfakcjonującej nas konsystencji. Wystarczy już tylko zupę podgotować przez około 3 minuty doprawiając startym imbirem, łyżeczką curry, pieprzem i solą.  Zupę podajemy z paskami chrupiącego cieniutkiego boczku. 