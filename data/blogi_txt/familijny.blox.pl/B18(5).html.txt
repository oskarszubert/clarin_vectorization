Kuchnia to takie miejsce gdzie często łączymy rzeczy, które wydawałoby się połączone być nie powinny. Czy można połączyć tradycyjny polski barszcz czerwony  z genialnym smakiem śląskiego żurku? Można i my tak czasami robimy. Pyszny barszcz czerwony ugotowany na wiejskiej kiełbasie i wędzonych żeberkach podkręcony zakwasem na żurek śląski.Spróbujcie bo takie połączenie jest pyszne.  *Barszcz czerwony na żurku*  buraki - 1 kg (najlepsze są buraki podłużne) żeberka wędzone - 0,5 kg kiełbasa wiejska - 30 dag cebula domowy zakwas na żurek - 400ml śmietana do zup - 150 ml czosnek polski - 2 ząbki koperek ziele angielskie liść laurowy pieprz sól    Żeberka zagotowujemy i po usunięciu pierwszych zaburzyn dodajemy pokrojone w kostkę obrane buraki. Dorzucamy do wywaru kilka liści laurowych i ziarenek angielskiego ziela i pozwalamy całości powoli się gotować. Kiełbasę kroimy w plastry i obsmażamy na patelni aż się zrumieni. W międzyczasie dodajemy na patelnię posiekaną w kostkę cebulę.  Gdy buraki zmiękną wrzucamy do zupy zrumienioną cebulę z kiełbasą. Dolewamy około 400ml zakwasu na żurek śląski. Wciskamy do wywaru dwa ząbki czosnku. Gotujemy całość doprawiając solą i pieprzem. Pod koniec zabielamy zupę zahartowaną śmietaną i gotujemy jeszcze 5 minut, doprawiając posiekanym koperkiem. Barszcz podajemy na przykład z utłuczonymi z dodatkiem odrobiny masła i mleka ziemniakami.﻿  Przepis na domowy zakwas znajdziecie w przepisie na wielkanocny żurek ale można użyć też dobrej jakości żytnich żurków dostępnych w dobrych delikatesach lub u przysłowiowej "baby". 