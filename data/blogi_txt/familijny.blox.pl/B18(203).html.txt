Od jakiegoś czasu zastanawiam się nad zmianą operatora sieci komórkowej. Wielu znajomych nie może się nadziwić dlaczego nadal tkwię w tym mało atrakcyjnym na naszym rynku molochu. Jako użytkownik pre-paid niespecjalnie mi zależy na wszelakich promocjach, darmowych minutach etc. Używam telefonu tylko gdy muszę i tylko do szybkich kontaktów. Mój aparat nie potrzebuje bajerów, szmerów i innych cudów, których jedyną funkcją jest pożeranie baterii. Pewnie dlatego oferty Orange, a wcześniej Idea są dla mnie wystarczające. Nie mam kontaktów z ich obsługą więc nie mogę narzekać.  Jednak nie wszyscy klienci mają tak ograniczone potrzeby w tym temacie jak ja. I to jest pewnie dla firmy problem nie do przeskoczenia. Pominę już daremną w stylu i wręcz budzącą w moim odczuciu obrzydzenie kampanię reklamową z tymi ohydnymi pomarańczowymi kuleczkowymi stworkami - firma to profesjonalizm w obsłudze klienta więc skupię się na tym.  Aneta podpisała nową umowę na nowy plan taryfowy różniący się od zwykłych umów pre-paid, choć nie wiele. Umowę podpisała dość dawno, usługa jest uruchomiona ale... ...nie można sprawdzić stanu konta, minut etc. W zeszłym tygodniu udała się więc do salonu Orange. Tam dowiedziała się, że to musi potrwać ale już niedługo będzie miała taką możliwość. 29 maja otrzymała wiadomość na telefon:  Dziś mamy 3 czerwca, a na stronie Orange otrzymujemy taki o to komunikat:     Ciekaw jakie wyjaśnienia otrzymamy dziś w salonie Orange gdzie musimy się udać po raz kolejny w tej sprawie. Czy salonowa panienka wykaże się odrobiną jakiejkolwiek inicjatywy? Uderzy w odpowiednie miejsce firmy, której jest reprezentantem? Czy też znów zmęczonym głosem i ze wzrokiem w stylu "a o co panu chodzi" zapewni nas o w pełni profesjonalnym podejściu do klienta firmy. Wysłać wiadomość o uregulowaniu płatności potrafią ale już zapewnić dostęp do własnych usług nie. PS ...oglądałem ostatnio kolejną z obrzydliwych reklam, w których firma zapewnia nas, że dba o stałych klientów. Słynna dziewczynka, jej koszyczek i w nim wielkie kulki :) Jakoś nie wyczuwam specjalnego zainteresowania się moją osobą - było nie było 10 letniego klienta Orange - gdzie te profity bycia tak długo z Wami ? Raz w roku na urodziny dostaję od Was godzinę na rozmowy w sieci - zawsze to coś ale profesjonalizm nakazuje być wiarygodnym w reklamie własnych usług. Gdzie te obiecane owoce ? PS2 - "salonowa panienka" okazała się całkiem profesjonalnym pracownikiem. Miła i kontaktowa - niestety mimo szczerych chęci nie miała zbyt wiele możliwości do pomocy nam w problemie. W poniedziałek wizyta w autoryzowanym dużym salonie.   @z ostatniej chwili:   W zasadzie nie musimy już udawać się do salonu Orange. Pracownik sieci wytłumaczył nam wszystko na facebook'owym profilu: 