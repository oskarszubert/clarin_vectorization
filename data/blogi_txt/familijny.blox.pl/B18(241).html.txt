Kolorowa i chrupiąca sałatka z papryki była gwiazdą minionego weekendu. Najlepsza na drugi dzień ale już w pierwszy połowa znikneła jak za dotknięciem czarodziejskiej rożdżki. Świeży chleb z domową szynką  i porcja paprykowej sałatki dawała siłę na przetrwanie ostatnich gorących dni.   *Sałatka z papryki* papryka czerwona - 2 sztuki papryka żółta - 2 sztuki papryka zielona - 1 sztuka ogórek konserwowy - 7 małych sztuk kukurydza - mała puszka por - biała część 1 sztuka ser żółty - 20 dag majonez domowy - 3 łyżki sól pieprz   Warzywa i ser kroimy w kosteczkę. Mieszamy z odsączoną kukurydzą i dodajemy pokrojony w połówki cienkich talarków por. Doprawiamy do smaku i łaczymy składniki z pomocą 3 łyżek domowego majonezu. Sałatka powinna popracować nad sobą w lodówce kilka godzin a najlepiej całą noc więc zróbcie ją sobie wieczorem - po pierwsze nie będzie Was korcić podczas snu,  po drugie warzywa zdążą skruszeć, a po trzecie aromaty doskonale się wymieszają. 