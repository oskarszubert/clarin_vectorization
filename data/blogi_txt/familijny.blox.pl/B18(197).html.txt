Kolejny przepis na domową wędlinę. Tym razem polędwica drobiowa z pieczarkami pojawiła się na naszym stole dzięki współpracy ze sklepem Tradismak. Z każdym kolejnym daniem przygotowanym w szynkowarze "Singiel" staję się fanem domowej wędliny. Okazuje się, że coś co pozornie jest trudne, w rzeczywistości jest niezwykle łatwe. Soczysta, aromatyczna i w 100% naturalna polędwica drobiowa z pieczarkami w prostym przepisie. Zapraszamy: *Polędwica drobiowa z pieczarkami*  pierś kurczaka - 70 dag pieczarki - 10 dag masło - 1 łyżeczka sól - 1 łyżeczka przyprawa Natura John - 2 łyżeczki bazylia suszona - 1 łyżeczka liść laurowy - 2 lub 3 sztuki   50 dag mięsa kroimy w niezbyt małą kostkę. Pozostałe 20 dag mielimy lub drobno siekamy. Pieczarki kroimy w połowy talarków (jeśli mamy duże grzyby) i obsmażamy na maśle. Grzybów nie można przesmażyć bo będą za suche. Musimy jedynie wypuścić z nich trochę aromatu. Podsmażone grzyby mieszamy z krojonym i mielonym mięsem. Doprawiamy całość solą i przyprawami. Przyprawa "John" zawierała m.in. suszoną cebulę, paprykę i curry.  Masę wkładamy do szynkowaru, na wierzch układamy 2 lub 3 listki liścia laurowego. Nakładamy praskę, którą dociskamy sprężyną. Tak przygotowany szynkowar odkładamy do lodówki na dwie godziny by mięso przesiąknęło aromatem przypraw. Zdjęcia i opis urządzenia znajdziecie w poprzednim wpisie Mielonka z szynki - zapraszamy.  Szynkowar wkładamy do garnka na przygotowaną podkładkę. Może to być ściereczka - chodzi o to by urządzenie nie leżało bezpośrednio na dnia garnka. Zalewamy garnek wodą  pod rant szynkowara powyżej poziomu mięsa. Gotujemy wodę do temperatury 80 stopni Celcjusza i w takiej parzymy polędwicę około 60 minut pilnując by temperatura się nie zmieniała. Nie jest to skomplikowane gdy mamy odpowiedni do takich działań termometr.  Zaparzoną wędliny szybko chłodzimy wkładając szynkowar do zimnej wody i odkładamy do lodówki na 12 godzin by polędwica sobie odpoczęła. Wyjęcie produktu z szynkowara nie nastręcza kłopotów. Polędwica wyskoczyła nam na talerz nawet bez polania odwróconego dnem do góry szynkowara wrzątkiem.  Nie przegapcie kolejnych przepisów na domową wędlinę.  Zapiszcie się więc na newsletter lub polubcie nasza stronę na Facebook'u.  Przepisy przygotowywane w szynkowarze "Singiel" znajdziecie także w naszej sekcji "Wędliny z szynkowara", która się na naszym blogu pojawiła. 