Sezon na truskawki w pełni. Korzystajmy ile się da z tych pysznych polskich owoców. Ciasto drożdżowe z truskawkami to doskonały sposób na podanie naszych pysznych i słodkich truskawek. Nie jest to, wbrew opiniom, trudne do wykonania ciasto. Rośnie pięknie a zapach jaki się rozchodzi z piekarnika powala z nóg. Zapraszamy na drożdżowe z truskawkami.  *Ciasto drożdżowe z truskawkami*  truskawki - 70 dag maka pszenna - 750 g jajka - 2 sztuki + 2 żółtka drożdże - 60 g ciepłe mleko - 300ml masło - 1/4 kostki cukier puder - 150g cukier - 2 łyżki aromat waniliowy blaszka 32x21 (dno)   *Kruszonka*  mąka pszenna - 100 g cukier - 120 g masło - 1/4 kostki    Odlewamy połowę ciepłego mleka do kubeczka dodając 2 łyżki cukru i 1 łyżkę maki pszennej. Zaczyn drożdżowy rozmieszać i odstawić w ciepłe miejsce aby popracował 20 minut. Mąkę należy przesiać do misy dodając olejek waniliowy, resztę mleka. Do misy trafić powinny też 2 jajka + 2 żółtka oraz przygotowany drożdżowy zaczyn. Wyrabiamy ciasto intensywnie aż zacznie odchodzić od dłoni. Dolewamy wtedy rozpuszczone w garnuszku masło. Wyrabiamy rękami jeszcze chwilę by masło się połączyło z drożdżowym ciastem. Przykrywamy misę ściereczką i odkładamy do wyrośnięcia na 20 minut.  W tym czasie zrobimy sobie pyszną i ukochaną przez dzieciaki kruszonkę. Mąkę i cukier mieszamy z chłodnym masłem. Ucieramy w palcach masę aż stanie się sypka. Ciasto delikatnie zagniatając odpowietrzamy. Wykładamy do dużej blaszki wysmarowanej chwilę wcześniej masłem i wysypanej bułka tartą. Na wierzch rozkładamy połówki truskawek i posypujemy obwicie kruszonką. 40 minut w piecu rozgrzanym do 180 stopni i cieszymy się pysznym ciastem drożdżowym 