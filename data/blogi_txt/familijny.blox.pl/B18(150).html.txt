Minionym weekend należał do Dawida. Urodzinowe przyjęcie naszego dwulatka rozpoczęło się oczywiście od tortu. Jednak hitem imprezki były nadziewane sałatką muszle makaronowe. Od jakiegoś czasu chodziły nam po głowie nadziewane fetą, szpinakiem lub mięsem muszle. Na urodzinowe przyjęcie jednak podawany na ciepło makaron jakoś chyba nie pasuje. Postanowiliśmy więc podać je z sałatką warzywną.  *Muszle nadziewane sałatką*  opakowanie makaronowych muszli "Lubella" por (biała część) czerwona papryka świeża pół puszki konserwowej kukurydzy rzodkiewki 4szt kiszone ogórki 2szt jajka 2szt 20dag szynki majonez (do zagęszczenia) sól pieprz kolorowy   Por kroimy w plasterki i rozdrabniamy w palcach. Warzywa kroimy w drobną kostkę. Jajka ugotowane na twardo i szynkę również drobno kroimy, a całość mieszamy z kukurydzą i kilkoma łyżkami majonezu. Całość doprawiamy do smaku. Muszle gotujemy w osolonej wodzie. Ostudzony makaron wypełniamy sałatką. Pyszna przekąska. 