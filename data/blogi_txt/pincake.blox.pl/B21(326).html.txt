Kilka dni temu zostałam wyróżniona przez Grażynę nagrodą Kreativ Blogger. Serdecznie dziękuję Grażynko za ten miły gest:) Zgodnie z zasadami powinnam: 1. Podziękować osobie, która Mnie nominowała.2. Skopiować logo Kreativ Blogger Award i umieścić na blogu3. Zamieścić również link do osoby, która Mnie nominowała4. Napisać o sobie 7 rzeczy, które mogą kogoś zainteresować5. Wybrać 7 blogów do nagrody6. Umieścić linki do nominowanych blogów7. Na każdym z nich umieścić komentarz, tak aby wiedzieli, że zostali wybrani. I tu pojawiają się problemy... :) Już kiedyś zostałam nominowana do tego typu nagrody, ale wtedy udało mi się wymigać od kolejnych nominacji, bo praktycznie nikogo nie znałam:) Teraz już mam swoje ulubione blogi, ale nadal ciężko mi kogoś wskazać. W dodatku podtrzymuję swoje ówczesne stanowisko. Jakkolwiek niezmiernie miło zostać wyróżnionym, to dla mnie każdy pozytywny wpis, który zostawiacie u mnie na blogu, jest wyróżnieniem. Nawet sama uśmiechnięta buźka :) Przecież mogłybyście tylko wzruszyć rękami i zamknąć kartę, a tak wiem, że ktoś zajrzał i mu się spodobało. A mnie się robi przyjemnie:D Każdy, kto twierdzi, że pisze bloga wyłącznie dla siebie - zmyśla na całego :P W związku z tym dziękuję każdemu, kto do mnie zagląda i czyta moje posty! Ale żeby nie być egoistką, to zrobię taką przyjemność, jaka mnie spotkała, moim ulubionym bloggerkom. Ale jak nie macie ochoty, to nie musicie nic robić zgodnie z zasadami, tylko wiedzcie, że do Was bardzo lubię zaglądać:) Przesyłam buziaki do Szarlotka, Bei, Alicji, Komarki, Notme i do Monsai, na dobrą wróżbę, że do nas wróci. Wcale to nie znaczy, że innych blogów nie lubię. Po prostu te lubię najbardziej:) I znowu powinnam coś o sobie napisać. Znowu!... :/ 1. Najbardziej lubię kolor morelowy, dalej ciemną zieleń lasu, czerwień wytrawnego wina, brąz gorzkiej czekolady. 2. Nie cierpię eleganckich ubrań. Niestety do pracy muszę się elegancko ubierać. Damskie torebki to dla mnie koszmar! Zdecydowanie wolę ubranie, o którym nie muszę myśleć, jest wygodne i ma kieszenie np: dżinsy i podkoszulek. Ponieważ nie mam serca do ubrań, stawiam na klasykę, wtedy nie da się popełnić błędu;) Natomiast nawet do garnituru ubieram moje ukochane zwariowane kolorowe skarpety. W dostaje przy mnie białej gorączki i nie rozumie, jak można nosić skarpetki w zielone serduszka. A przecież ich nawet nie widać;P 3. Wychowywał nas ojciec, a że nie wiedział, na czym polega wychowanie dziewczynek, wychowywał nas po prostu na ludzi. Pokazywał jak się piłuje, wierci, zbija, naprawia żelazka. Za to nie za bardzo mu szło gotowanie;) Dopiero jak dorosłam, to się dowiedziałam, że jest coś takiego jak szowinizm i dyskryminacja. Do tej pory nie bardzo to rozumiem... Chociaż chwilami skłaniam się do stwierdzenia, że mężczyźni są zdecydowanie bardziej ograniczeni. 4. Nie lubię gotować, kiedy muszę. A muszę codziennie. Ale to już wiecie:P Lubię dobre (wyszukane jak i proste) jedzenie, a z siostrą nauczyłyśmy się gotować, bo tata potrafił tylko zrobić pomidorową z przecieru, grochówkę z torebki, bitki, gulasz, kotlety i rosół. WYŁĄCZNIE! Miesięcznik Kuchnia w czasach swojej świetności był dla nas objawieniem:) 5. Już 7 lat uczę biochemii i... racjonalnego żywienia. Hahaha:D W związku z moim umiłowaniem słodyczy, czasem się śmieję, że to jest tak, jak powiedział Tischner: drogowskaz tylko pokazuje drogę, ale sam do miasta nie chodzi:) 6. Nie mam pojęcia, co jeszcze mogłoby Was zainteresować? Jeśli coś chcecie wiedzieć, to dajcie znać, a spróbuję odpowiedzieć:) 