Najlepsze, co można zrobić z kubeczkiem jogurtu naturalnego (szczególnie jeżeli jest to jogurt kozi 150 g za bajońską sumę), to zjeść połowę, a drugą połowę kubeczka zmieszać z pół litra lekko podgrzanego mleka koziego (próba niemowlaka) i odstawić na noc w ciepłe miejsce. W zimie może to być półka nad kaloryferem lub przyjemnie ciepły piekarnik stygnący po pieczeniu ciasta (trzeba położyć łapę na ruszt, jeżeli nie poparzy, to znaczy, że temperatura jest OK). W takie upały jak teraz, to w sumie można postawić gdzie bądź;) W każdym razie następnego dnia mamy pół litra koziego jogurtu:)  Dla pewności i zdrowia ja dorzucam jeszcze zawartość kapsułki jakiegoś kilkuszczepowego probiotyku. A co można zrobić z pół litra jogurtu naturalnego? Ba! 