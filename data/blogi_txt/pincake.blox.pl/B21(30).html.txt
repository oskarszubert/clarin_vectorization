To ciasto jest wynikiem offtopicowej dyskusji o ciastach bez cukru;) A dołączam do Festiwalu płatków owsianych i śniadań majowych. Ciasto w całości zrobiła moja 4-letnia Córcia. Obrała banany, rozgniotła, dosypała, dolała (oczywiście ja mówiłam jej w jakich ilościach wariancjując na bazie bananowca:)). Wszystko pieczołowicie wymieszała, zarządziła dodatek słonecznika i migdałów, po czym wylała do blaszki (ja trzymałam miskę).  3 duże dojrzałe banany (przydałby się jeszcze jeden)3 łyżki oleju3/4 szklanki mąki gryczanej3/4 szklanki płatków owsianychgarść słonecznikagarść płatków migdałowych3 łyżki mleka koziego Kiedy ciasto się już piekło, oblizując miskę, zrozumiałam czemu na surowo jest takie smakowite - zapomniałam o proszku do pieczenia!Piekłyśmy ok. 40 minut, blaszka niestety była za duża na taką ilość wkładu, więc wyszedł bananowy podpłomyk. Po zwieńczeniu dzieła, Córcia nie chciała go jeść. Stwierdziła: "Wolałaby, żebym nie czuła bananów" ;) A mnie smakowało bardzo i zjadłam je z największą przyjemnością. Całe. 