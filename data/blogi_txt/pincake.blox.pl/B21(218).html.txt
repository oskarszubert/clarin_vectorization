Zamarzyły mi się florentynki, które znalazłam u Asieji i korzystając z przedświątecznej obfitości bakalii już wszystko miałam przygotowane po swojemu:  100 g margaryny2 łyżki miodu50 g cukru130 g mąkigarść suszonych ananasów, papai, żurawin i jabłek80 g gorzkiej czekoladyTłuszcz rozpuścić z miodem i cukrem, do gorącego dodać mąkę i owoce, wymieszać. Uformować kulki, ułożyć na blaszce i piec 12 min w 180st. ostudzić. Gby stwardnieją, posmarować z jednej strony rozpuszczoną czekoladą. Niestety nie doszło do pieczenia, bo wspólnie z Córką i Mężem tak degustowaliśmy suszone owoce, że nie zostało nic do ciastek. A specjalnie kupiłam po 300 g każdego, bo spodziewałam się, że tak to będzie wyglądać. Resztki wzięły udział w sesji zdjęciowej:) I dobrze:) Na pewno zdrowiej jeść bakalie niż ciastka z bakaliami ;P Po drugie pogoda jest zbyt piękna, żeby siedzieć w kuchni. Po trzecie ze mną tak jest zawsze. Daktyle na ulubione ciasto Królowej Matki kupowałam 4 razy, bo za każdym razem znikały w niewiadomych okolicznościach;) Teraz też kupilam na daktylowca i co? I nie będzie daktylowca:P Ja się nie dziwię, że ojciec dostawał przy nas białej gorączki i zamykał bakalie na klucz. Nawet jak nie wiem, że zostały kupione to i tak wywęszę... Ale przepis na florentynki jest bez jajek i przemawia do mojej wyobraźni, więc na pewno kiedyś do niego powrócę. O ile znowu nie zjemy wszystkich owoców... 