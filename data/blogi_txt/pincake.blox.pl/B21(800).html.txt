Dziś rano miało miejsce ciekawe zjawisko astronomiczne. Wenus przesunęła się na tle tarczy słonecznej. Z wielką nadzieją nastawiłam budzik na wschód Słońca (4.20), wyposażona w DDR- owską lornetkę i dwie płyty CD służące jako narzędzia astronomiczne, liczyłam na to, że pod pokrywą chmur Słońce jednak się przebije i uda mi się zobaczyć małą kropkę Wenus. Szansa miała trwać do 6.50, jednak polska aura była bezlitosna. Ani na chwilę chmury nie odsłoniły widoku:(( Przynajmniej mam ciasto na pociechę.   Przejście Wenus na tle tarczy Słońcaczyli ciasto karobowe z brzoskwiniami i galaretką 1,5 szklanki mąki 3/4 szklanki brązowego cukru  szczypta soli morskiej 1 łyżka karobu 1 łyżeczka sody 1/3 szklanki oleju 1 łyżeczka octu balsamicznego 1 łyżeczka ekstraktu waniliowego 1 szklanka mleka koziego brzoskwinie w syropie galaretka cytrynowa 1 borówka amerykańska  Suche składniki ciasta zmieszać, dolać składniki płynne, wymieszać. Przelać do tortownicy 18 cm wyłożonej na dnie papierem do pieczenia. Piec ok. 25 minut w 180°C, aż patyczek będzie suchy. Galaretkę przygotować w 400 ml wody, wystudzić. Brzoskwinie osączyć i pokroić w promyczki. Rozłożyć je na wystudzonej tarczy, umieścić na jej tle wenusjańską borówę i zalać tężejącą plazmą słonecznej galaretki.  Ech, następna taka okazja nadarzy się za 100 lat - więc raczej się nie załapię. Choć może za 15 lat uda mi się chociaż obejrzeć całkowite zaćmienie... 