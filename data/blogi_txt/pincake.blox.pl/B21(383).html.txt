Nie wiedziałam, jak zatytułować dzisiejszy wpis. Błękitny zachwyt? Letnia rozkosz? Nic na to nie poradzę, próbowałam z innymi owocami w różnych kombinacjach, z różnymi sosami, ale po prostu na czerwieni i granacie ogórecznik wygląda najpiękniej. Maliny, borówki, truskawki, poziomki, agrest oraz sos ze zmiksowanych truskawek jako tło dla błękitnych kwiatów ogórecznika. Do sosu można dodać łyżeczkę cukru z wanilią, żeby zachwyt był obezwładniający.  Ach, mogłabym sobie na nie patrzeć i patrzeć... A trzeba zjeść!  To moje Owocowe Love, borówkowe, malinowe i największe kwiatowe. 