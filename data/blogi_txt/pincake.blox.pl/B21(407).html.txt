Lody z mleka koziego robię dla Córci przez cały rok, korzystam z 50 ml probówek, z których tak się śmiejecie, jako foremek na lody;) Teraz Córcia prosiła o lody w wafelkach, więc robimy w wafelkach, a nie na patyku. Ryżowe mleko w proszku, na które tak narzekałam, okazało się doskonałym wypełniaczo-zagęszczaczem do lodów, a jego mleczny smak doskonale imituje nabiał (przynajmniej dla mnie, bo Córcia nie zna, więc nie tęskni). Dodatek oliwy lub oleju nadaje lodom bardziej śmietankową konsystencję - normalnie ludzie robią przecież lody z kremówki, która w 1/3 składa się z tłuszczu.  Lody trójmleczne 3/4 szklanki mleka (koziego, owsianego, migdałowego)1/4 szklanki mleka koziego w proszku1/4 szklanki mleka ryżowego w proszku 1 łyżka cukru 1 łyżka cukru z wanilią 1/3 szklanki oleju kokosowego lub łagodnej oliwy Suche mleka, cukier i oliwę rozetrzeć z niewielką ilością płynnego mleka na gładką pastę. Po roztarciu wszystkich grudek dolewać stopniowo resztę mleka. Zamrozić lub wlać do maszyny do lodów, jeśli takową posiadacie, bo ja nie. Jeżeli zamarzną na kość, to przed nakładaniem trzeba wyjąć i wstawić do lodówki na 20 minut. 