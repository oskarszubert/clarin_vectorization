Qing Long (青龍) - nazwa w kulturze chińskiej odpowiadająca japońskiej Seiryu (青龍), z obydwu języków przekłada się tak samo, jako błękitno-zielony smok. W kulturze japońskiej Seiryu jest bogiem Wschodu rządzącym wiosną. Jest również inkarnacją elementu Drzewa - jednego z pięciu elementów Feng Shui. W mitologii chińskiej jest przedstawiany, jako budzący grozę potężny smok, mimo groźnego wyglądu uważany za przynoszącego zdrowie i pomyślność.  Ciasto czekoladowo-miętowe piekłam na prośbę:) Zamówienie było na jakiekolwiek czekoladowe ciasto ozdobione nie po "babsku", tzn.: bez kwiatków, motylków itp. ;P Ideologię dorobiłam później :D Ciasto czekoladowe:2 szklanki mąki 1 szklanka cukru szczypta soli 4 łyżki kakao 1 łyżeczka proszku do pieczenia6 łyżek oleju1 żółtko1 łyżka spirytusu 1 i 1/3 szklanka mleka Pieczone przez 30 minut w 180°C Masę miętową zrobiłam na bazie TicTaców extra strong:) Znalazłam co prawda w necie przepis na wyborną masę miętową zrobioną z czekoladek After Eight, ale chyba by mnie piorun trzasnął, gdybym miała stopić na masę takie pyszności :P Paczkę TicTaców utłuc na pył i dodać do 500 ml śmietany ubitej  z łyżką cukru pudru. Do połowy domieszać posiekaną tabliczkę gorzkiej czekolady i wyłożyć na dolną warstwę ciasta naponczowanego herbatą z wódką. Przykryć drugim krążkiem ciasta i rozsmarować resztę miętowej kremówki. Gdyby ciasto nie było przeznaczone do transportu, boki obsypałabym posiekaną gorzką czekoladą. Na wierzchu wzorek usypany przez szablon z potłuczonych cukierków miętowych :) 