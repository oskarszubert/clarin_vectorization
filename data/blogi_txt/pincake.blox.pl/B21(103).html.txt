Uwielbiam ciasta cukiniowe, a orzechy doskonale pasują do tego owocu, który podczas pieczenia uwalnia mnóstwo słodyczy. Strasznie mi się zachciało właśnie tego ciasta, jednak za sprawą pewnej szczerbatej dziewczynki (he he he, akuratnie mam dwójkę ząbkujących dzieciaków:)) miałam za mało orzechów, więc oszukałam nieco własny przepis i dodałam płatków owsianych.  Do pieczenia użyłam żółtej cukinii, której raczej nie lubię i nie kupuję, bo mają za twardą skórę. W dodatku była nieźle wyrośnięta, jakich to już w ogóle nie kupuję, ale dostałam ją w prezencie, a darowanym cukiniom nie zagląda się między pestki. W cieście ta wielka jagoda okazała się rewelacyjna i dużo słodsza od zielonych.  Ciasto cukiniowo-orzechowe bez jajek 3/4 szklanki zmielonych orzechów włoskich1/4 szklanki grubo mielonych płatków owsianych1 szklanka mąki1/2 szklanki brązowego cukru1 łyżeczka proszku do pieczenia1 łyżeczka sody"mniejsze pół" szklanki oleju1 łyżka soku z cytryny1 szklanka startej cukinii (pół średniej żółtej)ok 1/2 szklanki mleka (kozie, owsiane, migdałowe) Suche składniki pomieszać. Cukinię obrać, wyciąć gniazda nasienne i zetrzeć na drobnej tarce. Dodać do składników suchych razem z olejem i cytryną. Wylać do tortownicy 18 cm wyłożonej na dnie papierem. Piec ok 45 minut w 180°C do suchego patyczka.  ﻿Pyszne, pyszne, przepyszne! Polecam, jeżeli jeszcze nie piekłyście ciasta z cukinii, koniecznie to nadróbcie:) KONIECZNIE! Ja tymczasem zmykam na wakacje:) 