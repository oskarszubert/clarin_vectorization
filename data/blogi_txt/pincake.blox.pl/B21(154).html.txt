Salami z czekolady i orzechów, to zdecydowanie moja ulubiona wędlina;) Do jej przygotowania użyłam masła orzechowego, a nie zwykłego tłuszczu, jak to zazwyczaj się robi. Kiełbasa ma dużo bogatszy smak i trochę mniej tłuszczu, a trochę więcej błonnika i mikropierwiastków;) Nie żebym się tym kiedykolwiek przejmowała:D Deser nie jest od tego, żeby się przejmować! Czekoladowe salami 120 g masła orzechowego (dobrej jakości najlepiej domowego, albo masła lub margaryny bezmlecznej, jeśli wolicie tradycyjnie)1,5 tabliczki gorzkiej czekolady20 g herbatników bezmlecznych, bezjajecznych (np holenderskich)50 g ciastek owsianych ok. 50 g bakalii (u mnie żurawina i rodzynki)ok. 50 g orzechów i migdałówkilka łyżek dmuchanego prosa 2 łyżki cukru  2 łyżki kakao Ciasteczka pokruszyć, migdały i orzechy posiekać. Czekoladę roztopić i zmieszać z masłem orzechowym, cukrem i kakao. Do masy dodać wszystkie pozostałe składniki, wyłożyć na papier do gotowania, zrolować i wstawić do lodówki do zastygnięcia najlepiej do następnego dnia. Odwinąć papier i posmarować salami cukrem pudrem, żeby nabrało szlachetnej patyny;)  Mniam:P 