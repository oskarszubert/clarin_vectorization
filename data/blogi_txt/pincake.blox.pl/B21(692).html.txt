Sok z dyni. Wyciekający, ściekający, ociekający samoistnie z tartej dyni. Bardzo smaczny, aczkolwiek czkawkogenny :P  A przyczyną tarcia dyni było ciasto wg przepisu z Siły Smaku. Ciasto dyniowe bez jajek, bez mleka, bez cukru 3 szklanki mąki pszennej razowej3 szklanki dyni startej na grubych oczkach3/4 szklanki oleju1/2 łyżeczki soli2 i 1/4 łyżeczki sody300 g daktyli bez pestekprzyprawy: cynamon, kardamon, gałka muszkatołowa (w sumie 2 łyżeczki) lub 2 łyżeczki przyprawy do piernikaopcjonalnie można dodać rodzynki i/lub słonecznik ﻿Ja zrobiłam z połowy porcji z samym cynamonem. Daktyle (można przekroić) przełożyć do garnka z grubym dnem, zalać wodą i podgrzewać na bardzo małym ogniu, aż trochę się rozpuszczą i zmienią w coś w rodzaju bardzo gęstej marmolady/dżemu. Mąkę przesiać do miski, dodać startą dynię, sól, sodę, przyprawy i wymieszać. Dodać olej, a następnie wyrobić ciasto. Dodać daktyle i wszystko jeszcze raz dokładnie zagnieść, aż składniki dobrze się połączą. Formę do pieczenia wyłożyć papierem, przełożyć ciasto i wyrównać. Piec najpierw w temp. 200ºC w piekarniku nastawionym z termoobiegiem przez 15 minut, a następnie przez kolejne 40 minut w 180ºC (góra/dół), aż do 'suchego patyczka'. Ciasto kroić po przestudzeniu. Wyszło mi nieco zbyt ciężkie, ale to chyba przez nadmiernie soczystą dynię. Jakkolwiek moja wiedza o dyniach z roku na rok jest coraz większa to i tak podczas zakupów biorę tę, która się do mnie uśmiechnie, a nie tę, która pasuje do moich planów;) ﻿ 