Zapraszam serdecznie do udziału w akcji Zielono mi! W czasie tej dorocznej zielonej zabawy gotujemy, pieczemy, przyprawiamy i jemy potrawy, w których dominującym kolorem jest ZIELONY!   Na Wasze usilne prośby, w tym roku wydłużam akcję do 4 dni i w zielone gotowanie będziemy bawić się od 15 do 18 marca. Wpisy archiwalne nie będą uznawane. Pretekstem do zabawy pierwotnie był Dzień Świętego Patryka, kiedy to podobno każdy jest Irlandczykiem i pije zielone piwo;) Jednak okazało się, że nasza akcja skutecznie przywołuje wiosnę, więc usilnie wierzę, że i tym razem poskutkuje:) Mam nadzieję, że podsumowanie uda mi się opublikować na jej astronomiczne przywitanie. Uprzejmie proszę, żeby wpisy zostały opatrzone banerem (kod poniżej) lub aktywnym linkiem do tego wpisu z zaproszeniem do zabawy Zielono mi. a href="http://pinkcake.blox.pl/2013/03/Zielono-mi-zaproszenie-do- zabawy.html"img src="http://pinkcake.blox.pl/resource/zielono4.jpg"/a Jeżeli wolicie umieścić baner podsumowania, to zapraszam, będzie ono dostępne pod tym adresem (na razie jest nieaktywny), ale po zakończeniu zabawy baner będzie przekierowywał do spisu potraw, a nie zaproszenia: a href="http://pinkcake.blox.pl/2013/03 /Zielono-mi-podsumowanie-czwarte.html"img src="http://pinkcake.blox.pl/resource/zielono4p.jpg"/a Zapraszam do rejestrowania zielonych dań na durszlaku lub na mikserze (wkrótce dostępne) albo o przysyłanie linków do swoich potraw na maila: pinkcake(at)gazeta.pl   Ponieważ Zielono mi swoją popularnością wykracza poza blogosferę, osoby nie posiadające blogów zapraszam, żeby swoje przepisy ze zdjęciami w czasie trwania zabawy publikowały na facebookowej stronie Trochę Innej Cukierni. Zielonych inspiracji możecie szukać w podsumowaniach Zielono mi 2010, Zielono mi 2011 i Zielono mi 2012. Zielonego jedzenia jest mnóstwo: Zielona cukinia, zielona herbata, zielona kapusta, zielona sałata, zielone awokado, zielone brokuły, zielone fasolki, zielone gruszki, zielone jabłka, zielone kiwi, zielone limonki, zielone natki, zielone pory, zielone winogrona, zielone zioła, zielony agrest, zielony groszek, zielony ogórek, zielony szczypiorek, zielony szpinak, zielone... Dania farbowane sztucznymi barwnikami również można zgłaszać, jednak zachęcam do korzystania z naturalnych źródeł zieleni. Serdecznie zapraszam do zazielenienia talerzy i szklanek! Bawmy się wszyscy dobrze i niech nam będzie bardzo zielono :) 