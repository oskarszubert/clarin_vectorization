8 urodziny mojej siostrzenicy. Jutro.  Biszkopt czekoladowy 4 jajka1/2 szklanki cukru1/3 szklanki mąki1/3 szklanki mąki ziemniaczanej2 łyżki kakao1,5 łyżki oleju0,5 łyżeczki proszku do pieczenia Ubić białka, potem dodać żółtka i olej, potem delikatnie wmieszać przesiane sypkie. Przełożyć do formy na babę i piec w 170 st przez 25 minut. Masa chałwowa 1,5 kostki masła300 g chałwy waniliowej1 budyń smietankowy przygotowany w 1,5 szklanki mleka. Zmiksować, kiedy wszystko osiągnie temperaturę pokojową. Nie dodawałam już cukru, bo chałwa już dostatecznie posłodziła. Ponczowałam kawą zbożową z troszką cukru. Przekładanie: ciasto, zmiksowane truskawki (z mrożonki), masa, kiwi i tak do czubka. W sumie było 6 warstw ciasta. Musiało byc jak najwyżej, bo okazało się, że zakupiona na prezent lalka była ciut wyższa od tej, do której przymierzałam formę i się trochę zdziwiłam:/ A nie chciałam robić tortu na samym korpusie z oderwanymi nogami, jak to zazwyczaj robią cukiernicy. W środek przełożonej babki włożyłam lalę owiniętą celofanem, co by sie nie upaćkała:)  Suknia: z cukru plastycznego zrobionego z kilograma cukru pudru, łyżki glukozy, 2 kopiatych łyżek agrestowej galaretki (zieleń e140) na niewielkiej ilości soku kaktusowego (zielony) z dodatkiem ekstraktu szpinakowego i malutką łyżeczką gliceryny. Nie wiem, jak ja to jutro przewiozę do jubilatki?...  Umieram ze zmęczenia. Na pewno długo nie zrobię żadnego tortu ozdobnego. Do czasu aż zapomnę, jakie to męczące i jakie mało jadalne:P A w parze do ciasta głównego, czyli księżniczki tortowej, był bezalergiczny zaklęty książę :) 