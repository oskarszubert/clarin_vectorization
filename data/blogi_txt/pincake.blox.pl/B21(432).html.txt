Takie kruche ciasto funkcjonuje jako mazurek, ale moim zdaniem świetnie (o wiele lepiej) sprawdza się jako ciasto zimowe (na wiosnę, jakoś nie mam ochoty na czekoladę).  Kruche ciasto marcepanowo-czekoladowe ze śliwką Kruche ciasto:250 g zimnej margaryny naturalnej lub przynajmniej nieuwodornianej 80 g cukru pudru 2,5 szklanki mąki 3 łyżki oliwy Nadzienie:200 g marcepanu 1 słoik ulubionej konfitury (u mnie po połowie ciasta powidła śliwkowe i przecier różany) 100 g gorzkiej czekolady Wszystkie składniki szybko zagnieść na sprężyste ciasto. Rozwałkować na dużą blachę i piec w 200°C przez 10-12 minut do zezłocenia. Wystudzić. Ciasto posmarować konfiturami. Marcepan rozwałkować cienko między dwoma kawałkami papieru do gotowania i przenieść na ciasto. Czekoladę roztopić w kąpieli wodnej, polać nią warstwę marcepanową i równomiernie rozprowadzić. Ciasto pokroić zanim całkowicie zastygnie czekolada, w przeciwnym wypadku będzie się nieestetycznie łamać.  Ze śliwką bardzo dobre, ale z różą genialne! Te różane kawałki z Córcią wyżarłyśmy zanim przyszli goście ;D 