Pierniczki na choinkę (ale nie tylko, bo zamierzam kilka podarować) - wreszcie znalazłam czas na ich dekorowanie pisakami tortowymi, czyli  lukrami w tubkach. Wg mnie dziurki do przeciągnięcia sznureczka najlepiej jest robić wykałaczką zaraz po upieczeniu, w jeszcze ciepłych i miękkich pierniczkach. Po wystygnięciu twardnieją, a drążenie dziurki przed pieczeniem powoduje, że ciastko nierówno wyrasta.  Pierniczki witrażyki z pokruszonymi zozolami. Nie polecam, bo strasznie się pienią, a zapomniałam kupić innych landrynek;) Próbowałam też zrobić zaślepki z posypką cukrową, nawet ciekawie wyszło. Osobną blachę z nimi piekłam w 150 stopniach.  Córcia upodobała sobie biały lukier i wszystkie swoje pierniczki dekorowała na biało. Ja się w pełni z nią zgadzam, że lukrowanie na biało jest najpiękniesze;) Tylko, że niemal wszystko co lukrowała, od razu zjadała. No i jeszcze, że wyciskała sobie lukier wprost na paluszek i hops do buzi :)  Dla mnie zostawiła same resztki białego lukru... 