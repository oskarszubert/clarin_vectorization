Tort na urodziny szwagra. Smakiem zimowy - wyglądem wiosenny. Mógłby się nazywać Przedwiośnie:)   Biszkopt czekoladowy 6 jajek3/4 szklanki cukru1/2 szklanki mąki1/2 szklanki mąki ziemniaczanej3 łyżki kakao2 łyżki oleju1 łyżeczka proszku Ubić białka, potem dodać żółtka i olej, potem delikatnie wmieszać przesiane sypkie. Przelać do tortownicy 26 cm z tylko dnem wysypanym bułką tartą. Piec w 170 st przez 25 minut. Masa czekoladowa masło, 2 tabliczki rozpuszczonej gorzkiej czekolady, cukier puder. Utrzeć razem. Masa orzechowa masło, cukier puder, 100 g orzechów zmielonych z dodatkiem mleka (użyłam sojowego, bo chciałam ich jeszcze użyć dla dziecka) Masa migdałowa Jak wyżej tylko 100 g migdalów. Nie zawracałam sobie głowy myciem garnka po masie orzechowej:) Tort ponczowałam lekko posłodzoną kawą z amaretto. Przekładałam o dołu: masą migdałową, czekoladową i orzechową.  Do obłożenia boków użyłam połączonych resztek masy czekoladowej i orzechowej. Potem obsypałam posiekanymi orzechami laskowymi i włoskimi. Motylki wycinałam z marcepanu bez i z dodatkiem kakao. Na wykałaczkach miały być tylko 2 białe, ale Córcia podniosła krzyk: - To jest tatuś, to Kasia i jeszcze musisz zrobić mamusię. Mamusiu, przecież zrób mamusie!- A jakiego koloru ma być ta mamusia?- Różowa! No więc rano jeszcze dorabiałam różową motylkową mamusię. W sumie, muszę przyznać, że to złamanie kolorystyki dobrze zrobiło ogólnemu wrażeniu estetycznemu. 