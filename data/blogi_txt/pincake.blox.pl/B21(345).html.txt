Bardzo lubiłam tą książkę w dzieciństwie. Bida u nas aż piszczała i nie bardzo było z czego cudować. Ale fantazjować można było do woli:) Poza tym Tata był raczej zwolennikiem zasady: zrobić, zjeść, zapomnieć:)  Marzyło mi się, że jak będę miała swój dom, to moja kuchnia też będzie pełna cudów. Cóż, proza życia codziennego w większości weryfikuje dziecięce marzenia. Nie mam własnej kuchni... Bywało ciężko... Ale wciąż staram się o drobne cudeńka :D  Szkoda, że nie wznowiono tej książki:( Jest w niej przepis na sernik na zimno "Cud nad cudy z truskawkami", który często przygotowuję na swoje imieniny:) Chociaż chyba tylko raz robiłam go z truskawkami:P  Właściwie nie patrzę już prawie na ten przepis, tylko robię na oko, a właściwie na jęzor:) Tak powstał również sernik bez sera na Wielkanoc dla Córci i baza do fiołkowego sernika. Sernik na zimno był również moją ogromną kulinarną porażką. Chciałam nim zachwycić kuzyna, który zjechał do nas na wakacje. Kuzyn zapytał: "A co będzie, jeśli nie wyjdzie?" A ja stary (14-letni wtedy:)) wyga kuchenny stwierdziłam, że: "Nie może się nie udać!" I co? I sernik nie zsiadł się. Jedliśmy krem serowo- galaretkowo-brzoskwiniowo-herbatnikowy z pucharków:/ Ale był przepyszny;D W tym roku nie robię sernika na imieniny ale egzamin:P Mam nadzieję, że dobrze pójdzie... :) 