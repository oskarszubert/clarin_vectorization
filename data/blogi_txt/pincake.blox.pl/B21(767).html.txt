Trufelki z prażonej mąki z książki Jana Czernikowskiego "Ciasta, ciastka, ciasteczka. Wypiek domowy" znalezione u Andzi, ale poprzerabiałam na bezglutenowo, bezjajecznie i bezkrowiomlecznie. Ze względu na kawę i alkohol, nie nadają się dla dzieci, ale nadają się jako wielkanocny prezent dla dorosłych.  Trufelki z prażonej mąki 1 szklanka cukru (w tym z wanilią) 1 niepełna szklanka mleka (u mnie koziego i sojowego pół na pół) 2 szklanki mąki (u mnie gryczanej) 3 łyżki stałego oleju kokosowego (zamiast masła) 1 łyżka mielonej kawy  1 kieliszek spirytusu Zagotować mleko z cukrem i ostudzić. Mąkę uprażyć na patelni, mieszając drewnianą łyżką. Następnie przesiać ją przez sito. Schłodzić. Wszystkie składniki połączyć. Z masy formować kulki. Ponieważ przygotowałam je na Wielkanoc, zamiast kulek toczyłam jajeczka. Każde obtoczyć w gorzkim kakao, karobie lub cukrze pudrze. 