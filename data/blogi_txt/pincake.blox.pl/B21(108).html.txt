Ciasto gryczane chodziło za mną od kiedy zobaczyłam je na starym blogu Alicji. A teraz nie działa jej ani stary ani nowy blog:( Długo nie mogłam znaleźć mąki gryczanej, aż wreszcie uznałam, że zmielę sama kaszę gryczaną w mini-blenderku w 2-łyżkowych porcjach. Kiedy już doszłam do tego stopnia zdesperowania, udało mi się dostać mąkę gryczaną:) Wyborne ciasto, a Córcia nie mogła przestać wyjadać je na surowo jako mieszaniny mąki gryczanej, mleka i oleju (przed dodaniem alku;))  1,5 szklanki mąki gryczanej3/4 szklanki cukrubardzo płaska łyżka kakao1 łyżeczka proszku do pieczenia BIO6 łyżek oleju1 łyżeczka octu balsamicznego1 łyżka whisky (uznałam, że będzie pasować:))1 szklanka mleka koziego rozcieńczona 3:1 wodą Suche składniki trzeba zmieszać, dolać składniki płynne, wymieszać. Piekłam w tortownicy 18 cm przez ok. 45 minut w 180°C, aż patyczek był suchy.  Absolutnie przepyszne ciasto! I świetny sposób, żeby przemycić trochę wartościowego ziarna kaszowym niejadkom:) Na szczęście my do nich nie należymy, już raczej do koneserów kaszy, więc tym bardziej chwalę to ciasto. Dobrze by do niego pasowały kwaśne wiśnie lub żurawina jak w oryginale. Ponieważ ja jak zwykle piekłam po swojemu, podaję oryginalny przepis znaleziony u Alicji, który wyglądał tak:  170 g miękkiego masła 170 g cukru 1 cukier waniliowy 4 jajka 200 g mąki gryczanej szczypta soli łyżeczka proszku do pieczenia 1 cytryna 150 g konfitury z żurawin 1 łyżeczka żelatyny w proszku (na 1 litr płynu) Piekarnik nagrzać do 180°C. Cytrynę sparzyć wrzątkiem i zetrzeć z niej skórkę. Masło, 100 g cukru, cukier waniliowy, szczyptę soli i skórkę z cytryny utrzeć na gładki krem. Oddzielić żółtka od białek, bardzo ostrożnie, żeby w białku nie znalazło się ani trochę żółtka :-) Do masy maślanej dodać żółtka, a białka ubić z resztą cukru na sztywną i lśniącą pianę, tak jak na bezy. Pianę dodać do masy maślanej, a następnie, ciągle mieszając porcjami dosypywać mąkę gryczaną wymieszaną z proszkiem do pieczenia. Ciasto wlać do wysmarowanej masłem tortownicy o średnicy 20 cm. Piec przez 45 min. Po wyjęciu z piekarnika ostudzić i przekroić w poprzek na 2 placki. Jeden z nich posmarować połową konfitury. Położyć na to drugi placek. Resztę konfitury podgrzać i dodać do niej łyżeczkę żelatyny, wymieszać i rozsmarować na wierzchu. Pozostawić do stężenia. 