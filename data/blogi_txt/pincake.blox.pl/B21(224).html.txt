To chyba jest już ostatni wpis fiołkowy. Chociaż któż wie, co mi jeszcze wpadnie do głowy? ;) Fiołki u nas przekwitły juz dwa tygodnie temu, a inne kwiatki czekają, więc nie będę już Was dręczyć na fioletowo. Miałam zrobić dżem fiołkowy, jednak na jeden słoiczek trzeba zebrać ponad 2 litry kwiatów fiołka wonnego, a następnie oskubać same płatki. Jest to zajęcie o tyleż urocze, co szalone. Unoszący się zapach jest zabójczo piękny, jednak jakiekolwiek zawilgocenie opuszków powoduje przyklejanie się doń płatków, tak że można osiwieć z szału! Ponieważ sezon fiołkowy minął mi pod znakiem wielkiej dyńki z przodu, a dzieci już nie udało mi się zagonić do roboty jak przy syropie fiołkowym﻿, więc uznałam, że mogę zrobić coś delikatniejszego: galaretkę. Prawie taką samą jak coś, od czego właściwie się zaczęła cała ta checa z jedzeniem kwiatów ;P  . ﻿ W smaku galaretka jest o wiele delikatniejsza niż dżem i łatwiej ją przełkną grymaśnicy, którzy mówią, że kwiatków nie amciu ;P Zdaje się, że na ten sam pomysł wpadła Komarka;)﻿﻿Kolor zależy przede wszystkim od ilości użytych fiołków i dodanej cytryny.  Galaretka z fiołków filiżanka kwiatów fiołkacukier do smakunaturalna pektyna jabłkowa BIOsok z cytryny Fiołki zalać połową szklanki wrzątku, przykryć i odstawić do osudzenia. Przecedzić, dodać sok z cytryny, cukier, pektynę i zagotować. Przelać do słoiczka. Można ją zjeść z tostami lub posmarować nią tort, np.: na chrzciny :P Albo zrobić z nią cóś innego...  W zasadzie w ten sam sposób możecie zrobić dżem lub galaretkę z dowolnych innych jadalnych kwiatów. 