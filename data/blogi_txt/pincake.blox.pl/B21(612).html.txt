Kontynuuję wątek dietetyczny ;) Ilustracja z tego, co miałam w domu, więc proszę się nie czepiać, że jest gorzka czekolada zamiast kakao i sezamki zamiast sezamu. Na naszym osiedlu nigdzie nie kupię ziaren sezamu, kakao w lecie jakoś nie wchodzi, a reszta po prostu zazwyczaj w domu jest.  Zawartość żelaza w 100 g produktu: Pestki dyni 15 mg Otręby pszenne 14,9 mg Kakao, proszek 10,7 mg Zarodki pszenne 9 mg Mak 8,1 mg Pistacje 6,7 mg Sezam 5,9 mgNatka pietruszki 5 mg Kasza jaglana (surowa niestety) 4,8 mgMelasa 4,7 mg Słonecznik 4,2 mg Soja gotowana 4 mg Płatki owsiane 3,9 mg Płatki jęczmienne 3,6 mg Wiórki kokosowe 3,6 mg Morele suszone 3,6 mg Szpinak (świeży) 3,4 mg Dla porównania pokarmy zwierzęce bogate w żelazo (zawartość w 100g): Krew wieprzowa 39,5 mg Wątroba wieprzowa 18,7 mg Kiszka krwista 16,9 mg Wątróbka z kurczaka 9,5 mg Wątroba wołowa 9,4 mg Wątroba cielęca 7,9 mg Żółtko jaja kurzego 7,2 mg Kotlet cielęcy panierowany 5,3 mg Sztuka mięsa z koniny 5 mg Sztuka mięsa wieprzowa 4,3 mg Befsztyk tatarski 4 mgKaczka 1,4 mgKurczak 1,2 mg Z żelazem roślinnym jest ten problem, że jest 10-krotnie gorzej przyswajalne niż żelazo z krwi i mięśni zwierząt. We krwi obecne jest żelazo związane z hemem, a w tkankach roślinnych przeważa żelazo niehemowe np.: w centrach żelazowo-siarkowych. Hemowego też trochę jest, jednak niewiele w porównaniu do krwi. Jednak obecność witaminy C i kwasów organicznych (np jabłkowego, cytrynowego) w tym samym posiłku, usprawnia wchłanianie żelaza roślinnego dwukrotnie, a nawet niewielki dodatek mięsa do posiłku roślinnego sprawia, że wchłanianie żelaza roślinnego rośnie 4-krotnie. Jajko to też "mięso", a nie wymaga zabijania, więc warto jeść jajka (nie tylko kurze). Natomiast wapń i kazeina (białko mleka) oraz błonnik upośledzają wchłanianie żelaza hemowego. Podobnie polifenole zawarte w kawie i herbacie. Czyli podsumowując: jemy np.: zboża z owocami, kaszę z kiszonkami warzywnymi, wszystko posypujemy ziarnami i orzechami, oraz używamy niewielkich ilości mięsa. Posiłków nie popijamy herbatą. Nie zabielamy zup, nie posypujemy serem sosów z mięsem, a cheeseburger jest bez sensu. Zapotrzebowanie na żelazo wynosi około 15 mg dziennie. Nieco wyższe zapotrzebowanie mają kobiety w ciąży i wegetarianie. Rozsądnie jedzący wegetarianie wcale nie mają wyższej częstości występowania anemii niż mięsożercy. Np soczewica (gotowana 2,6 mg) czy migdały (3 mg) mają go dwukrotnie więcej niż kurczak (1,4 mg). Zastanawiające, prawda? Zakładając, że zapotrzebowanie wegetarian należy mnożyć razy 1,8 to wychodzi na to, że lekarz każący jeść mięso przeciwko anemii, gada bzdury. I skąd w takim razie mięsożercy cierpią z powodu niedokrwistości? Otóż anemia nie wynika tylko z niedoborów żelaza, ale też z niedoborów kwasu foliowego, witaminy B6, B12 i nieumiejętnego łączenia produktów (czytaj, zalewania każdego posiłku nabiałem i/lub herbatą). A kobiety z powodu niższego poziomu żelaza rzadziej chorują na serce niż mężczyźni. Ciężarne kobiety wcale nie muszą się zamieniać w krwiożercze lwice, żeby donosić ciążę, a nadmiar żelaza jest niebezpieczny i może spowodować uszkodzenie łożyska. Lekka anemia ciążowa jest zjawiskiem fizjologicznym i potrzebnym (lekka!), nie wynika z niedoborów żelaza, tylko wycofywania witaminy B12. Natomiast żelazo w tabletkach jest w ogóle bezsensu, bo to żelazo nieorganiczne, beznadziejnie słabo wchłanialne. Na dodatek niechelatowane białkami, czyli stanowi łatwą pożywkę dla bakterii i substrat do generowania wolnych rodników. A tak przy okazji, czy wiecie skąd wzięło się powszechne przekonanie, że szpinak zawiera dużo żelaza? Bo sto lat temu Amerykanom przesunął się przecinek w podręczniku ;) W dodatku szpinak zawiera kwas szczawiowy, który utrudnia wchłanianie jonów metali: wapnia, żelaza, magnezu, cynku, manganu... Smacznego!Małgorzata Kalemba-Drożdż Do poczytania polecam też źródła magnezu, kwasu foliowego i nienabiałowego wapnia. A tak poza tym to zapraszam do przeczytania dzisiejszego Dziennika Bałtyckiego:) 