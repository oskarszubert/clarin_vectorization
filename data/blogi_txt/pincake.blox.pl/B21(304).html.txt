Dziwną mamy zimę tego roku, ale ani się nie spodziejemy, a zaraz chuchnie i dmuchnie zawieruchą, że nosy posinieją. Brrr... Jak widzę te wszystkie kiełkujące roślinki, mam ochotę krzyczeć: "Schowajcie się, w niedzielę ma być mróz!" Wiele ostatnio można przeczytać, że w zimie nie powinno się jeść owoców, bo jakoby wychładzały organizm. Poza tym w zimie, w śniegu, w mrozie nie ma owoców, a jedyne wartościowe owoce to lokalne i sezonowe. Może i trochę racji w tym jest, jednak nie wolno zapominać, że zimą sezonowymi i lokalnymi owocami są - przetwory. A owoce, również te przetworzone to bogactwo flawonoidów, niesamowicie potrzebnych substancji, których działanie nie ogranicza się do przeciwutleniania. Dlatego zapraszam na koktajl z pasteryzowanych niesłodzonych soków owocowych i drzewnych. Goji nie jest lokalny, ale ma przyzwoity smak i wielką moc ;) Koktajl Goji Aronia Brzoza Na 1 porcję:80 ml soku z aronii50 ml soku z owoców goji100 ml soku z brzozyciepła woda do uzupełnienia szklanki Składniki wymieszać i wypić od razu. Dla wyjaśnienia: to nie jest wpis sponsorowany, ale zapraszam do konkursu sponsorowanego przez firmę Oleofarm (jeszcze czas dołączyć), bo ich soki są dobre. Gdyby nie były dobre i zdrowe, to bym ich nie piła. Wykorzystuję je w swoich badaniach (niesponsorowanych przez żadną firmę), podobnie jak soki konkurencyjnej firmy. I gdyby ktoś pytał, to soki tej drugiej firmy też są dobre. 