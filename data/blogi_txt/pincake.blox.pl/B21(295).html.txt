Hurrraaa! To już kwiecień! Zapraszam serdecznie do kontynuacji zabawy Kwitnący Talerz i wstąpienia do Klubu Kwiatożerców! Tym razem akcja potrwa dłużej, bo do końca sierpnia. W tym roku przyprawy kwiatowe też się liczą, byleby to były zjedzone kwiaty. Niejadalne kwiatowe dekoracje nie nadają się i już. Mam nadzieję, że w tym roku rozhasacie swoją wyobraźnię po kwiatowych łąkach i poszalejecie w kwiatowej kuchni. Wiele inspiracji znajdziecie w ubiegłorocznej Kwiatowej Książce Kucharskiej, do której lektury gorąco zachęcam.    Przepisy można rejestrować na durszlaku lub przesyłać linki na maila: pinkcake(at)gazeta.pl Zapraszam również do zarejestrowania dań archiwalnych, które się ukazały od zakończenia Kwitnącego talerza. Ale tutaj narzucam ograniczenie: proszę nie dopisywać archiwalnych dań z brokułami i kalafiorami, ani pączków z różą. O!   Oto lista jadalnych kwiatów. kwiaty ozdobne: aksamitki, begonie, bratki, chryzantemy, fiołki, floksy, geranium, goździki, liliowce, nagietki, nasturcje, niecierpki, róże, słoneczniki, stokrotki, tulipany, wiciokrzew japoński, wyżlin kwiaty drzew i krzewów: bez czarny, bez lilak, goździkowiec, grochodrzew (akacja), jabłoń, jaśmin, lipa, śliwka, wiśnia, wszystkie cytrusy  kwiaty ziół: anyż, bazylia, czosnek, kolendra, koper, lawenda, lubczyk, mięta, mniszek lekarski, ogórecznik, oregano, rozmaryn, rumianek, szałwia, tymianek, szczypiorek, żywokost kwiaty warzyw: kwiaty cukinii (kwiaty męskie i żeńskie), kwiaty dyni, kwiaty zielonego groszku, kwiaty fasolki szparagowej, no i nie zapominajmy o kalafiorach, brokułach i karczochach:)   Przy jedzeniu kwiatów warto pamiętać o trzech zasadach: 1. co to za kwiat?2. skąd pochodzi?3. czy pachnie? 1. Nie jedzcie kwiatów roślin trujących ani kwiatów, których nie znacie lub macie problemy z ich identyfikacją. Lista roślin trujących: azalia czyli rododendron lub różanecznik (Rhododendron, Azalea), barwinek (Vinca), glicynia (Wisteria), hiacynt (Hyacinthus), hortensja (Hydrangea), irys (Iris), jaskier (Ranunculus), konwalia (Convallaria), kaczeniec czyli knieć błotna (Caltha palustris), krokus jesienny (Colchicum), lantana pospolita (Lantana camara), naparstnica (Digitalis purpurea), oleander (Nerium oleander), ostróżka (Delphinium), powojnik (Clematis), lobelia (Lobelia), zawilec vel anemon (Anemone), żonkile i narcyzy (Narcisuss). Tych kwiatów nie wolno używać nawet jako dekoracji potraw! 2. Nie wolno zbierać w celach konsumpcyjnych kwiatów, które rosły w terenach zanieczyszczonych i w pobliżu ruchliwych dróg. Nie wolno jeść też kwiatów z kwiaciarni. Były sztucznie nawożone, opylane, pryskane nabłyszczaczami, utrwalaczami itp. Nie należy również jeść kwiatów ze sklepów ogrodniczych, chyba że mają certyfikat uprawy ekologicznej. Pamiętajcie o bezwzględnej konieczności mycia kwiatów rosnących nisko przy ziemi. Kwiecień to pora siewu wielu jadalnych kwiatów, więc warto je samemu posiać w ogródku, na balkonie, poprosić rodzinę na wsi o wygospodarowanie jednej grządki... 3. Kwiaty o intensywnym zapachu będą też miały wyrazisty smak. Kwiaty tego samego gatunku, choćby najpiękniejsze i najokazalsze ale bezzapachowe, będą smakowały trawiaście.Jednak istnieją wyjątki od tej reguły (nasturcje, begonie) a wiele kwiatów pozbawionych zapachu może być z powodzeniem używane do sałatek. Jedzenie kwiatów warto zaczynać od niewielkich ilości, pojedynczych sztuk, a najlepiej samych płatków. Zapraszam do pobrania banerka. Nie mogłam się zdecydować, więc przedstawiam oba dwa: biały i czarny. Same wybierzcie, który Wam się bardziej podoba. O ile w ogóle... :) .            .     .  kod banera białego: a href="http://pinkcake.blox.pl/2010/04/Klub- Kwiatozercow.html"img src="http://pinkcake.blox.pl/resource/kwiatozerca.jpg"/a kod banera czarnego: a href="http://pinkcake.blox.pl/2010/04/Klub- Kwiatozercow.html"img src="http://pinkcake.blox.pl/resource/kwiatozercy.jpg"/a ﻿ Zbliżają się Święta Wielkanocne, które sprzyjają rodzinnym spacerom. Mam nadzieję, że pogoda również będzie temu sprzyjać;) Rozejrzyjcie się dobrze, może już wypatrzycie coś jadalnego;) Kwiatuszki drżyjcie! Nadchodzą Kwiatożercy! A tak wygląda drugi tom Kwiatowej Książki Kucharskiej, czyli zbiór przepisów z jadalnymi kwiatami, który powstał w wyniku działania Klubu Kwiatożerców w 2010 roku.  i jeszcze trzeci: ﻿ 