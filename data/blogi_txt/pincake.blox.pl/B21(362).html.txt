Kiedy wszyscy się zastanawiają nad ulubionym smakiem galaretek, ja nie muszę. Ja wiem!  Galaretki kwiatowe przygotowałam z naparów kwiatowych: Napar z fiołków - kwiecia ile wlezie, cukru mało, sok z cytryny. Zamroziłam zawczasu, czyli w kwietniu, żeby się nie zepsuło.Napar z lawendy - 1 płaściutka łyżeczka suszonych kwiatów, sporo cukru, sok z cytrynyNapar z róży karbowanej - szklanka świeżych płatków, cukru mało, sok z cytrynyNaciąg z hibiskusa - 1 kopiata łyżka suszonych płatków, zimna woda, dużo cukru Na szklankę kwiatowego naparu zużyłam 2 płaskie łyżeczki żelatyny. Dekoracja z bezików nieobowiązkowa;) Marzyły mi się warstwy przeplatane kozią panna cottą, ale już nie miałam siły, godziny nie naciągają się jak gumka od majtek, a Synuś wydatnie skraca mój dzień, więc jest ot tak: topornie, nie tak ślicznie jak u Szarlotka. Jak zwykle nie mogłam się zdecydować, która stylizacja będzie najładniejsza. Wszystkie deszczowe, więc nie po mojemu:(  "Na górze róże, na dole fiołki, a my się kochamy jak dwa aniołki" - pamiętacie ten wierszyk z podstawówkowych pamiętniczków? Pamiętacie jeszcze jakieś? Czy teraz dziewczynki dalej wymieniają się wpisami w pamiętnikach, czy już tylko smsami?       ﻿﻿﻿ Fiołki i róże rosną dziko, lawenda to zioło, a wszystkie to kwiatki:) 