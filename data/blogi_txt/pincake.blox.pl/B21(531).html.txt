Nie wygrywa nigdy ten, kto nie próbuje. Postanowiłam więc po pierwsze spróbować sił w konkursie u Majany, po drugie spróbować "smalczyku roślinnego".  Kromki chleba posmarowane "Smakowitą pajdą" z ziołami ogrodowymi posypałam rukolą, stokrotkami, pieprzem i okruszkami suszonych pomidorów. Ponieważ chleb ze smalcem jest potrawą mało odkrywczą, a jedzenie stokrotek już dawno odkrywcze być przestało (klik), więc potrawa musi startować w kategorii najlepsze zdjęcie. Czyli będzie ciężko, bo robiłam je przed warsztatami fotograficznymi :)  Smakowita pajda zaskoczyła mnie tym, że mój mąż nie zorientował się, że je produkt roślinny. Powiedział tylko: "Ja wiem, że coś jest na rzeczy z tym smalcem, tylko nie wiem co. I akurat nie chodzi mi o stokrotki!" Moje kanapki ze stokrotkami biorą udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. 