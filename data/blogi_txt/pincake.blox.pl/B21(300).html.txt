Natchnął mnie popularny teraz dżem kokosowo-porzeczkowy. Miałam upiec ciasto z kruszonką, jednak jak zwykle się nie wyrobiłam czasowo, więc tylko posypałam cukrem pudrem. Przygotowywałam ciasto kubkiem 300 ml, ale w sumie było nieco za grube w stosunku do warstwy owocowej, więc raczej użyjcie szklanki. Ciasto kokosowo-porzeczkowe 1 kubek mąki1 kubek wiórków kokosowych3/4 kubka cukru w tym waniliowyszczypta soli morskiej1 płaska łyżeczka proszku do pieczenia BIO1 płaska łyżeczka sody"nieco mniejsze pół" kubka oleju1 łyżka soku cytrynowego1 łyżeczka ekstraktu waniliowego1 kubek mleka koziego (lub lekko rozcieńczonego roślinnego albo porządnie rozcieńczonego kokosowego) Porzeczki opłukać, osuszyć, odszypułkować i przebrać. Suche składniki zmieszać, dolać składniki płynne, wymieszać tylko do ich połączenia. Przelać do blachy 20x20 cm (lub w tym przypadku lepiej nieco większej) wyłożonej na dnie papierem. Po wierzchu posypać porzeczkami, piec ok. 45 minut w 180°C (w zależności od piekarnika) do suchego patyczka.  Posypać grubo cukrem pudrem. Czy już wspominałam, że nie cierpię porzeczek? Ale ciasto zniknęło szybko:)  Tylko mam zagwozdkę: powinnam umieścić ciasto w kategorii owocowe czy raczej kokosowe? :D 