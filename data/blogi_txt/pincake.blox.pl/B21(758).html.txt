Któraś feministka (jeżeli kojarzycie, to poproszę o nazwisko) powiedziała, że kobieta rodząc dziecko - umiera. Moim zdaniem to bzdura, kobieta po urodzeniu dziecka nie umiera, musi po prostu zmienić plany. Cały świat trzeba sobie urządzić od nowa. Jeśli człowiek tego nie rozumie, to później są żale, frustracje i nieszczęścia.﻿ Rodząc dwójkę dzieci nie przestałam być sobą, w dalszym ciągu mam swoje myśli, swoje marzenia i swoje pasje.﻿ Tylko mam na nie mniej czasu. Są matki, które nienawidzą swoich dzieci, przeklinają ten dzień, kiedy dały się wrobić. Są matki, które kochają, jednak nie lubią swoich dzieci (bo to wredne bachory), są matki, które mają szczęście (albo wysoki poziom oksytocyny). Zauważyłyście, że w innych językach dzieci są rodzone, a w polskim się rodzą? U nas matka nie ma nic do gadania. Matka Polka to zupełnie porąbany układ.﻿ Presja społeczna - to dopiero zabija kobietę, a może raczej to zabija w niej człowieka.﻿  Są kobiety, które nie rodzą i są z tego dumne, bo nie ominął je ani jeden dzień ich życia﻿. Bo nie chcą być niewolnicami ewolucji i instynktownej potrzeby przekazania swojego DNA. ﻿Nie zazdroszczę kobietom bezdzietnym z wyboru, ale i w pełni je rozumiem﻿. Mają czas na podróże, pracoholizm, sukcesy, fiu-bździu. A co omija nie-mamy? Z dziećmi nie ma się nawet grama bezdzietnej wolności. Zaplanujesz wycieczkę na weekend? Dziecko dostanie gorączki. To nic pojedziemy za tydzień. Po tygodniu w przedszkolu, znowu na weekend jest gorączka.﻿ Chcesz wyjść z domu? Nawet nie na miasto, tylko do sklepu. A kto zostanie z dziećmi? A soczek, mleko, przekąska przygotowane? O kupka wyszła. Zabierzesz dzieci ze sobą? W zimie to dopiero wyzwanie: pajacyk, śpiochy, kubraczek, kombinezon, czapka, szalik, kocyk i już leje się z ciebie strumieniami. Spieszysz się do pracy? O, i masz włosy obrzygane. Chciałaś nowe buty, a tu szczepionkę trzeba kupić. Chcesz pospać w niedzielę, a guzik, bo zły sen był i o wpół do 4 rano trzeba robić owsiankę, kawusię i pogadankę.﻿﻿ Masz projekt do oddania na wczoraj, myślisz, że posiedzisz nad nim w nocy? Nie, nie, do 3 w nocy co pół godziny będziesz przerywać, żeby nadstawić gruczoły, o 4 już nie odróżniasz liter, a o 7 trzeba szykować termosik do przedszkola. Tak... Ale omija je też największy ładunek emocji, jaki może unieść człowiek.﻿.. Tylko ten czas. Czas, którego nie ma. Który znika jak pożarty przez wielkiego potwora. Potwora o imieniu DZIDZIUŚ! Ale niemowlęctwo trwa krótko. Wiem, że wróci kiedyś czas, kiedy będę miała czas. Przynajmniej trochę więcej. Będę znowu mogła robić fiu-bździu np.: motyle z lukru. Tymczasem czasu nie mam, więc trudno, chowam dumę do kieszeni i korzystam z gotowców. Po to żeby sobie zrobić tort na mój dzień matki. Ciasto świętojańskie 1,5 szklanki mąki3/4 szklanki brązowego cukru nierafinowanegoszczypta soli morskiej1 łyżka karobu1 łyżeczka sodypół szklanki oleju1 łyżka octu balsamicznego1 łyżka ekstraktu waniliowego1 szklanka mleka (rozcieńczonego roślinnego lub koziego) Suche składniki trzeba zmieszać, dolać składniki płynne, wymieszać metodą muffinkową tzn. tylko do połączenia składników.﻿ Przełożyć do wysmarowanej i obsypanej bułką tartą tortownicy 18-20 cm i piec ok. 30 minut w 175°C, aż patyczek będzie wychodził nieoblepiony. Masa orzechowa do środka 0,5 kostki masła lub nieutwardzanej margaryny0,5 szklanki cukru pudru﻿0,5 szklanki mielonych orzechów3 kopiate łyżki kaszy manny1 i 3/4 szklanki mleka koziego lub migdałowego, ryżowego, owsianego itp﻿ Kaszę ugotować na mleku. Wystudzić. Margarynę utrzeć z cukrem. Dodawać po łyżce wystudzoną kaszę i orzechy. Posmarować ciasto przecięte na dwa krążki i wstawić do lodówki. Masa waniliowa na wierzch 0,5 kostki masła lub nieutwardzanej margaryny2-4 łyżki cukru pudru1 laska wanilii2 łyżki mąki ziemniaczanej1 szklanka mleka koziego lub migdałowego, ryżowego, owsianego itp Mleko zagotować z laską wanilii. Kartoflankę rozrobić w niewielkiej ilości wody i dodać do mleka, gotować kilka minut ciągle mieszając, aż zgęstnieje. Wystudzić. Margarynę utrzeć z cukrem.﻿ Dodawać po łyżce wystudzony budyń. Posmarować ciasto po bokach i wierzchu. Nadmiar masy zamrozić - przyda się:) Motyle opłatkowe do dekoracji nieco bardziej efektowne niż motyle wycinane osobiście z opłatka, a w dodatku gotowe.  Niemowlęctwo tak uciążliwe, to dopiero początek... Małe dziecko - duży kłopot? Duże dziecko - jeszcze większe kłopoty. ﻿﻿A dwójka dzieci? Dwójka dzieci to dopiero jest zabawa! 