Ten przepis wypracowałam i dopracowałam sama na podstawie 4 różnych przepisów, tak, żeby był prosty, szybki i nie za drogi:) Wielokrotnie go użyłam, za każdym razem efekt murowany. Po prostu pycha! 2 szklanki tartej marchewki (na drobnych oczkach, ale nie na miazgę)2 szklanki mąki2 szklanki cukru (w tym może być waniliowy)4 jajka3/4 szklanki oleju1 łyżeczka proszku do pieczenia2 łyżeczki cynamonu Żeby składniki się dobrze zmieszały robię tak: białka ubijam z połową cukru, żółtka z drugą połową cukru. Marchewkę mieszam z sypkimi i olejem, łączę z żółtkami, potem z białkami. Piekę na dużej blaszce w 180 °C przez 40 minut. Ciasto nie może być w małej formie, bo jeżeli jest za wysokie, od spodu robi się zakalec. Marchewka jest ciężka i ciasto nie urośnie wyżej niż 5-6 cm. Na wierzchu robi się taka cieniutka słodka skorupka z jajek, którą ubóstwiam. Im większa powierzchnia, tym więcej skorupki:P Taką wersję - najprostszą, ciasta marchewkowego lubię najbardziej, ale robiłam też wariacje: z siekanymi orzechami włoskimi lub zastępując część mąki tartymi orzechami laskowymi. Wychodzi baaardzo smaczne ale to jest już droższa zabawa. Co tu mówić, ciasto jest rewelacyjne. To mój popisowy wypiek na każde wyjście lub spotkanie, na którym wypada się pojawić z czymś do jedzenia:) Ponieważ zmieniłam pracę, na pewno będę miała okazję zachwycić nowe towarzystwo:) 