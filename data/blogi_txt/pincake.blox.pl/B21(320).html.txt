Zima już zagląda spod czapy chmur, mroźny wiatr zrywa kaptury, a lodowate krople jesiennego deszczu przenikają pod szalik. Rozgrzewające i uzdrawiające właściwości domowego rosołu są powszechnie znane, pomimo braku naukowych dowodów, ale w końcu co ci naukowcy wiedzą? Kiedy na zewnątrz plucha i mróz oni też sięgają po talerz aromatycznego bulionu. Gotujemy rosół. Ale co zrobić z mięsem z rosołu? No właśnie. Rosół wszyscy chętnie zjedzą, natomiast mięso już niekoniecznie. Pies bywa pomocny w utylizacji, jednak nie zawsze jakiś jest pod ręką. Ogłaszam konkurs na danie, w którym wykorzystane zostanie mięso drobiowe z rosołu. Wołowina się nie liczy, podobnie jak królik. W konkursie mogą brać udział dania wyłącznie z drobiu (kura, kogut, kurczę, kaczka, indyk) ugotowanego uprzednio w rosole. W akcji możecie również publikować swoje tajemne sposoby na smaczny rosół, triki przekazywane z pokolenia w pokolenie, jednak nie wezmą one udziału w konkursie.  Proszę o rejestrowanie swoich dań na durszlaku między 26 października a 15 listopada lub przysyłanie linków na mój adres: pinkcake(at)gazeta.pl Kod banera:a href="http://pinkcake.blox.pl/2009/10/Konkurs- rosolowy.html"img src="http://pinkcake.blox.pl/resource/rosolowy.jpg"/a O zwycięstwie w konkursie zadecyduje niezależna komisja. Ja oczywiście nie wezmę udziału w szrankach, zaś swoje ewentualne publikacje zamieszczę pod koniec akcji, żeby nikomu nic nie sugerować. Wszystkie dania: te najprostsze i te niezmiernie wyszukane, na ciepło, na zimno, pracochłonne i banalne będą wzięte pod uwagę. Nagrodą jest wieczna chwała i wyjątkowy upominek do zużycia w kolejnej akcji, który zwycięscy zostanie przeslany pocztą ;) Zapraszam do konkursu! P.S. Proszę wegetarian o nie atakowanie konkursu. Zdjęcie do banera zaczerpnęłam z tej strony, która nolens volens dotyczy szacunku dla kurcząt. Pomimo iż jem mięso, sprzeciwiam się przemocy wobec zwierząt. Kura na rosół powinna żyć w godnych warunkach i umierać nie zaznając cierpienia. Co nie zmienia faktu, że jest z niej smaczny rosół :P ZAPRASZAM DO PODSUMOWANIA I PRZYZNANIA NAGRÓD. 