Odgrażałam się, że w tym roku zrobię lody z buraków, ale pogoda zapomniała już całkiem o lecie, więc o lodach też można. Natomiast ciasteczka buraczane kusiły mnie od bardzo dawna. A że buraki mam ciągle w głowie, to wreszcie się na nie zdecydowałam. Wyszło inaczej niż planowałam, jak zwykle;) Po pierwsze połączyłam marchew i buraki, a nie robiłam ciastek czysto buraczanych.  Ciasto zrobiłam na bazie moich ukochanych rogalików marchewkowych. Chciałam z niego po prostu wycinać ciasteczka, jednak utarłam buraka na zbyt długie wiórka i po prostu foremki nie dawały rady. Upiekłam tylko kilka, z których później musiałam otrzeć przypalone sterczące wiórka.  Pociąłam ciasto nożem na trójkąty i zwinęłam w rożki. Proporcje robiłam na oko, więc się nimi nie przejmujcie;) ok 250 g tartych buraków i marchewkiniecała kostka margaryny nieohydnej lub masłaok. 2 szklanek mąki (trzeba dopasować ilość mąki do soczystości warzyw)3 łyżki cukru pudrugęsta marmolada brzoskwiniowa, morelowa lub przecier z płatków róży (normalny dżem wypłynie w czasie pieczenia) Zagnieść, rozwałkować podsypując mąką, nałożyć marmoladę, zwinąć i piec 30 minut w 190°C. Wyszły bardzo chrupiące i całkiem smaczne. Nie jestem pewna, czy to zasługa buraków, czy przypadku;) Zdecydowanie wolę jednak marchewkowe. Tylko ten kolor! Oszałamiający róż - przynajmniej na surowo:) 