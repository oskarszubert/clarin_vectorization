Znowu wychodzę na hipokrytkę, bo tysiące razy twierdziłam, że porządne pączki muszą mieć nadzienie z róży. Konfitury z płatków róży, przecier z płatków róży lub chociaż konfitura owocowa zmieszana z różą. Róża i już - koniec i kropka! Ale przyznaję, że na tą chwilę czekałam prawie 10 miesięcy. Na chwilę, żeby zrobić pączki nie z różą, lecz z... akacją. No w końcu to też kwiaty. Jadalne kwiaty :P Nazbierane pod koniec maja kwiaty akacji (robinii akacjowatej) utarte z cukrem (100 g : 150 g) czekały właśnie na tą okazję. Zielony i słodki przecier. Nadzienie wprost magiczne, łagodniejsze w smaku niż róża, miodowo-liściaste, jednak niezmiernie aromatyczne. Już wymyśliłam, jakie mogło by być jego następne zastosowanie:) Poza tym możecie dokładnie zobaczyć, jak przepięknie były wyrośnięte moje pączki bez jajek. Na prawdę były puchate;)  . 