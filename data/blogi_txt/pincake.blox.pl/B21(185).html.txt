Dodawanie ziemniaków do chleba nie jest nowym pomysłem. Ale bardzo fajnym, bo dzięki ziemniakom pieczywo jest bardziej wilgotne, a i w smaku ziemniaków z mąką jest coś interesującego. Mnie oczywiście nie dość było kombinowania i użyłam fioletowych ziemniaków  z mojego mikołajowego koszyczka z kolorowymi skarbami (klik).  Drożdżowy chlebek ziemniaczany 500 g mąki150-200 g ugotowanych ziemniaków - u mnie ziemniaki fioletowe3/4 szklanki letniego mleka (np.: owsianego lub migdałowego)80 g oleju kokosowego lub margaryny bezmlecznej7 g liofilizowanych drożdży (1 opakowanie)4 łyżki cukrupół łyżeczki soli Ziemniaki rozgnieść lub zmiksować na gładziutkie pure, można dolać trochę wody lub mleka, żeby poszło łatwiej. Rozpuścić tłuszcz. Zmieszać suche składniki, dodać ziemniaki i mleko. Wyrabiając dodać tłuszcz.Zostawić ciasto w cieple do podwojenia objętości (około godziny). Wyrobić i przełożyć do formy wyłożonej papierem do gotowania. Odstawić do wyrośnięcia pod ściereczką (ok. 30-40 minut). Piec w 180°C, aż się zrumieni, czyli około 35 minut.  Przepis stworzyłam własny na podstawie 3 przepisów na kartoflane wypieki z książki "100 przepisów z ziemniakami". Wyszło bardzo wilgotne, lepkie i smakowite ciasto. Z zewnątrz rude a w środku liliowe i nawet ten kolor nie zniechęcał mojego męża do jedzenia, czyli biorąc pod uwagę jego uraz do fioletu, było wystarczająco smaczne, by go przełamać ;) Fioletowy chlebek dodaję do Tęczy smaków. 