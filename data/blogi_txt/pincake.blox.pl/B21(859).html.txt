Podczas przedszkolnego pikniku, podobnie jak w zeszłym roku, odbywał się konkurs na najładniej udekorowane ciasto. Miałam przygotować coś zupełnie innego, jednak w czasie pieczenia zwarzyła mi się masa, a ciasto wyjmowane z piekarnika wystrzeliło na podłogę i się rozpękło. Miałam przygotować radosne ciasto dla dzieci, ale że z moich pierwotnych planów wyszło jajo, więc poszłam w improwizację w absolutnie bezpiecznym dla mnie temacie, czyli w czekoladę i złoto. Rozmyślałam na inkaskim słońcem, ale bez netu nie miałam jak podejrzeć motywu i wyszło ciasto z obliczem raczej w stylu Ludwika XIV, zdecydowanie bardziej dla dorosłych odbiorców niż dla dzieci.  Ciasto czekoladowe z polewą karobową 2 kubki mąki (kubek 300 ml)3/4 kubka cukru3 łyżki kakao1 łyżka cukru z waniliąszczypta soli morskiej1 lekko kopiata łyżeczka sodypół kubka oleju1 łyżka octu balsamicznego0,3 szklanki mleka koziego1 szklanka wody Suche składniki zmieszać, dolać składniki płynne, wymieszać tylko do ich połączenia. Przelać do tortownicy 18-20 cm wyłożonej na dnie papierem. Piec ok. 25 minut w 180°C do suchego patyczka. Polewa pół kostki margaryny bezmlecznej nieohydnej2 łyżki wody2 łyżki karobu3 łyżki cukru z wanilią Wszystkie składniki zagotować mieszając. Przestudzoną polewą polać ciasto. Ponieważ wyszło mi jej raczej dużo, podlałam nią ciasto również od spodu. Polewa karobowa jest przepyszna! O wiele lepsza niż kakaowa:)  Dekoracja kawałek marcepanumiękkie złote perełkizłoto jadalne w proszku Marcepan wyrobić, żeby zmiękł. Rozwałkować na grubo, podsypując cukrem pudrem, wyciąć okrąg. Resztę rozwałkować cieniej i wyciąć trójkąty. Z resztek utoczyć cieniutkie wałeczki na rysy słonecznego oblicza. Złoto rozrobić w kilku kroplach wody. Ciasto otoczyć perełkami, a słońce pomalować złotem.  Poziom konkursu był niezmiernie wysoki. Ale i tak mamy z naszej grupy zgarnęły najwięcej nagród, łącznie z pierwszą (różowy tort barbie;)) Ja tym razem nie zmieściłam się na podium;) Ale akurat z tego się cieszę, bo trzy pierwsze miejsca dostawały wałek, a gdzież ja bym takiego trzymała?!  Może jestem głupia, ale te piknikowe wyróżnienia sprawiają mi najwięcej radości. 