Przeszukiwałam ostatnio puszkę w celach inspiracyjnych i znalazłam bananowiec, który przypomniał mi, że na oknie leżą banany i leżą i leżą i chyba już im się nudzi to leżenie. Ciasto zrobiłam oczywiście po swojemu, bo jak zwykle nie przepisałam sobie przepisu;/ Zapamiętałam tylko, że trzeba 2 szklanki mąki i około kilograma bananów. Efekt bardzo polecam, choć wygląda szaroburo.  5 dużych dojrzałych bananów (takich, co już się wybierają na spacer)2 szklanki mąki razowej (użyłam 3 zboża Lubelli, bo bardzo mi się ta mąka podoba)mniejsze pół szklanki oleju ;)1 łyżeczka sody ﻿1 łyżeczka cukru z waniliąszczypta soligarść połamanych orzechów włoskich Banany ﻿rozgnieść widelcem. Dodać resztę składników i wymieszać. Przełożyć do keksówki wyłożonej papierem. Piec w 180°C przez około 45 minut do suchego patyczka. Keksówka to nowy nabytek i jeszcze muszę się nauczyć w niej piec, bo jak widzicie od spodu złapał lekki glucik.  Pyszny chlebek, wspaniale smakuje z orzechami, jednak trochę sobie plułam w brodę, że je dodałam, ponieważ Mamutek się dorwał do ciasta, a wydaje mi się, że jest jeszcze zbyt młody na orzechy﻿ i w efekcie musiałam mu wybierać kawałki bez nich. 