Mój pierwszy chleb. Nie mogłam upiec innego jak kwiatowy;) Przepis podstawowy pochodzi z książki Kitchen Aida, ale moją uwagę na niego zwróciła dopiero Kabamaiga. Pozmieniałam nieco składniki i musiałam dolać więcej wody, bo moja mąka wypiła całą szklankę i się nie zagniotła na ciasto. Zapach piekącego się chleba i róż wypełnił cały dom...  Chleb różany 500 g mąki pełnoziarnistejpół łyżeczki soli 4 g suszonych drożdży1 łyżka oleju2 łyżki miodu różanego50 g zmielonych orzechów włoskich1 łyżka wody różanejok 330 ml letniej wody Mąkę, sól i drożdże wymieszać. Dodać olej, miód i wodę różaną zmieszane ze szklanką wody. Dolać więcej wody, jeżeli jest taka potrzeba. Dodać orzechy i wyrobić kilka minut. Ciasto posmarować olejem i odstawić do podwojenia objętości w ciepłe miejsce na około godzinę. Ciasto wyrobić 1-minutę, przełożyć do koszyka, przykryć i znów odstawić do wyrośnięcia na ok. godzinę. Chleb przełożyć na blachę i wstawić do piekarnika nagrzanego do 220°C. Piec 10 minut, po czym zmniejszyć temperaturę do 200°C i piec kolejnych 20 minut. (w oryginale było 30)  Będzie mi miło, jeżeli zagłosujecie tutaj. Jak zwykle zgłosiłam rzutem na taśmę i zostało mało czasu. A co do ostatnich chwil, to czekam do północy z wyborem osoby, do której trafi moja książka z dedykacją (klik). 