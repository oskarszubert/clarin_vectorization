Kupiłam sobie nowiuteńką śliczniusią tortowniczkę o średnicy 18 cm. Czaiłam się na nią chyba od pół roku, ale wreszcie się doczekałam rozsądnej przeceny;) Przyniosłam łup do domu a Córcia zapytała: - Co to jest? - Tortownica. Do pieczenia tortów.- Takich malutkich? To upiekajmy!- Teraz?Teraz zaraz:) Cócia miała zachciankę i błyskawicznie skrystalizowała bardzo konkretną wizję torciku. Dokładnie opisała czego chce: białe ciasto, na wierzchu białe a ozdoba z malinek. Absolutnie nie prawdziwych, tylko z żelek! Dużo różowych i jedna czarna. O! Specjalnie poszłyśmy do sklepu po te malinki. Odwrotu nie było: ja odmierzałam potrzebne ilości, a Córcia mieszała.  Biały "biszkpot" taki jak tu: 1,5 szklanki mąki3/4 szklanki brązowego cukru pół na pół z białym3 łyżki mąki ziemniaczanej6 łyżek oleju1 łyżka spirytusu1 szklanka mleka koziego pół na pół z owsianym (z samym roślinnym ciasta wychodzą takie troszkę gumowate)2 łyżeczki proszku do pieczenia BIO (na winianie bez fosforanów więc można sobie pozwolić na brak wyrzutów sumienia) Suche składniki trzeba zmieszać, dolać olej, spirytus i mleko, wymieszać. Piekłam ok. 30 minut w 180°C. Ciasto przełożone tartymi malinami z łyżeczką żelatyny. A na wierzchu lukier ukręcony z cukru pudru na soku cytrynowym. No i malinki, wszystkie różowe i jedna czarna:)  A tak urosło w mojej malusiej tortownicy:) 