Skoro mi ufacie (kto nie rozumie, niech zajrzy na tu i tu na stronę FB Trochę Innej Cukierni:)), to podaję przepis na jaglany sernik, który przygotowałam na te święta, jednak jeszcze nie jest wypróbowany (no już jest;)). Ale na prawdę nie zawiodę Waszego kredytu zaufania, bo w między czasie przygotowałam dwa próbne serniki bez sera, więc przepis jest dopracowany;) Na pomysł upieczenia beznabiałowego sernika naprowadziły mnie... pierogi ruskie Asi. Obydwa testowe serniki na pewno pokażę, ale już po świętach. A ten właściwy wygląda właśnie tak:   Sernik jaglany, bez sera, bez jajek, bez nabiału w ogóle, opcjonalnie bezglutenowy Kruchy spód70 g margaryny (najlepiej naturalnej np oleju kokosowego) 30 g drobnego cukru 1 łyżka oliwy1 łyżka ulubionego mleka 90 g ulubionej mąki (może być mieszanka bezglutenowa)50 g płatków owsianych Masa „sernikowa”1 szklanka kaszy jaglanej 2 szklanki mleka migdałowego (albo owsianego, ryżowego lub innego ulubionego - do ugotowania kaszy)1 łyżka cukru z prawdziwą wanilią i nutą kardamonu Kamis 1 łyżka oleju kokosowego lub innej niepaskudnej margaryny 0,5 szklanki cukru, miodu, syropu z agawy lub innego słodzidła)1 szklanka kremu kokosowego (lub gęsta część mleka kokosowego z 2 puszek BIO)ewentualnie 1 łyżeczka mąki ziemniaczanej lub 1 płaska łyżka budyniu śmietankowego (na przyszłość bym ominęła) odrobina skórki startej z pomarańczy2 garście bakalii (rodzynek, żurawiny, moreli)  Jeżeli nie macie blendera, żeby przygotować krem kokosowy, możecie użyć gęstej warstwy z kupionego mleka kokosowego. Mleko kokosowe z puszki trzeba wstawić do lodówki na noc, żeby się ładnie rozdzieliło na gęsty krem i wodę kokosową. Koniecznie kupcie mleko BIO, ponieważ jest gigantyczna różnica w smaku i konsystencji między BIO a standardowym. Kaszę jaglaną ugotować na miękko w ulubionym mleku (część można zastąpić wodą kokosową), ale nie odparowywać całkiem. Przestudzić i przetrzeć przez sitko lub zmielić na gładko. Połączyć z resztą składników. Masa powinna być raczej rzadka, jeżeli jest zbyt gęsta, trzeba dolać trochę mleka. Płatki owsiane podprażyć chwilę na patelni, ostudzić i zmielić. Składniki ciasta szybko zagnieść i wykleić nim spód tortownicy 18-20 cm. Piec do zezłocenia, czyli ok. 12 minut w 200°C. Wyłożyć masę sernikową na upieczony spód i piec jeszcze ok. 30-40 minut w 180°C (albo 20 minut w 200), aż wierzch będzie lekko zrumieniony. Kroić dopiero po wystudzeniu. Najlepiej wstawić na noc do lodówki. Marzyło mi się podanie sernika z kokosową masą karmelową jak u Szarlotka.   I to tyle:) Dziękuję za cierpliwość w sprawie zdjęć. W smaku "sernik" jaglany jest fajny (ale przed podaniem nie trzymajcie go w lodówce), choć oczywiście nie smakuje jak serowy sernik;) Nabiałowym gościom bardzo smakował, bo to było dla nich zupełnie nowe niespotykane doznanie. Uwaga, "sernik" jaglany jest bardzo sycący! Życzę Wam spokojnej, zdrowej i radosnej Wielkanocy! A przede wszystkim ciepłej:)* 