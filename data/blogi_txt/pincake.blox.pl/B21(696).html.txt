Przepis znaleziony tutaj. Uznałam, że warto spróbować. Z trzech powodów:- są to lody bez mleka i bez jajek, więc nadają się dla alergika (za to z czekoladą;))- moje muffinki czekoladowe, zanim zaczęłam używać mleka koziego, piekłam na wodzie i też były pyszne- właściwości zdrowotne czekolady ujawniają się tylko w przypadku czekolady gorzkiej i bez dodatku mleka  Sorbet czekoladowy 2 szklanki wody1 szklanka brązowego cukru1/3 szklanki kakaoszczypta soli2 tabliczki gorzkiej czekolady1/2 łyżeczki domowego ekstraktu waniliowego Zagotować 1,5 szklanki wody z cukrem, solą i kakao, często mieszając. Kiedy zawrze, zdjąć z ognia, wrzucić połamaną czekoladę i mieszać, aż całkowicie się rozpuści. Dodać pozostałe 0,5 szklani wody, ekstrakt waniliowy i masę porządnie zmiksować. Mieszankę schłodzić i przelać do maszyny do lodów lub wstawić do zamrażalnika i wyciągać co jakiś czas, żeby zamieszać, aż sorbet całkiem zamarznie.﻿ Zrobiłam z połowy porcji i w dodatku zmniejszyłam nieco ilość kakao, zwiększyłam czekolady, cukru było za dużo, ale tyle chyba powinno być, żeby wydobyć pełnię smaku, choć na przyszłość dałabym 3/4 szklanki. I następnym razem dodam aromatu cytryny. Sorbet ma miłą konsystencję i intensywny czekoladowy smak. Są to bardzo ciężkie lody, słodkie i esencjonalne. Pyszne, jednak następnym razem zrobię lody na mleku kozim. Sorbet ma jedną wadę: wygląd. Trzeba go podawać mocno zmrożony, najlepiej jeszcze po nałożeniu do pucharków na chwilę wstawić je do zamrażarki. Topniejąc wygląda mocno niedwuznacznie, wręcz obrzydliwie... 