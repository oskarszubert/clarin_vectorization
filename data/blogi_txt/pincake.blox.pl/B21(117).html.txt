Od dawna snuło mi się po głowie i wreszcie udało mi się spełnić zachciankę:) Ciasto z bananami - najgorętszy przepis sezonu! Ciasto z bananami i karmelem warstwa karmelowa:3-4 banany0,5 szklanki cukru1 łyżeczka miodu1 łyżeczka oliwy ciasto:1,5 szklanki mąki0,5 szklanki brązowego cukru szczypta soli morskiej1 kopiata łyżka karobu (lub 3 płaskie łyżki kakao)1 łyżeczka sody1/3 szklanki oleju1 łyżeczka octu (np. balsamicznego lub jabłkowego)1 łyżeczka rumu lub ekstraktu waniliowego1 szklanka wody lub ulubionego mleka np. owsianego Spód blachy 20x20 cm wysypać cukrem i postawić na małym ogniu. Pomalutku topić cukier na karmel, nie mieszać, tylko delikatnie przechylać i przesuwać blachę. Zdjąć z ognia, dodać oliwę i miód. (Można też zmieszać od razu cukier z oliwą i miodem i tak podgrzewać karmel) Na karmelu ułożyć banany przekrojone wzdłuż. Suche składniki ciasta zmieszać, dolać składniki płynne, wymieszać. Wylać na banany i piec ok. 25 minut w 180°C, aż patyczek wbity w ciasto będzie wychodził suchy. Gorące ciasto przełożyć na paterę do góry dnem.  Sama nie wiem, czy jest lepsze na zimno, czy na ciepło. Zasadniczo za bananami na ciepło nie przepadam, ale to ciasto wprost prosiło się, żeby oblać je rumem i podpalić ;) Ale chyba jednak szybciej znikało na zimno :P I wiem jedno: wyjątkowo mi podeszło! Smacznego:) 