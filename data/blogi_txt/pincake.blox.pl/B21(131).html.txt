Nie wiem, co powiedzieć o tym cieście. Zaskoczyło mnie niesamowicie. Nawet nie wiem, czy wyszło. Ale było wyśmienite! Pod chrupiącą skorupką kryło się aksamitne, kremowe wnętrze. Tak aksamitne, że możnaby się pokusić o stwierdzenie, iż był to zakalec. Niezmiernie wykwintny zakalec :)  1 szklanka tartych orzechów0,5 szklanki mąki3/4 szklanki brązowego cukru (ale pół spokojnie by wystarczyło)1 łyżeczka proszku do pieczenia0,5 łyżeczki sody6 łyżek oleju1 łyżeczka octu balsamicznego1 szklanka startej cukinii (pół średniej)mleko kozie Suche składniki pomieszałam. Cukinię obrałam, wycięłam gniazda nasienne i starłam ją na drobnej tarce. Uzbierałam pełną szklankę, a przestrzeń, którą w szklance zajmowało powietrze, wypełniłam mlekiem. Dodałam do suchych razem z olejem i octem. Wylałam do przygotowanej tortowniczki 18 cm. Piekłam 50 minut w 180°C. Rozpatrywałam, czy nie dodać do ciasta kakao, ale nie żałuję, że tego nie zrobiłam. Nie wiedziałabym, że ten aksamitny czekoladowy smak i ciemny kolor to wyłącznie zasługa cukinii. Zakochałam się w tym cieście. Zaczęłam jeść jeszcze ciepłe, kiedy po prostu rozlazło mi się w rękach przy wyjmowaniu z blachy. Po chwili dołączyła Kurdupelka, a zaraz potem W. Nie kroiliśmy, po prostu odrywaliśmy po kawałku. Kiedy zjedliśmy 3/4 placka, przyznałam się z czego został zrobiony ;)  Zastanawiam się, co możnaby poprawić, żeby ciasto trochę mniej przypominało kremowy zakalec. Może trzeba więcej mąki, albo zrezygnować z mleka... A może to ciasto takie właśnie będzie zawsze w wersji bezjajecznej? Nie ważne! Spróbuję upiec muffinki z cukinii... Odtąd już wiem, że cukinia jest bardzo użyteczną jagódką:) I jeszcze się załapałam na cukiniowy sierpień:P 