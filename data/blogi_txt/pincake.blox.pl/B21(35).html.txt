Naturalne barwniki uzyskane domowym sposobem.  Ekstrakt z szafranu, z paryki, syrop z buraka, których używam do barwienia marcepana i masy cukrowej. Był jeszcze chlorofil, ale zużyłam wszystko do królewny i żaby, a nie mam dość motywacji, by robić następny:) Właśnie mi się robi ekstrakt z wanilii (nie do farbowania:)), ale jest w ciemnej butli, więc i tak nic nie widać:) Zrobienie ekstraktu jest banalne. Trzeba po prostu coś zalać spirytusem i odstawić:) Żółty i pomarańczowy barwnik jeszcze lekko odparowywałam w otwartym ledwie ciepłym (ok. 50st) piekarniku. Syrop z buraka, to sok odparowywany z cukrem i sokiem cytrynowym. Jeżeli masa ma swój smak, nie zmieni go nawet w dość dużych stężeniach Z zielonym jest najtrudniej. Trzeba najpierw rozmrożony szpinak pożądnie zmiksować z łyżeczką gliceryny (lub oleju) na gładką papę i dopiero gotować w alkoholu. Potem odstawić do lodówki. Po kilku dniach na powierzchni zbiera się kropla chlorofilu nad dużą ilością szaroburych resztek. Ostatnio wymyśliłam, jak uzyskać fiolet, nie rozrzedzając marcepana np.: sokiem winogronowym lub borówkowym, mianowicie: rozpuszczalna herbatka Hipp jagodowa nadaje pięny kolor lila:) Oczywiście kolory nie będą tak intensywne jak po zastosowaniu sztucznych barwników w paście lub w proszku, ale akurat to uważam za zaletę. Ponieważ wg mnie nie należy uczyć ani przyzwyczajać dzieci do jedzenia żywności przesadnie korowanej. Niech się uczą od małego, że należy wybierać naturalnie barwne produkty. Może naturalne barwniki nie są bardzo mocne, ale za to są zdrowsze. 