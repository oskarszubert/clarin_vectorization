Miało być na wizytę cioci, ale ciocia przełożyła wizytę. Jej strata, bo my zjedliśmy z wielkim apetytem:)  1 szklanka mąki1 szklanka mielonych migdałów1/2 szklanki cukru1 łyżeczka cynamonu1 łyżeczka imbiru1 łyżeczka proszku do pieczenia BIO 6 łyżek oleju1 łyżka Cointreau1 szklanka tartej dyni (potrzebny jest plaster grubości ok 4 cm ze średniej dyni)0,5 szklanki mleka koziego Suche składniki zmieszałam, dolałam płynne oraz dynię i wymieszałam. Piekłam ok. 50 minut w 180°C w tortownicy 18 cm. Żałuję tylko, że ciasto nie zachowało tej cudownej słonecznej żółci dyni.  Prawie udało mi się osiągnąć doskonałą konsystencję:) Trochę przy dnie było glutowate, ale jednak migdały nawet zakalcowi nadały lekką kruchość :) Z dyni piecze się inaczej niż z cukinii, podobnie bardziej do marchwi. Kto chciałby upiec normalne (jajeczne) ciasto z dyni, a nie wie jak, polecam zamienić marchewkę na dynię np w tym przepisie. A tak się do mnie ciasto uśmiechało po degustacji, kiedy wylądowało na nadpalonym odartym kuchennym blacie ;)  Pomimo iż popełniłam straszliwy falstart, Bea zgodziła się na udział mojego ciasta w tegorocznym Festiwalu Dyni. Uśmiecham się do Bei razem z ciastem :) 