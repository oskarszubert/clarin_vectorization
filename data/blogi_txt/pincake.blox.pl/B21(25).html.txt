Babka w cieście to danie jest absolutnie rewelacyjne! Szczerze mówiąc nie byłam przekonana do smaku babki, jednak smażone w całości liście babki lancetowatej są po prostu przepyszne. Można jeść również babkę lekarską (to ta z jajowatymi liśćmi), jednak nie jest tak smaczna. Unerwienie jej liści jest twardsze i bardziej łykowate, a smak bardziej gorzki.  Liście babki lancetowatej w cieście młode liście babki lancetowatej pół szklanki mąki pszennej pół szklanki mąki kukurydzianej 500 ml mleka (u mnie kozie) 1 łyżka oleju słonecznikowego szczypta soli olej do smażenia Zmiksować składniki ciasta. Liście babki umyć i osuszyć. Całkowicie umaczać je w cieście i smażyć na średnim ogniu. Podawać jako przystawkę  lub dodatek do głównego dania. Można je też przygotować na słodko, dodając do ciasta cukier waniliowy. Możecie też po prostu użyć swojego ulubionego ciasta naleśnikowego.  Jak dla mnie to było jedno z najlepszych chwastowych dań, które jadłam. Dodaję do:    ﻿ A tak wygląda babka lancetowata: 