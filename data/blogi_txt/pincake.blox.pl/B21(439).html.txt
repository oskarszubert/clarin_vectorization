Kilka razy zostałam poproszona o dokładne wyjaśnienie, jakiej pojemności szklanek używam przy odmierzaniu składników ciasta bez jajek. Odpowiedź brzmi: tak naprawdę to obojętne:) Ważne jest, żeby używać jednej miarki do wszystkiego. Normalnie używam szklanki o pojemności 250 ml (na dodatek niezmywalnym pisakiem zaznaczyłam sobie każde kolejne 50 ml), ale kiedyś Córcia wymogła upieczenie babeczek w malutkich foremkach, a że już było przygotowane ciasto na niedzielę, uznałam, że upieczemy tylko kilka mini muffinek. W związku z tym, w odmierzaniu okazał się pomocny serwis zabawkowy mojego dziecięcia i łyżeczki z niego również.  Miniaturowe babeczki waniliowe 1,5 filiżaneczki mąki3/4 filiżaneczki cukru1 łyżeczunia proszku do pieczenia BIO6 łyżeczek oleju1 łyżeczka ekstraktu waniliowego1 filiżaneczka mleka koziego Suche składniki trzeba zmieszać, dolać składniki płynne, wymieszać mini łopatką, nałożyć do 3-4 cm foremek. Piec ok. 10 minut w 180°C. Jak widzicie proporcje są te same, tylko babeczki maciupeńkie:) Wyszło 10, z czego 5 zamroziłam, bo co za dużo itd... a ciasto już było :) 