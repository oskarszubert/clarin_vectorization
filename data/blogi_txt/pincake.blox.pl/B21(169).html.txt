Zapraszam na pyszne ciasteczka owsiane z żurawiną. W dodatku bardzo FIT ;) Przygotowane bez jajek, bez nabiału, bez mąki, bez cukru i bez tłuszczu. Iście dietetyczne ciasteczka :P Kiedyś widziałam u Olgi ciastka owsiane i bardzo mi się spodobał pomysł użycia mleka kokosowego jako lepiszcza, więc postanowiłam zadziałać.  Ciasteczka owsiane bez jajek bez mleka bez cukru bez mąki bezglutenowe* 3 szklanki płatków owsianych* (dla bezglutenowców muszą być certyfikowane)1 puszka mleka kokosowego BIO2 łyżki zmielonych płatków jaglanych (zamiast nich można użyć jakiejś mąki pełnoziarnistej)1 kopiata łyżka gęstego miodususzona żurawina, ziarna słonecznika lub inne bakalie wg uznania Mleko kokosowe (koniecznie BIO, bo emulgatory dodawane do normalnego mają paskudny smak) odstawić na noc do lodówki, żeby się rozwarstwiło. Zamiast mleka można użyć szklanki kremu kokosowego. Zebrać białą część mleka, a wodę kokosową użyć do innych celów. W porządnym mleku miąższ stanowi 80% objętości, a woda 1/5. Moja porada: mleko w puszce odstawcie do lodówki do góry nogami, wtedy woda zbierze się od strony wieczka i łatwo ją zlać. Co działa oczywiście pod warunkiem, że mleko było jednorodne przed wstawieniem do lodówki;)Zmieszać płatki owsiane z mlekiem kokosowym i dodać resztę składników. Jeżeli masa jest bardzo mokra, wtedy warto dosypać jeszcze trochę trocin, żeby masa stała się wygodna w użytkowaniu. Jeżeli kompletnie nie chce się skleić, wtedy można dolać łyżkę wody kokosowej. Z masy formować kuleczki, układać na blaszce wyłożonej papierem do pieczenia, lekko spłaszczyć i piec ok. 18 minut w 180°C, żeby się tylko lekko zrumieniły. Ciasteczka są przepyszne. Najbardziej smakowały Młodemu, tylko że wydłubywał z nich żurawinę, bo ona akurat jest "Be!" :P Smacznego i nie zapomnijcie jutro rano włączyć TVN! ;) P.S. Zgłaszam je do konkursu A Bite to Eat na zimowe ciasteczka. 