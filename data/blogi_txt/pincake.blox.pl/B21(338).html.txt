Córcia siedziała mi na kolanach, kiedy przeglądałam bloga i na widok kruchych kwadratów z migdałami, zapytała: - Mamusiu, upiekasz mi ciasto? - A jakie byś chciała?- Takie, co mi upiekłaś wczoraj.- (... córcia wszystko w czasie przeszłym ładuje na wczoraj) Ostatnio przecież piekłam dla Tatusia.- Takie jak na obrazku mi upiekaj.- Nie mam migdałów, może być z orzechami?- Tak, tak, tak:) No i upiekłam:) Prawie tak samo jak przy placku z migdałami, z tym, że użyłam orzechów laskowych i więcej miodu.  Spód:90 g margaryny50 g drobnego cukru1 łyżka oleju150 g mąki pszennej Wierzch:60 g margaryny60 g brązowego cukru2 łyżki miodu80 g orzechów laskowychPiekarnik nagrzałam do 170 st C. Ugniotłam ciasto. Rozprostowałam na dnie tortownicy 26cm wysmarowanej olejem.Na patelni rozgrzałam tłuszcz z cukrem i miodem. Kiedy się zaczęło karmelizować, dodałam posiekane orzechy. Siekanie orzechów było najbardziej czaso- i pracochłonną czynnością przy tym cieście;) Zamieszałam i wylałam masę na ciasto. Wszystko robiłam tak samo a tym razem musiałam piec 15 minut. Jeszcze ciepłe pokroiłam, a kiedy wystygło i stwardniało przełożyłam na talerz. Niby takie samo a zupełnie inne;) Z migdałami jest bardziej delikatne i wykwintne, a z orzechami nabiera charakteru i mocnego aromatu. Oba polubiłam, ale myślę, że jeszcze pokombinuję... :) 