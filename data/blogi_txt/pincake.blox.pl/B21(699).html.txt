Lipcopad się skończył. Znowu trzeba się przyzwyczaić do upałów, zanim jesień nie chuchnie na nas swoim zimnym oddechem. Cieszmy się słońcem póki czas, bo choć słońce ostro praży, to coraz wcześniej trzepocze o szyby ćma nocy... Co prawda niezależnie od pogody, Córcia wcina mleczne lody. ﻿Ale że aura sprzyja powróciła mi chęć na kręcenie też lodów owocowych. Morele z tymiankiem to jedno z bardziej znanych połączeń smakowych. Po przetarciu przez sito upieczonych moreli, których nie zdołałam pochłonąć, zastanawiałam się nad przerobieniem ich na mus-kisiel na ciepło. Dodałam miód i już nie pamiętam czemu jednak zmieniłam zdanie i wrzuciłam je do zamrażarki?... Tak powstał sorbet morelowy, do którego nawrzucałam tymianku. Sorbet z pieczonych moreli z tymiankiem Morele przepołowić, odpestkować, rozłożyć na blasze, polać miodem lub posypać cukrem i piec w 180°C około 10-15 minut, aż zmiękną. Ostudzić i zmiksować lub przetrzeć przez sito. Masę zamrozić od czasu do czasu miksując. Podawać z listkami oskubanymi z tymianku   Dodaję do akcji Kabamaigi i Pluskotki. ﻿﻿  ﻿﻿ 