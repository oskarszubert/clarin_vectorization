Ponieważ bardzo Was zainteresował mój artykuł o nabiale, postanowiłam przygotować ściągę obrazkową. To miała być jedna z ilustracji w mojej nowej książce, ale tak ładnie mi wyszło, że postanowiłam się podzielić, a do książki zrobiłam jeszcze ładniejsze ;)  Lista produktów, innych niż nabiał, bogatych w wapń (zawartość w 100 g produktu):  nasiona maku 1260 mg sezam niełuskany 1000 mg sardynki w oleju (razem z kręgosłupami) 330 mg sardynki w pomidorach 250 mg karob (w proszku) 248 mg migdały 240 mg figi suszone 203 mg zielona pietruszka 190 mg siemię lniane orzechy laskowe 186 mg jarmuż 160 mg rukola 150 mg suszone morele 140 mg pistacje 135 mg ziarna słonecznika 130 mg szpinak 130 mg sezam obłuszczony 114 mg soja gotowana 100 mg   W żółtku jaja jest 150 mg/100 g, a skorupki są silnie wysycone wapniem, w dodatku po zmieleniu są doskonale przyswajalne, jednak przy alergii na jajka, te produkty odpadają z diety. Skupiłam się na produktach gotowych do spożycia. Podawania zawartości pierwiastków w suchych strączkach czy surowych kaszach (komosa, amarantus) raczej mija się z celem. Co nie znaczy, że są to mało wartościowe produkty. O nie, tylko nie mieszczą się na TOP liście wapnia ;) Najlepiej przyswajalny będzie wapń z rybek ze względu na jednoczesną obecność witaminy D. Ze względu na duże ilości kwasu szczawiowego w produktach roślinnych wapń z nich jest gorzej wchłaniany i tu nie należy patrzeć karcąco wyłącznie na szpinak, ale też na kakao, soję, figi, migdały... Wszelkie ziarna najlepiej namoczyć i zmielić - stają się przez to łatwiej strawne. Dla porównania zawartość wapnia w 100 g nabiału:  mleko w proszku odtłuszczone 1000 mg ser pełnotłusty 800-900 mg czekolada mleczna 300 mg jogurt naturalny 170 mg lody mleczno-owocowe 150 mg mleko owcze 193 mg mleko kozie 130 mg mleko krowie 120 mg mleko kobiece 20 mg Dzienne zapotrzebowanie na wapń to około 800-1000 mg dziennie. Zmniejsza się, jeżeli przebywamy dużo na słońcu i produkujemy sobie witaminę D. Wchłanianie wapnia jest utrudnione m.in. przez nadmiar słodyczy, niską aktywność fizyczną i kwas fosforowy, którym nastrzykiwane jest mięso, wędliny i który jest dodawany do proszku do pieczenia. Smacznego!Małgorzata Kalemba-Drożdż P.S. Zapraszam na wpisy dotyczące magnezu, kwasu foliowego, niemięsnego żelaza. 