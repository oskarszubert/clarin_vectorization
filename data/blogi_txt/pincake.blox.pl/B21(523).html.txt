Sałatka owocowa z jabłek, melona, malin, nektarynek i karamboli polana syropem klonowym chyba była moim ostatecznym pożegnaniem z latem. Tymczasem na zajęciach o owocach Córcia brylowała, bo była jedynym dzieckiem, które jadło karambolę. Choć w sumie nie ma czego zazdrościć - karambola smakuje jak mocno perfumowane kwaśne jabłko.  Wreszcie się doczekałam, aż moje dendrobium zakwitło po raz kolejny. Przez dwa lata nie mogłam się wprost doczekać ponownego jedzenia storczyków z własnej plantacji. Właśnie tak wyglądają storczyki tajskie, które można zjadać. Nie mają okrągłych płatków, tylko spiczaste.  Następnego dnia Córcia zażądała powtórki, ale bez syropu. 