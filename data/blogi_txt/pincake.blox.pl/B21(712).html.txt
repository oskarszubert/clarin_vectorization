Styczeń zaczął się słonecznie i ciepło, wszystko spod ziemi wylazło, stokrotki też. A że mróz miał nadejść lada dzień, to żeby biedactwa nie kwitły nadaremno, bo pszczół jednak nie rozmroziło, zerwałam je do zjedzenia. Szkoda, by się zmarnowały ;) Dużo ich nie było, akurat na jedna babeczkę, o którą stękała Córcia, żeby była dokładnie taka, jaką jadła dla TVN. Reszta babeczek była przeznaczona dla Synutka na imprezę urodzinową kolegi. Wbrew tytułowi impreza nie była bez jaj, wręcz przeciwnie - super fajna. Za to muffinki były bez jajek, bo standardowo niealergizującego jedzenia za bardzo nie było (standardowo mandarynki i chrupki), więc moja przezorność się opłaciła. Babeczkami Synutek też się zbytnio nie nacieszył, bo co rusz były podkradane przez innych gości ;)  Muffinki karobowo-jabłkowe 1,5 szklanki mąki1/2 szklanki cukru nierafinowanego (w tym jedna łyżka z wanilią)szczypta soli morskiej1 łyżka karobu (lub 2 łyżki kakao)1 płaska łyżeczka sody1/3 szklanki oleju1 łyżeczka octu jabłkowego1 szklanka tłoczonego soku jabłkowego Suche składniki trzeba zmieszać, dolać składniki płynne, wymieszać tylko do ich połączenia i nie dłużej. Przełożyć do foremek muffinkowych wysmarowanych oliwą lub wyłożonych papilotkami i piec ok. 15-20 minut w 180°C, do suchego patyczka. Babeczki wyglądały tak samo jak tutaj. Masa na tą jedną babeczkę to olej kokosowy widelcem zmieszany z kozim mlekiem w proszku z cukrem z wanilią.  Smacznego! 