Nie jestem pewna, czy powinnam się przyznawać do takiego ciasta, ale może ktoś w czarnej d... desperacji sobie przypomni moją wielką wtopę i go chociaz rozśmieszy. To że potrafię upiec ciasto bez jajek, bez masła i bez mleka to już doskonale wiecie. Tylko co zrobić, kiedy się okazuje, że w domu nie ma też mąki, a ciasto obiecałam upiec i już? No co zrobić? No upiec ciasto:) W piątek w przedszkolu był organizowany Dzień Babci i Dziadka: wierszyki, piosenki, tańce, dziecioręcznie wykonane prezenty no i poczęstunek. Obiecałam coś upiec, zaproponowałam murzynka z kandyzowanymi kumkwatami. OK, super! Tylko że w czwartek wróciliśmy do domu po 20, o 21 wzięłam się do pieczenia i wtedy okazało się, że w domu nie ma ani jajek, ani mleka, ani mąki. Krótki moment podejmowania decyzji: przeprosić, że nie przyniosłam ciasta, czy upiec ciasto z niczego? Uznałam, że czemu by nie spróbować, najwyżej, jeżeli wyjdzie straszliwy gniot, to go nie zaniosę i przeproszę. I tak powstał murzynek bez jajek, bez mleka i bez mąki (prawie:))  1 szklanka cukru4 łyżki kakao1,5 łyżeczki proszku do pieczeniapół szklanki oleju1 łyżeczka octu balsamicznego1 łyżeczka ekstraktu waniliowego2 szklanki składników sypkich skombinowanych z resztki mąki grahamki (ok. 1/3 szklanki), bułki tartej i tartych migdałów1,3 szklanki płynu skombiowanego z wody, soku pomarańczowego i rozmrożonych kostek lodu z mleka sojowego (do drinków Córci;)) kandyzowane kumkwaty Pomieszałam, wylałam do kwadratowej blachy pełna najczarniejszych myśli, bo bułka tarta i migdały nie chłoną płynu jak mąka i wylewałam samą wodziankę. Powrzucane plasterki kumkwatów ochoczo spłynęły aż na samo dno... O dziwo, po 25 minutach w 180 stopniach nawet się upiekło na "suchy patyczek". Nie będę twierdzić, że było to wyjątkowo pyszne ciasto, ale naprawdę było całkiem przyzwoite. O konsysytencji mocno kruszącej się ale wilgotne i aromatyczne. Zaniosłam, dziadki zjadły i przeżyły:) 