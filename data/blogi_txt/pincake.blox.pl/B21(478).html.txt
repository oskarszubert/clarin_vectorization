Chleb świętojański, czyli karob, od dawna był przedmiotem mojej ciekawości i pożądania. Kiedy wreszcie go dorwałam, przekonałam się, że już z nami zostanie. Owoce szarańczyna strąkowego zastępują kakao osobom, które ze względów zdrowotnych nie mogą jeść czekolady. Moim zdaniem jest to mizerne zastępstwo. Smak, oprócz lekkiej goryczy, (wg mnie) niczym nie przypomina czekolady. Co nie zmienia faktu, że strączki z chleba świętojańskiego bardzo mi smakują - karob jest słodkawy i aromatyczny. Osobiście nie będę go używać zamiast czekolady, będę go używać obok niej. Szczególnie, że podobnie jak kakao, karob odciąga wodę z wypieków, co poprawia strukturę ciast, zwłaszcza tych bez jajek. Muffinki to było moje pierwsze podejście do karobu. Córcia stwierdziła, że smakują jakby były zrobione z bananów - bardzo trafna obserwacja!   Muffinki karobowe 1,5 szklanki mąki3/4 szklanki brązowego cukru nierafinowanegoszczypta soli morskiej1 łyżka karobu1 płaska łyżeczka sodymniejsze pół szklanki oleju1,5 łyżeczki octu balsamicznego1 łyżeczka ekstraktu waniliowego1 szklanka mleka koziego Suche składniki trzeba zmieszać, dolać składniki płynne, wymieszać tylko do połączenia składników.﻿ Przełożyć do foremek muffinkowych wysmarowanych oliwą i piec ok. 20 minut w 175°C, do suchego patyczka. ﻿ Poza pysznym smakiem, bardzo podobał mi się kolor karobowych babeczek:) 