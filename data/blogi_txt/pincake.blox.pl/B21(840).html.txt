No i jak, wymiękłyście przy 5 przepisach na muffinki pod rząd? To jeszcze mam szósty;)Jeszcze dwa zaległe chlebki i jedno ciasto i będę mogła uznać wiosenne porządki za skończone;) Tymczasem w oczekiwaniu na Zielono mi mam dla was szybciutki konkursik. Tak na rozgrzewkę:) Oto moje zielone muffinki. Zgadnijcie, dlaczego są zielone?  Muffinki zielone zagadkowe 1,5 szklanki mąki3/4 szklanki cukru nierafinowanegoszczypta soli morskiej1 łyżeczka sody1/3 szklanki oleju1 łyżeczka octu balsamicznego1 łyżeczka ekstraktu waniliowego1 łyżeczka skórki startej z cytryny1 szklanka mleka koziegozagadkowy składnik Suche składniki zmieszać, dolać składniki płynne, wymieszać tylko do ich połączenia. Przełożyć do foremek muffinkowych wysmarowanych oliwą lub wyłożonych papilotkami i piec ok. 20 minut w 175°C, do suchego patyczka.  Dla osoby, która odgadnie zagadkowy składnik przygotowałam nagrodę. Co by to mogło być? Może jakieś wypasione kreatywne herbatki? O, wiem! Zestaw własnoręcznie robionych mydełek (wegańskich!) z ziołami, kwiatkami, przyprawami itd. Podoba się taka nagroda? Jeżeli kilka osób zgadnie, zwycięzca zostanie wyłoniony przez losowanie, jeżeli nikt nie zgadnie, nagrodę rozlosuję wśród wszystkich zgadujących. Macie czas do niedzielnego popołudnia:) Mogę Wam podpowiedzieć, że nie dodałam żadnego sztucznego barwnika, ale chyba akurat tego akurat ja nie musiałam podpowiadać :D Miłego weekendu! 