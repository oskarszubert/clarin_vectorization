Mogą być świeże, ale dobrych jeszcze nie ma, więc tak samo mogą być z syropu, ale wtedy lepiej użyć mniej cukru albo wcale i tylko dorzucić laskę wanilii.  Goździki można dodać po prostu do sosu albo powbijać je w brzoskwinie, co było patentem obmyślonym osobiście przez 3-letnią kuchareczkę:)  Kiedy tylko je zobaczyła, nie mogła się oprzeć chęci nadziewania gwoździków;) Sok spod brzoskwiń wlać do rondelka dodać szczyptę imbiru, szczyptę lub kawałek cynamonu, łyżkę cukru z ziarenkami wanilii i chwilę pogotować. Można dodać chlapkę słodkiego alkoholu (ja dodałam krupnik, ale dopiero po odebraniu sosu dla Kurdupelki:)). Do gorącego sosu wrzucić brzoskwinie, chwilkę podgrzewać. Nie lubię rozpadających się owoców, więc nie gotuję. Ot tylko daję im trochę ciepła, żeby uwolniły swój aromat i przyjęły smak przypraw. Nadaje się jako zwieńczenie romantycznej kolacji. Akurat, żeby było słodko, świeżo a nie obciążało wnętrzności;) 