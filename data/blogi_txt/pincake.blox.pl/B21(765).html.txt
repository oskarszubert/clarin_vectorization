Co myślę o Walentynkach, już napisałam i zdania nie zmieniłam. Dla nas jest to święto rodzinne:)  A na Walentynki proponuję Wam tort. Bardzo romantyczny. Sama przyznaję, że w tym torcie jest stanowczo zbyt wiele róż (choć osobiście mogę je wcinać pełnymi michami;)) Jednakże moim zdaniem jest to doskonały przykład, w jaki sposób można róże włączyć do tortu, tylko że każdy z tych sposobów powinien znaleźć się w osobnym cieście :D Zdjęcie tortu możecie też znaleźć na stronie 41 "Kwiatowej Uczty".  TORT RÓŻANY. MOCNO RÓŻANY. Różana masa maślana: 150 g masła 150 g domowych płatków róż tartych z cukrem Zmiksuj masło z różami i trzymaj w temperaturze pokojowej. Różana masa mascarpone: 100 g serka mascarpone 3 garście (1 szklanka) płatków róż karbowanych (Rosa rugosa) 2 łyżki cukru z wanilią Płatki róży drobno posiekaj i dodaj razem z cukrem do serka. Delikatnie zamieszaj. Winno-różana masa kisielowa: 100 g domowej konfitury z płatków róż 150 ml czerwonego wina 150 ml wody 1 łyżka soku z cytryny1 łyżka mąki ziemniaczanej Zagotuj 100 ml wody z winem, dodaj mąkę ziemniaczaną rozrobioną w 50 ml wody i zagotuj. Dodaj konfiturę różaną, zamieszaj i wystudź. Od czasu do czasu zamieszaj, żeby nie utworzył się twardy kożuch. Poncz:100 ml wody 2 łyżki soku z cytryny Beza: 3 białka, w temperaturze pokojowej 150 g drobnego cukru do wypieków 1 łyżeczka białego octu winnego szczypta soli Białka ubij z solą na sztywną pianę, dodaj ocet, a następnie wsypuj cukier po łyżce, cały czas miksując. Gdy dodasz cały cukier, ubijaj nadal aż do chwili, gdy masa zacznie błyszczeć. Masę rozłóż w formie krążka na papierze do pieczenia. Wstaw do nagrzanego do 180ºC piekarnika, po około 5 minutach zmniejsz temperaturę do 140ºC i piecz ok 90 minut. Wyłącz piekarnik i zostaw na kilka godzin z uchylonymi drzwiczkami do wystygnięcia. Biszkopt rzucany: (tu wyjątkowo szklanka ma 200 ml)4 jajka3/4 szklanki cukru (w tym cukier waniliowy)1/4 szklanki mąki ziemniaczanej, 3/4 szklanki mąki pszennej Białka oddziel od żółtek, ubij na sztywno. Stopniowo dodawaj cukier, po czym żółtka. Mąki przesiej i delikatnie połącz z jajkami. Na dno tortownicy (18 cm) połóż papier do pieczenia. Wyłóż ciasto i piecz w temperaturze 160ºC około 40 minut. Gorące ciasto wyjmij z piekarnika i z wysokości około 60 cm opuść płasko na podłogę. Odstaw do uchylonego piekarnika do ostygnięcia. Po wystudzeniu przekrój na dwa krążki.  Wykończenie i dekoracja:100 g gotowej masy marcepanowej krystalizowane płatki róż lub 12 całych krystalizowanych róż ozdoby cukrowe Złożenie tortu:Krążek biszkoptu nasącz połową ponczu. Posmaruj masą mascarpone. Przykryj krążkiem bezowym. Na bezie rozsmaruj winną masę kisielową i przykryj drugim krążkiem biszkoptu. Naponczuj go i posmaruj masą maślaną. Marcepan rozwałkuj cienko na folii i przełóż na tort, po wyrównaniu powierzchni, przytnij wystające poza krawędź fragmenty marcepanu. Powierzchnię tortu ozdób krystalizowanymi różami, brokatem i ozdobami cukierniczymi. ﻿Kroić trzeba małe kawałki, bo zjeść dużo się nie da;)  Kto wpadł już w romantyczny nastrój? ;) ﻿ 