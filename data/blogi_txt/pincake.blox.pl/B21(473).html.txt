Jemy te przeklęte torty i jemy i wcale ich nie ubywa. Ile w końcu można zjeść kawałków ciężkiego tortu? Cały urok tortów polega na tym, że po 2 dniach już nic nie zostaje. Przynajmniej nie powinno:/ Ponieważ mamy słodkości na najbliższe dwa tygodnie, w związku z tym nic nie piekę. Córcia opycha się sorbetami i lodami herbacianymi:) W związku z panującą u mnie posuchą cukierniczą, prezentuję pierwszy wypiek mojego dziecka! Już pokazywałam na Galerii Potraw, ale odgrzewam:) Tuż przed swoimi 3 urodzinami (czyli ponad pół roku temu) moja dziewczyneczka dorwała świeżo pożyczoną formę do muffinków i nadziała ją kucykami. Tak zupełnie na serio postanowiła je upiekać :P 