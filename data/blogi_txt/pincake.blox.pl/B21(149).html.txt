Oj, ostatnio zaroiło się od takich ciast na blogach, zaroiło;) I słusznie! Ale tylko u mnie jest ciasto bez jajek:D Za podstawę wypieku z malinami oczywiście użyłam mojego rewelacyjnego ciasta bez jajek i bez mleka krowiego :P  Kochane Mamy Małych Alergików i Weganki: koniecznie je upieczcie!!! Bo pyszne to ciasto niesamowicie. ﻿ Dodatek słodko-kwaśnych malin do czekoladowego ciacha jest boski! Malin u nas jest w bród, te nowe odmiany owocują aż do listopada, ale można też użyć mrożonych.﻿ Nie wiem, jak ciacho wyjdzie z karobem, ale warto spróbować:)﻿ Nie jestem pewna, czy to za sprawą sody, której użyłam do pieczenia zamiast proszku (dawno mi się skończył a zapominam kupić;)), ciasto wyrosło niesamowicie ﻿puszyste.  Czekoladowe ciasto z malinami: 1,5 szklanki mąki3/4 szklanki brązowego cukru nierafinowanegoszczypta soli morskiej2 łyżki kakao3/4 łyżeczki sodypół szklanki oleju1 łyżeczka octu balsamicznego1 łyżka ekstraktu waniliowego1 szklanka mleka (ulubionego roślinnego lub koziego) 2 garście malin Suche składniki trzeba zmieszać, dolać składniki płynne, wymieszać metodą muffinkową tzn. tylko do połączenia składników.﻿ Dodać połowę malin, przełożyć do wysmarowanej tortownicy 18 cm, posypać resztą malin i piec ok. 30 minut w 175°C, aż patyczek będzie wychodził nieoblepiony, lecz nie dłużej﻿.  Chciałam jeszcze zrobić sos czekoladowy, który pojawił się w pierwszym odcinku drugiej serii "Łakoci Bożeny Sikoń", ale czas i Mamutek są nieubłagani, a ciasto i tak było pyszne. Program Pani Sikoń, sobie nagrałam z powodów "służbowych", bo tematem były jadalne kwiaty ;) Patera zaprezentowana na wstępie zwiastowała wielkie emocje, ale skończyło się na konfiturze różanej, hibiskusie i kandyzowanych fiołkach. Czyli przepisy bezpieczne i łatwe do powtórzenia w domu. Rozczarowana czułam się tylko odrobinę, w końcu od takich właśnie przepisów najlepiej zaczynać kwiatożerstwo, ale przynajmniej przepis na sos sobie zapisałam: 300 g cukru 60 g miodu 120 g kakao woda﻿ Tak czy siak było to genialne ciasto rocznicowe.﻿ Dzisiaj piekę je znowu:) 