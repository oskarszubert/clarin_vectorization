Śliczny i pyszny deser, na dodatek bardzo dietetyczny. Jego dużą zaletą jest to, że można go bardzo łatwo przekształcić w lekką przekąskę. Swego czasu wypatrzyłam go u Majany, która wypatrzyła go w kuchnia+. Od razu zachwyciły mnie kolory tego dania!  Mus z awokado z różowym grejpfrutem 1 różowy grejpfrut 2 dojrzałe awokado sok z połowy limonki 1 łyżka miodu lub brązowego cukru Grejpfruta obrać ze skórki, wyfiletować cząstki i pokroić w kawałki wygodne do nabrania łyżeczką. Awokado obrać, wyciągnąć pestkę i miąższ zmiksować w blenderze, a najlepiej przetrzeć przez sito. Zmieszać z miodem i limonką. W pucharkach układać warstwami grejpfruta i mus z awokado. Schłodzić przed podaniem. W wersji przekąski dla dorosłych można grejpfruta wcześniej zamarynować w białym półwytrawnym winie, ominąć miód i dosypać szczyptę chilli. Mmmmrrrrauuu... Ja na wierzch deseru położyłam przylistki słonecznika, bo muszę się Wam przyznać do mojej słabości: jeśli mam do wyboru czekoladę i kiełki słonecznika, to zawsze wybiorę kiełki ;) A czekoladę przecież uwielbiam! A przy okazji chciałam Was zaprosić do przeczytania wywiadu ze mną na portalu SOSrodzice.pl - pytali mnie blog, dietę i jadalne kwiaty :) 