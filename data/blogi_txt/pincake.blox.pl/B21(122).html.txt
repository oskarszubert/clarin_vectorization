Lekkie letnie ciasto. Dużo owoców, mało ciasta, odrobina galaretki.  Jak zwykle nie potrafiłam wybrać, które zdjęcie wstawić ;) No bo które jest najładniejsze? Czy na mroczno, czy świetliście? Z czereśniami, czy stokrotkami?  Biszkopt / ciasto ucierane bez jajek 1 szklanka mąki1/3 szklanki cukrumaciupka szczypta soli morskiej1 kopiata łyżeczka proszku do pieczenia BIO3 łyżki olejuszczypta szafranu1 łyżeczka ekstraktu waniliowego1 łyżeczka octu (malinowego lub jabłkowego)0,5 szklanki ulubionego mleka (np. owsianego, migdałowego) Szafran zanurzyć w łyżeczce ekstraktu waniliowego i odstawić na chwilę. Suche składniki zmieszać, dolać składniki płynne razem z szafranem, wymieszać tylko do połączenia. Przelać do formy na mini tartę 18 cm dobrze wysmarowanej olejem i obsypanej słodka bułką tartą. Piec ok. 20-30 minut w 180°C (w zależności od piekarnika) do suchego patyczka. Wyjąć i odstawić do ostygnięcia. Foremka dzięki uprzejmości Ewci - dziękuję!  Bita śmietana kokosowa 1 puszka mleka kokosowego BIO1 łyżka cukru pudru Puszkę mleka (koniecznie BIO) wstawić do lodówki na noc, rano otworzyć i oddzielić gęstą część. Ubić ją mikserem dodając cukier. Jeżeli śmietana ma "stać", niestety trzeba dodać śmietan-fix lub inny usztywniacz np rozpuszczoną żelatynę i wtedy ubijać na granicy jej tężenia. Dekoracja Owoce sezonowe, u mnie: truskawki, borówki amerykańskie i czereśnie, stokrotki1 opakowanie galaretki np wiśniowej lub truskawkowej Galaretkę rozpuścić w 1 szklance gorącej wody i ostudzić.Owoce umyć i osuszyć. Złożenie ciasta "Biszkopt" posmarować "bitą śmietaną". Owoce zanurzyć w ostudzonej i już lekko zgęstniałej galaretce. Wyciągać je łyżeczką i układać na cieście. Poglazurować dodatkowo galaretką i wstawić do lodówki do czasu podania. Zostałam okrzyczana, że mnie chyba pokręciło, jeżeli chcę podać ciasto z czereśniami w całości, więc czereśnie wyżarłam, a zamiast nich dorzuciłam stokrotki. Ładnie się przykleiły do galaretkowej glazury. Za stokrotki na cieście już nikt na mnie nie krzyczy ;) 