Miały być dekoracją do lodów, ale stały się przysmakiem elfiej księżniczki:)  Fiołki smarować roztopioną gorzką czekoladą przy pomocy pędzelka i wstawić do lodówki. Po zastygnięciu odciąć (nie urywać) ogonki. Wcześniej ułatwiają operowanie kwiatkami, choć do jedzenia czekofiołków solo też się przydają. Mnie dna kwiatowe nie smakują, więc obgryzam same płatki:) Amatorom tego połączenia smakowego, którzy nie mają gdzie narwać fiołków, polecam czekoladę (mleczną) z kandyzowanymi fiołkami (francuskimi) z Krakowskiego Kredensu. 