Przedstawiam zaległy wpis dżemowy, ale po tym,co pokazała Bea i Polka, moje dżemy wydają się banalne;) Jedyną moją pociechą jest, że natchnął je mój zeszłoroczny wpis z dżemem truskawkowym z kwiatami czarnego bzu. Tak na prawdę, wcale nie jest mi przykro, bo choć proste, dżemy z dodatkiem kwiatów są przepyszne. Robiłam je z wyjątkowo soczystych truskawek, do bezpośredniego zużycia, zwiększając nieco ilość pektyny i zmniejszając ilość cukru do niepełnej szklanki (czyli ok. 160 g). Dodatkowa modyfikacja to przetarcie truskawek przez sito, co normalnym osobom wyda się barbarzyństwem, szczerze mówiąc mnie też, ale Córcia nie lubi truskawkowych grud w dżemie, a co to za przyjemność zrobić dżem, którym nie mogę się podzielić z dzieckiem. Tak więc moje dżemy to były w zasadzie galaretki z owoców, gotowane zaledwie przez pół minuty, tylko żeby pektyna zdążyła chwycić.  Dżem truskawkowo-bzowy - przepis dla normalnych ludzi inspirowany Kathy Brown;) pół kilograma truskawek200 g cukrupół opakowania pektynyłyżeczka soku z cytryny3-4 kwiatostany dzikiego bzu czarnego Truskawki opłukać pokroić w ćwiartki, zasypać cukrem. Kiedy puszczą sok dodać sok z cytryny i w całości kwiatostany dzikiego bzu wolne od małych lokatorów. Dobrze jest je zawinąć w gazę lub w specjalny kulinarny woreczek do przypraw. Gotować do uzyskania w miarę gęstej konsystencji. Wyłowić kwiaty bzu i dodać pektynę. Gorący dżem przełożyć do wypieczonych słoików i zakręcić. Jako nienormalna matka nienormalnego dziecka zanurzyłam kwiatostany w przetartych truskawkach i zostawiłam w lodówce. Potem zagotowałam z pektyną i przełożyłam do słoika już bez kwiatów. ﻿Dżem truskawkowo-różany I pół kilograma truskawek200 g cukrupół opakowania pektynyłyżeczka soku z cytryny﻿płatki z 4-5 róż karbowanych (fałdzistolistnych) Róże wcześniej roztarłam z cukrem i zmieszłam z owocami przed smażeniem.  Dżem truskawkowo- różany II (natchnęła mnie Bea;)) pół kilograma truskawek200 g cukrupół opakowania pektynyłyżeczka soku z cytryny﻿łyżka wody różanej Tuż przed przełożeniem do słoiczków dodałam wodę różaną. Każdego dżemu wyszło mi po dwa słoiczki i żadnego już nie ma;) ﻿W przyszłym roku może jeszcze zrobię dżem z hibiskusem, tak jak Noblevcia.Jak kwiatowo, to kwiatowo!  .   ﻿ 