Burak chioggia to zabawne warzywo, z zewnątrz wygląda jak zwykły burak, ale w środku jest przepięknie pasiasty. Po upieczeniu pręgi niestety się rozmywają i nabiera bladoróżowej barwy. Żeby zachować i wyeksponować jego śliczny wzór przygotowałam carpaccio z buraków surowych. Tradycyjnie to danie przygotowuje się z surowej wołowiny, ewentualnie tuńczyka, ale i carpaccio z buraków weszło już do kanonu kulinariów. Powiem Wam, że to danie wprawiło mojego męża w stan głębokiej zadumy, że coś tak prostego może być tak zaskakująco pyszne. Choć ekstrawagancki wygląd chyba w pierwszej chwili spowodował u niego napad paniki ;)  Carpaccio z buraków chioggia buraki Tonda di Chioggia2 łyżki octu jabłkowego lub winnego2 łyżki oliwyszczypta cukru, soli, pieprzurukolaorzechy włoskiekozi ser Buraki obrać i pokroić na cieniusieńkie plasterki. Zalać je sosem z octu, oliwy i przypraw. Odstawić pod przykryciem na chwilę, żeby smaki się przegryzły. Podawać z rukolą, orzechami i kozim serem. W razie potrzeby doprawić i polać świeżą oliwą.  Żałuję, że nie sfotografowałam sałatki, którą przygotowałam z pieczonych buraków chioggia. Starte buraczki miały piękny różowy kolor w kilku pastelowych odcieniach jakby żywcem wyjętych z japońskich malowideł na jedwabiu. Cóż, były pyszne z dodatkiem cebuli czosnkowej :) Smacznego! 