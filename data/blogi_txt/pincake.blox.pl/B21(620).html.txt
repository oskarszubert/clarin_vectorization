Dziś najłatwiej zdobyć popularność, twierdząc, że się nie lubi Walentynek, że to komercja i bezguście. Może i racja, ale dla mnie to po prostu kolejny dzień, kiedy można dać buziaka ukochanej osobie. A nawet trzem. Czyli to fajny dzień :) A tymczasem zapraszam na romantyczną wersję nernika, czyli sernika z orzechów indyjskich (nerkowców) uwielbianego przez wegan i zwolenników diety RAW. Tylko, że ta wersja tak naprawdę nie jest ani wege ani RAW :D Za to jest wypakowany afrodyzjakami po brzegi, a to też dziś modne ;) Choć my jako rodzice dwójki niewyrośniętych dzieci mamy inne pojęcie o afrodyzjakach :P Różany sernik z nerkowców (wegański RAW bezglutenowy) spód1 szklanka miękkich suszonych fig3/4 szklanki zmielonych migdałów1 łyżka melasy trzcinowej lub miodu masa2 szklanki nerkowców0,5 szklanki miękkich wydrylowanych daktyli2 łyżki mleka owsianego1 łyżeczka soku z cytryny2 łyżki prawdziwej wody różanej (ja użyłam hydrolatu z róży stulistnej) Nerkowce zalać wodą i zostawić na noc.W blenderze zmiksować figi z migdałami. Jeżeli masa jest za mało lepka, można dolać łyżkę melasy lub miodu. Masą wylepić dno tortownicy 18 cm. Dobrze ugnieść. Wstawić do zamrażarki lub do lodówki.Nerkowce wypłukać, osączyć i zmiksować w blenderze razem z resztą składników. Jeżeli orzechy są zbyt suche i nie chcą się miksować na gładko, można dolać jeszcze odrobinę mleka owsianego. Mnie się chlapnęło z rozmachem i "serniczek" miał tym razem odrobinę zbyt lekką konsystencję, w smaku to nie przeszkadzało, ale nieco trudniej się nakładało. Masę wyłożyć na spód i odstawić gotowy "sernik" do lodówki na kilka godzin. Podawać z kandyzowanymi płatkami róż lub musem z malin (mrożone maliny poddusić z cukrem i przetrzeć przez sito). Czemu nernik nie jest RAW? Bo w Polsce nie można kupić nieprażonych nerkowców, chyba że ktoś sobie specjalnie sprowadza z Niemiec lub Stanów. A dlaczego nie jest wegański? A wiecie, jak są zapylane figi? No właśnie :P Udanych Walentynek! 