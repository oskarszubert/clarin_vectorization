Te ciastka "nosiłam w sobie" od kiedy pokazała je Bezglutenowa babeczka, zakochałam się i tylko okazji wciąż mi brakowało. Kruche ciasto:90 g margaryny naturalnej170 g mąki1 łyżka oliwy2 łyżki cukru pudru nadzienie:orzechy - dużo, a jeśli macie skłonności do podjadania tak jak ja, to bardzo dużo:)suszone jagody goji (lub żurawina)galaretka morelowa Zagnieść szybko ciasto, rozwałkować na blaszce wyłożonej papierem do pieczenia, wylepić brzegi ciastek albo: wykleić ciastem formy do tartaletek, jeżeli takowe macie. Piec w 200°C do zezłocenia czyli około 12 minut.  Galaretkę rozpuścić w połowie zalecanej objętości wody i wystudzić. Orzechy zmieszać z tężejącą galaretką i nałożyć na kruche korpusy.  Ja użyłam moczonych migdałów, nerkowców, orzechów laskowych (najpierw moczonych, potem uprażonych) i orzechów włoskich. Na przyszłość zmieniłabym proporcje na rzecz bardziej zdecydowanych smaków, z dodatkiem pestek dyni i siemienia.  Najlepsze jest to, że po urządzeniu sesji zdjęciowej przypomniałam sobie o jagodach, więc ciastka zostały wzbogacone o kolejną warstwę glazury i hajda! nowa sesja;) Ciastka super! Bardzo elegancki sposób podania orzechów:) 