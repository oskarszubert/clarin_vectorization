Ma szczęscie juz powoli przechodzą mi powakacyjne dolegliwości układu pokarmowego:/ A w czasie mojej nieobecności zostałam otagowana:) Jest mi niezmiernie miło, że zostałam tak wyróżniona. Poza tym podobno mamy dzisiaj Dzień Blogera i nikt nie gotuje jeno bloguje ;) Dla mnie jako blogerki ogromnym wyróżnieniem są zawsze trzy rzeczy: to,  że do mnie zaglądacie, że mnie komentujecie i że mnie linkujecie. Za  każdą z nich ogromnie dziękuję, ponieważ sprawiają, że jest mi  niezmiernie miło. Wiem wtedy, że nie piszę w pustkę. Zaś szczególnie serdecznie dziękuję wszystkim dziewczynom, nie tylko blogerkom, które piekły z moich  przepisów i dały mi znać, że im i ich rodzinom smakowało. Te komentarze  są jak balsam na moje serce i nadają prawdziwy sens blogowi kulinarnemu. Zasady brzmią: 1. Napisz, kto przyznał Ci tę nagrodę.2. Wymień 10 rzeczy, które lubisz.3. Przyznaj tę nagrodę 10 innym blogerom i poinformuj ich komentarzem. 1. Zrobiła mi to Monsai:) I jeszcze Ewcia i Wegetarinka:) 2. I. Lubię W, choć czasem mnie wkurza, to strasznie fajny z niego facet. II. Lubię Córcię, bo dobra i mądra z niej dziewczynka. III. Lubię kwiaty, ale o tym wiecie;) IV. Lubię owoce, nie wyobrażam sobie bez nich życia. V. Lubię kolorowe skarpetki i nie przejmuję się gadaniem, że: do garnituru, w tym wieku, z tym stopniem etc nie wypada. VI. Lubię spacery po łace, lesie, plaży, byle z dala od miasta i chodników. VII. Lubię moją pracę. Daje mi dużo satysfakcji, gdy studenci mówią mi, że nie ważne są oceny, bo mój kurs zmienił ich życie na lepsze. VIII. Lubię chwile, kiedy nie mam nic do roboty, choć nigdy nie trwają specjalnie długo. IX. No i lubię zaczynać zdanie od "no" ;) X. Lubię obrazy Mariusza Mączki. O tym, że maluje ustami dowiedziałam się dopiero potem.    3. No i znowu mam problem. Przy każdym takim wyróżnieniu łamię zasady. Miałam nikogo nie wyróżniać, bo trudno jest wybrać tylko 10 blogów i przyznaję, że jest to dla mnie wybitna katorga, ale uznałam, że skoro mnie jest miło dostać wyróżnienie, to pewnie innym też:) Jest mianowicie kilka blogów, a raczej blogerek, do których mam najbardziej osobisty stosunek: Szarlotek z blogu Cukiernicze Kreacje Charlotte, którą umieściłam w swoim testamencie, na szczęscie już nieaktualnym:) Bea z blogu Bea w Kuchni, ponieważ każde jej zdjęcie sprawia, że czuję się o taka malutka! Polka z blogu Around the kitchen table, już Ty wiesz za co... I jeszcze Ewa, Grażynka, Beata, Wegetarinka, Majanka, Monika, Viri, Gosia, Gosia, Cezonia i Monsai za całokształt, za to że na ich blogach widać, jakim są fajnymi osobami. Ale i inne blogi bardzo lubię. Wymieniałam je ostatnio, więc nie będę się powtarzać. W między czasie kilka z tych blogów umarło bez pożegnania, a pojawiło się wiele nowych i bardzo obiecujących. Żałuję, że nie mam więcej czasu, by obejrzeć każdy Wasz wpis. (Są też blogi, których nie cierpię i od czasu do czasu wchodzę tam z masochistycznym zacięciem, ale nie o nich ma być;)) A korzystając z Dnia Blogera pokażę Wam jeszcze: świat nasz kolorowy Czarowny roślin świat MOJE MAŁE DECOUPAGE Szpitalne życie i POLSPORT z podziękowaniem za ten wpis. Nawet fani przygłupich facetów uganiających się w gatkach za piłką mogą się okazać wrażliwi i inteligentni.   Poza tym przypominam, że dziś ostatni dzień Klubu Kwiatożerców na durszlaku, więc sprawdźcie, czy dopisałyście wszystkie swoje kwiatowe przepisy:) P.S. Trochę namieszałam. Jak zwykle:) To Dzień Bloga, a nie Blogera, ale po co uświetniać coś, kiedy można docenić kogoś? I zasady mówią, że trzeba pokazać 5 blogów spoza własnej kategorii. A zabawa w tagowanie to te 10 lubianych:) 