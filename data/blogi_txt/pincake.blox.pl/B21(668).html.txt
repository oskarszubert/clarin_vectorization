Ostatnio razem z grupą krakowskich blogerek uczestniczyłam w warsztatach kulinarnych "Dietetyczne rewolucje" zorganizowanych przez firmę Oleofarm  oraz hotel Andel’s. To było bardzo sympatyczne doświadczenie i składam ogromne podziękowania dla organizatorów oraz gospodarzy imprezy za zaproszenie oraz wspaniałą organizację imprezy. Panowała super przyjazna atmosfera i chyba nie tylko ja świetnie się bawiłam.  Na początek degustowałyśmy soki i wyciągi z oferty Oleofarm (klik), co dostarczyło nam ekstremalnych wrażeń. Wzorem Nikosia Dyzmy muszę stwierdzić, że mnie smakuje najbardziej to, co nasze Polskie i żadne Goji czy Noni nie mogą się równać z żurawiną i aronią. A coś tak paskudnego musi być naprawdę strasznie zdrowe, bo inaczej nie byłoby sensu tego pić ;) Powitała nas bardzo kompetentna Karolina Łuczak z Oleofarmu i odebrana przeze mnie mega pozytywnie dyrektorka Krakowskiego Hotelu Andel's Katarzyna Szymańska, zaś menadżerka Kasia Strojna-Szwaj pilnie czuwała nad miłą atmosferą w ciągu całego spotkania. Szef kuchni restauracji Deligth Rafał Kosiński podzielił się kilkoma trikami, a na koniec somelier (niestety nie spamiętałam nazwiska) poczęstował nas niesamowicie smacznymi austriackimi winami: wiedeńskim rieslingiem Zahel Nussberg i chardonnay Ladner Reserve Jurtschitsch z doliny rzeki Kalm. Podczas warsztatów naszym zadaniem było przygotowanie sałatek z dodatkiem olejów tłoczonych na zimno. Świetnie się przy tym bawiłyśmy, plotkowałyśmy i podjadałyśmy składniki szczodrze popijając przepysznymi olejami (klik). Ogromny wybór składników mnie akurat nie rozproszył i swoją sałatkę skomponowałam z ulubionych produktów:  Składniki: rukolaradicchiowinogronaszynka dojrzewającapestki dynisuszone pomidorykilka płatków parmezanu i garstka kiełków jako garniesos: olej z pestek dyni, olej lniany, sok z pomarańczy, miód (tylko tego ostatniego dałam zdecydowanie za mało) Minusem spotkania były białe jednorazowe fartuszki widoczne na pierwszym zdjęciu. Bardzo zniechęcające :/ Moim zdaniem lepsze by były płócienne fartuszki z logo Dietetycznych rewolucji, które jednocześnie byłyby miłą pamiątką po imprezie, chociaż zdaję sobie sprawę z ich kosztochłonności. Ostatecznie wszystkie dziewczyny szybko je zdjęły, a że ja z racji laboratoryjnego przyzwyczajenia ignoruję na sobie wszelkie białe wdzianka jakkolwiek by nie były workowate, więc dopiero po skończonej pracy zorientowałam się, że tylko ja w nim zostałam;) Oprawa dietetyczna pozostawiła mi niedosyt, ale może po prostu ja mam za duże wymagania w tej kwestii ;) Informacja, że olejów tłoczonych na zimno wolno używać wyłącznie na zimno, to stanowczo za mało, a od prowadzącego warsztaty raczej oczekiwałabym wychodzenia przed szereg, nie tylko czekania na pytania. W trakcie czyszczenia stołów z resztek produktów, został rozstrzygnięty konkurs na najlepsze sałatki i mój sztandarowy zestaw został doceniony:) Przygotowałam jeszcze drugą sałatkę o zupełnie odmiennym charakterze z łososiem, awokado, kiełkami, kozim twarożkiem i olejem z róży, przezornie, żeby się najeść, bo moje winogronka w szynce jakoś szybko poznikały... Podsumowując, Dietetyczne rewolucje były super świetnym przedsięwzięciem:) A wyprawka na koniec bardzo miłym i niespodziewanym zwieńczeniem popołudnia. I jeszcze raz bardzo dziękuję organizatorom za zaproszenie. P.S. Zdjęcia pochodzą z albumu organizatorów, a sałatka to kadr z filmu (ależ się wgapiałyśmy w te talerze;)). 