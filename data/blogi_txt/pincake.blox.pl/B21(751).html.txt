Mój Mążuś ma powoli dość róż. Chyba mu je obrzydzę do końca życia;) Torcik różany zrobiłam sobie z okazji Dnia Matki:) Ciasto czekoladowe:  1,5 szklanki mąki1 szklanka brązowego cukruszczypta soli3 łyżki kakao1 łyżeczka proszku do pieczenia BIO6 łyżek oleju (dużych łyżek)1 łyżka esencji różanej1 szklanka mleka koziego rozcieńczonego wodąSuche składniki trzeba zmieszać, dolać olej, esencję i mleko, wymieszać. Piekłam ok. 25 minut w 170°C. Przełożyłam płatkami róży tartymi z cukrem. Na wierzch polewa z gorzkiej czekolady roztopionej z łyżką oliwy. Po zastygnięciu pokroiłam na kwadraciki i z Córcią poukładałyśmy płatki róży. 