Wieczory są wciąż bardzo długie i trzeba je czymś zapełnić. W takie dni bardzo polecam domową plastelinę, czyli krótko mówiąc masę solną. Jest szybka, prosta, tania i zupełnie nietoksyczna, w odróżnieniu od tego, co można kupić w sklepie. Oczywiście można też lepić i rzeźbić w marcepanie, ale wtedy od nadmiaru dzieł mogą boleć brzuchy;) Za to masa solna jest doskonałym treningiem przed zdobieniem w marcepanie.  Domowa plastelina: 1 szklanka mąki1 szklana soli drobnoziarnistejniepełna 1 szklanka wody1 łyżka oleju naturalne barwniki: kurkuma, chlorofil lub sok z buraka, którym zastępujemy część wody. Najprościej jest barwić właśnie burakiem i coponiektóre dziewczynki mogą być nieziemsko zachwycone lepieniem w masie solnej o kilku odcieniach różu:) Poza tym buraki się świetnie ze wszystkiego spierają:D Na brązową masę można odżałować trochę kakao. Mąkę mieszamy z solą i po trochu dolewamy płyn zagniatając ciasto. "Profesjonalne" masy solne - z jakich plastycy robią świąteczne aniołki - zawierają glicerynę, która nadaje masie lepszą plastyczność i zapobiega wytrącaniu się kryształków soli. W warukach domowych doskonale tą rolę przejmuje olej. Po uzyskaniu właściwej konsystencji można lepić, wałkować, formować, wycinać foremkami itd. podsypując mąką. A potem wysuszyć w piekarniku. Początkujących w lepieniu dzieci radzę nie rozpieszczać kolorowymi  masami i ku spokojowi świętemu rodziców polecam na początek raczej białą  masę solną. Niech maluchy trenują wyobraźnię i po prostu ćwiczą paluszki, a gotowe wypieki można ślicznie pomalować nierozcieńczonymi plakatówkami, po czym jeszcze raz  podsuszyć.    Domowa ciastolina: 2 szklanki mąki1 szklanka soli2 szklanki wody2 łyżki oleju1 łyżeczka soku z cytryny Składniki podgrzewamy na małym ogniu aż uzyskamy plastyczną masę. Ciastolina jest bardziej elastyczna i miększa. Zastosowania ma jak ciastolina kupna, z tym, że tak chemicznie nie śmierdzi jak tamta. Podobno masa nie wychodzi bez dodania kwaśnego winianu potasu (czyli cream of tartar), ale to nie prawda, tylko potrzebny jest inny zakwaszacz. Ja osobiście i Córcia również, wolimy lepienie z plasteliny. Może dlatego, że jest bardziej zwarta i bardziej przypomina marcepan ;P Najprościej jest barwić burakiem i coponiektóre dziewczynki mogą być zachwycone lepieniem w masie solnej o kilku odcieniach różu:) 