Wg chińskiego kalendarza dziś 23 stycznia nadchodzi Nowy Rok, skończył się rok Królika, a rozpoczął się rok Smoka. Noworoczne obchody w Chinach trwają 15 dni, a kończą jakże malowniczym Świętem Świateł (Latarni). Liczę w tym roku na zdjęcia z pierwszej ręki (i może przepisy też:)), jako że pewni nasi znajomi mieszkają teraz w ChRL. Chińska mentalność jest mi całkowicie obca, jednak nie mogę zaprzeczyć, że jakoś nasz Sylwester nie jest dla mnie miarodajną cezurą, a zeszły rok tak na serio zaczął się dla nas właśnie od Chińskiego Nowego Roku. Podsumowując ten czas, muszę stwierdzić, że Królik był dla nas bardzo łaskawy, choć ten rok był dla nas trudny, zaczął się ciężko, a później stawiał coraz to nowe wyzwania.﻿ Po raz kolejny okazało się, że prawdziwych przyjaciół poznaje się w biedzie, a prawdziwych s... poznaje się po czynach ich. Jednocześnie był to rok spełnionych marzeń, za które dziękuję opatrzności. Szczęśliwie jesteśmy w czwórkę i wszyscy jesteśmy zdrowi. Nasza rodzina przetrwała koszmarny okres, który nas nie rozdzielił, lecz scalił.Wreszcie mam piękną kuchnię. (Przy okazji, jeżeli szukacie fachowca od mebli kuchennych z okolic Krakowa i Myślenic, to mogę ze szczerego serca polecić mojego: solidny, rozsądny, kontaktowy, nie zdziera ostatniej koszuli, a meble super porządne:))Poznałam cudownych ludzi.Doznałam mnóstwa dobra, czasem z niespodziewanej strony.Zostałam Kobietą Polskiej Gastronomii;)Moja książka ukaże się już, już, już za chwileczkę, już za momencik... Jaki będzie nadchodzący rok? Smok jest stworzeniem mądrym i opiekuńczym, więc może będzie dobrze. Z Mamusinym Synutkiem, Córcią i W nudno na pewno mi nie będzie.Planów wielu nie snuję. Przekonałam się, że świat może się wywrócić do góry nogami z dnia na dzień.﻿ Mam nadzieję, że ten rok obędzie się bez dramatycznych wywrotów.Chciałabym się wreszcie kiedyś porządnie wyspać, bo od 9 miesięcy nie przespałam nocy na mniej niż 5 rat. Mam nadzieję, że Córcia zaaklimatyzuje się w szkole, której tak bardzo się obawiam. Chciałbym rozsądnie rozwiązać dylemat: żłobek czy niania?Mam nadzieję, że moja książka będzie się podobać czytelnikom, oglądaczom i używaczom. Chciałabym, żeby ten rok był dobry. Dla mnie i dla Was. Na Nowy Rok polecam Wam tradycyjne noworoczne chińskie ciasteczka z zielonego groszku. Upieczcie je koniecznie - one przynoszą szczęście! ;)  Ciasteczka z zielonego groszku 250 g mąki250 g zmielonego zielonego groszku (suchego)150 g cukru pudru150 ml oleju Ja zrobiłam z wariacjami począwszy od użycia zmielonego w blenderze świeżego zielonego groszku, podobnie jak w zeszłym roku:  3/4 szklanki mąki (+/-) 100 g zmielonego zielonego groszku (rozmrożonego)1/4 szklanki cukru pudru1/4 szklanki oleju Zagnieść składniki na gładką masę. Ciasto podzieliłam na trzy części﻿: do jednej dodałam skórkę z cytryny, do drugiej kilka kropel ekstraktu miętowego, do trzeciej nie dodałam nic. Z ciasta rolować kulki średnicy około 3 cm, układać na blaszce wyłożonej papierem, w każdej zrobić wgłębienie. Piec w 170ºC przez 20-25 minut, pilnując, żeby się nie zrumieniły.  Ciasto jednak było za wilgotne i mi popękały, ale wszystkie trzy wersje smakowe są super;) Doskonały wypiek strączkowy. Szczęśliwego Nowego Roku!!! 