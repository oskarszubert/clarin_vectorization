Tak, wiem, powtarzam się;) Ale to było rok temu, znowu jest lato, a teraz zagląda do mnie więcej mam alergików. A alergiczne dziecko też ma prawo jeść białe lody, więc robię takie Córci i jest przeszczęśliwa! Z resztą mnie też smakują, bo są lepsze niż normalne lody ze sklepu, ale jej nie wyjadam, bom nie prosię;P Na 4 lody po 50 ml wzięłam: 150 ml mleka koziego (koziowego;)), 50 ml mleka sojowego i łyżeczkę cukru. W zeszłym roku robiłam lody kozio-owsiane i kozio-owsiano-ryżowe. Proporcje w zasadzie są dowolne, byle smakowały:)  Pojemniczki laboratoryjne już znacie z sorbetów (nie służą do pobierania krwi ani siuśków;)) Ale zeszłoroczne tubki po witaminach też się świetnie sprawdzają. Problemem jest wtykanie patyczków. O ile w zmiksowanych owocach nie toną, to w zupełnie płynnym mleku i owszem. Wobec tego trzeba przypilnować i złapać odpowiedni moment, kiedy mleko zacznie zamarzać ale nie stwardnieje jeszcze na kość i wtedy włożyć patyczek (ok godziny?). Tego kłopotu nie ma, jeżeli dysponujecie maszynką do lodów i do pojemników przekładacie już zmrożoną masę. Smacznego! 