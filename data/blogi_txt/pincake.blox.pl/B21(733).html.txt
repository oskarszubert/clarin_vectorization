Do Córci miała przyjść koleżanka i obiecałam im szarlotkę, ale w lodówce nie było ani kawałka tłuszczu. Takie drobnostki jak brak któregoś ze składników jeszcze nigdy mnie nie zniechęciły do pieczenia, a obietnic złożonych dzieciom zawsze trzeba dotrzymywać:)  Szarlotka sypana na oleju 1 kubek (300 ml) mąki1,5 kubka kaszy manny0,5 kubka brązowego cukru0,5 kubka olejujabłka (ponad 1,5 kg)cynamon Suche składniki zmieszać i połowę wysypać do formy 20x20 cm. Rozłożyć na to warstwę startych na cieniutkie plasterki jabłek, posypać cynamonem i równo przykryć drugą połową sypkiej mieszanki. Na wierzchu rozlać olej. Jeżeli boicie się, że olej ścieknie na spód, to po prostu zmieszajcie drugą część sypkich składników z olejem i taką masą przykryjcie jabłka. Piec w 180°C przez około 40 minut nawet do godziny, aż wierzch będzie spieczony.  Użyłam dużego kubka, żeby warstwy były grubsze, ale chyba deczko przesadziłam;) Szarlotka wyszła jak ta lala, a co by miała nie wyjść? Tylko koleżanka się dziwiła, co ja wyprawiam i po co fotografuję ciasto;) 