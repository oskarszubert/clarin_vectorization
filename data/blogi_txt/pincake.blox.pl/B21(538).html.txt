Postanowiliśmy na dobry początek, Nowy Rok świętować daniem, którego jeszcze nigdy nie jedliśmy. W końcu trzeba śmiało podejmować nowe wyzwania, a jednocześnie nieco się porozpieszczać. Jednak nie sądziliśmy, że gęsina może kosztować aż tyle :)  Pieczona pierś z gęsi Pierś rozmrozić, umyć, osuszyć. Zamarynować w majeranku, czosnku, pieprzu i soli. Skórę ponacinać w kratkę. Pierś położyć na patelni skórą do dołu i na malusieńkim ogniu wytopić smalec - można go wykorzystać do gotowania lub smarowania. Kiedy skóra się zrumieni, przełożyć mięso, skórą do góry, do brytfanki i podlać taką ilością bulionu, żeby mięso było zakryte, a skóra nie. Wstawić do piekarnika nagrzanego do 200°C, po czym skręcić termostat. Piec do miękkości np.: 1,5 godziny w 180°C, ja piekłam przez 3 godziny w temperaturze 120°C. Pierwszego dnia pieczoną pierś gęsi podałam z kaszą gryczaną i ogromną ilością zielska polanego olejem dyniowym, drugiego dnia z brukselką (taką jak tutaj), fioletową marchwią (klik) i topinamburem. Ceny gęsiny zazwyczaj są zaporowe, jednak takiej kwoty w sklepie pożywczym, jeszcze nie widziałam na swoim rachunku :P Choć trzeba przyznać, zazwyczaj nie kupuję po pół tony mięcha....  Gęś dodaję do akcji detoks cukrowy, chociaż mięso, wg mojej wiedzy, to raczej jest tox... No ale cukru nie zawiera :) 