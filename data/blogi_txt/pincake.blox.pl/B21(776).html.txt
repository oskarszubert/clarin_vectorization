Królowa Matka życzyła sobie, aby sprzedawać przepis za 5 pensów, a uzyskane pieniądze wrzucić do jakiejś puszki na cele dobroczynne.  Wydaje mi się to słuszną inicjatywą, więc ja, niezależnie od kursu funta, wrzuciłam złotówkę na TOZ i drugą na Caritas. Przepis znalazłam na Galerii Potraw. Jeżeli chcecie skorzystać z niego, to proszę też złożyć datek na zbożny cel:) 227g daktyli bez pestek łyżeczka sody oczyszczonej (dałam pół)filiżanka gorącej wody (250 ml)340g mąki (powinno być 240)227g cukru (ja dałam niecałe 100 g brązowego i wystarczyło)85g miękkiego masła rozkłócone jajko łyżeczka proszku do pieczenia (dałam pół)pół łyżeczki soli łyżeczka ekstraktu waniliowego100g posiekanych orzechów (połowa do ciasta, połowa do posypania wierzchu)Na polewę, wymieszać i zagotować:5 łyżek brązowego cukru2 łyżki masła2 łyżki śmietany Piekarnik rozgrzać do 180 stopni. Posiekane daktyle zalać gorąca wodą z sodą i w czasie kiedy się moczą, zmiksować resztę składników. Następnie do masy dodać daktyle wraz z płynem i dokładnie zmiksować. Wylać na blaszkę wysmarowaną masłem, ewentualnie wyłożoną papierem. Piec 40-45 minut. Studzić w uchylonym piekarniku, lekko ciepłe polać polewą i posypać orzechami. Ciasto jest najlepsze dopiero następnego dnia. Odmierzyłam wszystko z aptekarską dokładnością, ale po 25 minutach pieczenia w kwadratowej blaszce (20x20 cm) już było przesuszone. Chyba zacznę się gniewać na mój piec... W sumie całkiem fajne ciasto, ale troszkę ciężkawe i mulaste. Mój W ma chyba królewskie podniebienie, bo jemu wyjątkowo podeszło:) Myślę, że gdyby jajko zastąpić łyżką kleiku owsianego, albo po prostu łyżką oleju, a mleko - kozim lub sojowym to ciasto też by było dobre. Następnym razem spróbujęw takiej wersji. 