Słodkie kuleczki na bazie Rafałków. Jakoś nie mam ochoty na pieczenie, ale ochotę na coś słodkiego zawsze;)  Rafaello bez nabiału 1 szklanka wiórków kokosowych + na obtaczanie 1/4 szklanki cukru pudru 1/4 szklanki pokruszonych wafli1/2 kostki nieutwardzanej margaryny (np kokosowo-palmowej)1 szklanka ryżowego mleka w proszkublanszowane migdały moczone przez noc w wodzie Margarynę roztopić w kąpieli wodnej. Zmieszać wiórki, cukier, wafelki i mleko po czym wlać margarynę i zagnieść na gładką masę. Nabierać porcje wielkości łyżeczki, do środka wkładać migdał, utoczyć kulkę i obtoczyć w wiórkach. Odłożyć do lodówki do stężenia.  Użyłam ryżowego mleka w proszku, które kupiłam w sklepie ze zdrową żywnością, ale które w sumie nie jest ani produktem naturalnym, ani zdrowym ze względu na obecność utwardzanego tłuszczu. Ale jak już je kupiłam to po trochu je zjem, szczególnie, że ma bardzo mleczny smak. W zasadzie smakuje zupełnie jak śmietanka do kawy;) Dodaję do akcji (niestety blox zrobił mi sieczkę z takiej ilości banerów, więc same linki): Ciast(k)o ala batonik, Majówkowe szaleństwo, Finger Food, Kinder Party, Kokosowe szaleństwo!, Czas na piknik 2012. 