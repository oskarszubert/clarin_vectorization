Kandyzowane kumkwaty z poprzedniego  wtopionego wpisu zrobiłam po zakupieniu koszyczka tych uroczych fortunelli, których nikt nie chciał. Po wspólnej degustacji uznaliśmy, że na surowo są paskudne: kwaśne, gorzkie a wciąż nijakie. O kandyzowanych kumkwatach słyszałam nie raz, więc stwierdziłam: czemu by nie? Użyłam syropu spod kandyzowania skórek pomarańczowych, którego żal mi było wylewać i w nim ugotowałam/smażyłam kumkwaty. Owoce wcześniej przekłułam widelcem, żeby nie popękały. Na gorąco wlałam wraz z częścią syropu do słoiczka.  W tej postaci to już zupełnie inna bajka:) 