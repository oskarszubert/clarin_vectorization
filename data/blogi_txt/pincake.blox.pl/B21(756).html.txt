Ładny tort, prawda? :)  Torty z fiołkami były dwa. Jeden zaplanowałam na potrzeby Dzień dobry TVN. Ale poza przygotowaniem przeze mnie wszystkich składników, tortem zajęły się Ada z Pora coś zjeść i Marta Z zapachem wanilii we włosach, bo taką wizję miała Pani reżyser, a ja za bardzo marudziłam nad moją wizją :) Tu dziewczyny w akcji:  Niestety z wrażenia i zmęczenia nie zrobiłam mu zdjęcia, więc obejrzeć go możecie na stop klatce.  Za dużo go też nie zjadłam, bo ukroiłam sobie tylko jeden kawałek niemal w nocy, a przed świtem już byłam w drodze na wykład, który miałam wygłosić w Akademii Diabetologii na drugim końcu Polski. (Tutaj możecie przeczytać mój artykuł o diecie DASH w nietolerancji nabiału, alergikom może się przydać lista nienabiałowych produktów zawierających wapń:)) Tymczasem tort został zjedzony przez rodzinę. A wkrótce potem zostałam poproszona o upieczenie drugiego takiego samego, bo tak im posmakował, że chcieli powtórkę zaserwować na ważnym przyjęciu. Na szczęście nie prosili o krystalizowanie bratków, bo szczerze mi się nie chciało w nawale pracy, jaki wtedy przeżywałam.  Tort z fiołkami rogatymi i konfiturą z fiołków wonnych Biszkopt rzucany: (tu wyjątkowo szklanka ma 200 ml)4 jajka3/4 szklanki cukru (w tym cukier waniliowy)1/4 szklanki mąki ziemniaczanej, 3/4 szklanki mąki pszennej Białka oddziel od żółtek, ubij na sztywno. Stopniowo dodawaj cukier, po czym żółtka. Mąki przesiej i delikatnie połącz z jajkami. Na dno tortownicy (18 cm) połóż papier do pieczenia. Wyłóż ciasto i piecz w temperaturze 160ºC około 40 minut. Gorące ciasto wyjmij z piekarnika i z wysokości około 60 cm opuść płasko na podłogę (podłóż złożony koc, żeby nie obić płytek czy paneli). Odstaw do uchylonego piekarnika do ostygnięcia. Po wystudzeniu przekrój na dwa krążki. Przełożenie:500 ml śmietany kremówki2 łyżki cukru słoik konfitury z fiołków wonnych Poncz:sok z połowy cytrynyłyżeczka miodu lub cukru100 ml wody Dekoracja:bukiet fiołków wonnych w sezonielub około 40 fiołków rogatych  Ten tort różni się od tortu z TV, że śmietanę ma również wewnątrz. Mała podpowiedź, jak kroić taki tort, żeby nie rozciaprać kwiatami całej śmietany:nóż trzeba delikatnie wsunąć od boku pod kwiatki i ukroić ciasto, a potem już łatwo da się wyciągnąć kawałek tortu z przynależnymi mu kwiatami. Smacznego! 