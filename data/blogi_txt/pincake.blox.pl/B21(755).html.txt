Synutek kończy właśnie trzydziestkę! Juppi! 30 miesięcy, czyli 2,5 roku :) Nie, nie, nie, nie jesteśmy tak odjechani, żeby urządzać dzieciom pół-urodziny, po prostu mieli przyjść akurat goście i wspólnie wymyśliliśmy pretekst :) Od razu się przyznaję, że połączenie ciasta z cukierkami uważam za idiotyczne i pozbawione sensu, bo po to się piecze ciasto, żeby nie kupować cukierków. Ale dzieci pokazały palcem w googlu, że chcą ciasto pod tytułem "M Ms cake", więc takie im zrobiłam. Cóż szkodzi czasem odejść od zasad? Choć oczywiście nie jest to tort z M Msami, jako że te zawierają mleko, tylko z cukierkami Skittles, które też są kolorowe a bezmleczne.  Tort z M Ms - a właściwie ciasto ze Skittles 1,5 kubka mąki1/2 kubka cukru nierafinowanego1 łyżka cukru z waniliąszczypta soli morskiej3 płaskie łyżki kakao1 łyżeczka sody1/3 kubka oleju1 łyżka octu (balsamicznego, jabłkowego lub winnego)1 łyżeczka ekstraktu waniliowego1 kubek wody (zimnej przegotowanej) lub pól na pół wody z mlekiem kozim, migdałowym albo owsianym 3 opakowania cukierków skittles1 łyżka marmolady morelowej Suche składniki zmieszać, dolać składniki płynne, wymieszać tylko do ich połączenia. Przelać do tortownicy 18 cm. Piec ok. 20 minut (w zależności od głębokości formy) w 180°C, do suchego patyczka. Po wystudzeniu, ciasto obrócić do góry dnem, odrysować nożem od talerzyka kółko i wybrać dołek przy pomocy łyżeczki. Posmarować marmoladą morelową i wsypać cukierki. Błyskawiczny i kolorowy tort dla dziecka jest gotowy.  Bez sensu, ale ładnie wygląda :D 