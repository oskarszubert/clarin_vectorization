Syrop z białych kwiatów czarnego bzu, to jest to coś tak absolutnie niesamowicie pysznego, że koniecznie trzeba go zrobić. Podobno jest też zdrowy, ale kto by się tym przejmował, skoro jest tak smaczny ;)  Syrop z kwiatów czarnego bzu 2 litry kwiatostanów czarnego bzuok. litra wody2 małe cytryny500 g cukru Kwiaty zebrać w suchy poranek, trzeba wybierać tylko świeżo rozkwitłe baldachy. Pamiętajcie, że zdrewniałe części dzikiego bzu są śmiertelnie trujące, więc absolutnie nie wolno ich zjadać. Zrywa się tylko kwiaty na zielonych gałązkach. Kwiatostany włożyć do garnka i zalać gorącą wodą. Przykryć i dostawić do wystudzenia. Odcedzić kwiaty, dodać sok z cytryn, cukier i zagotować. Przelać do wysterylizowanych butelek i szczelnie zamknąć. Na początku syrop może być mętny od pyłku, ale wkrótce pyłek siądzie na dnie i syrop będzie klarowny. 