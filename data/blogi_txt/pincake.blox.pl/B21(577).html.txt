Czas się pożegnać. Jestem zmuszona zamknąć Trochę Inną Cukiernię. Mam nadzieję, że to tylko krótkie zawieszenie działalności i wkrótce wrócę do Was z nowymi pomysłami. Nie jestem pewna, czy to będzie za miesiąc, za dwa, czy za pół roku. Zżyłam się z Wami i na pewno będzie mi bardzo brakowało tej naszej kulinarnej blogosfery. Pewnie niektórzy zauważyli, że ostatnio nie bywam na ulubionych blogach i nie zostawiam tylu komentarzy co wcześniej. W spadku pozostawiam proporcje wg których piekłam niemal wszystkie ciasta bez jajek i ogólne wytyczne w diecie bezmlecznej i bezjajecznej. Jeżeli będziecie czegoś potrzebować, zostawiajcie mi komentarze i pytania, w miarę możliwości będę na nie odpowiadać. Nie umieram, nie wyjeżdżam, po prostu życie bywa wredne. Problemy się piętrzą - taki mają zwyczaj. Cóż, mówi się trudno i płynie się dalej, płynie się dalej. I to chyba tyle... Pozdrawiam cieplutkoPinkcake czyli Gosia 