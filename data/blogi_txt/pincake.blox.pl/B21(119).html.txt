Ciasto zmyśliłam na podstawie przepisu wygrzebanego przez Dorotę na ciasto z tahini i gruszkami. Planowałam upiec je z mango, ale kupiłam tak twarde nektarynki, że nikomu nie chciało się ich jeść, więc korzystając z chwilowego ochłodzenia upiekłam je w cieście. Tak szczerze mówiąc już dawno żaden obiekt nie sprawił mi tylu trudności w fotografowaniu jak to ciasto :/ Dopiero ostatni kawałek dał mi ujęcie, które uznałam za akceptowalne. Ciasto z chałwą i nektarynkami 480 g chałwy (2 opakowania) 2 łyżki oleju 1 łyżeczka sody oczyszczonej 1,5 szklanki mąki 1 łyżeczka cynamonu2 twarde nektarynki pokrojone w kostkę 1 szklanka soku pomarańczowego (lub jabłkowego) Chałwę zmiksować z olejem, potem wymieszać z sokiem pomarańczowym. Suche składniki przesiać do miski. Dodać zmieszane składniki mokre i wymieszać widelcem. (Jeżeli ciasto wydaje Wam się zbyt zwarte, można dolać łyżkę lub dwie soku, ale to będzie zależało od twardości chałwy.) Przelać do formy 18-20 cm wyłożonej papierem do pieczenia. Piec w temperaturze 170ºC przez około 40-50 minut, do suchego patyczka. Przed podaniem można oprószyć cukrem pudrem. Bardzo fajne ciasto, tylko już je sobie wyobrażam w zimie, z orzechami, rodzynkami i kawałkami czekolady... Koniecznie z czekoladą ;) Do ciasta koniecznie trzeba kupić chałwę grecką lub turecką, polskie chałwy zawierają białko jaja. Ja kupiłam w Lidlu. Przepis dodaję do akcji Karoliny: 