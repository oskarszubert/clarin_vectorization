Nigdy nie przepadałam za Walentynkami. Jednak im jestem starsza tym więcej sentymentu mam do tego dnia. Nadal ich nie obchodzimy. Ale przecież wystarczy stanąć na przekór komercji (i nic nie kupować tego dnia), a zostawić tylko miłą, dodatkową okazję dla okazania czułości. Bo to przecież tylko kolejny dzień pełen miłości. Na etapie "długo i szczęsliwie" Walentynki powinny być codziennie. Czy pamiętacie, aby przynajmniej raz dziennie powiedzieć: "Kocham Cię" i dać sobie minimum 4 buziaki dziennie? I żeby dzielić się obowiązkami, tak aby jedna osoba nie "dźwigała" więcej niż 60% z nich? Żeby mieć choć chwilę czasu by spędzić go razem i również chwilę tylko dla siebie? A może zjeść razem słodką babeczkę z różowym i z różanym akcentem? Babeczki czekoladowe z różą 1 szklanka mąki0,5 szklanki bułki tartej0,5 szklanki brązowego cukru2 kopiate łyżki kakao1 łyżeczka proszku do pieczenia BIO5 łyżek oliwy1 jajko przepiórcze (nie wiem po co?:))1 szklanka mleka koziegomała łyżeczka konfitury różanej do każdej babeczki Suche składniki zmieszać, dolać płynne i wymieszać. Nałożyć do papilotek i do każdej porcji nałożyć różanej konfitury. Piekłam ok. 25 minut w 180°C. Udekorować roztopioną gorzką czekoladą i różową posypką. Uczucie może wypływać nawet z kubka ulubionej herbaty... 