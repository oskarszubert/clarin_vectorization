Padł mi komputer, nie mam jak pracować, nie mam jak zgrać zdjęć. Ale i nie mam kiedy się zastanawiać nad tym, ile czasu człowiek zyskuje nie mogąc pracować, bo Córcia się rozchorowała, więc jak zwykle spędzamy czas na koziołkomatołkowaniu. 3 tury dziennie mają tę zaletę, że potem można czytać z zamkniętymi oczami a nawet po ciemku. Chciałam się przyłączyć do Orzechowego Tygodnia z ciasteczkami z masła orzechowego z dodatkiem czekolady, które od dawna mnie kusiły. Na razie bez zdjęcia, może uda mi się je wkleić - kiedyś. No i już jest;)  3/4 szklanki mąki200 g solonych fistaszków80 g margaryny nieutwardzanej1-2 łyżki olejupół szklanki brązowego cukru nierafinowanego2 jajeczka przepiórcze100 g gorzkiej czekolady grubo posiekanej Nigdy nie kupuję masła orzechowego, ponieważ panicznie boję się aflatoksyn, a znając poziom etyczny producentów żywności i ich chęć obniżenia kosztów produkcji żyję w przekonaniu, iż spleśniałe orzeszki w maśle nie zdarzają się sporadycznie. Do robienia masła orzechowego polecam makutrę, żaden blender nie podskoczy;) Tym razem nie robiłam masła orzechowego skoro i tak miałam je przerobić na ciasteczka. Fistaszki zmieliłam i zmiksowałam z resztą składników, dodając na koniec czekoladę. Z ciasta lepiłam kulki i układałam na blaszce, myślałam, że się rozpłaszczą, ale nic z tego. Piekłam 20 miniut w 180 st. Dlatego też drugą turę rozpłaszczyłam sama i piekłam 15 minut. Dobre, jak na coś z gruntu amerykańskiego. 