Ochota na coś słodkiego przebija czasem wszelkie kłopoty. Kluczem do ninijeszego ciasta są dwa dialogi. Pierwszy: - Ciasta chce!- Ja też! Czekoladowego.- Dobrze, to zrobię ze śliwkami.- Błeee, ja nie chcę ze śliwkami!!! Czy Ty zawsze musisz coś zdziwiać?- Ja też nie chcę śliwkami!- Ale ja chcę i to ja robię, więc będzie ze śliwkami. Jak Wam nie będzie smakować, to albo wydłubiecie śliwki, albo ja zjem całe ciasto i już. Więc powstało zwykłe ciasto czekoladowe z suszonymi śliwkami: 1,5 szklanki mąki3/4 szklanki brązowego cukru nierafinowanegoszczypta soli morskiej2 łyżki kakao40 g startej gorzkiej czekolady1 łyżeczka proszku do pieczenia BIO100 ml oleju1 łyżeczka octu balsamicznego1 łyżeczka ekstraktu waniliowego1 szklanka mleka koziego suszone śliwki Suche składniki trzeba zmieszać, dolać składniki płynne, wymieszać. Przelałam do silikonowej róży i powtykałam w ciasto suszone śliwki. Chciałam do środka śliwek wtykać kulki marcepana, ale wobec takiego oporu materii rodzinnej, stwierdziłam, że mi się nie chce więcej "zdziwiać"... Piekłam ok. 25 minut w 180°C, aż patyczek był suchy. Dialog drugi: - Gotowe już?- Jeszcze gorące, ale mogę Wam ukroić.- Ja nie chcę śliwek! Dam Tacie.- Mmmm, pyszne!- Mniam, mogę jeszcze? - Delicje! Poproszę dokładkę.- Ja też chcę! I jeszcze mleka koziowego.- To znaczy jednak jest jadalne ze śliwkami?- Przepyszne! Śliwki super pasują.- Eeee, mama?... Spróbowałam ze śliwkami, możesz dołożyć mi tych śliwek? No żywcem uszy opadają! Do rana ostał się ino jeden kawałek. 