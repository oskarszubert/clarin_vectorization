Dzień Dziecka to najwyższa pora na lody:) Jeżeli szukacie jakiś fajnych lodów bez jajek i mleka zapraszam do przejrzenia tagu lody. Tym razem zestawienie smaków podejrzane kilka lat temu w programie Jamiego, który rozmawiał z panią kręcącą lody mi.in. z kalafiorów i brokuła, żeby przekonać do nich dzieci - nie udało się;) W każdym razie były też lody buraczkowe z Cassis. Jakoś alkohol w lodach dla dzieci mnie nie przekonuje, w cieście przynajmniej połowa odparuje, a w lodach już nie:/ Więc zrobiłam po prostu z porzeczką. Pieczone buraki są bardzo słodkie, a ja, podobnie jak przy lodach buraczkowo-ananasowych, polecam użycie podłużnych buraków, które są znacznie słodsze od tych okrągłych i nie mają typowego dla buraków ziemistego posmaku.  Lody buraczkowo-porzeczkowe 2 buraki1 duży banan1 szklanka czarnej porzeczki (może być mrożona)kilka łyżek syropu z czarnej porzeczki - w zależności jak bardzo słodkie chcemy lody Buraki umyć, obrać, zawinąć w papier do gotowania i upiec na miękko w 180 stopniach (około godziny). Po wystudzeniu zmiksować na gładko. Porzeczki świeże przebrać, umyć, osuszyć, a jeśli macie mrożone, to nie trzeba ich rozmrażać, tylko ewentualnie pousuwać szypułki. Połączyć wszystkie składniki, zmiksować i zamrozić. Pyszne! Polecam, choć Cassis rzeczywiście mógłby się przydać;) Dodaję do akcji lodowej. 