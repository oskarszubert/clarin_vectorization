Nie wiedziałam, co mi z tego wyjdzie, ale postanowiłam zużyć MOJĄ WŁASNĄ cukinię i kwiaty, które na potęgę kwitną pomimo niskich temperatur, a już mi się nieco przejadły smażone zarówno kwiaty jak i placki cukiniowe. Myrdu-myrdu, a coś na pewno wyjdzie. Najwyżej zakalec :P  1,5 szklanki mąki1 szklanka cukru (za dużo go było) 1 szklanka startej cukinii (własnej;)) 100 ml oleju1 jajko szczypta soli 1 łyżeczka proszku do pieczenia BIO garść orzechów włoskich, laskowych i migdałów 3 kwiaty cukinii (chłopięce) Orzechy posiekałam raczej grubo. Wszystko pomieszałam, przelałam do kwadratowej formy, na wierzch powciskałam płatki kwiatów cukinii. Piekłam około 45 minut w 180°C. Bardzo dobre było:) Ale koniecznie jeszcze muszę kiedyś wrócić do zeszłorocznego przepisu na orzechowe ciasto cukiniowe, bo tamto ciasto wprost powaliło mnie z nóg. 