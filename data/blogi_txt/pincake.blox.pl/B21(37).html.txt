Jak możecie się domyślić mój przepis nie będzie zawierał jajek, mleka ani masła. I jeszcze pszenicy też nie. Ani sacharozy. Poza tym jest banalny, a w zasadzie bananalny;) Bardzo dojrzałe banany trzeba rozgnieść widelcem dodając kilka kropli soku z cytryny, łyżeczkę oliwy i do tej papki dorzucić różne płatki, ziarna i bakalie w proporcjach uzależnionych upodobaniami. Ja tym razem wrzuciłam: płatki owsianepłatki jaglanepłatki orkiszowepłatki jęczmiennerodzynkiziarna słonecznikapłatki migdałowe Trzeba uzyskać mieszaninę, która ledwie sie trzyma na banananowym lepiszczu. Wyłożyć masę na blachę wyłożoną paierem i piec w 190 °C﻿ przez 10-15 minut, aż podeschnie i się lekko zrumieni. Jeszcze na ciepło trzeba pokroić, bo po wystygnięciu będzie się łupać. Porcja na zdjęciu to 12 batoników z dwóch bananów.  Pyszne na śniadanie i nie tylko! W wersji bezglutenowej można użyć płatków ryżowych, jaglanych, gryczanych, fińskich owsianych, popingu z amarantusa﻿ itp. 