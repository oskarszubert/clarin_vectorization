Ten tort pierwszy raz zrobiłam na urodziny męża. Jest przepyszny! W dodatku nikt z gości nie zorientował się, że to ciasto bez jajek. 3 szklanki mąki 2 szklanki cukru 6 łyżek kakao 2 łyżeczki proszku do pieczenia12 łyżek oleju (ok. pół szklanki) 2 łyżki spirytusu 2 szklanki wody    Suche składniki zmieszać, dolać olej, spirytus i wodę, wymieszać. Wlać do przygotowanej tortownicy (margaryną i bułka tarta).Piec w 180 stopniach ok. 30 minut (ale to zależy od piekarnika).   Masa czekoladowa: 2 tabliczki gorzkiej czekolady kostka margaryny (lub masła)150 g cukru pudru Czekoladę rozpuścić w łaźni wodnej i wystudzić. Utrzeć margarynę z cukrem pudrem, dodać przestudzoną ale płynną czekoladę i zmiksować. Smarować od razu, bo masa dosyć szybko tężeje. Tort udekorowałam (a właściwie dzieci) srebrnymi perełkami, co niestety było błędem, bo perełki są przeraźliwie twarde. To ciasto czekoladowe jest wyśmienite. Wilgotne i aromatyczne. 