Nie macie dosyć lodów? Jeśli tak, to przykro mi, ale jeszcze Was zanudzę kolejnymi;) Dziś na czarno: borówki czarne (czyli czarne jagody, jak mawiają niektórzy) z czarną czekoladą.  Sorbet borówkowy z czekoladą 2 szklanki borówek czarnych1 duuży banan1/3 tabliczki gorzkiej czekolady Borówki zamrozić. Banana wstawić do zamrażarki na 20 minut. Czekoladę zetrzeć. Do blendera wrzucić banana i borówki, porządnie zmiksować. Dodać czekoladę i miksnąć, aby się zmieszało. Nakładać od razu. Jeżeli konsystencja będzie zbyt rzadka, trzeba wstawić na 20 minut do zamrażarki.  Czarne lody, czarne palce, a języki fioletowe:) Dodaję do akcji lodowej, dzikich roślin i borówkowej. 