Zanim się rozpocznie Dyniowy Festiwal u Bei, ja już falstartuję z moim przepisem na babę na bani. Dziś jest Światowy Dzień Chleba, i tak sobie obiecuję, że jak tylko Synutek odrośnie to zacznę hodować zakwas. Tymczasem pozstaję przy drożdżach. Dyniowa baba drożdżowa to jest jeden z tych wypieków, co do których nie przyjmuję zażaleń. To znakomite ciasto drożdżowe pieczone bez dodatku jajek. Udaje się zawsze i zaręczam, że znika błyskawicznie;) Tu w wulkanicznej aranżacji.  Piekłam z puree ze zwykłej pomarańczowej dyni olbrzymiej. Tym razem dodałam do pieczenia mąki kukurydzianej, z prozaicznego powodu: zabrakło mi pszennej. Trochę z duszą na ramieniu, bo nie byłam pewna, co z tego wyjdzie: glut czy piasek? Obawy okazały się płonne - baba wyszła znakomita.   Baba na bani 350 g mąki150 g mąki kukurydzianej7 g drożdży liofilizowanych100 g cukru + 1 łyżka cukru z waniliąszczypta soli80 g margaryny0,5 szklanki mleka koziego, migdałowego lub owsianego1 szklanka (3 kopiate łyżki) przecieru z pieczonej dyni Wszystkie składniki suche zmieszać. Margarynę roztopić, dodać do niej mleko, dynię i wmieszać do ciasta. Zostawić w cieple do podwojenia objętości (około godziny). Wyrobić i przełożyć do wytłuszczonej formy. Odstawić do wyrośnięcia pod ściereczką (ok. 30-40 minut). Piec w 180°C, aż się zrumieni, czyli około 35 minut. Moja była trochę przetrzymana, bo akurat Synutek musiał koniecznie i nieodwołalnie mnie podoić, więc po wierzchu była ciut zbyt spieczona. Natomiast w środku pięknie żółciutka. 