Konia z rzędem temu, kto jadł lody z pokrzyw! ;) Chociaż nie wiem, ile teraz kosztuje koń :P  Sorbet pokrzywo-miętowy 1 banan 1 garść młodych listków pokrzyw z samego czubka roślin 1 mała garść listków szpinaku (dla głębszego koloru:)) kilka listków mięty 1,5 szklanki tłoczonego soku jabłkowego 1 łyżeczka soku z cytrynyewentualnie trochę ulubionego słodzidła, choć ja nie dodałam Wszystkie liście umyć. Pokrzywę sparzyć wrzątkiem, przelać zimną wodą i zmiksować z sokiem jabłkowym i resztą składników. Schłodzić i przelać do maszyny do lodów lub do foremek na lody. Pyszne lody! Młody tak się zażerał, że był cały zielony:)  Ale pomimo postępowania zgodnie z zasadą: sparz pokrzywę, zanim ona sparzy ciebie, palce bolą mnie okrutnie. Dlaczego? Bo z takim zapamiętaniem układałam bukiet z pokrzywą do zdjęcia, że zapomniałam, czego dotykam ;) Auć!  Jeżeli dopiero zaczynacie jedzenie chwastów i boicie się bezpośredniego zjadania pokrzywy, zmiksujcie ją tylko z sokiem jabłkowym, odcedźcie i dopiero taki sok zmiksujcie z resztą składników. A jeżeli w ogóle nie macie skąd wziąć pokrzywy, to zróbcie lody z samym szpinakiem, też będą fajne. Dodaję do akcji lodowej. 