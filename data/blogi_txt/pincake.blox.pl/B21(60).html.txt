Wybrałam się daleko, daleko, daleko po róże, niestety okazało się, że ktoś mnie ubiegł i wszystkie płatki były oskubane. Nazrywałam więc trochę pączków, których na szczęśćie było pod dostatkiem, więc jest szansa, że może jeszcze się załapię na kwiaty. Część pączków ususzę, a resztę zużyłam na brzoskwinie. Ciekawa tylko jestem, kto po tylu latach wyczaił moje różane miejsce?...  Pomysł na brzoskwinie poddała dwa lata temu Ania na uroczym forum Fettinii:) Brzoskwinie w pączkach róży 10 brzoskwiń 100 g cukru 10-15 pączków róży fałdzistolistnej 100 ml białego wina1 łyżka wody rożanej Brzoskwinie obrać ze skóry, przeciąć na pół i wyciągnąć pestki. Z pół litra wody, cukru, wody różanej i wina ugotować syrop. Brzoskwinie ułożyć ciasno w słoiku przekładając pączkami róż. Zalać gorącym syropem, zamknąć i zapasteryzować.  Oczywiście dodaję do Kwiatożerców, ale i Was bardzo zachęcam do zrobienia czegóś podobnego, bo pyszne nieziemsko.  ﻿ 