Paschy nigdy nie jadłam, nie moje okolice, więc pewnie zaraz się znajdzie jakiś mądrala, który stwierdzi, co ja wiem o gotowaniu... Ano tyle wiem, że nie wolno mi używać nabiału i jaj, a pascha to w sumie serniczek na zimno. W zeszłym roku do działania natchnęła mnie Asia, która ma zawsze wspaniałe pomysły (klik). Koniecznie odwiedźcie jej nowy blog Sojaturobię. U mnie pascha nie dość, że wegańska, to jeszcze taka dość tropikalna, choć bez dodatku cukru i bezglutenowa;)  Pascha bez sera 2 szklanki zmielonych blanszowanych migdałów (lub śmietana migdałowa domowa)1 szklanka kremu kokosowego (lub ta gęsta część z mleka kokosowego z puszki BIO)1 kopiata łyżka tahini (lub chałwy, ale wtedy będzie bardzo słodko:))2-3 łyżki gęstego mioduziarenka z połowy laski wanilii1 szklanka bakalii (u mnie raczej mało tradycyjne: kandyzowana papaja i farbowany ananas)migdały do dekoracji Zmiksować część kokosową z migdałową, tahini, wanilią i miodem. Jeżeli masa się nie skleja, można dolać miodu lub mleka owsianego. Jeżeli zbyt wilgotna, to można ją odcisnąć przez gazę. Dodać bakalie. Przełożyć do filiżanek wyłożonych gazą i wstawić do lodówki na noc. Wyłożyć na talerze, zdjąć gazę i udekorować. 