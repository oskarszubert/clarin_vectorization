Nie, z zielonym lukrem! Tzn z pomarańczowym, ale zielonym :P Powodzenie ciasteczek urodzinowych nakłoniło mnie do upieczenia ponownie bardzo podobnych. Nie żebym miała coś przeciwko pszenicy, ale po co się ograniczać? Jest tyle ciekawych ziaren, z których też można piec:)  Kruche ciasteczka wielozbożowe (bez pszenicy) na oleju 3/4 szklanki mąki gryczanej1/2 szklanki zmielonej kaszy jaglanej1/2 szklanki płatków owsianych zmielonych w blenderze1/2 szklanki zmielonych płatków jęczmiennychpół szklanki oleju1 łyżka mleka (koziego lub roślinnego albo wody)2 łyżki cukru pudru (O kurka! Zapomniałam;))trochę skórki pomarańczowejziarenka wanilii Ze składników zagnieść ciasto. Jeżeli ciasto się nie klei, dodać po trochu wody lub mleka, natomiast jeżeli się ciągle lepi - podsypać mąką (gryczaną). Wałkować dosyć grubo i wycinać ciasteczka dużą foremką. Piec 15 minut w temperaturze 180ºC. Niestety ciasteczka nie smakowały Córci, z prostego powodu, zapomniałam dodać cukru, a aż takim dziwakiem nie jest, żeby jeść ciastka w ogóle niesłodzone. W związku z tym z soku pomarańczowego i cukru pudru ukręciłam lukier. Z lukrem okazały się nie tylko jadalne, ale wprost przepyszne. Żeby było ciekawiej do lukru dodałam zielonego barwnika - chlorofilu, a Córcia potem każdemu wmawiała, że to lukier z zielonego groszku:P Wciąż ma jeszcze żywe w pamięci ciasteczka z zielonego groszku i nie dała sobie wybić tego z głowy;) 