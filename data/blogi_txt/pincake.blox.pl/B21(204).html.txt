Moja siostrzyczka przywiozła mi z wycieczki do jukeja książkę. Ślicznie wydany album o jadalnych kwiatach:)  Przecudne zdjęcia, przepisy kulinarne oraz porady jak hodować i pielęgnować rośliny o jadalnych kwiatach. Może trochę poniewczasie, jeśli chodzi o Klub Kwiatkojadów, ale jest prześliczna, przepiękna, przecudna, przepełniona kwitnącymi pomysłami kulinarnymi:) Każda strona opatrzona boskimi fotografiami, sprawiającymi, że aż czuje się zapach kwiatów! W wielu przepisach KB używa kwiatów tylko jako przybrania, ale nie szkodzi:) Książka jest piękna i niezmiernie inspirująca!Najważniejszy wg mnie jest przewodnik po 47 jadalnych kwiatach i propozycje potraw, z którymi dobrze się komponują. Uzbrojenie w wiedzę sprawia, że przepisy to już kwestia wyobraźni:) Muszę jednak stwierdzić silną konwergencję kulinarnych odkryć:) W książce są bezy z goździkami, podczas gdy Komarka wymyśliła już bezy z fiołkami a ja z różami. Wymyśliłam roladę jabłkową z różą wielokwiatową (może ją zrobię za rok:)), a w książce jest rolada z kiwi i pelargoniami:) Wniosek jest dość prosty: kwiaty można dodać do wszystkiego;) Kilka zdjęć z książki można znaleźć na Amazonie lub na stronie Kathy Brown o jadalnych kwiatach. Kochaną mam siostrzyczkę:) Tylko żebym jeszcze ogród miała...   Przepis na danie z okładki: Sorbet z płatków róży - należy wybierać róże o najmocniejszym zapachu, kwiaty świeżo rozkwitłe zbierać późnym porankiem, zanim słońce zacznie mocno przygrzewać. 115 g cukru pudru300 ml wrzącej wodypłatki z 3 dużych wonnych róż (usunąć białe końcówki)sok z 2 cytryn300 ml różowego wina Rozpuścić cukier we wrzątku, wrzucić płatki róż i odstawić do ostygnięcia. Zmiksować i przetrzeć przez sito. Dodać wino i cytryny. Wstawić do zamrażalnika, aż zacznie zamarzać po brzegach. Zamieszać, aż mikstura nabierze gładkiej konsystencji. Wstawić do zamrażalnika, aż zacznie zamarzać po brzegach. Potarzać mieszanie i zamrażanie, aż sorbet będzie aksamitny. Podawać przybrane krystalizowanymi różami. Sorbet różany można podać w misie zrobionej z lodu, w którym zamrożono całe kwiaty róż i listki. 