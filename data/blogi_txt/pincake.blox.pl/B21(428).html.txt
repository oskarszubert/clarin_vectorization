Wypiek dla wielbicieli Rogalików marchewkowych, czyli wariacja na temat szarlotki i marchewek:) Kruche ciasto marchewkowe: 150 g tartej marchewki3/4 kostki margarynypółtorej szklanki mąki4 łyżki cukrupół łyżeczki proszku do pieczenia 8 jabłek, cynamon, sok z cytryny Ciasto zagnieść i połowę wyłożyć na małą tortownicę. Podpiec pod górną grzałką piekarnika 10-15 minut. Na to wyłożyć posiekane lub starte jabłka z cynamonem i sokiem z cytryny. Jabłka przykryć drugą połową ciasta i piec 40 minut w 180 stopniach. Ja wolę szarlotki z jabłek, które się nie rozpiekają i mają wyrazisty smak.  Wg mnie eksperymentować jest lepiej na mniejszej porcji, bo jakby coś nie wyszło, to szybciej się przełknie;) W sumie nie wiem, co mnie podkusiło, żeby połączyć szarlotkę z marchewką, miało być zwykłe kruche ciasto... Ale mogę ogłosić konkurs na nazwę tego ciasta:) Eksperyment można uznać za udany:) Efekt bardzo oryginalny, bo lekkie i kwaskowate nadzienie jabłkowe nie dało się stłamsić wyrazistemu smakowi marchewki. A kwiatuszek był od Tatusia dla tatusiowego Kwiatuszka:) 