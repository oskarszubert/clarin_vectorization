Znacie serial: "Wszyscy kochają Raymonda"? Przy okazji rodzinnego spędu wzięłam w nim udział. Nie było wcale śmiesznie. Rodzinne intrygi są zabawne tylko w telewizji. Nawet babcine torty nie osłodziły przykrości wdepnięcia w bagno rodzinnych pretensji.  Torty jak zwykle były za słodkie i zbyt tłuste, ale taki już ich urok:) Wykonane wg przepisów na zamazanych karteczkach skrytych w czeluściach pradawnej rozlatującej się książki kucharskiej. Biszkopt orzechowy z kremem kawowym ponczowany herbatą rumem i biszkopt z masą truskawkową z galaretką ponczowany palinką. I jak zwykle dekorację babcia zostawiła mnie. Tradycyjnie o 23.30, kiedy już mi się nic nie chciało, tylko spaaaać...  Na skutek waśni, sporów i innych tym podobnych zostało w lodówce po 3/4 każdego tortu, a nie zasłużyły na takie traktowanie. Kto chce kawałek? W zamian przyjmę ofertę sprzedaży ładnego 2-3-pokojowego mieszkania za 5 tys PLN/m2 na południowych lub zachodnich obrzeżach Krakowa. A co tam, nawet cały nowy tort upiekę :D 