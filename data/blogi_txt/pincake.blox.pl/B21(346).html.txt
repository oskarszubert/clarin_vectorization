Najlepsze na wakacjach jest to, że nie muszę gotować;) Był tylko jeden błachy, malusieńki kłopocik. Zanim przyjechaliśmy, gospodyni zapewniała przez telefon, że nie będzie problemu z ugotowaniem czegoś osobno dla Córci, a po przyjeździe okazało się, że jednak problem będzie. Bo oni nie nauczeni, nie przyzwyczajeni, bo będą zapominać odlewać zupę przed zabieleniem, bo im się po prostu nie chce, bo nie rozumieją, że Mała nie je wielu rzeczy, bo nie może a nie z miastowej zachcianki... Nie miałam pretensji. Alergia to w końcu nie jest ich problem. Po dwóch dniach zrezygnowaliśmy z obiadów u gospodyni i zaczęliśmy stołować się w karczmie. Choć z żalem, bo obiady gospodyni serwowała bardzo smaczne. Ale jaki to by miało sens, skoro i tak musieliśmy później iść do restauracji nakarmić dziecko:/ Pomimo iż dało się wybrać posiłki bezmleczne i bezjajeczne, to nie było zbyt zdrowo:  Ale Córcia była zachwycona codziennie jedząc frytki, W zachwycony, że codziennie je dużo, tłusto i z piwem, więc nic nie marudziłam. Zwłaszcza, że nie musiałam gotować:P Myślę, że jeżeli jeszcze tam wrócimy, to my będziemy jeść u gospodyni a dodatkowo wymogę możliwość samodzielnego ugotowania czegoś dla Córci. Za to na spacerach odbijałyśmy z Córcią niedobory przeciwutleniaczy:)  Szczególnie umiłowałyśmy zbocze pewnej górki, na którym rosły poziomki wielkości małych truskawek, a pełną garść dało się zebrać w kilka minut nie podnosząc się z kolan. Jak długo żyję, i ile czasu spędziłam na leśnych polanach, nigdy nie widziałam na raz tylu poziomek. Córcia wtryniała minimum 3 pełne garście, ja całą resztę:) W zrzędził, że nas na pastwisko wyprowadza...  Borówek też nie omijałyśmy:D  Te na szczycie góry były wielkości amerykańskich! W leśnych dolinach dojrzewały do standardowej wielkości, ale ile ich było! Żaden deser nie dorówna smakiem borówkom zrywanym prosto z krzaczka!!  I jeszcze jedno. Bardzo ważne. OSCYPKI! Córcia jadła oscypki:) Kupiliśmy na Krupówkach od dziewczynki, której sami musieliśmy policzyć rachunek, ale chyba mieliśmy szczęście. Podobno ponad 60% oscypków jest fałszowana mlekiem krowim, ale Córcia zjadła pół małego i kilka plastrów dużego i nie wyskoczyła jej nawet jedna krostka! (Oczywiście leki były przygotowane na wszelki wypadek.) Widocznie trafiliśmy, na oscypki z tej 1/3 - prawdziwe owcze :) Przywieźliśmy jeszcze trochę do domu i obiecałam Małej pizzę. 