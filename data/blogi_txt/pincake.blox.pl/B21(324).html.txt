Moja Córeczka zażądała urządzenia urodzin swojemu Łałusiowi i upieczenia dlań tortu. Co pieski lubią najbardziej? - Kości. A więc tort-kość marchewkowy z kremem malinowym, bo Łałuś jest przytulanką, więc i tak nie je;)    Ciasto marchewkowe bez jajek: 2 szklanki tartej marchwi 2 szklanki mąki 6 łyżek cukru 1 łyżeczka "sztucznego jajka" 1 łyżeczka proszku do pieczenia 1 łyżeczka cynamonu 1/3 szklanki oleju 1/5 szklanki wody Wymieszać i piec w 180 stopniach około 40 minut. Przepis muszę jeszcze dopracować, żeby ciasto było bardziej puszyste, bo wyszła klucha okropna:(Pierwsze koty za płoty :)    Krem malinowy: Połowa budyniu malinowego przyrządzona na szklance mleka sojowego z sokiem malinowym. Po wystudzeniu zmiksować z margaryną utartą z cukrem pudrem. Nie wiem, ile go było, bo dodawałam próbując co chwilę, czy nie jest za słodkie. Miałam na uwadze zamiar pokrycia go masą cukrową.  Z kwadratowego ciasta wykroiłam dwa łuki, które posłużyły do dosztukowania panewek "kości". Wszystko pokryłam kremem i przykryłam płachtą lukru plastycznego. Żałuję, że nie zrobiłam zdjęcia jak ciasto było gołe i w samym kremie:(   Na wierzchu były ozdoby lepione przez 3-latkę, 7-latkę i przeze mnie z masy cukrowej, barwionej kurkumą, szpinakiem i burakami. Świeczki też oczywiście były zdmuchiwane:) 