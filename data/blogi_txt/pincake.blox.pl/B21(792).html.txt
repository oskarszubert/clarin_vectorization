Kiedy zobaczyłam sernik Felluni, wiedziałam, że właśnie tego potrzebuję i wprost muszę wziąć udział w 12 Weekendowej Cukierni. Odeszłam od oryginalnego przepisu Oli, ale chyba nawet mniej niż inni uczestnicy:) Zrobiłam w ilościach na dwie duże porcje (lub 4 maciupeńkie:))  100g białej czekolady250g serka śmietankowego100 ml śmietany kremowki4 łyżki dżemu borówkowegokilka biszkoptów migdałowych150 g borówki amerykańskiej5 łyżek wiśni z amarettoprzecier malinowy Czekoladę rozpuściłam w kąpieli wodnej. Trzepaczką ubiłam serek, dodałam rozpuszczoną czekoladę i ubitą  (ręcznie!) śmietankę. Pudełeczko po margarynie wyłożyłam folią i nałożyłam połowę masy. Przykryłam dżemem borówkowym, dołożyłam resztę sera. Porozkładałam ciasteczka lekko je wciskając i zawinęłam folią. Następnego dnia wyjęłam z pojemniczka (bez żelatyny nic się nie rozpłynęło, ale brzegi sernika od folii strasznie nierówne były), polałam przecierem malinowym, nałożyłam wiśnie i borówki.To było właśnie to! Tylko za słodkie wyszło, pomimo iż do sosu ani masy nie dodałam już cukru. Trzeba mi było zamiast dżemu użyć samych owoców i byłoby OK. 