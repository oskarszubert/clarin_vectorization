W październiku będzie mi niezmiernie miło gościć Was w ramach Weekendowej Cukierni:)  Nie wiem, czy Poleczka przyzna się, jak to było z moim gospodarzeniem, ale czekałam na tą okazję ponad rok. Wcale nie żałuję tego czasu, ponieważ w zamian zyskałam coś, co z wielką dozą nieśmiałości chyba mogę nazwać przyjaźnią... Jakkolwiek by tego nie nazwać, jest dla mnie niezmiernie cenne. Ale wracając do tematu, zdaję sobie sprawę, że październik będzie dla wielu z Was bardzo pracowity, jednak mam nadzieję, że znajdziecie chwilę czasu, by przyłączyć się do Weekendowej Cukierni i skorzystać z moich propozycji:) W ramach naszej zabawy proponuję dwa wypieki: kruche rogaliki marchewkowe oraz czekoladowe ciasto buraczane. Warzywa należy jeść minimum 5 razy dziennie, więc włączmy je też do deserów;) Co nie znaczy, że słodycze staną się przez to zdrowsze:P Rogaliki marchewkowe to jedne z moich ulubionych ciasteczek i gorąco je polecam, również weganom.  200 g marchewki startej na drobnych oczkach (może być nieco więcej)kostka masła lub margaryny2 szklanki mąki 2-3 łyżki cukru pudruna nadzienie: gęsta marmolada brzoskwiniowa, morelowa lub dowolna inna byle gęsta (albo przecier z róży) Wszystkie składniki zagnieść i rozwałkować ciasto podsypując mąką. Ilość mąki może wymagać skorygowania w zależności od soczystości marchewki. Wycinać z ciasta trójkąty, smarować je marmoladą, po czym zwijać w rogaliki zaczynając od podstawy trójkąta. Piec 30 minut w 180°C, aż będą chrupiące. Jako drugi proponuję przepis na buraczane ciasto czekoladowe. Jeszcze go nie piekłam, ale od dawna mnie kusi. Znalazłam dwa takie ciasta: jedno z surowym, a drugie z pieczonym burakiem. Wybrałam surowiznę ze względu na większą prostotę wykonania:) Przepis pochodzi ze strony Delicious w moim swobodnym tłumaczeniu. Czekoladowe ciasto buraczane  250 g gorzkiej czekolady 3 jajka 200 g brązowego cukru 100 ml oleju 1 łyżeczka ekstraktu waniliowego 100 g mąki 1/2 łyżeczki sody oczyszczonej 1/2 łyżeczki proszku do pieczenia 50 g mielonych migdałów 250 g surowych buraków startych na drobnych oczkach Na polewę:100 g gorzkiej czekolady100 g cukru100 g kwaśnej śmietany Wykonanie ciasta:Czekoladę połamać na kawałki i rozpuścić w kąpieli wodnej po czym ostudzić. Jajka ubić z cukrem i olejem do uzyskania kremowej masy. Następnie delikatnie połączyć masę jajeczną z ekstraktem waniliowym, przesianą mąką, sodą, proszkiem do pieczenia i mielonymi migdałami. Ze startych buraków odcisnąć nadmiar soku. Dodać je do ciasta wraz z roztopioną czekoladą i dokładnie wymieszać. Przełożyć masę do blaszki lub tortownicy (22 cm) z dnem wyłożonym papierem i piec w piekarniku nagrzanym do 180°C przez 50-60 minut do suchego patyczka. Jeżeli ciasto zbytnio się rumieni od góry, można je przykryć folią aluminiową. Upieczone ciasto odstawić na chwilę, po czym wyjąć z formy i ostudzić na kratce.   Przygotować polewę: czekoladę rozpuścić w kapieli wodnej, ostudzić. Zmiksować razem z cukrem i śmietaną. Rozsmarować po wierzchu i brzegach wystudzonego ciasta. A tu upieczone ciasto buraczkowe z moimi modyfikacjami.   Zapraszam serdecznie do wspólnego pieczenia i życzę smacznego! :) 