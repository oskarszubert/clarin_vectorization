Posucha cukiernicza nadal trwa. Dlatego też postanowiłam przedstawić ciasto, które upiekłam w czasach, kiedy na moim blogu hulał wiatr i nikt do mnie nie zaglądał (oprócz Andzi czasami:)) Po zjedzeniu takiego ciasta można się wszystkim chwalić, że się jadło pająka:) 1,5 szklanki mąki0,5 szklanki cukru (w tym waniliowy)6 łyżek oleju1 łyżeczka proszku do pieczenia1 szklanka mleka sojowego1 łyżka spirytusu  Wszystko wymieszać i piec w półokrągłej misce, aż patyczek będzie suchy, czyli jakieś 40 minut w 180 st.C. Po wystudzeniu ściąć twardą skórkę i nadać ciastu bardziej kulisty kształt. Masa borówkowa 2 łyżki dżemu borówkowego (lub z owoców leśnych)1 łyżka skrobi ziemniaczanej2 łyżki wody lub soku owocowegopół kostki margaryny Z dżemu, wody i  mąki ziemniaczanej ugotować kisiel. Wystudzić i zmiksować z margaryną. Posmarować wnętrzności pająka. Trzeba pamiętać, żeby nigdy nie ponczować ciasta bez jajek, bo zrobi się okropny glut. Niebieska masa Do powleczenia ciasta można użyć lukru plastycznego. Ja użyłam 2 kisieli "Kolorek" Dr. Oetkera. Nogi to żelki tzw. ołówki. Zgięłam je w 1/3 długości i zostawiłam w lodówce spięte gumką recepturką, żeby stężały zgięte. Chociaż i tak jedna uparcie się prostowała:) Oczy to masa cukrowa, biała i czarna (zabarwiona węglem spożywczym). Najwięcej uciechy wszyscy mieli z urywania pająkowi nóg (skąd w ludziach takie sadystyczne zacięcie? :)) A "nogi pająka" weszły do rodzinnego słownika. Chociaż żal mi było nożem kroić taką uśmiechniętą mordkę, pajączek był całkiem smaczny, choć ciasto było nieco gumowate (byłam głęboko w fazie eksperymentów:)). Przyjaciółka biedronka też została pożarta...  Nie przepadam za farbowaną żywnością, szczególnie, że większość sztucznych barwników sprzyja nasileniu objawów alergii. Ale nawet od zasad można czasem zrobić wyjątek. A dzięki "kolorkom" nie trzeba kupować całego opakowania barwnika. Pajączek był zainspirowany ciastem Debbie Brown (a propos, ta książka już jest powszechnie dostępna w księganiach): Sporty Spider. Pomysł na ciasto się wyklarował, kiedy zobaczyłam w sklepie te długie żelki. Wiedziałam, że coś z nich muszę zrobić. Ale szczerze przyznaję, że niebieskie jedzenie napawa mnie irracjonalnym wstrętem i odrazą. 