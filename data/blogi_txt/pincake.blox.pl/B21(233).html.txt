Poszalałam. Wybaczcie mi angielszczyznę, ale jakoś tak mi samo przypasowało;) Stymulacja systemu odpornościowego bardzo mi się przydaje w czasie gwałtownych zmian temperaturowych. Jednocześnie Młody wciąż przynosi zielone smarki ze żłobka - masakryczne. No to sobie robię koktajle wzmacniające. Stewii użyłam w celach eksperymentalnych:)  Zielony koktajl pietruszkowo-aloesowy z imbirem i zieloną herbatą 50 ml soku aloesowego z miąższempół pęczka zielonej pietruszki100 ml zielonej herbaty50 ml soku wyciskanego z jabłeksok z połowy cytrynyplasterek imbirułyżeczka liści stewii (albo łyżka miodu) Wszystkie składniki zmiksować. Pić od razu. P.S. Wbrew ogólnemu przekonaniu, stewia jako słodzidło wcale nie jest jakaś mega zdrowa. Na pewno jest lepszym rozwiązaniem niż syfne słodziki syntetyczne. Natomiast coś, co jest słodkie w smaku, powinno też podnosić poziom cukru we krwi, w przeciwnym wypadku ogłupia nasz układ nerwowy i trzustkę. A już na pewno nie wolno dawać niczego ze słodzikami (niezależnie czy to stewia, ksylitol, czy acesulfam K) dzieciom, bo ich mózg dopiero się uczy powiązania smaku z kalorycznością. Chcecie zdrowej słodyczy, to użyjcie miodu, daktyli, albo melasy. A jeżeli z przyczyn zdrowotnych w ogóle nie wolno Wam jeść słodyczy, to żeby było zdrowo, to odzwyczajcie się od słodkiego smaku. 