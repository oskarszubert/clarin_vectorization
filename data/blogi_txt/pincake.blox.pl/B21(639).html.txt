Uwielbiam ryż z kwaśną śmietaną i truskawkami! Czyż może być coś prostszego, a równie pysznego? Ryż na mleku to nie to samo, ale z braku laku dobry dżem;)  Ryż ugotować w wodzie zmieszanej z kozim mlekiem pół na pół wprost symbolicznie posolonej. Proporcje 1:1,5, gotować przez 5 minut i odstawić „pod pierzynkę” na 20 minut. Kiedy ryż wchłonie cały płyn, wystudzić go. Truskawki umyć, osuszyć, pokroić w ćwiartki. Nałożyć ryż, dolać trochę zimnego koziego mleka, dodać truskawki i posypać odrobiną brązowego cukru. Miłego Dnia Dziecka!﻿ 