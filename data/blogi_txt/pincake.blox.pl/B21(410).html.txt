Tak akurat na koniec wakacji;) Koleżanka z placu zabaw podzieliła się przepisem na lody, które notorycznie popełnia. Choć jej  dzieci żadnych alergii nie mają, robi je co chwilę﻿, bo są tak proste i smaczne. Poza tym bez dodatku cukru, słodzików, barwników, emulgatorów etc. Od razu je zrobiłam. Ech, że też dopiero teraz je poznałam! Wegańskie lody. Owocowe, bez jajek, bez jakiegokolwiek mleka. Bardzo kremowe (co jest zasługą bananów) i bardzo sycące, więc raczej ciężko je nazwać sorbetem. Koleżanka robi z truskawkami, ja przygotowałam borówkowe. Banana pokroić na plasterki i wstawić do zamrażarki na przynajmniej pół godziny (ale mogą sobie tam nawet mieszkać). Wrzucić do blendera razem z zamrożonymi borówkami (dałam 3 garście) i zmiksować na gładko. Ja dodałam jeszcze odrobinę soku wyciśniętego z cytryny. I już! Gotowe:) Lody są czysto owocowe, pyszne i rzeczywiście bardzo kremowe. W dodatku błyskawiczne do zrobienia﻿ - żadnego mieszania co pół godziny. Wystarczy mieć blender;) Tyle lat bez niego żyłam, a teraz ciągle okazuje się, że sprzęta agiede jednak przydatne są.  Już żałuję, że mam tak mało borówek w zamrażarce;) Ale nic to, jeszcze przecież są truskawki, wiśnie, żurawina... 