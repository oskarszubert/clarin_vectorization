Kiedyś pokazywałam jak zrobić domowe mleko z migdałów. Prawie taka sama droga prowadzi do otrzymania śmietanki. Kluczem jest blender.  Szklankę migdałów trzeba zalać wodą i zostawić na noc. Następnego dnia łatwo jest obrać je ze skórki. Mnie się nie chciało obierać super dokładnie, więc śmietanka jest nieco nakrapiana:) Dłuższe obieranie groziło tym, że wyżrę wszystkie migdały:D Następnie trzeba wrzucić do blendera, dodać łyżkę oleju i około pół szklanki wody i zmiksować na gładko. Trzeba robić częste przerwy, żeby nie zajechać blendera. Na koniec można dodać łyżeczkę soku z cytryny.  Jeżeli będziecie miksować same migdały bez dodatku wody, to otrzymacie "masło" migdałowe, a jeżeli do moczenia użyjecie wody spod kiszonych ogórków to otrzymacie wegański twarożek, jak u Wegetarinki. W przypadku uczulenia na migdały, możecie zrobić śmietanę ze słonecznika. A z bitą śmietaną też można sobie poradzić;) 