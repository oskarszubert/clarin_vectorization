Kolejny przepis na batoniki zbożowe bez jajek, czy masła. I znów bez pszenicy i bez dodatku cukru.﻿  Jabłka obrać i zetrzeć na tarce, dodając kilka kropli soku z cytryny, łyżeczkę oliwy (niekoniecznie), po czym dorzucić różne płatki, ziarna i bakalie w proporcjach uzależnionych od tego, co się lubi i co się akurat ma w domu. Ja tym razem wrzuciłam: płatki owsianepłatki jaglanepłatki orkiszowesuszone morele suszoną żurawinę kandyzowanego ananasapestki dyni ziarna słonecznika Trzeba uzyskać mieszaninę, która ledwie się trzyma na jabłkowym lepiszczu. Wyłożyć masę na blachę wyłożoną papierem i piec w 190 °C﻿ przez 10-15 minut, aż podeschnie i się lekko zrumieni. Jeszcze na ciepło trzeba pokroić, bo po wystygnięciu będzie się łupać, jak tym razem mnie się zdarzyło;) Porcja na zdjęciu to 8 sporych batoników z trzech sporych jabłek, właściwie taka sama ilość jak w przypadku batoników na bananie.   Batoniki można również przyrządzić w wersji bezglutenowej używając płatków ryżowych, jaglanych, gryczanych, fińskich owsianych, kukurydzianych, poppingu z amarantusa﻿ itp.﻿ 