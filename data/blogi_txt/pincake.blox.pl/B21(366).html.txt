Tyle na nie czekałam i nie zawiodłam się. Cukinie w donicach obrodziły mnóstwem kwiatów. Co prawda były same męskie, więc na plon owoców i tak nie miałam co liczyć, no ale bądźmy szczerzy, to nie o nie mi chodziło :D  Ciasto naleśnikowe ukręciłam na mleku kozim, ale można na owsianym, śmietanie, piwie, czy też innym dowolnym płynie. Powinno mieć niezbyt gęstą konsystencję. Kwiaty trzeba rozchylić i wyciąć pręciki, potem można je czymś nadziać: ryżem, twarożkiem, szynką i żółtym serem lub pastą rybną. Można je też usmażyć bez nadziewania. Końcówki płatków trzeba lekko skręcić, kwiaty zanurzyć w cieście i wrzucić na rozgrzany olej. Po usmażeniu odsączyć na papierowym ręczniku. Dodaję do akcji Cukinia 2012 i Kwiatożercy 2012. 