Zapraszam serdecznie do Klubu Kwiatożerców! Już po raz trzeci namawiam Was do jedzenia kwiatków. Zasady akcji są takie same: jemy kwiaty. Jadalne kwiaty. Przez całą wiosnę i lato, aż do końca sierpnia. Nie wiem jak Wy, ale ja już nie mogę cierpliwie czekać ;) Wiosna kwitnie już pełną parą i kwiaty do jedzenia też! W akcji liczą się również przyprawy kwiatowe, byleby to były zjedzone kwiaty. Niejadalne kwiatowe dekoracje nie nadają się do Klubu Kwiatożerców. Inspiracje do Kwiatowych przepisów znajdziecie w Kwiatowej Książce Kucharskiej i w drugim tomie Kwiatowej Książki Kucharskiej.     .  .  Wasze przepisy możecie rejestrować na durszlaku lub przesyłać linki na maila: pinkcake(at)gazeta.pl Zapraszam również do wpisania kwiatowych dań, które się ukazały od początku roku, tylko proszę nie dopisywać archiwalnych potraw z brokułami i kalafiorami, ani pączków z różą. Przepisy bardzo proszę opatrzyć linkiem lub banerkiem, żeby powszechnie i głośno szerzyć ideę Kwiatożerstwa;)   Zapraszam do pobrania banerka. Ponieważ w zeszłym roku były dwa, więc muszą starczyć również na ten rok, choć zmieniłam nieco kolorystykę;)  .            .     .  kod banera białego: a href="http://pinkcake.blox.pl/2011/03/Klub- Kwiatozercow-zaproszenie.html"img src="http://pinkcake.blox.pl/resource/jemkwiaty.jpg"/a kod banera czarnego: a href="http://pinkcake.blox.pl/2011/03/Klub- Kwiatozercow-zaproszenie.html"img src="http://pinkcake.blox.pl/resource/jemkwiatki.jpg"/a ﻿ Jadalnych kwiatów jest dużo: kwiaty ozdobne: aksamitki, begonie, bławatki, bratki, chryzantemy, fiołki wonne, floksy, geranium, goździki, hibiskus, liliowce, lwiepaszcze, maki, nagietki, nasturcje, niecierpki, róże, słoneczniki, stokrotki, tulipany, wiciokrzew japoński kwiaty drzew i krzewów: akacja (robinia), bez czarny, bez lilak, cytrusy, goździkowiec, grusza, jabłoń, jaśmin (nie jaśminowiec), judaszowiec, lipa, śliwka, wiśnia kwiaty ziół: anyż, bazylia, czosnek, kolendra, koper, lawenda, lubczyk, mięta, mniszek lekarski, ogórecznik, oregano, rozmaryn, rumianek, szałwia, szczypiorek, ślaz, tymianek, żywokost kwiaty warzyw: kwiaty cukinii (kwiaty męskie i żeńskie), kwiaty dyni, kwiaty zielonego groszku, kwiaty fasolki szparagowej, no i kalafiory, brokuły i karczochy:)   Przy jedzeniu kwiatów warto pamiętać o środkach ostrożności: 1. Nie jedzcie kwiatów roślin trujących ani kwiatów, których nie znacie lub macie problemy z ich identyfikacją. Jeżeli macie jakiekolwiek wątpliwości - zrezygnujcie albo przyślijcie mi zdjęcie. Lista roślin trujących: azalia czyli rododendron lub różanecznik (Rhododendron, Azalea), barwinek (Vinca), glicynia (Wisteria), groszek pachnący (Lathyrus odoratus), hiacynt (Hyacinthus), hortensja (Hydrangea), irys (Iris), jaskier (Ranunculus), konwalia (Convallaria), kaczeniec czyli knieć błotna (Caltha palustris), krokus jesienny (Colchicum), lantana pospolita (Lantana camara), naparstnica (Digitalis purpurea), oleander (Nerium oleander), ostróżka (Delphinium), powojnik (Clematis), lobelia (Lobelia), zawilec vel anemon (Anemone), żonkile i narcyzy (Narcisuss). Tych kwiatów nie wolno używać nawet do dekoracji potraw! 2. Nie wolno zbierać w celach konsumpcyjnych kwiatów, które rosły na terenach zanieczyszczonych i w pobliżu ruchliwych dróg. Nie wolno jeść kwiatów z kwiaciarni. Były sztucznie nawożone, opylane, pryskane nabłyszczaczami, utrwalaczami itp. Nie należy również jeść kwiatów ze sklepów ogrodniczych, chyba że mają certyfikat uprawy ekologicznej i jest wyraźnie zaznaczone, że roślina nadaje się do spożycia. Pamiętajcie o bezwzględnej konieczności mycia kwiatów rosnących nisko przy ziemi. Kwiecień to pora siewu wielu jadalnych kwiatów, więc warto je samemu posiać w ogródku lub na balkonie. 3. Jedzenie kwiatów warto zaczynać od niewielkich ilości, pojedynczych sztuk, a najlepiej samych płatków. Kwiaty o intensywnym zapachu będą też miały wyrazisty smak. Kwiaty tego samego gatunku, choćby najpiękniejsze i najokazalsze ale bezzapachowe, będą smakowały trawiaście.Jednak istnieją wyjątki od tej reguły (nasturcje, begonie) a wiele kwiatów pozbawionych zapachu może być z powodzeniem używane do sałatek.   Udanej przygody z jedzeniem kwiatków! A tu podsumowanie czyli trzeci tom Kwiatowej Książki Kucharskiej:  ﻿ 