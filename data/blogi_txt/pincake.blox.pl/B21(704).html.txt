Uznałam, że zrobię wątek zbiorczy dla moich sorbetów. Nazbierało się tego aż nadto. Próbujcie i komentujcie:) Mango z miętą 1 owoc mango na dwie osobygarść listków miętykilka kropli kropli miętowychłyżeczka brązowego cukru Obrać mango i odciąć miąższ od pestki. Z tego czego nie da się odciąć, wycisnąć sok. Połączyć z miąższem i cukrem, rozgnieść widelcem lub zmiksować. Dodać posiekaną miętę i krople. Wstawić do zamrażarki i co 20 minut mieszać.  Moja zamrażarka jest diablo szybka i pomimo iż pilnowałam czasu, deser zamarzł na kość:( Ale przed podaniem posiekałam go nożem, ugniotłam i nawet był w miarę gładki;) Poza tym był pyszny! Słodki w sam raz, orzeźwiający mocno i wcale niebanalny:) Potem pożyczyłam maszynkę do lodów:) Pomarańcze z bazylią Zmiksować obraną pomarańczę, dodać szklankę soku z pomarańczy i garść posiekanej bazylii. Wrzucić do maszynki do lodów na 20 minut:) Zakochałam się w tym daniu w Grazu. Bardzo smaczne! Właściwie to bardziej wytrawna przystawka lub interludium niż deser.    Morele z imbirem Zmiksować, połączyć, przełożyć do maszynki. Równie dobrze smakuje sorbet gruszkowy z imbirem.    Pomarańcze z cynamonem Zmiksować obraną pomarańczę, dodać szklankę soku z pomarańczy, dużo cynamonu, cukier z wanilią i maszynkować. Mój absolutny hit! Kolejny:) truskawkowy bez cukru    Pomarańczowy z czekoladą Zrobić sorbet pomarańczowy, przed podaniem posypać, przesypać i podsypać obficie gorzką czekoladą. Hit Córci:)    wiśniowy z palinką czereśniową i kakao Wiśnie chwilkę poddusiłam, zmiksowałam, dodałam, łyżeczkę glukozy, łyżeczkę brązowego cukru, chlapkę palinki. Przed podaniem poprószyłam kakao.    Jeszcze wypróbowałam: morelowy z tymiankiem wiśniowy z amaretto borówkowy z czereśniową palinką  Każdy wart zrobienia:) Mam jeszcze kilka pomysłów, ale już muszę oddać maszynę:( A bez niej mi się nie chce;) Część sorbetów robiłam, przelewałam do kubeczka i zmarażałam na później. Zamarzały na kośc, ale łatwiuteńko dawało się je przerobić z powrotem na kremowo. 