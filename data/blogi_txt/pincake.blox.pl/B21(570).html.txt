Co to znaczy być patriotą, być Polakiem? Mieszkać w Polsce? Mieć rodziców Polaków? Nienawidzić każdego, kto jest nieco inny niż "my"? - NIE A może być uczciwym człowiekiem, płacić podatki, znać historię swojego kraju i dbać o jego teraźniejszość? Mówić po polsku, pisać w tym języku i w nim myśleć? - TAK Obwieszać dom i samochód flagami, jeść schabowego wymalowanego majonezem i keczupem, a na głowie nosić biało-czerwone loczki? - MOŻE Czy patrzenie na bandę kolesi w krótkich gatkach uganiających się za piłką ma coś wspólnego z patriotyzmem? - NIE WIEM Ale wiem, że potrzebujemy pozytywnych stron polskości. Pozytywnych bohaterów, beztroskiej radości z nut Mazurka, polskości wesołej i błahej, a nie wyłącznie drapania ran i kolejnych krwawych rocznic. Jako dawna fanka piłki nożnej w wydaniu narodowym, będę kibicować naszej drużynie. (Choć dziwnie mówić o drużynie narodowej, gdy część z chłopaków nie mówi i nie myśli w tym samym języku co ja:/ ) Jednak jako zagoniona matka dwójki dzieci nie mogę sobie pozwolić na zmarnowanie 90 minut na siedzenie przed telewizorem, więc pewnie będę tylko kibicować z doskoku. Czy jestem patriotką? Mówię po polsku, myślę w tym języku, płacę podatki, chcę być dumna z tego, jakim jestem człowiekiem, a nie z tego, że w 1410 ktoś kogoś pobił.  Dzięki Bogu nie ma wojny, przy Mazurku Dąbrowskiego pocą mi się oczy, biało-czerwony łopot ściska mi serce, choć się nim nie obwieszam. I tak, będę nucić: POLSKA! BIAŁO-CZERWONI!!! Na ostudzenie emocji zapraszam na lody;)  LODY BIAŁO-CZERWONE Lody mleczne (takie jak tu)Sorbet truskawkowy (taki jak tu)wafelki 3/4 szklanki mleka owsianego1/4 szklanki mleka koziego w proszku1/4 szklanki mleka ryżowego w proszku 1 łyżka cukru 1 łyżka cukru z wanilią 1/4 szklanki oleju kokosowego lub łagodnej oliwy pół dużego bananaszklanka truskawek2 łyżki syropu truskawkowego  Suche mleka, cukier i oliwę rozetrzeć z niewielką ilością płynnego mleka na gładką pastę. Po roztarciu wszystkich grudek dolewać stopniowo resztę mleka. Zamrozić lub wlać do maszyny do lodów. Banana obrać, truskawki umyć i zamrozić. Po godzinie wrzucić owoce do blendera, podlać syropem truskawkowym i zmiksować. Wstawić do zamrażalnika na minimum pół godziny.  CHŁOPCY, wyjdźcie z grupy!!! 