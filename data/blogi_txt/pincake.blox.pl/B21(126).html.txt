Copa, czyli śląski placek ziemniaczany ze śliwkami. Zachęcona rewelacyjnymi recenzjami Ali i Asi, zrobiłam ten placek i niestety strasznie się zawiodłam. Przepis zamieszczam, bo choć nam nie smakowało, to gusta są różne, a przepis bądź co bądź jest bezjajeczny i bezmleczny.  Copa 1 kg ziemniaków600 g śliwek węgierek1 czubata łyżka mąki1 łyżka olejuszczypta solicukier puderŚliwki umyć i przekroić na pół. Ziemniaki obrać i zetrzeć na tarce. Dodać mąkę i szczyptę soli. Przełożyć do natłuszczonej foremki. Na ziemniakach poukładać śliwki. Piec w 200°C przez godzinę. Po upieczeniu posypać cukrem pudrem. Albo polać sosem inspirowanym przez Wegetarinkę: 2 wielkie łyżki miodu2 łyżki karobupół łyżeczki cynamonu1 łyżka oliwy Nie wiem, czy to kwestia odmiany ziemniaków, czy czego, ale w ogóle nam nie smakowało. Sos pyszny, ale sam. Karob moim zdaniem nie pasuje do ziemniaków, raczej bym na przyszłość użyła kakao. (z czekoladą ziemniaki świetnie idą klik:))Szczerze mówiąc spodziewałam się smaku w rodzaju knedli ze śliwkami, ale spód smakował jak placki ziemniaczane. W całości było to dla nas ledwie do przełknięcia:/ Próbowaliśmy i na ciepło, i na zimno, i z cukrem, i z sosem, i żadnego olśnienia nie doznaliśmy:( No ale mówię, każdy lubi co innego, więc jeżeli znajdziecie smaczne słodkawe grule, to możecie spróbować. Ja bym raczej szła w stronę ciasta z gotowanych ziemniaków (klik). P.S. U Bei czeka mała niespodzianka (klik) :) 