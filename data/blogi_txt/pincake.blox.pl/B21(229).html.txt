I odpowiedź na to pytanie wcale nie brzmi: w tabletkach. Kwas foliowy znajdziemy w warzywach, przede wszystkim tych zielonych, owocach, ziarnach i orzechach. Dużo jest go we krwi i wątrobie, ale wątróbki absolutnie nie jedzcie, to najbardziej zanieczyszczony toksynami organ! W dodatku przy wątróbce łatwo o zakażenie bakteriami i to takimi, które na niczym innym nie wyrosną. Np o Listerię dużo łatwiej na wątróbce niż na serze pleśniowym, którym straszą ciężarne kobiety, a przecież większość serów pleśniowych robi się z mleka pasteryzowanego. Źródła kwasu foliowego w 100 g produktów: Zarodki pszenne 330 ug Otręby pszenne 260 ug Szpinak świeży 193  gotowany 30-90 ug Pietruszka, korzeń 180 ug Pietruszka, liście 170 ug Żółtko jaja 152 ug Szparagi 150 ug Bób 145 ug Brukselka surowa 130 – gotowana 36 ug Kalafior surowy 120 ugotowany 55 ug Jarmuż 120 ug Brokuły surowe 119 ugotowane 64 ug Orzechy arachidowe 110 ug Sezam 97 ug Rukola 97 ug Migdały 96 ug Buraki 87 ug Płatki owsiane 86 ug Kiełki soczewicy 84 ug Kapusta włoska 80 ug Kapusta pekińska 77 ug Sałata 75 ug Musli z owocami suszonymi 73 ug Orzechy laskowe 72 ugBazylia 68 ug Awokado 62 ug Słonecznik 60 ug Pistacje 58 ug Cukinia 52 ug W pewnym stopniu kwas foliowy jest również syntetyzowany przez endogenną florę jelitową, więc warto zadbać o probiotyki. Ważne jest to, że gotowanie, smażenie, i wszelka inna obróbka termiczna powoduje straty od połowy do nawet 90% kwasu foliowego, więc trzeba jeść dużo surowych warzyw. Dzienne zapotrzebowanie na kwas foliowy to około 300-400 mikrogramów, choć Amerykanie za normę podają już 600. Jako przykładowe dania bogate w foliany proponuję: musli z orzechami i zarodkami pszennymi, zielony koktajl, sok z pietruszki (jednocześnie bogaty w żelazo) i surówkę z kalafiora i fistaszków, a także coś, co zawsze polecam moim studentom: jeśli gotujecie brokuła, to do dania zużyjcie tylko różyczki, a łodyżkę obierzcie z włóknistej skóry i wetnijcie na surowo ;) A do pogryzania polecam surowe orzechy i ziarna, które jak się przyjrzycie, pojawiają się też we wpisach dotyczących magnezu, nienabiałowego wapnia, a także żelaza. Orzechy powinny być nieprażone! I najlepiej je zmielić lub utłuc w moździerzu bezpośrednio przed jedzeniem. Kwasu foliowego potrzebują wszyscy niezależnie od wieku. Jeśli macie siłę, to przeczytajcie moje wypociny, do czego potrzebujemy folianów (klik tylko trzeba przewinąć do str 21). Dlaczego uważam, że tabletki nie są nieodzownie potrzebne? Bo gdyby były, to nasz gatunek dawno by przestał istnieć. Ale 5 porcji warzyw dziennie to jest absolutne minimum!  Smacznego i pozdrawiam!Małgorzata Kalemba-Drożdż 