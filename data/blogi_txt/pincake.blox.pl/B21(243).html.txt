Jak zrobić sobie herbatę owocową? Taką prawdziwą bez tony aromatów używanych przez producentów herbat tzw. "owocowych". To bardzo proste. Trzeba wziąć owoce, pokroić, dodać listki herbaty i zalać gorącą wodą. W lecie świeże i soczyste, w zimie można zastąpić takimi z syropu lub suszonymi. Edycja: wreszcie się dowiedziałam, jak to jest z herbatą z cytryną: wolno pić czy nie wolno? Otóż nie wolno parzyć herbaty z cytryną, a pić wolno. Tzn najpierw trzeba zaparzyć herbatę, odcedzić, a dopiero później dodać owoce. Brzoskwiń też to dotyczy. W herbacianych listkach mogą znajdować się związki glinu (aluminium), które są nierozpuszczalne, jednak w kontakcie z owocami, reagują z kwasem cytrynowym w nich zawartym, a cytrynian glinu już jest rozpuszczalny i może zostać wypity.  Herbata brzoskwiniowa jest wyborna, smakuje kompletnie inaczej niż herbata "brzoskwiniowa". A jeśli się ją zamrozi, to powstaje sorbet Peach Ice Tea;) A lody herbaciane pyszne są i już! Te zrobiłam z czarnej herbaty (liściowej - jak to mawia moja Córcia) brzoskwiniowej z sokiem cytrynowym i odrobiną cukru.  I ciągle jest brzoskwiniowo:) 