Chyba pierwszy raz nie dodałam cukru do ciastek nie dlatego, że o nim zapomniałam;)  Ciasteczka z cukrem 2 szklanki mąki o,5 szklanki mąki ziemniaczanej1 kostka margaryny bezmlecznej nieuwodornianej1 łyżka oliwy1 łyżeczka domowego ekstraktu waniliowego2 łyżki mleka koziego lub owsianego Ze składników zagnieść ciasto. Jeżeli ciasto się nie klei, dodać odrobinkę oliwy, jeżeli się ciągle lepi, podsypać mąką. Wałkować i wycinać. Posypać cukrem białym lub brązowym. Piec ok 12 minut w temperaturze 190ºC.  Te ciasteczka piekliśmy w jakiś deszczowy letni dzień. Córcia sobie zażyczyła właśnie ciasteczka z cukrem. Więc zrobiliśmy z każdym rodzajem cukru, jaki miałam. Ale ten gruby cukier o wielkich kryształach to był kiepski pomysł i przed jedzeniem wszyscy go zeskrobywaliśmy. Nie dało się go ani pogryźć, ani possać, ani nic, po prostu beznadzieja. Pozostałe ciasteczka były super:) Zagadka dla tych, którzy wciąż się zastanawiają czy brązowy cukier jest zdrowszy od białego:Jaki jest najzdrowszy rodzaj cukru? - Ten niezjedzony :D 