Kejkpopsy, czyli w zasadzie bajaderki na patyku, to wynik pecha, o którym wspominałam. Upuściłam ciasto, które miałam pięknie przyozdobić na przedszkolny piknik. W związku z tym na piknik piekłam drugie ciasto, a rozdepciucha błyskawicznie przerobiłam na cake-popsy.  Złociste kejkpopsy kasztanowe rozkruszone ciasto czekoladowekrem kasztanowyzłociste siemię lniane Okruszki zagnieść z kremem w kulki i obtoczyć w ziarnach. Nadziać na patyczki i częstować oraz wcinać.  Złociste siemię lniane podobno jest bardziej bogate w kwasy omega-3 niż zwykłe. Podobno. Ale jeśli rzeczywiście, to byłby to niesłychany ewenement, ponieważ olej lniany ma w sumie podobne proporcje kwasów wielonienasyconych jak makrela czy śledź, więc ziarno jeszcze bogatsze w w omega-3 w rzeczy samej warte jest złota. Ja je i tak lubię, bo ujęło mnie swym kolorem i smakiem. Rozcieram je w moździerzu i sypię na kanapki, do sałatek etc. 