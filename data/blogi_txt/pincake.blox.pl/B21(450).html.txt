Przedstawiam Wam mój ulubiony sposób na oliwę:  Kromki ciemnego chleba np.: słonecznikowego, sojowego, orkiszowego polewam obficie oliwą extra vergine i smaruję miodem (jeśli miód jest bardzo gęsty, to w odwrotnej kolejności). Jest to danie absolutnie uzależniające. Przekąska wytrawna i słodka jednocześnie, ostra, ciekawa. Coś niesamowitego, tak prosta rzecz, a tak pełna smaku.  To mój osobisty patent. Jadam tak od wielu, wielu, wielu lat. Jednak nie trzymam tego dania w tajemnicy, dzielę się nim z wszystkimi studentami, kiedy pytają: "A do czego można dodawać oleje z pierwszego tłoczenia na zimno?"   Cała filozofia polega na użyciu dobrej oliwy (np Monini DOP Umbria), porządnego chleba i prawdziwego miodu. Oliwa może być smakowa, np: domowa różana, a w zimie przy grypie - czosnkowa. Jedyny problem polega na tym, że trzeba przy jedzeniu upaprać paluszki :) Ale warto! Polecam ze szczerego serca! 