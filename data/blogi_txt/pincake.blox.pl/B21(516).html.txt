W prosił o ciasto. Takie zwykłe z owocami. Uznałam, że może warto zrobić ciasto na jajkach, bo dawno nie robiłam żadnej lekkiej próby prowokacji na żółtka. Jednak nie znałam żadnego przepisu na ucierane ciasto na oleju, bo w lodówce miałam tylko 2 łyżki margaryny, więc nie wchodziła w rachubę. Przegrzebałam internet i żadne ze znalezionych ciast mi się nie spodobało. W dodatku miałam ochotę na owsianą kruszonkę. Zazwyczaj w cieście bez jajek, dodając jajko zastępowałam nim olej i na odwrót. A co jeśli jajkiem zastąpię mleko? Pokombinowałam i wyszło mi przepyszne leciutkie ciasto ucierane na oleju, ale W... W był niezadowolony. Bardzo niezadowolony.- Po co ta kruszonka?- Nie smakuje mi w ogóle.- Jak zwykle musiałaś nazdziwać!- To jest okropne, czuję owsiankę.- A chciałem tylko zwykłe ciasto z owocami. Koledzy takie przynoszą do pracy...- W sumie ciasto smaczne, ale ta kruszonka wszystko psuje. Ech! A najlepsze jest to, że każda uwaga padała po kolejnym kawałku ciasta i tak grymasząc i utyskując W zjadł 3/4 ciasta. Wg mnie ciasto wyszło pyszne. A ta kruszonka świetnie pasowała. Polecam bardzo! :) 1,5 szklanki mąki2 jajka3/4 szklanki cukru1 łyżeczka proszku do pieczenia BIO6 łyżek oleju1 łyżka Amaretto0,5 szklanki mleka koziego ok. 400 g wiśni 2 łyżki migdałów2 łyżki margaryny nieutwardzanej bez konserwantów2 łyżki cukru4 łyżki płatków owsianych Wiśnie wydrylować - ja przekrawałam każdą na pół i z takich wyciągałam pestki. Zostawić na sitku do odcieknięcia.Migdały i owies zemleć, zagnieść z cukrem i tłuszczem na kruszonkę. Wstawić do lodówki lub nawet zamrażarki.Jajka ubić z cukrem, dodać płynne składniki i mąkę przesianą z proszkiem.Ciasto wylać do formy 20 x 20 cm (wyłożonej pergaminem), poukładać wiśnie i przykryć kruszonką. Piec ok. 30 minut w 180°C. Na prawdę bardzo smaczne ciasto, ale następnym razem dla W zrobię bez kruszonki. Nie udał mi się tym razem owsiany przemyt... Córcia zjadła jeden kawałek i jej nie obsypało, więc nie jest źle;) Ale nie będę się rozpędzać. 