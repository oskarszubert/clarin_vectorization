Wyśmienity pomysł, który chyba każdy zna i każdy robi po swojemu;)  Ja robię tak:Gruszki obrać ze skórki i ułożyć w garnku, całkowicie zalać czerwonym półwytrawnym winem. Dodać kilka goździków, kawałek cynamonu, imbiru, przekrojoną laskę wanilii, kawałek skórki pomarańczowej, dwie łyżki miodu i zagotować nie dopuszczając do rozpadnięcia się owoców. Gruszki mogą się spokojnie macerować cały dzień, by dopiero wieczorem je ugotować.Część sosu zagęścić poprzez podgrzewanie na dużej patelni, polać gorące gruszki i podawać z bitą smietaną z ziarenkami wanilii lub prawdziwymi lodami waniliowymi.  W wersji dla dzieci użyłam małych gruszek, wino zastąpiłam sokiem winogronowym, dałam dużo mniej przypraw oraz krócej gotowałam. Penetracja soku wgłąb gruszki jest dużo mniejsza niż w przypadku wina.  To moja propozycja na Korzenny Tydzień, a już jutro możecie spodziewać się ogłoszenia wyników Konkursu Rosołowego... 