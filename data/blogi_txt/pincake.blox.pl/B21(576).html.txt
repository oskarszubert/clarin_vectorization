Wpis w ramach żartu:) Przyjrzyjcie się dobrze drugiemu zdjęciu... Taaakie mam zaległości! Ale że na upałach banany szybko dojrzewają i są teraz dostępne w bardzo atrakcyjnych cenach (u nas po 1,5 zł/kg), to może ktoś się skusi na chlebek bananowy. Ja wszystkie banany przerabiam na lody:)  Gryczane ciasto bananowe 4 duże bardzo bardzo dojrzałe banany2 szklanki mąki gryczanejmniejsze pół szklanki oleju ;)3 łyżki syropu klonowego1/4 szklanki soku pomarańczowego (lub mniej, tylko tyle, żeby nieco rozluźnić ciasto)3/4 łyżeczki sodyszczypta soli1 łyżka mączki ze strąków chleba świętojańskiego (karobu) Banany rozgnieść tłuczkiem do ziemniaków. Dodać resztę składników i wymieszać. Przełożyć do keksówki wyłożonej papierem. Piec w 180°C przez około 45 minut do suchego patyczka. Ciasto jest przepyszne, choć niestety przez grykę nieco gorzkie i sypkie, jednak nie na tyle, żeby nie dało się ładnie kroić. Ot, było nieco więcej sprzątania po niespełna rocznym dziecku:) Dodaję do akcji szybkich ciast, bo bananowiec jest bardzo szybki, jak większość moich przepisów, bo szkoda czasu na marnowanie czasu, zwłaszcza, gdy dwa potwory atakują, a w dodatku nie trzeba mieć lodówki wyładowanej jajkami, masłem itd. :) 