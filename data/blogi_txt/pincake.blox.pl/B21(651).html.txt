No i se wyhodowałam... :) Wchodzę do kuchni, a tam moja 5-latka przebrana za Różowego Kapturka stoi na stołku i myje owoce w zlewie. W misce porozrywany palcami banan i mandarynka.- Co Ty robisz, Skarbie?- Sałatkę owocową przecież. Pomyślałam sobie, że chętnie wszyscy zjemy, więc przydokowuję. Tylko musisz mi obrać kiwi, pokroić jabłko i śliwkę. Aha i jeszcze chciałam kwiatki z marchewki, tu już obrałam.  Zatkało mnie. Czasem zapominam, jaka ona jest już duża. Dzieło mojej Córki, które wszyscy chętnie zjedli: 