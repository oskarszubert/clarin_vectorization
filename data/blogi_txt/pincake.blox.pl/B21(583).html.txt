Mój W zmienił pracę i kierownictwo zażądało ciasta na wkupienie się w łaski :/ Potrzebowałam jakiegoś efektownego ciasta, ale żeby się nie urobić jak głupia i znalazłam ciasto bez pieczenia u Doroty:)  1,5 paczki krakersów Lajkonik20 herbatników Petitki3/4 litra mleka1 kostka masła2 budynie (śmietankowy i waniliowy)1 słoik kremu toffi1 litr śmietany kremówki2 łyżki cukru pudrucukier waniliowy4 łyżeczki żelatynypół tabliczki gorzkiej czekolady Zamiast kremu typu karpatka zrobiłam krem budyniowy: 2 budynie przyrządzić w 3 szklankach mleka. Po całkowitym wystudzeniu zmiksować z kostką masła. Po karpatce sporo osób ma straszliwą zgagę:/ Masa toffi: 1/2 litra śmietanki kremówki ubić. Stopniowo dodawać krem toffi, ubijając nadal. 2 łyżeczki żelatyny rozpuścić w malutkiej ilości mleka, przestudzić i wmiksować w śmietanę. 1/2 litra śmietanki kremówki ubić. Dodać cukier puder i waniliowy, nadal ubijać. 2 łyżeczki żelatyny rozpuścić w malutkiej ilości mleka, przestudzić i wmiksować w śmietanę.  Kłaść kolejne warstwy ciasta w dużej blaszce: - herbatniki- masa budyniowa- krakersy- masa toffi- krakersy- bita śmietana- starta czekolada  Ciasto to należy przygotować dzień wcześniej, żeby dało sie pokroić. Smak ma świetny, ale to praktycznie gotowiec. Ciasto jest pyszne, ale jak dla mnie brakuje mu duszy. A najlepsze jest, że kiedy już było gotowe, mój kochany W zadzwonił i powiedział, że musi przełożyć imprezę na przyszły tydzień, bo teraz mają jakieś coś. Przeraziła mnie wizja samodzielnego zjedzenia litra śmietany, kostki masła i litra budyniu, w związku z tym uznałam, że 1/3 odkroimy dla siebie, a resztę W podrzuci do poprzedniej pracy jako ciasto pożegnalne :) 