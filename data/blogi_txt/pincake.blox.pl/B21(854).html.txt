Gdy się Chrystus rodzi I na świat przychodzi Ciemna noc w jasnościach Promienistych brodzi  Aniołowie się radują Pod niebiosa wyśpiewują Gloria, gloria, gloria! In excelsis Deo! Aniołki z piernika malowałam złotem spożywczym rozrobionym z wodą i brokatem na sucho. Buźki malowałam wykałaczką. Wybaczcie brak talentu w odzwierciedlaniu ludzkich (anielskich) obliczy. Złocone pierniczki przeznaczyłam na choinkę i na prezenty. Córcia wolała brokat, tylko musiałam otrzepywać pierniczki z ich nadmiaru, bo Mała miała inną wizję artystyczną niezgodną z normami dopuszczalnego spożycia :P  To mój ostatni wpis przed Świętami. Chciałam złożyć Wam wszystkim, którzy mnie odwiedzacie, najcieplejsze życzenia spokojnych Świąt Bożego Narodzenia. Wytchnienia i radości, szalonych zabaw w śniegu i łagodnej zadumy nad kubkiem gorącego kompotu. Oby wokół Waszej choinki tchnęło bożonarodzeniową magią, ciepłem i miłością, a mróz pochodził tylko z okna uchylonego  by wpuścić Aniołka z prezentami. I ogromnie Wam dziękuję za Waszą serdeczność, którą wspierałyście mnie w ciężkich chwilach. Gosia z W i Córcią i nasze aniołki;) 