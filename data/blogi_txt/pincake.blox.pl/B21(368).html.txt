Kocham zapach akacji, czy tez grochodrzewu vel robinii. Wokół naszego domu rośnie ich mnóstwo i całe powietrze jest aż gęste od ich słodkiego zapachu. Jednak, żeby zerwać kwiaty zdatne do jedzenia musiałam iść na dłuuuugi spacer. Oprócz akacji znalazłam również pierwsze kwiaty dzikiego bzu. Dotarły do domu mocno zwiędnięte, ale dało się zjeść:)  Pomysł na smażenie kwiatów akacji znałam od dziecka. Znajdował się poradniku harcerskim mojej siostry, co jadalnego można znaleźć w lesie i na łące. Osobiście usiłowałam też zrobić podpłomyki z żołędziowej mąki, jednak odpłukane i wysuszone żołędzie okazały się zbyt twarde do zmielenia:/ Na akację szykowałam się od dawna, ale długo padały deszcze i zazdrością patrzyłam na notme, która już mogła się opychać kwiatami grochodrzewu. A przepis na bez w cieście podawał w swoim programie Makłowicz.  Ciasto naleśnikowe:mąkamleko koziewoda mocno gazowanacukier waniliowy Kwiatostany zanurzyć w cieście i smażyć na oleju. Zupełnie jak racuchy, tylko bez jabłek, a kwiaty smakują właściwie tak, jak pachną: słodko, kwiatowo. Tak na prawdę dziki bez ma o wiele lepszy smak niż zapach:) Córcia trochę kręciła nosem na szypułki akacji, ale bez wcięła na raz;) 