Jeżeli kosicie półdzikie trawniki, to nadal możecie cieszyć się młodymi pędami pokrzyw i robić z nich zupę lub sok, a nawet lody! Ale jeżeli pozwoliliście pokrzywom wyrosnąć i zakwitnąć, to też bardzo miło. Po pierwsze po ogrodzie latają Wam piękne motyle np.: rusałki, których gąsienice żerują właśnie na pokrzywach, a częste koszenie uniemożliwia im rozród. A po drugie, jeżeli pokrzywy zaowocowały, to ich nasiona też można jeść :)  Ciasteczka z nasionami pokrzywy 1,5 szklanki mąki120 g klarowanego masła lub margaryny (najlepiej naturalnej) w temp. pokojowej50 g cukru pudru1 łyżka oliwy1 łyżka soku pomarańczowego1-2 łyżki nasion pokrzywy Wszystkie składniki zagnieść lub wrzucić do miksera. Gotową kulkę ciasta wstawić do lodówki na godzinę. Rozwałkować podsypując mąką i wycinać ciasteczka. Piec około 8-10 minut w 190°C.  Nasiona pokrzywy łatwo zebrać, bo one nie parzą. (Choć i tak warto mieć na sobie rękawiczki, bo łodyżki wciąż mogą wstrzyknąć porcję kwasu mrówkowego i histaminy.) Wystarczy poobrywać całe dojrzałe, suche owocostany i obetrzeć z nich nasionka.  Nasiona pokrzywy mają ciekawy smak, jakby ziele angielskie z majerankiem :) Podobno nie należy zjadać więcej niż 10 g nasion pokrzywy (to będzie ok. 1 szklanki) dziennie. Pomysł na wykorzystanie ich w ciasteczkach pochodzi z książki Guylaine Goulfier „Pokrzywa w ogrodzie i kuchni", przepis mój. Smacznego:) 