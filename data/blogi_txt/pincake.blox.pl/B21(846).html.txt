Zielono mi! Zapraszam wszystkich do zabawy w zielone - już po raz trzeci! Jak ten czas leci :) W czasie zielonej zabawy gotujemy, pieczemy, przyprawiamy i jemy potrawy, w których dominującym kolorem jest ZIELONY!  Na zielono bawimy się w dniach 17-19 marca. Wpisy archiwalne się nie liczą. Początek akcji wyznacza Dzień Świętego Patryka, a zabawa trwa trzy dni. Podsumowanie, mam nadzieję, że uda mi się opublikować na wiosnę;) Uprzejmie proszę, żebyście wpisy opatrzyli banerem (kod poniżej) lub aktywnym linkiem do zabawy Zielono mi. a href="http://pinkcake.blox.pl/2012/03/Zielono-mi-Zaproszenie- III.html"img src="http://pinkcake.blox.pl/resource/zielono3.jpg"/a Zapraszam do rejestrowania zielonych dań na durszlaku lub na mikserze albo o przysyłanie linków do swoich potraw na maila: pinkcake(at)gazeta.pl Dania farbowane sztucznymi barwnikami, choć małochętnie, lecz również zapraszam. Zielonych inspiracji możecie szukać w podsumowaniach Zielono mi 2010 i Zielono mi 2011. Zielonego jedzenia jest mnóstwo, a poniżej mała podpowiedź:   Zielony groszek, zielone fasolki, zielone gruszki, zielone jabłka, zielone brokuły, zielony szpinak, zielone winogrona, zielone awokado, zielone zioła, zielone natki, zielony szczypiorek, zielone pory, zielony agrest, zielone limonki, zielona kapusta, zielona sałata, zielony ogórek, zielona cukinia, zielone kiwi, zielona herbata, zielone... Zapraszam serdecznie każdego, komu również już jest zielono! Niech zazielenią się nasze kuchnie i jadalnie, a zima całkiem zzielenieje w zieloną i kwitnącą wiosnę! Bawmy się wszyscy dobrze :) Po zabawie zapraszam na tegoroczne podsumowanie: Zielono mi! 