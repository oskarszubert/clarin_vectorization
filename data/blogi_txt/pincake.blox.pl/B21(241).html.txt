Może póżniej wymyślę bardziej tropikalną nazwę dla nich:) O kuchni hawajskiej wiem niewiele: ananasy, kokos, krewetki, ryby (w tym rekiny:)), orchidee, hibiskus, trzcina cukrowa i kolibry. I mnóstwo tłustej wieprzowiny. No i kava-kava, czyli odpowiednik naszej mięty pieprzowej, z której robią rytualną herbatkę. Kolibrze mleczko kokosowe  2 łyżeczki żelatyny rozpuścić w małej ilości płynu i zmieszać z pół litra mleka kokosowego pół na pół z mlekiem kozim i 3 łyżkami cukru. Jak zacznie tężeć, zmiksować na najwyższych obrotach dodając 150 g wiórków kokosowych zaparzonych odrobiną mleka. Część przełożyć do pucharków i wstawić do lodówki. Podawać z sosem czekoladowym. Hawajskie wafelki  Resztą przekładać wafelki (gofry kujawskie, bo kruche, chrupiące, bez jaj i bez mleka) dodając drobno pokrojonego ananasa, miętę lub żurawinę (ona nie jest za bardzo hawajska ale mi przypasowała:))  Pomysłów mi się namnożyło mnóstwo i chyba potrzebny by był cały tydzień a nie weekend z Hawajami:) 