Sama zaproponowałam Wam pieczenie rogalików marchewkowych, które uwielbiam, a ja tymczasem upiekłam takie same rogaliki tylko z dyni:) W identyczny sposób jak przerobiłam przepis, żeby upiec rogaliki buraczkowe.  Są dokładnie tak samo banalne i szybkie do zrobienia jak marchewkowe. 100 g dyni startej na drobnych oczkach (użyłam takiej dyni z zieloną skórką, która nie ma tak intensywnego "dyniowego" posmaku, jak pomarańczowa dynia)100 g margaryny lub masła1 i 1/4 szklanka mąki skórka starta z pomarańczyszczypta cynamonuna nadzienie: konfitura z róży Wszystkie składniki zagnieść i rozwałkować ciasto podsypując mąką. Ciasto miało zdecydowanie miększą konsystencję niż z marchewki. Nie dodawałam w ogóle cukru. Wycinać z ciasta trójkąty, smarować je konfiturą, po czym  zwijać w rogaliki zaczynając od podstawy trójkąta. Piec 30 minut w  180°C, aż będą chrupiące. Niestety żałuję, że kupiłam konfiturę a nie przecier z płatków róży (ale nie było) i nadzienie nieco wypłynęło nadmiernie rumieniąc brzegi niektórych rogalików. Wyszły pyszne, aromatyczne i bardzo chrupiące! :) Rogaliki dyniowe to mój wkład w Festiwal Dyni. 