Kto powiedział, że alergik nie może jadać wykwintnie? Kto powiedział, że czteroletnie dziecko nie ma wysublimowanego podniebienia?  Zupełnie też nie mam pojęcia, kto powiedział, że dzieci nie lubią warzyw, ale tym się nie będę zajmować, bo to był ktoś całkiem... e... niemądry. Kwiaty cukinii smażone w cieście naleśnikowym stały się przysmakiem mojej Córci. Ciasto kręcę po prostu z mleka koziego i mąki ze szczyptą soli. Kwiaty zjada same z wielkim smakiem lub nadziane szynką z trochę mniejszym apetytem. Z resztek ciasta smażę naleśniki i nic się nie marnuje. Porcje zazwyczaj są dziecięce, bo moje cukinie kwitną na raz po dwa trzy kwiaty:/ Przed jedzeniem należy usunąć pręcik. Najlepiej ostrymi długimi nożyczkami.  Oczywiście tym, co ją na początku zachęciło, była możliwość zjedzenia pięknych żółtych kwiatów;) 