Ogłaszam zakończenie konkursu! Okazało się, że podpowiedź nie będzie konieczna;) Zagadkową galaretkę przygotowałam z... HIBISKUSA!  Tak, właśnie mocny napar z płatków hibiskusa posłużył za bazę tego deseru. Bez barwników, bez sztucznych aromatów, bez syntetycznych stabilizatorów - same kwiaty, cukier i żelatyna! Intensywny kolor, mocny owocowy aromat, kwaskowaty smak zwiódł również zjadających ją łasuchów;)  ...  .  Cieszę się, że tyle osób wzięło udział w zabawie. Dla mnie osobiście fajne było przekonać się, że kojarzycie mnie z kwiatkami i głupimi warzywnymi pomysłami. I chyba słusznie :D Prawidłową odpowiedź podało 6 osób. Losowanie zwycięsców, do których wyślę kwiatowe kompozycje herbaciane, powierzyłam w postaci malutkich złożonych karteczek w ręce Córci. Szczęście uśmiechnęło się do: Madzi, Malwiny i Wróżki Proszę o przesłanie na maila: pinkcake(at)gazeta.pl adresów do wysyłki z sugestiami, którą z herbatek chciałybyście otrzymać najbardziej: "Czarnego smoka", "Ciche westchnienie" czy "Zaczarowany ogród"? Konflikt życzeń zostanie rozstrzygnięty kolejnym losowaniem. Ściskam wszystkich i dziękuję za wspólną zabawę:) 