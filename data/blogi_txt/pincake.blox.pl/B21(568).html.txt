Z białkami odżywczymi znów jest długa historia, na którą niestety nie mam w tym momencie czasu, więc proszę się nie czepiać, kiedyś uzupełnię i dodam właściwsze zdjęcie. Ale już kolejna osoba prosi o wpis proteinowy, więc w telegraficznym skrócie opowieść o białkach odżywczych. W skrócie chodzi o to, że dorosłemu człowiekowi potrzebne jest ok. 0,8 g białka na każdy kg masy ciała (minimum wyznaczone przez WHO to 0,52 g/kg). Dzieciom i młodzieży ok 1 g/kg masy ciała. Większe ilości białka są zbędne, a nawet niebezpieczne (szczególnie jeśli chodzi o mięso) - ale to już dłuższa historia. Natomiast zbyt małe ilość białek w diecie powodują ubytki w organizmie, nie mamy z czego budować naszych białek: enzymów, hormonów, przeciwciał, mięśni, włosów i paznokci etc. Białka są zbudowane z aminokwasów, których jest 20, a w każdym białku występują w innych proporcjach. 12 aminokwasów potrafimy sami syntetyzować, a 8 - nie (tzw. aminokwasy egzogenne, czyli pochodzące z zewnątrz). Aminokwasów pokarmowych nie możemy magazynować na później, więc albo je od razu zużyjemy do budowy naszych białek, albo trzeba je będzie spalić, co jest dość wyczerpujące (dlatego diety białkowe odchudzają).  Zawartość białka w 100 g produktów roślinnych: Zarodki pszenne 27,5 gOrzechy arachidowe 25,7 gPestki dyni 24,5 gSłonecznik 24,4 gSezam 23,2 gOrzechy pistacjowe 20,5 gMak niebieski 20,1 gMigdały 20 gSiemię lniane 18 gOtręby pszenne 16 gOrzechy włoskie 16 gSoja dojrzała gotowana 15,4 gOrzechy laskowe 14,4 gKiełki soi 13,1 gPłatki owsiane 11,9 gMusli z rodzynkami i orzechami 11,5 gSoczewica gotowana 11,43 g Dla porównania białka zwierzęce uznawane za pełnowartościowe: Ser, Parmezan 41,5 gMleko w proszku odtłuszczone 35,7 gSchab pieczony 32,175 gFilet z królika 29,133 gSer żółty tłusty 27,9 gKiełbasa myśliwska sucha 27,8 gTuńczyk w oleju 27,1 gKotlet z piersi kurczaka panierowany 25,8 gKiełbasa krakowska sucha 25,6 gSznycel cielęcy 24,6 gSardynka w oleju 24,1 gTuńczyk świeży 23,7 gSztuka mięsa 23,22 gDorsz wędzony 22,1 gWątroba wieprzowa 22 g Żelatyna składa się w 100% z białka, ale jej wartość odżywcza jest niewielka ze względu na ubogi skład aminokwasowy. Stąd konieczne jest wprowadzenie kolejnej tabelki z orientacyjną wartością odżywczą białek (wartości wyrażone w %): Jajko całe 100Mięso wołowe 80Soja 74Wątroba wołowa 70Mleko 68Nerka wołowa  65Serce wołowe 65Kazeina (ser) 58Nasiona słonecznika 53Płatki owsiane 46Drożdże 45Ryż 44Kiełki kukurydzy 39Kiełki pszenicy 38Pszenica 37Kukurydza 28Żelatyna 0 Jeżeli zjadamy białka, które mają aminokwasy w nieodpowiednich proporcjach, to nie możemy ich całkowicie wykorzystać. Białka roślinne zawierają aminokwasy w innych proporcjach niż są potrzebne do budowy naszych białek, stąd białka roślinne są uznawane za niepełnowartościowe. Ale wystarczy drobna sztuczka, czyli łączenie ze sobą kilku roślin, by uzyskać odpowiednie proporcje między aminokwasami i w pełni wykorzystać białko odżywcze. Łącząc warzywa z kaszami i ziarnami - mamy wszystkie aminokwasy ;) I znów się okazuje, że warto jeść jajka, bo w jednym jajku jest ok. 7 g protein i to najwyższej jakości. A w dodatku łączenie jajek z pokarmami roślinnymi powoduje, że wykorzystanie białek roślinnych rośnie. I przypominam, że nie tylko kury znoszą jajka, a dla spokoju sumienia warto zadbać, żeby jajka pochodziły od ptaków, które żyły w godnych warunkach. Oczywiście jeszcze jest problem w postaci strawności białka, co jest np.: trudno osiągalne w przypadku nabiału (dorośli ludzie nie produkują podpuszczki), tłustych mięs (sadło utrudnia trawienie protein), a ziarna trzeba mielić, żeby jak najwięcej z nich skorzystać. Białka poddane obróbce termicznej (ugotowane) są prawie dwukrotnie lepiej przyswajalne niż surowe (Rocky pijący surowe jaja to bzdura ;)) Zapotrzebowanie na białka u sportowców nie powinno przekraczać ogólnych norm, czyli maksymalnie 15% racji energetycznej powinno pochodzić z białka, co dla bardzo aktywnego człowieka przekłada się na 1,2 g/kg m.c. (dla sportów wytrzymałościowych nawet do 3g). Jak człowiek jest duży i dużo pracuje, to logiczne, że musi dużo jeść. Ale nawet jeżeli jest sportowcem, to nie znaczy, że ma się opychać wyłącznie białkami. Przy wysokim zapotrzebowaniu powinno się jeść więcej - WSZYSTKIEGO, warzyw też! Bo wysiłek zużywa nie tylko białka, ale też witaminy, mikroelementy, przeciwutleniacze i węglowodany. Zbilansowana dieta kluczem do zwycięstwa ;) Jeszcze raz powtórzę: diety wysokobiałkowe są niezdrowe! Nadmiar aminokwasów musimy utlenić. Jest to proces trudny, wymagający użycia skomplikowanych szlaków metabolicznych, a w jego czasie pojawia się toksyczny amoniak, który nasza biedna wątroba musi zamienić w mocznik, co jest procesem bardzo energochłonnym. Intensywny katabolizm aminokwasów może doprowadzić do zakwaszenia organizmu przez nagromadzenie ciał ketonowych. Jak widzicie z tabelek, mięso wiele ułatwia. Ale to, co jest ułatwieniem w czasie rozwoju (podtrzymuję, że dzieci, młodzież i ciężarne nie powinny całkowicie z niego rezygnować), w wieku dojrzałym jest po prostu pójściem na łatwiznę. A nadmiar mięsa jest szkodliwy, po pierwsze przez kancerogeny, które się w nim pojawiają w czasie pieczenia i smażenia, po drugie ze względu na wysoką zawartość metioniny (jeden z aminokwasów egzogennych), która jest metabolizowana do homocysteiny - związku, który niszczy naczynia krwionośne, podnosi ryzyko miażdżycy, udarów i zawałów. Stąd dorosły człowiek nie powinien zjadać więcej niż 100 g mięsa dziennie, nie przekraczając 0,5 kg na tydzień (mężczyzn też to dotyczy:)). Bez mięsa dorosły człowiek może spokojnie żyć, nawet strong-man. Howgh! To był naprawdę duży skrót informacji o białkach, ale mam nadzieję, że po ludzku:) Smacznego!Małgorzata Kalemba-Drożdż P.S. Pełen wykaz źródeł zająłby więcej miejsca niż wpis. Jeżeli macie jakieś wątpliwości, skąd coś wiem, to proszę dać znać. Polecam zajrzenie do aktualnych norm IŻŻ. Podane wartości mogą się różnić między różnymi źródłami, ja korzystam z bazy wartości odżywczych skompilowanej z bazy amerykańskiej, duńskiej, włoskiej i polskiej. Największa z nich to USDA. 