Jeden z najfajniejszych ciasteczek na blogu to rogaliki Hokkaido, więc korzystając z sezonu dyniowego znów je zrobiłam, tylko że w łatwiejszej formie pierożków. Córcia dzielnie pomagała w lepieniu, a ja trenowałam, jak zrobić falbankę na pierogach.Córcia już nie była debiutantką w lepieniu, ale ja w falbankach tak:) Ładnie nam wyszło, prawda?  Kruche pierożki z dyni - przepis autorski, jak zwykle ok. 250 g surowej dyni Hokkaido startej na drobnej tarce180 g masła (klarowanego, koziego) lub oleju kokosowego lub margaryny (bezmlecznej)2,5 kubka mąki (+ na podsypywanie)1 łyżka cukru z wanilią Na nadzienie: gęsta konfitura - użyłam tartych płatków róży i domowej konfitury morelowej bez cukru Wszystkie składniki zagnieść, gotowe ciasto schłodzić. Rozwałkować ciasto podsypując obficie mąką i kieliszkiem wycinać kółka. Nakładać łyżeczkę konfitury i zlepiać pierożki. Zwykłe pierożki można nafaszerować obficiej, do falbanki lepiej się sprawdzają skromniejsze ilościowo nadzienia. Układać na blaszce wyłożonej papierem i piec około 20 minut w 190°C, aż się zrumienią. A tak wyglądały moje pierwsze falbanki na pierogach:  Dynie Hokkaido uwielbiam, ale na kruche ciasteczka nada się każda inna odmiana dyni o suchym miąższu. Z wielką radością, że udało mi się złapać ostatnie promienie słońca, dodaję moje kruche ciasteczka z dyni Hokkaido do Festiwalu dyń u Bei. 