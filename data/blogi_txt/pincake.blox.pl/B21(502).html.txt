O makaronikach myślałam od dawna. Od tak dawna, jak dawno okazało się, że Córcia może jest białka jaja;) Lutowa Weekendowa Cukiernia była świetnym pretekstem. I jeszcze muszę tu wyrazić swoje uznanie dla Olci, która doskonale zgrała swoje przepisy proponując ciastka, które pozwalają zużyć nadmiar białek z pączków. ok 100 g białek (w tym przepiórcze z pączków)40 g drobnego cukru200 g cukru pudru (dałam ok 100)120 g mielonych migdałów1 łyżka kawy zbożowej rozpuszczalnej (bo dziecku nie dam kofeiny) + gorzka czekolada Z wykonaniem odsyłam do Gospodyni. I co?  I nie wyszły mi. Przynajmniej nie tak jak powinny;) Pomijając już fakt, że były krzywe jak półtora nieszczęścia, to były pyszne, a kawa zbożowa nadała im zupełnie zaskakujący silnie orzechowy smak. Moja Córcia zżerała je niemal z takim samym zapałem jak swoją pierwszą jajeczną miłość - bezy. Patrzyłam jak pięknie zaczynają wyrastać w piekarniku i nagle: puff!... Skok napięcia w piekarniku i wszystkie klapły. Choć być może jednak ten cukier był potrzebny do funkcji strukturalnych? A ja po prostu muszę się od nowa nauczyć piec z użyciem jajek :) Wszystkim dziewczynom, które piekły - wyszły pokazowe makaroniki, a przynajmniej tylko te dziewczyny się pochwaliły;) Ja się nie wstydzę moich klapków, bo były przepyszne:) I wcale nie żałuję tego cukru. Tylko kiedy się wzięłam do smarowania czekoladą, Córcia podniosła wrzask: NIE! NIE! NIE RÓB TEGO!!! - Ale czemu? - Bo ja nie chcę.  Jej strata:) Kilka posmarowałam i zjedliśmy z W z ogromną przyjemnością. Kruche na zewnątrz, wilgotne lekko ciągliwe wewnątrz, a czekolada wydobyła z nich nowe akordy smaku. Ech... Żałuję, że tylko dwie blachy były... A makaroniki, kiedyś mi wyjdą takie jak na obrazkach;) 