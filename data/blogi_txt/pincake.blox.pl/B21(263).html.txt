W lecie w swoich ogródkach możecie znaleźć między innymi takie jadalne kwiaty:  Bratki, nasturcje, lawenda, nagietki, goździki, pelargonie, petunie, begonie, malwy, niecierpki nowogwinejskie, ogórecznik, aksamitki, stokrotki, róże, maki, chabry, rumianek, liliowce i jeszcze wiele, wiele innych. Lato to czas kwiatowego bogactwa. Nie sposób zebrać na raz wszystkich jadalnych kwiatów kwitnących latem, więc to jedynie sugestia;) Uwaga odnośnie liliowców: raczej odradzam jedzenie ich na surowo, mogą uczulić. Po przetworzeniu są znacznie bezpieczniejsze. Pamiętajcie, że nie wolno zrywać kwiatów do jedzenia na terenach zanieczyszczonych i w pobliżu dróg. Do jedzenia nie nadają się kwiaty z kwiaciarni i sklepów ogrodniczych. Nie jedzcie kwiatów, które mogły mieć kontakt ze zwierzęcymi odchodami. I pamiętajcie, żeby nie jeść kwiatów roślin trujących! Smacznego kwiatka:) 