Wyborne ciasto! Doskonale wyszło i osiągnęłam doskonały smak:) Przepis bardzo podobny do tego z pomarańczowych muffinek, a one smakowały mi wyjątkowo dobrze;) Miało być migdałowe z wiśniami, bo takich połączeń kilka widziałam na blogach przed wyjazdem wakacyjnym, ale wiśnie mi się dziwnie znikły, więc może następnym razem uda mi się nie zjeść wszystkich przed pieczeniem;) Chociaz muszę się spieszyć zanim zniknał. W każdym razie zyskałam podwójnie: napchałam brzusia wiśniami i miałam efektowne ciasto :D  Ciasto migdałowo-pomarańczowe z lukrem pomarańczowym 3/4 szklanki mielonych migdałów1/4 szklanki mąki0,5 szklanki przesianej bułki tartej0,5 szklanki brązowego cukru1 łyżeczka startej skórki pomarańczowej2 łyżeczki proszku do pieczenia BIO 6 łyżek oleju (dużych łyżek)2 łyżki Amaretto0,5 szklanki mleka koziego (odtworzonego z proszku)0,5 szklanki soku z pomarańczy1 łyżeczka octu balsamicznego Suche składniki trzeba zmieszać, dolać płynne i wymieszać. Piekłam w mojej malusiej tortownicy ok. 25 minut w 170°C, ale patyczek był jeszcze oblepiony, więc dopiekało się dodatkowe 10 minut.  Lukier pomarańczowy: sok wyciśnięty z połowy pomarańczy, chlapka Cointreau, cukier puder do uzyskania gęstej konsystencji, co jest bardzo łatwe, ponieważ alkohol błyskawicznie paruje. Córcia miała mi za złe, że ciasto robiłam pod jej nieobecność, więc lukier musiała już ona babrać:) Bez niego też by było OK, ale wtedy Córcia nie miałaby co oblizywać :P  Może trochę zbyt zimowe w swoim charakterze, ale bardzo polecam:) 