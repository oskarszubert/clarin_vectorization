Wrócilismy z wakacji. Było cudownie! Serdecznie dziękuję wszystkim, którzy miło mi życzyli:) Spędziliśmy wspaniały czas w Niedużej Niegłośnej wiosce u podnóża Tatr. Czysta woda o krystalicznym smaku, klarowne lekkie powietrze, beztroska i taki widok z okna:  Mieliśmy dużo słońca, chwilami aż za dużo, upał bywał nie do wytrzymania, mieliśmy kilka dni chłodu i aż 2 dni deszczu. Ani jednego dnia się nie nudziliśmy. Chodziliśmy na spacery do lasu po drogach, dróżkach i ścieżynach, płaskich, krętych i stromych.  Wylegiwaliśmy się na górskich łąkach. Chlapaliśmy się w lodowatym górskim strumieniu i budowaliśmy zamki z kolorowych kamieni.  Bywaliśmy w Zakopanem i na basenach termalnych w Bukowinie. Z wielką radością zostałabym dłużej na naszych wakacjach. O wiele dłużej... A o kulinarnych wspomnieniach opowiem jutro:) 