Potrzebowałam szybkiego ciasta, które od biedy może uchodzić za tort urodzinowy:)  Nie jestem pewna, czy mój wypiek nadaje się do 9 edycji Weekendowej cukierni, ale zainspirował mnie właśnie tamten przepis. Jeżeli autorka się zgadza na tak drastyczne odstępstwo od jej przepisu, to zgłaszam:) Ciasto brzoskwiniowe z kandyzowanym imbirem 1,5 szklanki mąki0,5 szklanki brązowego cukrułyżeczka cynamonu2 łyżeczki proszku do pieczenia BIO 6 łyżek oleju2 łyżki Cointreauszklanka startych brzoskwiń 50 g kandyzowanego imbiru Suche składniki zmieszałam, dolałam płynne i wymieszałam.  Wylałam do mojej malusiej tortownicy i posypałam kandyzowanym imbirem (lekko go wepchnęłam w głąb ciasta). Piekłam ok. 30 minut w 170°C. Po wystudzeniu oblałam lukrem ukręconym z soku brzoskwiniowego z łyżką Cointreau. Udekorowałam literkami wykrojonymi z plasterków brzoskwiń:)  Trzeba jeść szybko po dekoracji (lub dekorować tuż przed podaniem), ponieważ sok z owoców rozpuszcza lukier!  Przeczucie mnie nie zawiodło i ciasto było pyszne, ostry imbir doskonale uzupełnia słodycz brzoskwiń. Zgłaszam też do akcji brzoskwiniowej. 