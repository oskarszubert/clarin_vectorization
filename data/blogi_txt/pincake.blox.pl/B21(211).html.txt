To już ostatni weekend mojego panowania (a raczej panoszenia:)) w Weekendowej Cukierni. Jest mi niezmiernie miło, że tyle z Was zdecydowało się na upieczenie moich propozycji: rogalików marchewkowych i o dziwo nawet czekoladowego ciasta buraczanego. Bardzo Wam dziękuję za przyjęcie mojego zaproszenia! :) Przed nami ostatni weekend października i oprócz tego, że śpimy godzinę dłużej, dla większości z nas będzie to czas raczej pracowity. Może też nadarzyć się okazja do rodzinnych spotkań. A brak czasu i chęć na coś pysznego, to idealna okazja dla rogalików marchewkowych:) Przepis PPP: Prosty Piękny Pyszny!  A tak wyglądały moje rogaliki marchewkowe, przepis nieco zmodyfikowałam 200 g marchewki startej na drobnych oczkach (było więcej;))kostka masła lub margaryny (u mnie bezmlecznej)2 szklanki mąki nie dałam w ogóle cukru, bo takie lubię, a marchew i konfitura były wystarczająco słodkieok. łyżeczki cynamonuna nadzienie: połowę zrobiłam z konfiturą z płatków róży a drugie pół z konfiturą brzoskwiniową z imbirem. Jakoś zawsze za każdym razem wychodzi mi 28 sztuk, a taka powtarzalność u mnie to już coś niebywałego;))  Wszystkie składniki zagnieść i rozwałkować ciasto podsypując obficie mąką.  Wycinać z ciasta trójkąty, smarować je marmoladą, po czym  zwijać w rogaliki zaczynając od podstawy trójkąta. Piec 30 minut w  180°C, aż będą chrupiące. Konfitura różana oczywiście mi nieco wypłynęła jak w przypadku rogalików dyniowych:/ Ale, u licha, nigdzie nie mogę dostać płatków tartych z cukrem! Uwielbiam te ciacha i bardzo się cieszę, że i wśród Was znalazły się ich fanki:)    Pozdrawiam serdecznie i mam nadzieję, że jeszcze kiedyś skorzystacie z moich przepisów:) 