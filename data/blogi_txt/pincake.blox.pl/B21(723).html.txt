Wiewióra zamroziło na 20 tysięcy lat, a kiedy się rozmroził oszalał z rozpaczy ponieważ stracił swojego ukochanego żołędzia. Chwilę później wpadł w radosną euforię ponieważ zyskał kokosa. Moja Córcia tak samo jak Wiewiór oszalała na punkcie kokosa! "Mamo pojedźmy tam gdzie rosną kokosy, kiedyś pojadę tam gdzie rosną palmy z kokosami, pojadę do ciepłych krajów i zerwę kokosa, tak badzo chciałabym znaleźć kokosa." Wreszcie zgodziła się, że na razie wystarczy kupić kokosa.  Nawet udało mi się go otworzyć 9przy pomocy tłuczka) i nie zrobić nikomu przy tym krzywdy. Jak było do przewidzenia, sok kokosowy nie smakował Córci, ale o dziwo miąższ nawet jej podszedł. Nie mam pojęcia co można zrobić ze świeżego orzecha kokosowego, ale ja zrobiłam tak: miąższ zestrugałam nożem w cienkie paseczki i oblałam je gorzką czekoladą. Kto lubi bounty będzie zadowolony. My byliśmy:) Kokosowe strużki znikały na bieżąco, niemal prosto z widelca! Resztę kokosa starłam i zużyłam w końcu do ciasta. 