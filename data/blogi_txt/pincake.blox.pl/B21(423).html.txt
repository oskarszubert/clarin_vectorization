Ciasto z bananami, któremu mój Synutek nie potrafi się oprzeć. No chyba, że dodam bakalie, bo nimi pluje ;) Więc specjalnie dla niego nie dodaję, choć ja uwielbiam bananowca z orzechami, rodzynkami, słonecznikiem.  Bananowiec vel ciasto z bananami czyli Monkey bread 5 dużych bardzo dojrzałych banany (takie już z czarnymi plamami)2 szklanki mąki razowej (mieszanej np.: pszennej i gryczanej)1/3 szklanki oleju1/3 - 1/2 szklanki soku jabłkowego 1 łyżka gęstego miodu lub melasy1 łyżeczka sodyszczypta soli1 łyżka karobu (mąki ze strąków chleba świętojańskiego) Banany rozgnieść tłuczkiem do ziemniaków. Ja nie robię tego dokładnie, bo uwielbiam te bananowe grudki w cieście :) Dodać resztę składników i wymieszać. Jeżeli mąka "wypije" całą wilgoć, można dolać jeszcze soku, żeby ciasto dało się łatwo przemieszać łyżką. Przełożyć do keksówki wyłożonej papierem. Piec w 180°C przez około 45 minut, do suchego patyczka. Smacznego! 