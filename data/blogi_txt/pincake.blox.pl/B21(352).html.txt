Szukałam przepisu na kurczaka z orzechami, ale na ugotujto znalazłam z cytryną:)Oczywiście moja skleroza twórczo przerobiła danie, bo nie chciało mi się zapisywać przepisu.  Kurczaka pokroić na średniej wielkości paski, posolić, popieprzyć, dodać pokrojoną w plastry połowę cytryny, sok z drugiej połowy cytryny i pokrojoną cebulę. Zalać paroma łyżkami oliwy. Poszłam na spacer i pozwoliłam, żeby się zamarynowało. Na patelni z olejem podsmażyłam mięso. Kiedy się zrumieniło z jednej strony, dodałam całą pozostałą zawartość rondelka i smażyłam do końca. Danie wyjątkowo trafiło w gust mojego kochanego W :) 