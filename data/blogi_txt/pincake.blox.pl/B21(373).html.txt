Nie, nie pomyliłam blogu ogrodniczego z kulinarnym:) Zapraszam wszystkich serdecznie na nową akcję kuchenną: jedzmy kwiaty! Jako finał zabawy proponuję ostatni weekend czerwca, ponieważ do tego czasu zakwitną chyba wszystkie jadalne kwiaty. W dodatku już w połowie czerwca powinny pojawić się kwiaty dyniowatych, które można przyrządzić na setki różnych sposobów. Jednak już zakwitły stokrotki, lada moment pojawią się fiołki - w związku z tym można już zacząć kwiecić sałatki i desery. A przecież nie tylko:)  Informacje o przepisie możecie do mnie przesłać na maila: pinkcake@gazeta.pl dodając link do przepisu w komentarzach do tego wpisu lub rejestrujac przepis na durszlaku. Warunkiem jest użycie kwiatów, lub pąków, jako jednego ze składników potrawy. W podsumowaniu nie będą liczyły się dania z kwiatami użytymi jedynie jako dekoracja, którą przed jedzeniem się zdejmuje. Szafran też się nie liczy:) Niech Wasze kuchnie zamienią się w kolorowe rabatki. Wrzućcie bukiety na patelnie, a zawartość grządki przenieście do salaterek. Niech Wasze talerze i szklanki zakwitną!    Aniołek, fiołek, róża, bez, konwalia, dalia, stokrotki też:)Przedstawiam listę kwiatów nadających się do spożycia (czy o czymś zapomniałam?): kwiaty ozdobne: aksamitki, bratki, fiołki, floksy, goździki, geranie, liliowce, nagietki, nasturcje, niecierpki, róże, słoneczniki, stokrotki, tulipany, wiciokrzew japoński kwiaty drzew i krzewów: bez czarny, bez lilak, grochodrzew (akacja), jabłoń, lipa, śliwka, wiśnia, wszelkie cytrusy  kwiaty ziół: anyż, bazylia, czosnek, kolendra, koper, lawenda, lubczyk, mięta, mniszek lekarski, ogórecznik, oregano, rozmaryn, rumianek, szałwia, tymianek, szczypiorek, żywokost kwiaty warzyw: cukinia, dynia, groszek zielony, fasolka szparagowa, no i nie zapominajmy o kalafiorach, brokułach i karczochach:) Pamiętajcie o środkach ostrożności, takich samych, jak przy innych jadalnych częściach roślin. Zbierajcie kwiaty, które rosły z dala od zanieczyszczonych rejonów i ruchliwych dróg, nie były sztucznie nawożone ani opylane. Unikajcie też kwiatów z kwiaciarni. Nie jedzcie kwiatów roślin trujących i takich, co do których macie jakiekolwiek wątpliwości! Gorąco zachęcam do wzięcia udziału w zabawie, poeksperymentowania i wrzucenia kwiatków na ząb:) Przyłącz się do tej akcji! Zapraszam Was również serdecznie do umieszczenia na swoich blogach kiczowatego banera akcji, który się pojawił dzięki Monsai, która pomogła mi wygenerować kod:)  Żeby działał, trzeba usunąć dużą przerwę zostawiając tylko pojedynczą spację po a                  a href="http://pinkcake.blox.pl/2009/04 /Kwitnacy-talerz.html"img src="http://pinkcake.blox.pl/resource/kwitnacy.jpg"/a Od razu zapraszam do Kwiatowej Książki Kucharskiej!  Oto drugi tom Kwiatowej Książki Kucharskiej, czyli zbiór przepisów z jadalnymi kwiatami, który powstał w wyniku działania Klubu Kwiatożerców w 2010. 