Wielkanoc to cudowny czas. Spokój, rodzina i tegoroczna orgazmicznie wręcz kwitnąca wiosna... Ćwierkanie, świstanie, gwizdanie, pitpitanie, dzwonienie, trelowanie ptaków za oknem i rozpierające dech w piersiach słońce!  Choć Boże Narodzenie to piękne Święta, to jednak o wiele więcej sentymentu mam dla Wielkanocy. Z kilku powodów. Co prawda nie ma prezentów, więc z tego względu dzieci za nią nie przepadają, ale to jest właśnie przyczyna, która nie zaciemnia przesłania i tajemnicy tych Świąt. Ja jednak ostatnio dostałam prezenty. Trzy.Zostałam też zaproszona do ujawnienia tajemnicy. Tych też mam właściwie trzy. Ale na razie pokażę Wam tylko jedną:) Prezent pierwszy to piękny rysunek od Córci:  Prezent drugi to bukiet róż od W:  Prezent trzeci, to moja tajemnica :)  Życzę Wam zdrowych i radosnych Świąt! Niech będą pełne miłości, spokoju i pyszności!   P.S. A na Wielkanoc będzie u nas mazurek migdałowo-morelowy z kandyzowanymi fiołkami, baba drożdżowa z żurawiną i ciasteczka wielozbożowe, wszystko jak zwykle bez krowiego mleka. 