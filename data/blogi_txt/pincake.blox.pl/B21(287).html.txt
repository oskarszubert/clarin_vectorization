Mój biedny mąż w kwiecie wieku musi nadrobić zaległości z dzieciństwa i przechodzi właśnie ospę. Cały obsypany i wysmarowany na biało z gorączką 39,5 zażyczył sobie karpatki. Ciasto:150g mąkiłyżeczka proszku do pieczeniaszklanka wodypół kostki margaryny4 jajka Wodę zagotować z margaryną, dodać mąkę z proszkiem i chwilę rozcierać na gazie. Ostudzić i zmiksować z jajkami, całymi po kolei. Rozsmarować na dwóch dużych blachach A4 wyłożonych papierem. Piec 20 minut w 200 stopniach. Masa:dwa budynie waniliowe2 szklanki mlekakostka masła Połowę mleka zagotować, a w drugiej połowie zawiesić budynie. Połączyć i chwile pogotować ciągle ucierając. Ostudzić i zmiksować z masłem. Upieczone górzyste blaty ciasta przełożyć kremem. Poprószyć cukrem pudrem. Ostatni raz robiłam to ciasto 20 lat temu z Tatą. Z pudełka. Tata umiał piec tylko z pudełka, karpatkę i piernik. Życzenie chorusianego Mężusia zostało spełnione, ale w chorobie nie ulżyło:( Cierpi straszliwie, wygląda jak krokodyl, nie może spać przez gorączkę i świąd. Moje biedactwo:( Mogę wkleić tymczasowy portret mojego Mężusia wysmarowanego talkiem w płynie:) 