Pomysł podpatrzony niegdyś u Szarlotka, utkwił mi w pamięci i wykorzystałam go na przyjęcie urodzinowe. Ja zamiast biszkopta wlałam do wafelków standardowe muffinkowe ciasto ucierane bez mleka krowiego i bez jajek.  1,5 szklanki mąki3/4 szklanki cukru demerara nierafinowanegoszczypta soli morskiej1 łyżka kakao50 g startej czekolady1 łyżeczka proszku do pieczenia BIO100 ml oleju1 łyżeczka octu balsamicznego1 łyżeczka ekstraktu waniliowego1 szklanka mleka koziego Suche składniki zmieszać, dolać płynne, wymieszać.  Wafelki poutykałam w kratce do piekarnika. Łyżeczką ponakładałam masę do wafelków. Piekłam ok. 15 minut w 180°C. Niestety w trakcie pieczenia wafelki przechyliły się i sporo masy rozlało się na piekarnik:/ Na szczęście, pomijając konieczność intensywnego wietrzenia, babeczki upiekły się ładnie a nawet kilka lodów wyglądało zupełnie przyzwoicie :P Pieczone lody najbardziej smakowały pewnemu dwuletniemu gościowi, który promieniał wprost ze szczęscia, że może ciamkać lody w środku zimy;)Mnie osobiście nie smakowało połączenia ciasta z waflem, (może dlatego, że wolę te słodkie cukrowe wafelki:)) ale i tak wydaje mi się, że to bardzo ciekawa propozycja, nie tylko na urodziny. 