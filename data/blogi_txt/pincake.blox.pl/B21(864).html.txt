Razem z Córcią jesteśmy fanką tzw. Coffe Art. To zadziwiające jakie cudeńka można wyczarować z łączenia dwóch płynów. Postanowiłam zrobić Małej frajdę i pomalować trochę na zupie:) Śmietana w przypadku mojego dziecka odpada, więc czasami zabielam jej zupę mlekiem ryżowym lub sojowym. Rzadko, bo na ogół jemy zupy niezabielane. Kwestia przyzwyczajenia i odkrycia zupełnie nowych poziomów smaku zupy. A jak już ktoś chce zabielaną, to leje sobie mleko (nigdy śmietanę) prosto na talerz. Zupa pomidorowa (same pomidory bez dodatku wody duszone z 3 skrzydełkami kurzymi, po czym przetarte przez sito, doprawione solą morską i bazylią, po ugotowaniu dodałam oliwy) zabielana mlekiem ryżowym z koperkiem. Mleko niezbyt się nadaje do robienia wzorków na zupie, ale jakoś wyszło:) 