To ciasto już kiedyś piekłam, jednak przepis okazał się źle przetłumaczony albo cóś. UWAGA! Królowa Elżbieta Matka wyraziła życzenie, aby przepis na jej ulubione ciasto był sprzedawany w celach charytatywnych, absolutnie nie dawany za darmo. Więc jeżeli chcecie korzystać z poniższego przepisu to pamiętajcie o złożeniu datku na jakiś pożyteczny cel:) Do posiadanego przepisu wprowadziłam zmiany, bo tamto ciasto było za suche, no i nie wyobrażam sobie jedzenia czegoś tak potwornie słodkiego! Do pieczenia użyłam cudownego nierafinowanego dark muscovado z uprawy ekologicznej fair trade, w który - za żałośnie niską cenę - zaopatrzyłam się podczas Mikołajkowych wyprzedaży. Mam tylko nadzieję, że cukier był fair równiez wobec mnie i wszystko, co zostało na nim napisane, jest prawdą:/ A ponieważ w tym czasie niemal w każdym sklepie napotykałam wyprzedaże, to mam zapas ciemnego cukru na jakieś 8 miesięcy;)  Ulubione ciasto Królowej Matki - daktylowo-orzechowe 227 g daktyli bez pestek łyżeczka sody oczyszczonej (dałam pół)filiżanka gorącej wody (250 ml)1,5 szklanki mąki (ok. 250 g zamiast domniemanych 340 g)90 g cukru (zamiast 227 g) dark muscovado85 g miękkiego masła (dałam margarynę nieutwardzaną kokosowo-palmową)1 jajko (lub 3 przepiórcze)łyżeczka proszku do pieczeniaszczypta soli łyżeczka ekstraktu waniliowego100 g przebranych i posiekanych orzechów włoskich (dałam 150: 50 do ciasta, 100 do posypania wierzchu)Na polewę należy wymieszać i zagotować:5 łyżek brązowego cukru (dałam 3 łyżki muscovado)2 łyżki masła (margaryny)2 łyżki śmietany (dałam mleko kozie)+ ode mnie łyżka whisky Posiekane daktyle zalać gorąca wodą z sodą. Kiedy się rozmoczą i wystygną - zmiksować wraz z płynem. Zmiksować resztę składników,  dodać zmiksowane daktyle i dokładnie połączyć. Wylać na blaszkę  20x20 cm wyłożoną papierem. Piekłam 25 minut (zamiast 40 ale może w keksówce piekłoby się dłużej). Gorące ciasto posypałam orzechami i polałam polewą. Wstawiłam do wystudzenia w uchylonym piekarniku. To prawda, że ciasto jest najlepsze dopiero następnego dnia. I jest naprawdę pyszne. Mocno mulaste, ale jednak nie potwornie ciężkie, okropnie słodkie ale ma niezaprzeczalny uzależniający urok. Przy czym pilnowałam, żeby dzieci nie dostały brzegów, gdzie ściekło najwięcej polewy;) 