Zdaję sobie sprawę, że przepisów na "najprostsze ciasto na świecie" jest mnóstwo, ale im nie wierzę. Ubić jajka? Roztopić masło? Odważyć mąkę? Zmiksować? I to ma być proste? Mojego ciasta nie trzeba miksować ani ważyć, składniki odmierza się szklanką i miesza łyżką. Czasem w domu nie ma jajek, ani mleka, a jest ochota lub potrzeba przygotowania ciasta. Wtedy mój przepis jest jak znalazł :) Poza tym alergicy też się z takiego ciasta cieszą! I ta elastyczność modyfikacji... Ach! :)  Proste ciasto bez jajek, bez mleka, bez masła i margaryny, (bez czekolady?) 1,5 kubka mąki (może być zwykła, ale może też gryczana)1/2 - 3/4 kubka cukru (białego lub nierafinowanego)1 łyżka cukru z waniliąszczypta soli (zwykłej lub morskiej)3 łyżki kakao (albo 1,5 łyżki karobu)1 łyżeczka sody1/3 kubka oleju1 łyżka octu (balsamicznego, jabłkowego lub winnego)1 kubek zimnej przegotowanej wody lub ulubionego płynu (soku, kompotu, mleka owsianego) ewentualnie 2 garście malin (mrożonych lub świeżych) lub wiśni, bananów, jabłek Suche składniki zmieszać, dolać składniki płynne, wymieszać łyżką tylko do ich połączenia. Dorzucić maliny i przelać ciasto do tortownicy 18-20 cm wyłożonej na dnie papierem. Piec w 180°C, przez ok. 25-30 minut, do suchego patyczka. Pyszne, lekkie, niealergizujące. I takie proste! A do mycia jest tylko łyżka, szklanka i miska ;) PozdrawiamGosia P.S. Zapraszam do przyłączenia się do World Baking Day i wspólne przygotowywanie mojego sernika bez nabiału. P.S.2. Chciałam Was też zaprosić jutro do Dzień Dobry TVN, ale aż się boję, że znów przełożą emisję reportażu o mnie, moim gotowaniu i mojej książce: "Kwiatowa uczta". Obejrzeć reportaż można tutaj. 