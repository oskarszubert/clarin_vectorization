Niniejszym dokonam inauguracji kwiatowej akcji:)  Sałata lodowa, groszek, kukurydza, pomidor, brokuły, łosoś wędzony na ciepło i stokrotki.Do tego majonez a dla Kurdupla oliwa:)  Córcia była cała szczęśliwa, że nazbierane pod lasem stokrotki mogła zjeść. C A Ł Ą DROGĘ PAPLAŁA, że udokujemy kwiatuchy na patelni, aż się zrobią brązowe i krupiące. Ledwie weszłyśmy do domu wyciągnęła tuzin rondli i do każdego wkładała stokrotki:)Nie bardzo chciała wierzyć, że to tak na surowo można, ale sałatę zaczęła jeść właśnie od stokrotek:) Teraz się zastanawiam, jak to teraz na spacerach będę ją musiała pilnować, żeby nie pchała do buzi wszystkich kwiatków, jakie zobaczy ;P 