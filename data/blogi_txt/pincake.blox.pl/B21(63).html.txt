Tyle czekałam na Festiwal Dyni, że w efekcie przegapiłam zaproszenie Bei. Niestety sezon chorobowy w przedszkolu w pełni rozkwitu i kolejny weekend upłynął nam pod znakiem gorączki. Tymczasem sięgnęłam po przepis wyszperany przez Dorotę na bułeczki z marchewką i płatkami owsianymi. Uznałam, że zamiana warzywa na owoc im nie zaszkodzi i powstały pyszne bułeczki dyniowe.   Bułeczki z dynią i płatkami owsianymi 300 ml letniej wody7 g suchych drożdży lub 14 g świeżych drożdży1/2 - 1 łyżeczki soli450 g mąki pszennej chlebowej50 g płatków owsianych1 łyżka oleju rzepakowego100 g dyni startej na drobnych oczkach, użyłam Hokkaido Wodę wymieszać z drożdżami, solą i 2/3 mąki. Wyrabiać na delikatnie omączonej powierzchni przez kilka minut. Dodać płatki i olej, dalej wyrabiając. Dodać dynię, resztę mąki i wyrabiać , aż ciasto przestanie być klejące, stanie się gładkie i elastyczne. Uformować kulę, odłożyć przykryte ściereczk﻿ą w ciepłe miejsce do podwojenia objętości (ok. godziny). Po tym czasie ciasto wyjąć, krótko wyrobić, podzielić na 12 części. Z każdej uformować bułeczkę, oprószyć mąką, odłożyć na blachę (oprószoną wcześniej mąką). Przykryć lnianą ściereczką, odłożyć w ciepłe miejsce na 30 minut do wyrośnięcia. Wyrośnięte bułeczki włożyć do piekarnika nagrzanego do 200ºC. Piec około 15 minut do złotego koloru. Przełożyć na kratkę, do wystudzenia.  Polecam:) ﻿ 