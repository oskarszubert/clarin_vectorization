Jakiś czas temu zostawiła u mnie komentarz Gloria. Napisała tak miłe rzeczy, że przez chwilę poczułam się jak ktoś zupełnie wyjątkowy. Opisała, że często piecze moje ciasto marchewkowe bez jajek ale zamiast orzechów używa zmielonych ziaren słonecznika. Podchwyciłam ten pomysł, bo przyznaję, że tak ciasta jeszcze nie piekłam i zrobiłam ciasto dyniowe na słoneczniku, jednak postanowiłam też dodać odrobinę orzechów dla ich wspaniałego aromatu.  Przepis na ciasto dyniowe w zasadzie jest taki sam, jak w poprzednim sezonie:) 3/4 szklanki mąki (najlepiej razowej)3/4 szklanki zmielonego słonecznika1/2 szklanki zmielonych orzechów włoskich1/2 szklanki cukru1 łyżeczka cynamonu1 łyżeczka proszku do pieczenia BIO 5 łyżek oleju2 łyżki Cointreau1 szklanka tartej dyni (użyłam zwykłej pomarańczowej i lekko odcisnęłam)1 łyżeczka skórki startej z pomarańczymniejsze pół szklanki mleka koziego ;) Suche składniki zmieszałam, dolałam płynne oraz dynię i wymieszałam. Piekłam ok. 50 minut w 180°C. Nie wiem, co mnie podkusiło, żeby piec w formie do babki?! Znaczy wiem, co mnie podkusiło;) ale nie powinnam tego robić, bo ciasta bez jajek, szczególnie te warzywne, nie lubią wysokich form:/ Tak więc na zewnątrz było pyszne, aromatyczne i wilgotne ciasto z chrupiącymi skórkami, a wewnątrz tkwił niezmiernie kremowy i wyjątkowo apetyczny zakalec :P Pozdrawiam serdecznie! 