To fioletowy kalafior!  Juz kiedyś do niego wzdychałam i wreszcie upolowałam;) Smakuje prawie tak samo jak biały, różyczki mają nieco inny pokrój, dłuższe łodyżki. Córcia jak zwykle z kalafiorem wyżarła połowę różyczek na surowo;) Niestety po ugotowaniu, pomimo dodania cytryny, kalafior zrobił się... - niebieski;) Większość fioletu wylądowała w wodzie i wyglądało to tak, jakbym gotowała go w nadmanganianie potasu :P Co jest tylko dowodem, że warzywa najlepiej gotować na parze, bo biały kalafior też zawiera mnóstwo flawonoidów (polifenolowych barwników roślinnych o działaniu przeciwutleniającym), tylko że są bezbarwne i nie widać jak lądują w zlewie. Następnego dnia upiekłam jego resztki z innymi warzywami, z dodatkiem oliwy, soku z cytryny i ziół prowansalskich. Lawendowo-liliowy kalafiorek zrobił się bardzo ciemny, purpurowo-fiołkowy, ale że było już ciemno to zdjęcia wyszły brzydko, więc tu tylko mieszanka na surowo:/ 