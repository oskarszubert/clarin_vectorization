Przepis dostałam od siostry, nawet kilka razy go dostawałam, ale że za każdym razem wino lało się obficie, nie mogłam go zapamiętać:) Co zapamiętałam, a co wymyśliłam?...  1 szklanka letniej wody 20 g drożdży1 łyżeczka glukozy 3 łyżki oliwy z oliwek 2,5 szklanki mąki, ja użyłam „Góralskiej” mieszanki kalibrów 750 i 2000 świeży tymianek, rozmaryn lub inne ulubione zioła pół łyżeczki gruboziarnistej soli morskiej Drożdże rozetrzeć z glukozą, zmieszać z letnią wodą. Dodać oliwę i po trochu mąkę. Powinno powstać bardzo luźne ciasto, takie łyżką mieszane:) Postawić w ciepłym miejscu na 10 minut. Delikatnie wyłożyć na blachę wysmarowaną oliwą. Odstawić do wyrośnięcia na przynajmniej 40 minut. Kiedy porządnie urośnie posypać ziołami i gruboziarnistą solą. Piec w 200°C, aż się zrumieni czyli ok. 20 minut. Acha, warto przed włożeniem do piekarnika spryskać oliwą, ale ja zazwyczaj sobie o tym przypomniam po fakcie:) 