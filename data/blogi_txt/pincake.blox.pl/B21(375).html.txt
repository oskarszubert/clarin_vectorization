Zostałam wskazana w łańcuszku zwierzeń. Z zasady unikam tego typu zabaw, bo mierzi mnie sama idea łańcuszków. Poza tym nie wiem, czy pisać, że moim ulubionym kolorem jest morelowy, czy coś bardziej egzystencjalnego? Jednak trudno, obiecałam, to napiszę. Zasady są następujące: 1. Podaj linka do bloga osoby, która nas ustrzeliła. 2. Zacytuj u siebie zasady zabawy. 3. Napisz sześć rzeczy o sobie. 4. "Ustrzel" następnych 6 osób 5. Uprzedź wybrane osoby, zostawiając komentarz na ich blogu. 1. Ustrzeliła mnie Beata i Grażyna. 2. j.w. 3. I. Tak naprawdę mam na imię Małgosia. Szukałam nazwy strony, a w eksperymentach wypiekowych odwagi nabrałam po różowym cieście dla Córci. Stąd wzięło się pinkcake. Potem uznałam, że jest to też dobry nick i stopniowo przerzuciłam się nań:) Niestety po pewnym czasie znalazłam stronę pinkcakebox.com, z którą nie mam nic wspólnego, a mam nadzieję, że mnie nie pozwą sfiksowani Amerykanie:/ II. Jak już kiedyś wspominałam, uważam się za szczęśliwą osobę. Mam wszystko, co jest dla mnie najważniejsze. Rodzinę, zdrowie wszystkich kochanych osób, porządną pracę, czas dla siebie, który  potrafię przyjemnie spożytkować. Lubię mojego Męża, bo fajny z niego facet, lubię moją Córcię, bo fajna (jak na razie:)) z niej dziewczynka i lubię siebie. III. Kiedyś: czytałam mnóstwo książek (min 3 tygodniowo), jeździłam po świecie, pisałam wiersze, szyłam ubrania, wyplatałam makramę, miałam najmądrzejszego i najpiękniejszego psa na świecie, w domu miałam 120 kwiatków. IV. Teraz: mam dwie prace (już niedługo, przynajmniej tak się pocieszam), Mężusia, Córunię, no i bloga. Czytam może 2 książki na miesiąc. Rzadko jeździmy na wycieczki, bo pracuję niemal w każdy weekend. Nie mam psa, bo nie mam siły, ani kota, bo W nie lubi. Nie mam nawet 20 kwiatków - zostały tylko najwytrwalsze. V. Oprócz tego co mam, marzy mi się drewniany dom w ekologicznym miejscu, niedaleko lasu, z dużą acz przytulną, własną kuchnią, dwójką dzieci, psem, kotem i ogrodem (z fiołkami, nasturcjami, różą i poziomkami:)). I marzy mi się jeszcze nauka tańca nowoczesnego. I powrót do jakiś robótek ręcznych, może haft krzyżykowy?... VI. Najbardziej boję się złych ludzi. Nieuzasadnionej, bezpodstawnej agresji. Przeraża mnie wizja wojny, że jakiś świr rąbnie atomówką w Europę i już nie będziemy więcej żyć beztrosko i przejmować się drobnostkami. Zostanie jedynie głód, strach i walka o przeżycie.  4. Z tym mam zawsze ogromny problem, ponieważ sama nie cierpiąc łańcuszków, nie jestem nigdy pewna, czy powinnam wytypować osoby, które lubię, czy raczej te, których nie lubię, żeby im narobić kłopotu :PW dodatku nie wiem, kogo "ustrzelić", bo przez ten czas, kiedy byłam na wakacjach, łańcuszek przebiegł już chyba wszystkich, których znam. Ale to lepiej, bo mam nadzieję, że nikomu nie narobię przykrości. A w zasadach nie ma ani słowa, że nie można dublować, w związku z tym typuję: Szarlotka, Asieję, Olcię, Andzię, Majankę i Viridiankę Chyba przeżyłam i mam nadzieję, że nic nie zostanie wykorzystane przeciwko mnie;) 