Tradycyjnie do Czekoladowego Weekendu dołączam z tortem urodzinowym Córci. Wielką mądrością jest stwierdzenie, że łatwiej zaspokoić kogoś, kto wie, czego chce, niż takiego, który tego nie wie. Córcia poprosiła o ciasto czekoladowo-waniliowe z czekoladą na wierzchu. Właśnie taki tort jej przygotowałam. Tort wygląda jak zwykłe ciasto, ale Córcia była bardzo zadowolona. Hmmm, 7 lat to już stara baba z niej jest...  Tort czekoladowy bez jajek i bez mleka 1,5 kubka mąki1/2 - 3/4 kubka cukru nierafinowanego1 łyżka cukru z waniliąszczypta soli morskiej3 płaskie łyżki kakao1 łyżeczka sody1/3 kubka oleju1 łyżka octu (balsamicznego, jabłkowego lub winnego)1 łyżeczka ekstraktu waniliowego1 kubek wody (zimnej przegotowanej) lub pól na pół wody z mlekiem kozim, migdałowym albo owsianym Suche składniki zmieszać, dolać składniki płynne, wymieszać tylko do ich połączenia. Przelać do tortownicy 18 cm. Piec ok. 20 minut (w zależności od głębokości formy) w 180°C, do suchego patyczka. Po wystudzeniu polać polewą:1 tabliczka gorzkiej czekolady1 łyżka oleju1 łyżka cukru z wanilią Czekoladę roztopić w kąpieli wodnej. Dodać olej i cukier. Kiedy składniki się połączą, wylać równą warstwą na ciasto. 100 lat Córciu!  ﻿﻿﻿﻿﻿﻿﻿﻿﻿ ﻿﻿﻿﻿﻿﻿ P.S. Osobom, które mają wątpliwości jakoby cukier działał kwasotwórczo w organizmie polecam przeczytać jakikolwiek podręcznik do biochemii lub fizjologii zamiast trolować na blogu. Owszem cukier działa kwasotwórczo w jamie ustnej, dlatego trzeba dzieci uczyć higieny zębów i paszczy. Natomiast w organizmie glukoza i fruktoza są utleniane do dwutlenku węgla, a ich produkty przemiany (kwas pirogronowy) są niezbędne do usuwania ciał ketonowych pochodzących z metabolizmu tłuszczów i białek, które to właśnie powodują zakwaszenie organizmu. Zakwaszenie, a co za tym idzie ubytek wapnia z organizmu, wiąże się nie z cukrem, tylko cukrzycą, czyli stanem, kiedy komórki nie mogą spalać glukozy, tylko zużywają kwasy tłuszczowe i aminokwasy.Natomiast nietolerancja fruktozy występująca u części dzieci, nie jest powodem, dla którego nikomu nie wolno jeść cukru, miodu czy syropu z agawy w moderowanych ilościach i z zachowaniem zasad higieny żywienia. P.S.2. Przypominam o trwającym konkursie :) 