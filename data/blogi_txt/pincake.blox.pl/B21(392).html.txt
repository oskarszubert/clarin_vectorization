Lody Earl grey zrobione przez Aklat przypomniały mi oglądany przed kilkoma laty reportaż o lodziarni, w której podawano wyłącznie lody herbaciane. Lody o smaku Earl grey, madras, assam, darjeeling, zielonej, z cytryną, ze śmietanką itd. Postanowiłam się zabawić w taką właśnie lodziarnie, co mogę spokojnie robić dzięki mojej kochanej siostrzyczce, która nadal umożliwia mi korzystanie ze swojej maszynki do lodów;) Nie spodziewałam się, że ten pomysł uzyska aż taką aprobatę mojej latorośli. Córcia oszalała po prostu na punkcie herbacianych sorbetów! A przecież ona w ogóle nie pija herbaty. Zrobiłam dla siebie mocny sorbet earl grey, zielony i lody golden assam na mleku, natomiast Córcia zakochała się w sorbecie cytrynowo- herbacianym: szklanka słabej herbatyszklanka soku jabłkowegosok z 1/2 cytryny3 łyżeczki brązowego cukru Podany w filiżankach:) Następnego dnia zrobiłam jej sorbet herbaciany z sokiem z pomarańczy (szklanka herbaty + szklanka soku + 3 łyżeczki cukru) i zjadła od razu cały kubełek:)  Kolejna edycja sorbetu herbacianego z cytrynką została przygotowana w długich tubach z patyczkami. Tuby po dokładnym przyjrzeniu się, okażą się pojemniczkami po tabletkach musujących:) Rozwiązanie dużo wygodniejsze niż folia aluminowa. Żeby wyjąć lody z tubki, trzeba ją na chwilę zanurzyć w gorącej wodzie. 