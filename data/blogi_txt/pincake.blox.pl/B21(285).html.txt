Danie Gary'ego Rhodesa podpatrzone w zeszłym roku u Kabamaigi. Dynia Hokkaido umyta, pokrojona w plasterki, posmarowana oliwą i cukrem. Grillowana 5 minut, posypana cukrem ponownie i znów grillowana. Podana na ciepło z sorbetem cytrynowym. Sorbet cytrynowy zrobiłam wg klasycznych proporcji na lemoniadę: szklanka soku z cytrynyszklanka cukruszklanka wodypół łyżeczki skórki startej z cytryny Mieszać ręcznie ﻿wyciągając z zamrażarki co jakiś czas, aż całkiem zamarznie lub w maszynie do lodów.  Sorbet, delikatnie ujmując, wyszedł rewelacyjny, natomiast dynia... Szczerze mówiąc to był pierwszy raz kiedy dynia mi nie smakowała. Ogólne wrażenie: pieczony kartofel z cukrem. Wg mnie zupełnie nie trafione danie. Dynia zasługuje na wiele lepsze traktowanie. 