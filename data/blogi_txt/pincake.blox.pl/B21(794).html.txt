Wymagania co do blogów kulinarnych rosną. Żyłujemy zdjęcia, komponujemy serwetki i talerzyki, układamy składniki w wyrafinowane kształty. Pieczemy na próbę. Mało która blogerka przyzna się do klapy. Na blog może trafić tylko ideał. A u mnie - zakalec. A co? Nie będę Wam żałować:) Jak to ktoś powiedział, to nie jest wyścig o złote kalesony :D W smaku ciachu niczego nie brakuje. Bo braku jajek i krowy na pewno nie żałuję. Ta zebra została upieczona z okazji urodzin koleżanki, żeby Młoda (i ja z resztą też:)) nie siedziała tylko i patrzyła jak inni jedzą. Nic nie zapowiadało klapy, z resztą popatrzcie:﻿  W tortownicy ciasto wyglądało porządnie. Wierzch spękany, patyczek wychodził suchy. Tylko, że wbiłam go z boku, a w środku okazało się płynne. No i zapomniałam włączyć górną grzałkę. Na smak ciasta nie miało to większego wpływu, no a z resztą kto nie wylizuje surowego ciasta z miski? No kto? Czy jest ktoś, kto potrafi się powstrzymać? To ta płynna odrobinka też nie będzie przeszkadzała;)  ﻿Zebra wegańska 1,5 szklanki mąki3/4 szklanki brązowego cukru nierafinowanegoszczypta soli morskiej1 łyżeczka proszku do pieczeniapół szklanki oleju1 łyżeczka octu balsamicznego1 łyżka ekstraktu waniliowego1 szklanka mleka owsianego 1,5 łyżki kakao﻿ziarenka z połowy laski wanilii Suche składniki trzeba zmieszać, dolać składniki płynne, wymieszać metodą muffinkową tzn. tylko do połączenia składników.﻿ Podzielić na dwie części, do jednej dodać wanilię, do drugiej kakao. Na zmianę nalewać po kilka łyżek ciemnego i jasnego ciasta do wysmarowanej tortownicy 18 cm i piec ok. 30 minut w 180°C, aż patyczek będzie wychodził nieoblepiony. Tylko wbijcie w sam środek ciasta, żeby nie powtórzyć mojej klapy:) Buźka Dziewczyny! 