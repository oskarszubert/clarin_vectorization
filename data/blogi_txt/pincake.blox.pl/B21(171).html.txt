Kiedy pierwszy raz zrobiłam ciasto z kaszy jaglanej, od razu wiedziałam, że w kolejnym roku zrobię je z surową dynią, kiedy tylko zaowocują. No po prostu od razu wiedziałam, miałam zaklepane w głowie, zafiksowane i już. Chciałam się wyrobić na Festiwal Dyni u Bei, ale tu już mi zbrakło organizacji.Do tego ciasta potrzebna jest bardzo soczysta dynia - wybrałam oczywiście Muscat de Provence, również ze względu na jej pyszny smak. Ja osobiście nie lubię pomarańczowych dyń olbrzymich, wolę odmiany dyń o zielonej skórce, pozbawione tego dziwnego "dyniowego" posmaku. I tak zrobiłam ciasto dla wielbicieli dyń, ciasto zdrowe, bez glutenu, bez jajek i bez nabiału - idealne, a na dodatek bardzo smaczne! :) I ten złocisty kolor!   Ciasto dyniowe z kaszy jaglanej - przepis własny 350 g surowej kaszy jaglanej1,2 kg surowej bardzo soczystej dyni (np. prowansalskiej muszkatołowej)1 łyżka cukru z wanilią (lub ekstraktu waniliowego)1 kopiata łyżeczka cynamonu1 łyżeczka przyprawy do grzańcaszczypta zmielonych goździków2 łyżki oliwypo garści rodzynek, żurawiny i pokrojonych suszonych moreli1/4-1/2 szklanki miodu, syropu z agawy lub innego słodzidłapół szklanki soku pomarańczowego Dynię obrać i zetrzeć na tarce. Wymieszać wszystkie składniki. Jeżeli masa jest zbyt sucha można ją podlać jeszcze sokiem pomarańczowym, żeby kasza była dokładnie i intensywnie zamoczona. Próbując ciasta, żeby sprawdzić, czy jest wystarczająco słodkie, pamiętajcie, że dynia w czasie pieczenia uwalnia jeszcze słodycz.Przełożyć masę do keksówki dokładnie wyłożonej papierem do pieczenia. I tutaj ta sama uwaga co zawsze: form silikonowych, teflonowych lub ceramicznych nie trzeba wykładać papierem, ale że sok z owoców wżera się w metalowe formy, więc te trzeba koniecznie. Ciasto włożyć do piekarnika nagrzanego do 180°C (tylko dolna grzałka) i piec ok. 90 minut do zezłocenia wierzchu. Wyjąc z formy. Ciasto należy kroić dopiero po całkowitym wystudzeniu, bo inaczej może się rozpadać.  Żałuję tylko, że przy krojeniu wyżarłam większość moreli, bo w cieście przydałoby się ich więcej ;) Dynia muszkatołowa ma świetny owocowy smak, który cudnie gra z bakaliami i cynamonem. Ciasto jest nie tylko pyszne, ale i absolutnie zdrowe, a takie cuda, rzadko się zdarzają :D Smacznego! 