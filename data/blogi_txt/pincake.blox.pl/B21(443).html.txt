Niezmiernie miło mi poinformować, że moja książka "Kwiatowa uczta" jest już dostępna w sprzedaży. Ponadto "Kwiatowa uczta. Jadalne kwiaty w 100 przepisach" dostała się do ścisłego finału konkursu na najlepszą monografię kulinarną na świecie. Informacje o książce: Autor: Małgorzata Kalemba-DrożdżTytuł: "Kwiatowa Uczta. Jadalne kwiaty w 100 przepisach" Wydawnictwo: Egros Liczba stron: 244 okładka: twarda  rozmiar: 170 x 240 (czyli B5) ISBN: 978-83-89986-83-2 Opis z okładki: "Oto książka dla wielbicieli kuchni, osób otwartych na nowe smaki i chętnych do przeżycia niezwykłych wrażeń kulinarnych. Również dla mniej biegłych w sztuce gotowania. Jadalne kwiaty z feerią barw, bogactwem aromatów i subtelnością zapachów dostarczają niepowtarzalnych wrażeń estetycznych i smakowych. Służą nie tylko do dekoracja potraw, ale również jako przyprawa lub jeden z głównych składników dania. Zdobycie jadalnych kwiatów nie jest trudne, ponieważ wiele z nich można w prosty sposób hodować nie tylko we własnym ogródku, lecz nawet na balkonie lub parapecie. W książce zebrałam klasyczne przepisy oraz zupełnie nowe, powstałe z potrzeby chwili, w barwnych kwiatowych aranżacjach. W większości są to bardzo proste dania, łatwe do przygotowania bez specjalistycznych sprzętów czy wyjątkowych umiejętności." "Kwiatowa uczta" jest połączeniem poradnika, przewodnika botanicznego i książki kucharskiej. W książce zawarłam ponad 100 przepisów, opisy ponad 70 rodzajów kwiatów (a znacznie więcej gatunków), dużą porcję porad i prawie 400 zdjęć. Przepisy są różne: mięsne, nabiałowe, wegańskie, słodkie, wytrawne, alkoholowe - ale wszystkie kwiatowe. Każda przedstawiona kwiatowa potrawa została przeze mnie przygotowana i sfotografowana, a następnie zjedzona przeze mnie i moją rodzinę. "Kwiatowa uczta" została wydana na pięknym, grubym, kredowym papierze. Format jest praktyczny zarówno do ułożenia na kuchennym stole, jak i do wtulenia się z książką w fotelu. Gdzie kupić "Kwiatową ucztę"? Książkę można było kupić: w Empiku (klik), Merlinie (klik), Gandalfie (klik), Matrasie (klik) ale ponieważ nakład jest już niemal wyczerpany, to można ją dostać jeszcze na aukcjach wydawnictwa Egros (klik) albo po prostu napisać na: sprzedaz@egros.pl gdzie na pewno będzie dostępna, oraz bywa w małych księgarniach na terenie całego kraju. Jeżeli nie ma jej na półce, można poprosić księgarnię o sprowadzenie książki z wydawnictwa. Patronat medialny: ugotuj.to, papaja, blox i durszlak. Jeżeli jeszcze się nie zdecydowaliście na zakup mojej książki, zapraszam Was do zapoznania się z materiałami: Recenzje: Kulinarna czytelnia, Bea w kuchni, W krainie smaku, Czas wina, Kuchnia. Wywiady: Smacznego.pl, Poradnik Restauratora, Ugotujto.   Pozdrawiam serdecznie i zapraszam do kulinarnej przygody z jadalnymi kwiatami!Gosia 