Zacznę od tego, że nikomu nie będę wmawiać, że upieczone pączki to pączki, bo tak nie uważam. Pączki są smażone i kropka. Upieczone są po prostu bułeczkami. Tytuł wpisu wziął się stąd, że to MIAŁY być pączki dyniowe. Jednak w momencie formowania kuleczek doszłam do wniosku, że jak ja mam po tygodniu ząbkowania jeszcze sterczeć na rondlem i je smażyć, to chyba sama wpadnę do niego i usmażę swoją powabną buzię. Więc zawinęłam w ciasto konfiturę z owoców róży i po prostu﻿ wsadziłam buły do piekarnika. I przepraszam, że nie wyrobiłam się z wpisem jeszcze w karnawale, ale jak coś, to pączki będą w sam raz na przyszły rok, a bułeczki na Wielkanoc;) Poza tym mam nadzieję, że poradziłyście sobie z moimi pączkami bez jajek. Bułeczki Hokkaido / pączki dyniowe 600 g mąki10 g drożdży liofilizowanych100 g brązowego cukru + 1 łyżka cukru z waniliąszczypta soli100 g margaryny nieutwardzanej, masła koziego lub masła klarowanego (bardzo polecam, bo jego orzechowy smak super podkreśla dyńkę)1 szklanka przecieru dyniowego (z Hokkaido - rozmrożonego)1 szklanka mleka koziego﻿﻿ (roślinnego lub wody)1 łyżka spirytusu﻿ (przy bułeczkach można ominąć) nadzienie: konfitura z owoców róży Zmieszać mąkę, cukier, sól i drożdże. Masło roztopić, dodać do niego mleko, dynię i wmieszać do ciasta razem ze spirytusem. Wyrobić i zostawić w cieple do podwojenia objętości (około godziny). Lekko wyrobić, formować kulki ciasta zawijając doń po łyżeczce konfitury. Jeżeli będziecie jednak smażyć pączki, to może rzeczywiście lepiej szprycą nadziewać po smażeniu. Pączki/bułki zostawić do wyrośnięcia (ok. 30-40 minut) pod cieniutką ściereczką. Piec w 180°C około 15 minut﻿ lub smażyć na rozgrzanym oleju (jednak nie za gorącym, bo w środku będą surowe i nie za zimnym bo nasiąkną). Polecam - pycha! Tym przepisem zastartowałam w Wyborach Kulinarnego Bloga Roku. Zagłosujcie tutaj, proszę:) Koleżanki blogerki, mam nadzieję, że nadal pozostaniemy koleżankami i zagłosujecie na konkurentkę:) Ponieważ zdaję sobie sprawę, że tak naprawę żadną konkurencją dla Was nie jestem, a tak popyrtany blog, jak mój, niszowy i z odwiedzinami poniżej 2 tysięcy﻿ nie ma szans na główną wygraną, jednak zabawa może być fajna:) 