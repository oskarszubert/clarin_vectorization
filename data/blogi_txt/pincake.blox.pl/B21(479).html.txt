W zeszłym roku wymyśliłam rewelacyjne ciasto cukiniowo-kokosowe (oczywiście bez jajek), w tym roku takim ciastem napełniłam foremki muffinkowe. Są tak samo pyszne jak ciasto:) Chociaż brakowało mi żurawiny. Fajnie by było uzupełnić wypiek o ten kwaśny akcent np: dodając po kilka jagódek czerwonej porzeczki. Muffinki cukiniowo-kokosowe (bez jajek) 1 szklanka wiórków kokosowych1 szklanka mąki0,5 szklanki cukru1 łyżeczka sody"mniejsze pół" szklanki oleju1 łyżeczka soku cytrynowego1 szklanka startej cukinii 3/4 szklanki mleka koziego (lub innego ulubionego) Suche składniki pomieszać. Cukinię umyć, wyciąć gniazda nasienne i zetrzeć na tarce. Użyłam malutkich młodych cukinii, których nie obierałam ze skóry, przez co ciasto było przyjemnie zielone.  Warzywa dodać do składników suchych, dolać składniki płynne i wymieszać. Nałożyć do foremek wysmarowanych olejem lub wyłożonych papilotkami. Piec ok 20 minut w 180°C.  W środku też były zielonkawe:)  Dodaję do akcji: Warzywa w słodyczach i Cukinia 2012. 