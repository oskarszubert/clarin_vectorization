Wczoraj było u nas bardzo zielono na obiad: zupa z rukoli i makaron z brokułami, a najśmieszniejsze, że wcale nie planowałam takiej zieleni. Samo tak wyszło, bo nie chciało mi się iść na zakupy;) Zupę z rukoli zrobiłam nieco inaczej niż zazwyczaj robię zupy z zielska. Tak, zielska:) Bo w taki sam sposób można przygotować zupę z roszponki, szpinaku, pokrzywy, komosy i innych chwastów:) Wczoraj wykorzystałam zamrożone pół opakowania rukoli, które kiedyś nie zostało zjedzone i drugie pół świeżej rukoli, której nie przejedliśmy w postaci sałatki z melonem i szynką (bardzo podobnej do tej). Zazwyczaj gęstość zupy z zielska zawdzięczają ziemniakom, ale miałam resztki ryżu z rosołu z poprzedniego dnia nie przejedzonego przez dzieci. Czyli w sumie była to zupa resztkowa:)  Zupa z rukoli opakowanie rukoli2 ząbki czosnku1 ziemniak3/4 szklanki ugotowanego ryżu1 litr bulionu (u mnie warzywny bez glutaminianu)przyprawa do żurku Kamismajeranek, chilli1 łyżka oliwy do smażenia Czosnek lekko posiekałam i delikatnie podsmażyłam, dodałam pokrojonego w kostkę ziemniaka. Zalałam bulionem. Kiedy ziemniaki zmiękły, wrzuciłam rukolę, ryż i przyprawy. Gotowałam ok. 3 minuty. Pozostało zupę zmiksować i podać.  Porcję dla W wzbogaciłam wiórkami Parmiggiano Reggiano. Zazwyczaj do zupy podaję grzanki, fajnie też pasuje mleko kokosowe, czy olej z pestek dyni. Nie wierzcie, że dzieci nie lubią zielonych brei, bardzo lubią. U nas największe sukcesy święciła zupa nazwana "Rzygi Shreka" :P 