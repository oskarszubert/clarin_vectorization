Oto ciasto, które upiekłam na doroczny przedszkolny piknik i odbywający się w jego ramach konkurs cukierniczy. W tym roku kryterium wyboru stawiało na smak. I... zajęłam trzecie miejsce :) Myślicie, że ktoś się zorientował, że je ciasto bez jajek i nabiału? ;)   Ciasto z galaretką, kremem jaglanym o smaku białej czekolady i truskawkami Ciasto: 100 g margaryny lub oleju kokosowego 2 łyżki cukru 2 szklanki płatków owsianych* 1/2 szklanki mąki jaglanej lub owsianej1 łyżka wody1 łyżka kakao Nadzienie: 1,5 szklanki mleka owsianego 0,5 szklanki kaszy jaglanej 2 łyżki miodu lub cukru 1 łyżeczka ekstraktu waniliowego 100 g przyzwoitej margaryny lub oleju kokosowego 50 g masła kakaowego 1/2 szklanki mleka owsianego lub ryżowego w proszku (można ominąć) Wierzch: truskawki 1 galaretka truskawkowa ewentualnie bukiecik fiołków rogatych lub innych jadalnych kwiatów Margarynę lub olej kokosowy roztopić i zmieszać z cukrem i płatkami owsianymi podsypując mąką do uzyskania plastycznej masy. Wylepić ciastem dno tortownicy o średnicy 20 cm lekko unosząc boki. Piec około 15 minut w 200°C. Wystudzić. Kaszę jaglaną ugotować na mleku. Po lekkim przestudzeniu dosypać masło kakaowe i mieszać, aż się całkiem roztopi. Wystudzić całkowicie, po czym zmiksować blenderem razem z cukrem, wanilią, mlekiem w proszku i margaryną. Wyłożyć masę na upieczony spód. Wstawić do lodówki. Galaretkę rozpuścić w 1 szklance gorącej wody. Wystudzić i poczekać, aż zacznie gęstnieć. Umyte i osuszone truskawki ułożyć na kremie i zalać tężejącą galaretką. Udekorować kwiatami. Wstawić do lodówki do czasu podania. *Jeżeli ciasto ma być absolutnie bezglutenowe, musicie zaopatrzyć się w certyfikowany owies. To zboże z natury nie zawiera glutenu, ale zazwyczaj jest nim zanieczyszczone. ﻿ Wygrałam uśmiechniętą pałkę do ucierania! Notabene jeszcze rano namawiałam główną konkurentkę, żeby jednak wzięła udział konkursie. I co? Wygrała! To był nasz ostatni piknik przedszkolny, przynajmniej na razie. Za tydzień - szkoła. 