Spodziewajcie się u mnie festiwalu muffinek;) W sumie jak ładniej brzmi: muffinek czy muffinków? Wreszcie pozgrywałam zdjęcia i zasypię Was pulchnymi babeczkami! Jeszcze w zeszłym roku zobaczyłam na którymś z blogów ciasto pomarańczowe z makiem i bardzo mi się spodobało (bardzo proszę przypomnieć mi, kto mnie zainspirował, bo pamiętam że zostawiłam tam komentarz, chyba za dużo proszku do pieczenia było?...)  Muffinki cytrynowo-makowe 1,5 szklanki mąki2-4 łyżki maku2/3 szklanki brązowego cukru szczypta soli morskiej1 łyżeczka sody1/3 szklanki oleju1 łyżka soku z cytryny1 łyżeczka ekstraktu waniliowego1 łyżeczka skórki startej z cytryny1/2 szklanki soku pomarańczowego1/2 szklanki mleka koziego (lub owsianego wtedy będzie wegańsko) Suche składniki trzeba zmieszać, dolać składniki płynne, wymieszać tylko do połączenia składników. Przełożyć do foremek muffinkowych wysmarowanych oliwą i piec ok. 15-20 minut w 175°C do suchego patyczka.  Te piegi mnie urzekły, a wypiek bardzo polecam, bo pyszne również są wielce, a nie jedynie z wyglądu urokliwe. 