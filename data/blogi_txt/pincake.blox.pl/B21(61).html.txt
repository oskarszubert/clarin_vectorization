Zobaczyłam odwróconą tartę brzoskwiniową w zapowiedziach programowych BBC i mnie aż skręcało z zazdrości. Zapragnęłam takowej i korzystając z chłodnych dni zrobiłam po swojemu z dodatkiem osobiście suszonej ekologicznej lawendy. Nie pamiętam już kiedy ostatnio jadłam coś tak niesamowicie słodkiego, ale było to również potwornie pyszne.  Na ciasto:1 szklanka mąkipół kostki (100 g) margaryny nieutwardzanej bez konserwantów1 łyżka cukru z wanilią (następnym razem dam samą wanilię)1 łyżka oliwy1 łyżka likieru cytrynowego Zagniotłam ciasto, rozwałkowałam (jak zwykle przy pomocy butelki oliwy:)) i schowałam do lodówki. Nadzienie:3 DUŻE twarde brzoskwinie (planowałam morele, ale tak lało, że nie chciało mi się wychodzić z domu, więc stanęło na brzoskwiniach, które dochodziły na parapecie)3 łyżki oliwy3/4 szklanki cukru1 łyżeczka miodukawałek skórki pomarańczowej1 szczypta i 1 gałązka suszonej lawendy Brzoskwinie przekroiłam na pół i wyciągnęłam pestki. Cukier, oliwę i miód stopiłam na patelni na karmel, dodałam skórkę pomarańczową, lawendę i włożyłam brzoskwinie. Zastanawiałam się, czy ściągać skórę i pomimo iz utrudniała później krojenie ciasta, to nie żałuję, że się jej nie pozbyłam, ponieważ jedzenia nie utrudniała a dodała karmelowi cudowny różowy kolor. Smażyłam owoce powolutku przewracając delikatnie jakieś pół godziny. Odstawiłam na chwilę (żeby zjeść obiad), wyłowiłam pomarańczę i lawendę, po czym przełożyłam brzoskwinie do formy (bo moja duża patelnia nie mieści się w piekarniku, a mała ma plastikową rączkę), polałam karmelem i przykryłam ciastem. Piekłam w 175ºC przez 30 minut. Gorącą Tarte Tatin należy odwrócić do góry dnem, co przy użyciu formy do tarty jest trudne i jakoś tak 3/4 karmelu się mi wylało, na szczęście przezornie robiłam to nad zlewem;) Posypałam szczyptą kwiatów lawendy.  Jedliśmy tartę gorącą, ciepłą i zimną. Każda była pyszna! W sumie to cieszę się, że większość karmelu się wylała, bo i tak była okropecznie słodka. Nie wiecie, czy nie da się zrobić karmleu bez cukru? :D Wspaniałe ciasto, już kombinuję nad innymi owocami;) I może innymi kwiatami?... Na razie jest brzoskwiniowo i kwiatowo. 