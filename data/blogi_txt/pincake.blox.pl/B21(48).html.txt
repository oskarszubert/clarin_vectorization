Ponieważ kilka z Was zgłosiło reklamacje co do mojego biszkoptu bez jajek w piątkowym torcie urodzinowym, postanowiłam sprawdzić, czy wszystko jest w porządku. Chociaż to jest takie samo ciasto jak to w zachciankowym torciku malinowym i biszkopcie bez jajek, a zawsze piekę wg tych samych proporcji. Ale żeby być pewną, czy aby nie był to artefakt, którym niechcący wprowadzam Was błąd i większa ilość ciasta się upiecze, użyłam 300 ml kubka, a nie szklanki 250ml. Przepis już podaję z modyfikacjami, jeżeli wtedy Wam nie wyszło, to teraz już po prostu musi. Oczywiście, jeżeli jeszcze nie piekłyście ciasta bez jajek, to od razu muszę sprostować, że nazwa "biszkopt" jest mocno na wyrost, bo ciasto bez jajek nie będzie tak puszyste jak ubita na sztywno piana, ale konsystencją przypomina przyzwoitą babkę ucieraną.  Biszkopt bez jajek 2 kubki mąki3/4 kubka cukru w tym waniliowyszczypta soli morskiej1 kopiata łyżeczka proszku do pieczenia BIO1 łyżeczka sody"nieco mniejsze pół" kubka oleju1 łyżka octu (balsamicznego, winnego lub jabłkowego)1 łyżeczka ekstraktu waniliowego1 kubek mleka koziego (lub lekko rozcieńczonego roślinnego) Suche składniki zmieszać, dolać składniki płynne, wymieszać tylko do połączenia. Przelać do tortownicy 18-20 cm wyłożonej na dnie papierem, piec ok. 40-50 minut w 180°C (w zależności od piekarnika) do suchego patyczka (widać ślady po przedwczesnym wbijaniu:)). Ciasto powinno samo odejść od boków tortownicy, ewentualnie wymaga lekkiego podważenia nożem.  Jak widzicie, zakalca nie ma! :) Można spokojnie przekroić na dwa grube lub trzy cienkie krążki. ﻿ Pozdrawiam serdecznie i polecam się na przyszłość :) P.S. Reklamacji odnośnie mojego ciasta czekoladowego w dowolnej formie i z dowolnymi dodatkami nie uwzględniam :D 