Witam was serdecznie po urlopie! I zapraszam na...  Zestawienie tych smaków zobaczyłam chyba ze dwa lata temu na KuchniaTV w mini etiudach Wojciecha Amaro, który niczym prestidigitator w teatralnej atmosferze wyczarował z nich fikuśny barszcz. Połączył kiszonkę z buraków, ananasa, czosnku i jarzyn, sok z gotowanych buraków, sok z surowych buraków i sok z ananasa, po czym podał z oliwą chrzanową w idiotycznym naczyniu przypominającym probówkę. Aż tak odważna nie jestem, by ryzykować obiad, ale połączenie buraków z ananasem postanowiłam wypróbować. Poza tym odgrażałam się, że zrobię lody z buraków, no i proszę:) I wiecie co? Buraczki z ananasem smakują niesamowicie. Chociaż jednego akordu mi w tych lodach brakowało, a mianowicie... pieprzu! Serio, aż się prosiły o szczyptę:) Sorbet ananasowo-buraczkowy pół ananasa2 podłużne buraki1 mały banan łyżka soku z cytryny cukier do smaku Buraki umyć, obrać, zawinąć w papier do gotowania i upiec na miękko w 180 stopniach (około godziny). Po wystudzeniu czeka najtrudniejsze zadanie: homogenizacja buraka na gładko. Ja najpierw starłam, później zmiksowałam. Następnie trzeba zmiksować razem wszystkie składniki i zamrozić. Polecam użycie podłużnej odmiany buraków, która nie ma tego typowego dla okrągłych buraczków ziemistego posmaku. Smacznej zabawy! 