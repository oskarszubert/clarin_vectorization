10 lutego rozpoczął się Nowy Rok wg chińskiego kalendarza księżycowego, rok Węża. Dziwnie się składa, że Chiński Nowy Rok w moim harmonogramie odbija się wyraźniejszą cezurą niż nasz Sylwester, w związku z tym świętujemy ten dzień tradycyjnymi chińskimi ciasteczkami z zielonego groszku. Ponieważ w lutym nie wyrobiłam się z wpisem, postanowiłam przełożyć go specjalnie na okazję akcji Zielono mi :)  Ciasteczka z zielonego groszku 250 g mąki250 g zmielonego zielonego groszku (suchego)150 g cukru pudru150 ml oleju (bardzo polecam dodatek skórki z cytryny lub kropli miętowych)  Ponieważ w dalszym ciągu nie udaje mi się zdobyć suszonego zielonego groszku, zmieliłam w blenderze świeży (mrożony). W czasie miksowania dolałam olej, żeby uzyskać idealnie gładką masę. Dodałam cukier, a potem dosypywałam mąkę, aż uzyskałam ciasto zdatne do lepienia. Z ciasta rolowałyśmy z Córcią kulki średnicy około 3 cm. W każdej kulce robiłyśmy dołek. Trzeba piec w 170ºC około 20-25 minut, pilnując, żeby się nie zrumieniły, bo nie będą zielone.  A przecież muszą być Zielone:) 