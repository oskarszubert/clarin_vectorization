Co to jest, czerwone pod zielonym siedzi na beżowym? Ciasteczka robione kiedyś tam przy okazji. Dawno. Jeszcze widnieje tu nie oddana patera teściowej, którą możecie oglądać na kilku zdjęciach bloga i w książce. Paterę, nie teściową;)  Kruche babeczki 1,5 szklanki mąki pszennej1/2 kostki margaryny bezmlecznej1 łyżka cukru pudru z wanilią1 łyżka likieru cytrynowego lub soku z cytrynypół łyżeczki skórki startej z cytryny1-2 łyżki oliwy konfitura malinowa lukier z chlorofilem (cukier puder, likier cytrynowy, woda, chlorofil) Ze składników szybko zagnieść ciasto. Wylepić nim foremki na babeczki i piec ok. 15 minut w temperaturze 180ºC.  Napełnić konfiturą i zalać lukrem. Malunek z pisaków zrobiłam, dlatego, że konfitura okazała się dżemem i była za rzadka i wypływała nad lukier. Żeby nie było widać czerwonych plam, to je zamalowałam, z braku weny - w spiralki. Wszystko przez to, że rodzina mi już marudziła na nadmiar róży, bo jakbym użyła przecieru z płatków róży, to nic by nie wypłynęło:P 