Upalna wprost zima obdarowała mnie pysznościami prosto z łąki. Rośliny pełne nadziei, że to już wiosna, wypuściły młode pędy, a stokrotki i gwiazdnica nawet zakwitły. Żeby się nie zmarnowały w śnieżnej zawierusze, postanowiłam je wykorzystać w konkursie u Majany licząc, że uda mi się zaskoczyć jury dziką jajecznicą. Dzika jajecznica z jadalnymi kwiatami i zielskiem 16 jajek przepiórczych (lub 2 kurze)1 łyżeczka smalcu roślinnego Smakowita pajda z ziołami ogrodowymi (lub smalcu gęsiego)2-3 łyżki młodziutkich pędów gwiazdnicy, listków fiołków, krwawnika, tasznika1-2 łyżki stokrotek Wszystkie listki dokładnie umyć, osuszyć i posiekać. Smalczyk roztopić na patelni, dorzucić listki i chwilę podsmażyć. Jajka wbić do miseczki (nie próbujcie wbijać jajek przepiórczych prosto na patelnię, zanim rozbije się drugie, to pierwsze już będzie całkowicie ścięte). Moim zdaniem nie trzeba solić, bo Pajda już jest słona. Jajka przelać na patelnię i smażyć jajecznicę do ulubionej gęstości. Przed podaniem posypać stokrotkami. Swoja drogą potrawy jajeczne po prostu kochają dodatek jadalnych kwiatów!  Smakowita Pajda zaskoczyła mnie tym, że w składzie nie zawiera tłuszczów utwardzanych, a wyłącznie naturalne oleje. Duży plus. Przepis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. 