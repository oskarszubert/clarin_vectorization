Z serii oszczędzania na jedzeniu;) Zbierając dzikie rośliny wybierajcie tylko najmłodsze, najdelikatniejsze listki. Nie przejmujcie się, jeżeli w Waszych ogródkach chwasty już nadmiernie wybujały. Wystarczy je skosić, a za trzy dni, będziecie mieć mnóstwo młodziutkich pysznych pędów! :)  Sałatka chwastowa garść młodych liści mniszka lekarskiegogarść młodych liści pokrzywygarść młodych kwitnących pędów gwiazdnicy garść młodych liści babki lancetowatej kilka młodych liści bluszczyka kurdybanka mała garść młodych odziemnych liści krwawnika mała garść młodych liści szczawiu kilka listków koniczyny kilka kwiatów stokrotki i garstka stokrotkowych liścikilka ogrodowych bratków do dekoracji sos winegret: 3 łyżki oliwy, 1 łyżka octu winnego, 1 łyżeczka musztardy, 1 łyżeczka miodu, sól, pieprz sos śmietanowy: 3 łyżki śmietany, 2 łyżki majonezu, grzanki z 2-3 kromek chleba Wszystkie listki i pędy dokładnie opłukać i osuszyć. Pokrzywę zblanszować. Zmieszać wszystkie zioła i lekko posiekać, dodać kwiaty, doprawić solą i polać sosem winegret. Sałatkę można też podać z sosem śmietanowym i grzankami. I tak wyglądała porcja dla nabiałożercy:  Zaś moja porcja z winegretem była ostrzejsza w smaku, jednak wyglądała o wiele ładniej;) Danie z ziół, zielsk i kwiatów. Wystarczy spakować sobie sos i wodę do mycia, a resztę składników znajdziemy podczas pikniku:) ﻿﻿  ﻿ 