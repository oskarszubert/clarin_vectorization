Jeżeli jeszcze nie przekonaliście się do dyni, to najwyższa pora się przełamać:) Ja bardzo lubię odmiany o zielonej skórce - smakują bardziej owocowo. Tu użyłam prowansalskiej dyni muszkatołowej o cudnym brzoskwiniowym aromacie.   Drożdżówki dyniowe z cynamonem i rodzynkami bez jajek ciasto:600 g mąki + na podsypanie7 g drożdży liofilizowanych czyli 1 opakowanie100 g brązowego cukru (mniejsze pół szklanki) + 1 łyżka cukru z waniliąszczypta soli90 g margaryny nieuwodornianej albo masła koziego1 szklanka przecieru dyniowego - zmierzyłam to są 3 bardzo kopiate łyżki3/4 szklanki mleka koziego (ulubionego roślinnego lub wody) nadzienie:2 łyżki margaryny nieuwodornianej albo masła koziego3 łyżeczki cynamonu7 łyżeczek cukru100 g rodzynek lukier:2 łyżki soku z cytryny2 łyżki wody3/4 szklanki cukru pudru  Zmieszać mąkę, cukier, sól i drożdże. Tłuszcz roztopić, dodać do niego mleko, dynię i wmieszać do ciasta. Wyrobić i zostawić w cieple do podwojenia objętości (około godziny). Wyrobić, przełożyć na blat posmarowany mąką, rozciągnąć podsypując mąką i rozwałkować na zgrabny prostokąt. Posmarować dwiema łyżkami roztopionego tłuszczu, posypać równomiernie cukrem, cynamonem i rodzynkami. Swoją drogą to pomyślałam, że już ze mną krucho, jeśli liczę łyżeczki cukru;) Ciasto zwinąć w rulon i pokroić go w 2,5 cm plasterki. Przełożyć zawijaski na blachę wyłożoną papierem i zostawić do wyrośnięcia (ok. 30 minut) pod przykryciem. Piec w 180°C około 15 minut, przed pieczeniem można posmarować mlekiem dla ładnego połysku, ale ja jak zwykle zapomniałam. Jeszcze gorące lukrowałam.  Wam też tak trudno zrobić zdjęcie? Bo ja mam całą kolekcję rączek, czupryn a nawet nóżek;) 