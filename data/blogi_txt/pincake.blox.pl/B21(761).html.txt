Długo nie mogłam wydobyć od Córci decyzji, jaki by chciała tort na urodziny. Raz miał to być tęczowy, innym razem tort z barbie, kiedy indziej marzyła o kucykach i kwiatkach. W końcu zadecydowała, że chce... różany. Serio, bez żadnej mojej podpuchy:) Ma być różany w smaku i różany z wyglądu. Wrzuciłam w gugle rose cake, żeby wybrała konkretny pomysł, drżąc ze strachu, że jeszcze będę musiała lepić las marcepanowych róż. Na szczęście wybrała coś prostszego. Jednak dla pewności sobie potrenowałam;) Z doborem ciasta i masą poszłam po najmniejszej pysznej linii oporu:)  Tort czekoladowy 1,5 szklanki mąki3/4 szklanki brązowego cukru nierafinowanegoszczypta soli morskiej2 łyżki kakao3/4 łyżeczki sodypół szklanki oleju1,5 łyżeczki octu balsamicznego1 łyżeczka ekstraktu waniliowego1 łyżka wódki borówkowej1 szklanka mleka (owsianego lub koziego, u mnie pół na pół)﻿ Suche składniki zmieszać, dolać składniki płynne, wymieszać. Przelać do tortownicy 18-20 cm, piec ok. 25 minut w 180°C do suchego patyczka. Masa czekoladowa- możecie również użyć np.: musu awokado lub musu śliwkowego.﻿﻿ 100 g przetartych owoców﻿ lub margaryny bezmlecznej nieutwardzanej (może być taka do smarowania) 100 g gorzkiej czekolady1-2 łyżki cukru pudru z waniliąwarto dodać też kilka łyżek łagodnej oliwy﻿ Czekoladę rozpuścić w kąpieli wodnej razem z wanilią. Utrzeć kostkę margaryny lub owoce z dodatkiem cukru pudru, dodać przestudzoną płynną czekoladę i zmiksować razem. I tu pojawiła się niekomplementarność moich wymagań z rzeczywistością stacjonarnego miksera - 200 g masy ledwie się rozsmarowało po ściankach, a czekolada wlewana do metalowej misy momentalnie zastygała i grudki potem zatykały mi szprycę. Dobrze, że to tylko tort na próbę;) Przy okazji stwierdziłam, że nie mam odpowiedniej końcówki do szprycy, takiej z małą liczbą bruzdek, więc sobie taką zrobiłam. O!  Absolutnie nie wkładajcie ciasta do lodówki, bo stwardnieje i straci aromat - ale jak się zagrzeje, to odzyska z powrotem;) Jeżeli użyjecie mleka roślinnego, przepis będzie wegański. No i jest czekoladowy:) ﻿ 