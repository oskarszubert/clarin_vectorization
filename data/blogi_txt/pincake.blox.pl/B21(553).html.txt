Ulubiony deser mojego Taty. Robił go z masą kakaową, którą później pieczołowicie wylizywałyśmy z miski. Oryginalny wiedeński pischinger powinien być oblany czekoladą, ale nigdy tak nie robiliśmy i ja również nie oblewałam, ponieważ stopień wysmarowania dziecka czekoladą wzrósłby wtedy eksponencjalnie:) Przygotowałam z masami czekoladową i orzechową smarowanymi naprzemian. Użyłam zamrożonych nadmiarowych mas z muffinków i z żaby-księcia. Nie lubię marnotrawstwa:) Wafelki wyszły super! 