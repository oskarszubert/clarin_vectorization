Nie mogłam się zdecydować, jakiego przepisu użyć w tym roku. Zmagam się z "wegańskimi" pierniczkami od 4 lat i co roku klapa. Tym razem zamiast jajka użyłam po prostu oliwy. Ponieważ w kwestii idei pierniczków jestem bardzo konserwatywna, za bazę użyłam przepisu, w którym było najwięcej miodu, a i tak pozmieniałam niemal wszystko;) Bo pierniczki to muszą być ciastka na miodzie. Nie na syropie, nie na melasie, tylko na miodzie. I już. Im mniej miodu, tym bardziej powstają ciasta pierniczkopodobne - a nie pierniczki. A zatem: TADAAAM!  UDAŁO SIĘ!  Bezjajeczne, niealergizujące mojego dziecięcia pierniczki. Są przepyszne!!! Twarde ale nie kamienne i przypuszczam, że do Świąt zmiękną. ok. 500 g mąkiok. 400 g miodu80 g cukru100 g sklarowanego masła lub margaryny2 łyżki oliwy1 łyżeczka proszku do pieczenia BIO1/2 łyżeczki sody1/2 łyżeczki przyprawy do piernika1 łyżeczka cynamonu1/2 łyżeczki imbirukilka zmiażdżonych goździków Miód podgrzać i wymieszać z cukrem, oliwą, masłem i przyprawami. Miód miałam skrystalizowany, ciemny, prawdziwy!!! Natomiast cukier dałam biały trzcinowy ale polecam raczej użycie cukru pudru. Do gorącego miodu dodać połowę mąki i zamieszać. Po lekkim ostudzeniu dodać spulchniacze i wyrabiać dalej z resztą mąki. Odstawić ciasto przykryte ściereczką lub pergaminem w chłodne miejsce na dowolny okres czasu (u mnie było 5 dni, ale ponoć tradycyjnie w Toruniu panna przy zamążpójsciu w wianie dostawała ciasto zarobione przy jej urodzeniu:))  Chwilę wyrobić, wałkować podsypując mąką, wycinać i piec na papierze do pieczenia kilka minut w temperaturze 180ºC. Wycina się rewelacyjnie i małe rącie nie wpadają we frustrację :P W sumie wyszło mi chyba 8 blach pierniczków w tym 1 blacha witrażyków. Większą część pierniczków zostawiłam w takim stanie, część polukrowałam, a część pozłociłam, starczyło też na domek i ulepienie aniołków. W łosiu zakochałam się od pierwszego wejrzenia i nie zawiódł mnie:) 