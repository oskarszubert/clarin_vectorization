Lody rabarbarowo-truskawkowe 4 łodyżki rabarbaru 3/4 szklanki mleka koziego 2-3 łyżki cukru 2 kopiate łyżki ryżowego mleka w proszku pół szklanki zmiksowanych truskawek Rabarbar umyć, pokroić w centymetrowe kawałki i udusić z cukrem w niewielkiej ilości wody lub zapiec. Po 10 minutach już na pewno będzie miękki. Wystudzić, zmiksować z mlekami i zamrozić od czasu do czasu mieszając.  Niestety potwierdziłam tylko to, że nie lubię rabarbaru. Dlatego po pierwszej degustacji zmiksowałam lody z truskawkami i dopiero w takiej postaci przemęczyłam te lody. Ale dla fanów rabarbaru może będą dobre. Konsystencję za to miały bardzo przyzwoitą. Zastanawiałyście się nad tym, że umieszczamy rabarbar w przegródce owoce, a przecież to jest warzywo... Dodaję do akcji lodowej i rabarbarowej.﻿ 