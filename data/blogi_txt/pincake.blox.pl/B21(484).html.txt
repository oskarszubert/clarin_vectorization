To już jest szczyt perwersji, żeby przepis wegański przerabiać na normalny! A to dlatego, że nie mam dobrego sprawdzonego przepisu na murzynka (albo go nie pamiętam), a na ciasto czekoladowe bez jajek i owszem:) Mąż mój niezmiernie nieśmiało, uroczo i kornie poprosił o ciasto do pracy, bo koledzy męczyli o imieniny. W zeszłym roku zrobiłam mu marchewkowe, więc na razie odpadało.  Przerobiłam moje ciasto czekoladowe doskonałe zastępując 2 łyżki oleju - 2 żółtkami, a mleko kozie - krowim. 3 szklanki mąki2 szklanki cukruszczypta soli6 łyżek kakao1,5 łyżeczki proszku do pieczenia10 łyżek oleju 2 żółtka1 łyżka octu1 szklanka mleka 1 szklanka wody Wymieszać, wylać na blachę, upiec w 170 st przez ok 30 minut. Zero pracy, maksimum efektu:D W między czasie przygotowałam kwadraty z ciasta francuskiego smarowane konfiturą wiśniową rozrobioną z czereśniową palinką. Po upieczeniu naszprycowałam nań krem z serka homo, żółtka (musiałam gdzieś poupychać żółtka pozostałe z Pavlovej:)) i cukru waniliowego. Spakowałam, a rano już niczego nie było... Nawet jednego malusieńkiego kawałeczka nie dostałam:( 