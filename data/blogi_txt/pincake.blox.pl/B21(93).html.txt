Stwierdziłam, że pora wykonać kolejny krok w oswajaniu gadżetów i użyć miksera do wyrabiania ciasta kruchego. Powód: nie chciało mi się myć blatu, a chciało mi się ciastek;) Jeżeli nie macie miksera, to spokojnie można zagnieść ciasto tradycyjnie - na blacie.Wyszły mi pyszne ciasteczka, które swój ciekawy smak zawdzięczają masłu kakaowemu. Białej czekolady nie chciało mi się robić, tak jak poprzednio (tutaj przepis na domową białą czekoladę - wegańską opcjonalnie), więc tylko dodałam masło kakaowe do ciasta.  Kruche ciasteczka z morelami i masłem kakaowym 160 g margaryny (najlepiej naturalnej) albo masła;)300 g mąki2 łyżki oliwy lub oleju2 łyżki ulubionego mleka (np migdałowego, owsianego, koziego)100 g cukru pudru40 g masła kakaowegogarść suszonych moreli Margarynę doprowadzić do temperatury pokojowej. Wrzucić do dzieży razem z mąką i cukrem i zmiksować. Dodać mleko, oliwę i roztopione masło kakaowe i zmiksować. Ewentualnie skorygować konsystencję. Wmieszać posiekane morele. Z ciasta formować kulki, układać na blasze wyłożonej papierem do pieczenia, lekko spłaszczyć widelcem. Piec około 12-15 minut w 170°C, żeby się upiekły, ale nie zrumieniły za bardzo.  Przepyszne! Polecam:) 