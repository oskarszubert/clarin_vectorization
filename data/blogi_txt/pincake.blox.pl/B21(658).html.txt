Ponoć najbardziej pożądanym przepisem na Sylwestra jest sałatka warstwowa. Wg moich danych, jedyne, co tak na prawdę potrzebne jest do sałatki warstwowej to... miska. Odpowiednio szeroka, wysoka i z prostymi bokami, żeby było widać warstwy. A co się w te warstwy wepchnie, to już kwestia gustu. Szynkę, ser, pora, ryż, kapustę... Druga zasada to, żeby na dnie ułożyć najbardziej lubiane składniki, ponieważ w przeciwnym wypadku goście wyjedzą tylko górę sałatki;) Ja na Święta zrobiłam tradycyjną sałatkę jarzynową. Sałatka jarzynowa przez złośliwców jest nazywana największym osiągnięciem kuchni polskiej, bo ugotować kartofle, otworzyć puszkę i zalać całość toną majonezu każda polska gospodyni potrafi. Ale uczciwie trzeba przyznać, że jest to danie doskonale uzupełniające pełen zestaw aminokwasów. A skoro w kuchni prowansalskiej podaje się pieczone warzywa z jajkiem, w kuchni tajskiej smażone warzywa z jajkiem, to czemu by w naszej nie miałyby być gotowane warzywa z jajkiem? A poza tym, przy tych wszystkich marudach, znacie kogoś, kto by jej nie lubił? No i jak bez niej mogłyby się odbyć jakiekolwiek święta?  U mnie sałatka była prawie tradycyjna. Zamiast jajek kurzych dałam jajka przepiórcze, a zamiast majonezu - majonez bez jajek. Odpowiedniej miski to układania warstw niestety nie posiadam;) Do tego groszek, kukurydza, kiszone ogórki, marchewka, pietruszka i ziemniak. Zdjęcia sałatki zmieszanej z majonez nie mam, bo już nie miałam weny do fotografowania. Kilka razy miałam wątpliwą przyjemność skosztowania wegańskich majonezów. I niestety były to breje tak paskudne i rzygopędne, że nawet na samo wspomnienie się wzdrygam. Dawniej po prostu jarzyny zalewałam oliwą i też sałatkę dało się zjeść. Ale majonez z fasoli to zupełnie inna sprawa! Naprawdę smakuje jak tradycyjny majonez i nawet byście się nie zorientowali, że jecie coś alternatywnego. Kolor jest nieco bury, ale w sałatce nie widać różnicy.  Wegański majonez fasolowy bez jajek 1 szklanka ugotowanej białej fasoli 2 łyżki wody1 łyżka octu winnegook. pół szklanki oliwy lub oleju (ja użyłam oleju lnianego i oliwy z oliwek)sól, pieprz Fasolę zmiksować z wodą, octem i oliwą. Możecie też użyć fasoli z puszki, wtedy odcedźcie i już nie dolewajcie wody, bo jest wystarczająco namoknięta, wtedy nie trzeba też chyba dosalać. W czasie miksowania dolewać tyle oleju, żeby uzyskać pożądaną konsystencję. Majonez dekoracyjny? Proszę bardzo! Doprawić i gotowe. Polecam!     .  . 