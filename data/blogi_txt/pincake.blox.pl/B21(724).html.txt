Pyszne ciasto czekoladowe w czekoladowej polewie z prosiaczkami. Pierwszy raz świnki zobaczyłam u Debbie Brown, potem na tortowni. Świnki są dość proste dla początkującego rzeźbiarza, jak ja:)  Ciasto czekoladowe to samo co zawsze. Pyszne choć bez jaj i mleka.   1,5 szklanki mąki 1 szklanka cukru 3 łyżki kakao 1 łyżeczka proszku do pieczenia 6 łyżek oleju 1 łyżka spirytusu 1 szklanka wody  Suche składniki trzeba zmieszać, dolać olej, spirytus i wodę i wymieszać. Wylać do formy. Tym razem to był kwadrat 20x20 cm. Piec ok. 30 minut w 180 stopniach. Na wystudzone ciasto wylać polewę czekoladową: Tabliczkę czekolady rozpuścić w kąpieli wodnej dodając 2 łyżki margaryny. Dekoracja to masa cukrowa, a grudy błota to okruszki ciasta. Masa cukrowa. Przepis z opakowania glukozy Delecty:)  2 łyżeczki galaretki wiśniowej1 łyżka glukozy3 łyżki wodycukier puder - dużo Galaretkę trzeba zamoczyć w wodzie, żeby żelatyna spęczniała. Nastęnie podgrzewać, aż się rozpuści, pilnując, żeby się nie zagotowało. Dodać glukozę i wsypywać cukier puder, aż masa przestanie się lepić. Potem można lepić prosiaki. 