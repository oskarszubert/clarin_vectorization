Wreszcie w tym roku się doczekałam i mogłam spełnić swoje marzenie. Ach, jak cudownie w swojej norze móc delektować się na spokojnie własnymi, niepryskanymi, wyrwanymi osobistymi palcami z paszczy mszyc, wychuchanymi, wypielęgnowanymi, olśniewająco pięknymi nasturcjami.  Nie za często jadam kanapki (cicho sza! Nie mówcie W:)), ale nasturcje a do nich mój ukochany łosoś, masło i sałata, sprawiają, że ciemny chleb staje się bajkowym daniem. A taką rozmowę niedawno przeprowadziło ze mną moje dzieciątko: - Co dziś na zupę?- Sałatka.- Super!... O! A gdzie kwiatki?- W ogródku:)- I nie mogę sobie zerwać?! Przecież nie pada. No pewnie, że może:) Bo czemu by nie? 