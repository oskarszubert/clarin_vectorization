Takie cuda widziałam w wielu wersjach: czy to jako zapiekankę, pasztet, czy też keks. Jednak najbardziej przemówił do mnie przepis z Garnkofilii. Jest to dla mnie pewne źródło, ponieważ dziewczyny często pieką z moich przepisów, a to znaczy, że wiedzą, co jest dobre! He he he :D  Ja specjalnie nie słodziłam ciasta, bo moje jabłka były wystarczająco słodkie same z siebie. Przy kwaśnych jabłkach można dodać z pół szklanki miodu lub cukru. Dodatkowym atutem wypieku jest brak glutenu.  Ciasto jabłkowe z kaszy jaglanej 300 g surowej kaszy jaglanej1,5 kg jabłek1 łyżka cukru z wanilią (lub ekstraktu waniliowego)1 łyżeczka cynamonugarść rodzynek(ewentualnie pół szklanki miodu lub innego słodzidła) Jabłka obrać i zetrzeć na tarce. Wymieszać wszystkie składniki. Przełożyć masę do keksówki dokładnie wyłożonej papierem do pieczenia. Pamiętajcie, że sok z owoców wżera się w metalowe formy, więc trzeba je koniecznie wyłożyć papierem. Jeśli macie formę silikonową, teflonową lub ceramiczną, to nie trzeba. Ciasto włożyć do piekarnika nagrzanego do 200°C i piec 90 minut do zezłocenia wierzchu. Bardzo fajne ciasto. Strasznie nam smakowało i to o dziwo wszystkim moim kluskom. Zwarte, wilgotne, a przy posiadaniu mechanicznej tarki - mało uciążliwe (z jabłkami Kiciuś akurat sobie radzi ;)) Jedyna wada to koszmarnie długi czas pieczenia. I już mi się zaczęły w głowie kluć różnego rodzaju wariacje na temat tego ciasta;)  P.S. Na wierzchu ciasta robi się chrupiąca skorupka ze spieczonej kaszy. Niektórzy bardzo ją lubią i specjalnie z tego powodu pieką ciasto w dużej płaskiej formie. Ale jeżeli komuś nie odpowiadają twarde ziarenka, wtedy można ciasto w czasie pieczenia przykryć arkuszem papieru.  .  . 