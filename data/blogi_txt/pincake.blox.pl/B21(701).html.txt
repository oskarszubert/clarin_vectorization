Sorbet pomarańczowy z cynamonem to oprócz sorbetu herbacianego i pomarańczowego z bazylią mój hit poprzedniego lata, w tym roku też się spisuje:) Moje dzieciątko wcina go niemal z takim zapałem jak lody z mleka koziego;)  W sumie muszę przyznać, że zrobienie sorbetu bez maszynki wcale nie jest tak uciążliwe jak przypuszczałam, jednak opracowałam metodę błyskawiczną. Normalnie trzeba się liczyć z tym, że sorbet zamarza jakieś 4-5 godzin, czyli przynajmniej 4 razy trzeba otwierać zamrażarkę i go miksować. Wymyśliłam, że jeżeli pulpę lub sok wleję do dużego woreczka do mrożenia i położę go w taki sposób, aby powstała cieniutka warstwa zawartości, to po godzinie mam sorbet o idealnej konsystencji, wystarczy tylko ugnieść ręką i gotowy;) Do tego wzięłąm obraną pomarańczę, dodałam szklankę soku z pomarańczy (takiego z farfoclami), odrobinę skórki startej w pomarańczy i mnóóóstwo cynamonu. 