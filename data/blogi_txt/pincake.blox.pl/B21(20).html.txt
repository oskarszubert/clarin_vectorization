Baba na bani to jest zdecydowanie jedna z dwóch najlepszych bab drożdżowych, jakie jadłam w życiu (tą drugą znajdziecie w mojej książce, jak już wreszcie wyjdzie;)). ﻿ Przeglądając książkę Lucyny Ćwierczakiewiczowej: "Jedyne praktyczne przepisy konfitur, różnych marynat, wędlin, wódek, likierów, win owocowych, miodów oraz ciast" natknęłam się na informację: "W listopadzie i grudniu, miesiącach, gdzie tak trudno o jaja, można zamiast jaj bardzo korzystnie użyć bani przy pieczeniu ciasta." A co to ta bania? DYNIA! Resztę doczytajcie same:) Przyznaję, że zaskoczyła mnie ta mądrość sprzed stu lat. Po pierwsze już widziałam ciasta z dodatkiem pulpy dyniowej, jednak sądziłam, że to nowomodne wymysły, a nie stary sprawdzony pomysł. No bo niby skąd współczesne mieszczuchy mają wiedzieć, że w zimie kury gorzej niosą? A po drugie mam w głowie zakodowane te polskie baby wielkanocne z kopy albo i z 6 mendeli jaj, w okół których należało chodzić na palcach i chronić od przeciągów. Zresztą taką blokadę ma większość osób gotujących. Ileż to razy słyszałam, że bez jajek to ani naleśników, ani pierogów, ani klusek, ani niczego, nie mówiąc o ciastach, upiec ni ugotować się nie da, bo się rozpadnie, nie urośnie, będzie glut i już... Nieprawdaż? :DTymczasem jajka to dawniej był towar cenny i sezonowy, więc w kuchni trzeba było sobie radzić bez nich.  Baba na bani 500 g mąki7 g drożdży liofilizowanych100 g brązowego cukru + 1 łyżka cukru z waniliąszczypta soliodrobina skórki startej z pomarańczy80 g margaryny 0,5 szklanki mleka (koziego lub roślinnego)1 niepełna szklanka przecieru dyniowego (jeżeli ma być zwarte ciasto, jak na bułeczki, trzeba dać trochę mniej) Wszystkie składniki suche zmieszać. Margarynę roztopić, dodać do niej mleko, dynię i wmieszać do ciasta. Zostawić w cieple do podwojenia objętości (około godziny). Lekko wyrobić i przełożyć do wytłuszczonej formy. Odstawić do wyrośnięcia pod ściereczką (ok. 30-40 minut). Piec w 180°C, aż się zrumieni, czyli około 35 minut. ﻿Ta baba jest puszysta, wilgotna, aromatyczna. No po prostu cudo istne! I ten piękny złoty kolor. Wypiek tak delikatny jakby na tuzinie żółtek:)   Babę na bani szczerze polecam﻿ i dopisuję do do akcji Grumków Gotujemy po polsku pod patronatem serwisu zPierwszegoTloczenia.pl.  ﻿ ﻿﻿ 