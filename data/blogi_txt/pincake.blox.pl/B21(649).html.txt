Zawsze się zastanawiam, czy jest sens pokazywać takie same dania, skoro już raz albo kilka razy takie pokazywałam? Jednak przekonał mnie przykład "ciasta awaryjnego", że nawet jeżeli już z 10 razy (lub może nawet więcej bo czekoladowe to nasze ulubione ciasto:)) je pokazywałam, to nagle po 11 razie zostało dostrzeżone i docenione. Więc dziś może kogoś natchnę na Dzień Dziecka? :)  Sałatki owocowe robię często, niezależnie od pory roku, zmieniając tylko owoce, ale tym kolorom nie mogłam się oprzeć, żeby ich nie sfotografować. W ogóle pretekstem do sałatki były tak przeraźliwie kwaśne truskawki, że nie mogłam ich przełknąć bez towarzystwa świeżego ananasa, mango, brzoskwiń i banana. Cytrynka była tylko do dekoracji, bo truskawki miały w sobie o wiele więcej kwasu:/ 