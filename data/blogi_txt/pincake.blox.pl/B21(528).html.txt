Bardzo proste i wprost przepyszne danie. Poza tym tanie ;) Czekam na ten delikates z wielką niecierpliwością przez cały rok!  Pączki mniszka po polsku pół litrowy garnuszek młodych pączków kwiatowych mniszka lekarskiego olej do smażenia 3 łyżki masła lub oliwy 3 łyżki bułki tartej sól Pączki podsmażyć krótko na oleju lub maśle. Podawać z bułką tartą podsmażoną na maśle (albo oliwie, co komu wolno). Proporcje dobrać w zależności od upodobań. Moje dziecię lubi dużo bułeczki, ja raczej skromniej. Pączki mniszka smażę teraz co roku w sezonie i są naprawdę wyborne. Smakują niemal jak zielone szparagi. Trzeba zebrać tylko młode pączki mniszka, ściśle zamknięte i twarde. Takie, które wyglądają jak beczułki, a nie jak miotełki. Zaletą pączków mniszka jest niewątpliwie to, że można je zbierać również podczas deszczu ;) Muszę jeszcze spróbować ugotować pączki na parze, choć mam obawy, że będą się rozpadały. ﻿ Kiedy kwiaty już się otworzą, miodek majowy, to nie jest jedyne, do czego się nadają. W dalszym ciągu można je zjadać, polecam bardzo kwiaty mniszka smażone w cieście - są przepyszne! 