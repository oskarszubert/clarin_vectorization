- Kto ty jesteś?- Jajeczko.- Jaki znak twój?- Żółteczko.- Gdzie ty mieszkasz?- W skorupce.- W jakim kraju?- W kurzej pupce! Nie mogłam się powstrzymać:) Z okazji Waniliowego weekendu dam Wam odpocząć od kwiatków;) Baczny  obserwator zauważy, że w Trochę Innej Cukierni przepisy bez jajek  przeplatają się z jajecznymi. Już żegnałam się z alergią na jaja, jednak po  francowatym szczepieniu na odrę objawy wróciły i długo trwał powrót do tego, co już raz udało się osiągnąć. Po pierwsze moje dziecko uczulają wyłącznie żółtka. Dlatego też  denerwuje mnie gadanie, że przy alergii na jajka, można jeść żółtka, bo  uczulają wyłącznie białka. A guzik! U nas jest odwrotnie, więc ja tylko mogę poradzić: sprawdźcie sami. Tymczasem po okresie całkowitego odstawienia jaj, wysypka uczuleniowa raz była,  raz jej nie było i długo mi zajęło rozszyfrowanie przyczyn. Okazało  się, że Córcię obsypuje po zjedzeniu żółtek, ale tylko w towarzystwie kotów. No, kota można dostać! Kocia sierść zazwyczaj nie wywołuje u niej  żadnych przykrych dolegliwości, jajka już też w zasadzie nie, ale jeśli  zjadła jajko i jednocześnie, trochę wcześniej lub trochę później  dotykała kota, to skóra jak tarka gwarantowana :/ W zasadzie mogę z dużym prawdopodobieństwem określić, kiedy Córcia  będzie się widziała z jakimś kotem. Czemu więc ciągle piekę bez jajek?  Ano z przyzwyczajenia:) Ciastom bez jajek niczego nie brakuje, więc  sobie przeplatam w zależności od tego, czy akurat w domu są jaja, czy też  nie;) A mleko? Krów dalej nie lubimy... A dziś chyba już ostatnia zaległa propozycja urodzinowa. Absolutnie przepyszne muffinki! Babeczki waniliowo-cytrynowe na białkach 1,5 szklanki mąki3/4 szklanki cukru1 łyżeczka proszku do pieczenia BIOziarenka z połowy laski waniliiskórka starta z połowy wyszorowanej cytryny100 ml oleju1 białko1 łyżeczka ekstraktu waniliowego1 łyżka soku z cytryny200 ml mleka koziego Suche składniki zmieszać, dolać płynne, wymieszać. Przelać do  papilotek. Piekłam ok. 25 minut w 180°C. Papilotki samostojące (dzięki Poleczko:)) ustawiłam zbyt blisko siebie i niektóre babeczki rosnąc się połączyły, ale w smaku absolutnie genialne:) 