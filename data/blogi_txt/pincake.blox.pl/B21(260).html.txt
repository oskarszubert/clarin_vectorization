Jak zapewne wiecie, Trochę Inna Cukiernia funkcjonuje już od 4 lat! Z tej okazji zapraszam Was na konkurs, który nawiązuje do mojego hobby, które ujawniło się właśnie dzięki temu blogowi. Przypuszczam, że większość z gości TIC nudzi ten temat, jako że szukają głównie przepisów na ciasta i słodkości bez jajek i mleka. Nawet sugerowano mi, abym założyła osobny blog na kwiatowe przepisy;) Jednak nawet mamy alergików zapraszam serdecznie do odkrywania uroków jadalnych kwiatów. Podstawowa rzecz, jakiej nauczyłam się dzięki alergii moich dzieci to to, że nie należy się skupiać na tym, czego nie wolno, ale trzeba szukać i odkrywać rzeczy, które można. Narzucone nam ograniczenia to świetny pretekst do przeżycia wielkiej przygody kulinarnej. A jadalne kwiaty to wspaniały świat smaków, który tylko czeka by go odkryć. Dlatego z okazji urodzin Trochę Innej Cukierni zapraszam Was do konkursu, w którym do wygrania są 2 bony na 50 zł do sklepu Fusion Gusto, który oferuje jadalne kwiaty, niesamowite kiełki, świeże zioła, a także moją książkę o jadalnych kwiatach: Kwiatowa Uczta ;)  Zadanie konkursowe polega na tym, żeby w komentarzu napisać, jaki kwiat chciałybyście zjeść oraz interesująco to uzasadnić. Nie musi to być kwiat z oferty Fusion Gusto, nie musi to być nawet kwiat jadalny (no chyba, że już czytałyście moją książkę i wszystko wiecie;)). Wybiorę dwie wypowiedzi, które najbardziej mi się spodobają, bo będą najciekawsze, najzabawniejsze lub najbardziej intrygujące. Ponieważ zbliża się Dzień Kobiet, a kwiaty niewątpliwie są atrybutem kobiecości, nadarzy się okazja do stworzenia w ten dzień niepowtarzalnej uczty, bez marudzenia naszych mężczyzn (bo w ten dzień im nie wypada:)), że jakieś zielsko pałęta im się między zębami;) A o tej porze roku firma oferująca świeże, ekologiczne, jadalne kwiaty jest ich jedynym rozsądnym źródłem. Na udzielenie odpowiedzi macie czas do 27 lutego.28 lutego ogłoszę wyniki. Zwycięscy będą mieć tydzień, żeby się ze mną skontaktować mailowo. Organizatorem konkursu jestem ja.Fundatorem nagród jest Fusion Gusto.Vouchery nie pokrywają kosztów przesyłki. Możecie je wykorzystać teraz lub w ciągu najbliższych 6 miesięcy na dowolne produkty z asortymentu sklepu. Zapraszam:) 