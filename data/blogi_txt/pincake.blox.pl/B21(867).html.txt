Sezon na chwasty trwa:) Pokrzywy zawierają duże ilości białka (ponoć porównywalną do roślin strączkowych). Sporo żelaza, witaminy C (która jednocześnie umożliwia wchłanianie żelaza niehemowego). Poza tym kwas foliowy, witaminy B1, B6, K, karotenoidy, potas, wapń, krzem...  Skoro pokrzywy są takie zdrowe, prosiliście o przepis na gęstą zupę pokrzywową bez pustych zapychaczy w stylu ziemniaków, czy ryżu. Proponuję zatem zupę z pokrzyw na kaszy jaglanej. Zupa pokrzywowa na kaszy jaglanej ok 100 g młodych listków pokrzywy (około 1 litr) 1,2 l bulionu warzywnego lub drobiowego 1 cebula 1 marchewka1 mała pietruszkapół szklanki kaszy jaglanej oliwa sól, pieprz Pietruszkę, marchew i cebulę zetrzeć i poddusić chwilę na oliwie. Zalać bulionem i dorzucić kaszę jaglaną. Gotować ok. 10 minut. Pokrzywy przelać na sicie gorącą wodą, dorzucić do zupy. Pogotować 2-3 minuty i zmiksować.   Niezbyt ładny kolor zupa pokrzywowa zawdzięcza obecności flawonoidów, bardzo, bardzo zdrowych barwników roślinnych, które sprawiają, że liście pokrzywy są od spodu fioletowe. Smacznego! 