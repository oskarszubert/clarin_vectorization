W zasadzie nic chlubnego, ale dzieci uwielbiają naśladować dorosłych. Kiedyś się zdarzyło, że mieliśmy ochotę na gin z tonikiem, a Córeczka oczywiście też się zaczęła domagać, żeby jej zrobić "brimka z lodem". Lód, cytryna, woda lekko gazowana. Mała dama z wielką powagą sączyła pomalutku swojego drinka:) Oprócz brimka Królewna życzy sobie czasami toktail. Czyli symboliczną ilość jasnego soku lub wody z kostkami lodu zrobionymi z soków owocowych:)  Te kostki to był pierwszy nasz wspólny wynalazek zaraz po zakupieniu na promocji silikonowych foremek do lodu. Od razu zrobiłyśmy żurawinowe serduszka, pomarańczowe kwiatki i kaktusowe gwiazdki:) I proszę, ile zastosowań dla foremek - czekoladki, galaretki, kolorowy lód... Co dalej? Co prawda napisane jest na nich "water only" ale kto by się przejmował:) 