Ciąg dalszy deszczowych wypieków. Na szczęście pogoda przypomniała sobie, że jest lato.Córcia dokładnie i precyzyjnie opisywała, jak chce upiec swoje ciasteczka. Ja nie miałam aż tak sprecyzowanych planów, jednak chciałam sobie coś nowego i ciekawego wykombinować a przypomniałam sobie o zamrożnym przy innej okazji nadmiarze masła różanego. Namieszałam w tych ciastkach mocnych smaków, jednak zapewniam, że efekt jest cudowny. Różę uwielbiam, o czym dobrze wiecie, a tutaj doskonale harmonizuje tworząc nowe ciekawe akordy z aromatem gryki. A w mące gryczanej już dawno też się zakochałam:) Chociaż kolor ciasteczek nie jest zbyt zachęcający (nieco za długo leżały w piecu), to naprawdę warto je upiec.  1 szklanka mąki gryczanejpół kostki słodkiego masła (margaryny) różanego, które można uzyskać przez samodzielne utarcie mikserem garści płatków róż z cukrem a później z tłuszczem, zamiast tego można użyć masła i kupionych tartych płatków róż1 łyżka oliwy1 łyżka Cointreau Ze wszystkich składników zagnieść ciasto. Podsypywać mąką, wałkować i wycinać ciasteczka. Córcia miała swoje motylki, a ja swoje;) Piec 10 minut w temperaturze 190ºC. Wyśmienite i niebanalne ciasteczka nie tylko dla Kwiatożernych alergików. 