Od fiołkowego sernika zaczęła się cała jazda z jadalnymi kwiatami. W związku z tym na pięciolecie akcji Kwiatożerców przedstawiam sernik, którym ugościłam rodzinę na urodziny Synutka. Chciałam, żeby sernik był fiołkowy nie tylko w smaku, ale i w wyglądzie, dlatego połączyłam fiołki z czarną porzeczką, na porzeczkową bazę posiłkowałam się przepisem Doroty. Połączenie smakowe porzeczek i fiołków wyszło cudowne - bardzo polecam!  Fioletowy sernik z fiołkami Spód:140 g ciastek owsianych60 g masła Masa serowa:700 g tłustego twarogu przetartego przez sito150 g cukru2 łyżki żelatyny1 łyżka soku z cytrynyok 1/3 szklanki śmietany kremówki100 g czarnej porzeczki mrożonejpół szklanki syropu z fiołków wonnych (galaretki lub konfitury fiołkowej) Dekoracja:fiołki wonne świeże lub krystalizowane Ciastka pokruszyć, dodać roztopione masło i wymieszać. Tortownicę 18-20 cm wyłożyć papierem do pieczenia i na dnie rozprowadzić masę ciasteczkową. Wyrównać i włożyć do lodówki. Czarną porzeczkę rozmrozić, odszypułkować i dokładnie zmiksować. Twaróg zmiksować z cukrem, syropem fiołkowym i porzeczkami. Żelatynę namoczyć w śmietanie, a później delikatnie podgrzewając, rozpuścić. Na masę z ciastek wylać masę serową. Schłodzić przez noc w lodówce. Udekorować fiołkami.  Ja oczywiście miałam pecha, ponieważ w dniu przyjęcia urodzinowego oczywiście była paskudna pogoda, lało jak z cebra, więc zdjęcia po ciemku wyszły tragicznie :( Za to następnego dnia już świeciło cudne słońce, tylko fotografować nie było za bardzo czego, bo niemal cały sernik został zjedzony ;) 