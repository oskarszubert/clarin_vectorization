A dzisiaj puszczałyśmy bańki mydlane:) Leciały do nieba, zachwycały kolorami, świetlnymi refleksami i delikatnością lotu. Oczarowały mnie, Córcię, panią z pieskiem, pana na rowerze, chłopczyka, co ledwie umiał chodzić. Nawet pan sąsiad, wściekły na wielgaśne torby świątecznych zakupów obijające mu się o nogi, się uśmiechnął. Potem "niechcący" Córcia wysypała perełki cukrowe, na szczęście nie wszystkie:) Podskakiwały jak pchełki odbijając się od talerzyka.   Szykujemy się do świątecznych wypieków, ale jeszcze nic nie robię, chociaż już mnie świerzbią paluszki :P Ciekawe czy bakalie dotrwają do Świąt?... 