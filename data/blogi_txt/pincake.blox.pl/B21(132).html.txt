Tak mi się spodobała cukinia w roli owocu cukierniczego, że postanowiłam ją wykorzystać do zrobienia babeczek. Tylko zrobiłam trochę mniejsze niż zwykle. Na jedną muffinkę przypadało około 1,5 łyżki ciasta, a nie jak zazwyczaj 2. Takie są trochę za duże dla mojego dzieciątka.  3/4 szklanki tartych orzechów1/2 szklanki mąki1/3 szklanki białego cukru trzcinowego1 łyżeczka proszku do pieczenia4 łyżki oleju1/2 łyżeczki octu balsamicznego1 szklanka startej cukinii (pół średniej bez gniazd nasiennych)3 łyżki mleka koziego Piekłam w papiotkach pół godziny w 180°C. Pyszności! W sam raz, żeby się uwinąć na zapowiedziane tego samego ranka odwiedziny cioci. Ciocia nie uwierzyła, że bez jajka i nie uwierzyła, że zrobione z cukinii :D Nie wyszły tak czarne jak ciasto z cukinii (pewnie przez biały cukier), ale równie smaczne. Z cudownie chrupiącą skórką. I tym razem nie było żadnych zakalcowatych wątpliwości;) Nie zrobiłam zdjęcia w środku, bo nie zdążyłam! Ciocia, jej dzieciaczek i moja Kurdupelka uwinęły się błyskawicznie. Może jednak trzeba było zrobić je większe?... 