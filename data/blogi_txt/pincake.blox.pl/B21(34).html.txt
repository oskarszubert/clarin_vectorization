Z okazji zbliżających się Walentynek zapraszam na bardzo słodki konkurs! Pinspire to portal, gdzie możecie zbierać swoje inspiracje z sieci w formie linkowanych obrazków. Jest to bardzo wygodne narzędzie, ponieważ po pierwsze, nie musicie się martwić o nieumyślne łamanie praw autorskich, bo źródło od razu wyskakuje, a po drugie, nie trzeba się męczyć przypominaniem sobie: gdzież ja to widziałam, no gdzie?... Idealne rozwiązanie dla wzrokowców:)  Wspólnie z Pinspire﻿ mamy dla Was konkurs: Chciałabym, żebyście stworzyli na tą okazję wyjątkową kolekcję inspiracji na pyszności i specjały, słodkości i torty, które miałoby się ochotę wprost zlizać z ekranu. Które pobudzają apetyt i﻿ ﻿rozpalają ﻿zmysły do czerwoności. Lubieżnie ociekające czekoladą, bitą śmietaną, lepkim sosem itd. Takie dania, które zapowiadają następujący niesamowity walentynkowy deser, lub mogą go absolutnie zastąpić :D﻿(Od razu wyjaśniam, że linki zbyt dosłownie mówiące o pożądaniu, będą dyskwalifikowane) Zasady konkursu: - stwórzcie własną kolekcję inspirujących zdjęć potraw na stronie Pinspire pod tytułem: "Słodkie pożądanie" (choć dania wcale nie muszą być słodkie) - zostawcie linka do swojej kolekcji w komentarzu pod tym wpisem- osoby bez bloga proszę o zostawienie w tym samym komentarzu swojego adresu mailowego (@ zastąpcie nawiasami, żeby nie były zbyt łatwym łupem dla spamerów)- macie czas do przyszłej niedzieli 12 lutego do godziny 12.00 (południa;)) Spośród wszystkich osób, które podlinkują swoje kolekcje utworzone na Pinspire﻿ wybiorę jedną, która będzie zawierała takie zdjęcia potraw, które sprawią, że szczęka mi spadnie na podłogę, jęzor będzie mi dyndał u kolan, a gałki oczne zrzucą okulary z nosa﻿ (znaczy zrzuciłyby;)). Nagrodą jest kupon upominkowy o wartości 100 zł do wykorzystania w sklepie tortownia.pl ufundowany przez Pinspire.  Możecie tam kupić rzeczy ﻿przydatne w stworzeniu wielu cudownych słodkości. Nawet jeśli nie zdążycie zrealizować bonu przed Walentynkami, to przecież dla zakochanych ich święto jest codziennie:) Proszę kliknijcie tutaj, żeby wziąć udział w konkursie. Zapraszam do zabawy! 