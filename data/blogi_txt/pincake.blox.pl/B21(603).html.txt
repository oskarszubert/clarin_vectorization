Ponieważ w zeszłym roku przed Wielkanocą zakupiłam wielki wór przepysznych daktyli, było rzeczą pewną, że jakiś daktylowy wypiek na pewno pojawi się na świątecznym stole. Miałam tylko dylemat, czy do daktyli dodać pomarańczę, czy cynamon, bo obydwa te połączenia smakowe są boskie! W końcu dodałam obydwa :D Mazurek daktylowy z pomarańczą i cynamonem (bez jajek, mleka, cukru) Kruche ciasto razowe 1 szklanka mąki razowejpół kostki margaryny niepaskudnej2 łyżki oliwy1 duża łyżka miodu1 łyżeczka ekstraktu waniliowego Masa daktylowa 200 g daktyli1 pomarańcza (przy alergii na cytrusy użyjcie po prostu wody)duża szczypta cynamonumigdały do dekoracji Ze składników na spód zagnieść ciasto. Jeżeli rodzaj użytej mąki tego wymaga, można dodać więcej oliwy by uzyskać gładkie ciasto. Rozwałkować cienko na blaszce, brzegi podnieść nakładając ozdobne warkoczyki ciasta. (Mój mazurek był mały! Średnica 18 cm.) Piec w 200°C przez 15-18 minut. Pomarańczę wyszorować dokładnie w zimnej wodzie. Zetrzeć ok 1 łyżeczki skórki, wycisnąć z niej cały sok. Daktyle zagotować z sokiem, skórką pomarańczową i cynamonem. Gotować, aż całkiem się rozpadną. Jeżeli masa jest zbyt gęsta, to trzeba podlać wodą. Przygotujcie sobie więcej masy daktylowej, bo świetnie się nadaje jako smarowidło do kanapek i ktoś na pewno się nią zaopiekuje;)  Wystudzoną masę daktylową rozprowadzić na wystudzonym spodzie i udekorować. Pomimo braku dodatkowego cukru, mazurek jest bardzo słodki. Bardzo polecam, choć na przyszłość chyba bym raczej rzucała monetą, czy użyć cynamonu, czy pomarańczy. Albo zrobiłabym dwa;) 