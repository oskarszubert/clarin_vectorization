Naleśniki każdy lubi:) Przyznaję szczerze: zawsze robię ciasto "na oko". Leję wodę, mleko i po trochu dosypuję mąkę, do uzyskania pożądanej konsystencji. Ale postanowiłam wreszcie sprawdzić dokładne proporcje, więc cierpiąc katusze emocjonalne odmierzałam składniki szklanką. Naleśniki bez cholesterolu (ewentualnie śladowymi ilościami:)), bez nabiału można chyba uznać za dietetyczne? ;) A na czym polega wykwintność owych naleśników? Na dodatku wody różanej. Takie naleśniki doskonale sprawdzą się na słodko z truskawkami, musem rabarbarowym lub na wytrawnie np.: z kurczakiem, awokado i soczewicą. Naleśniki na mleku migdałowym to ulubione mojego Synutka:)  Wykwintne naleśniki różane (dietetyczne, bez jajek, bez mleka krowiego, możliwie wegańskie) 2 szklanki mleka migdałowego lub owsianego lub np koziego 2 szklanki mąki (np. poznańska, wrocławska, ale może być też mieszanka bezglutenowa)3/4 - 1 szklanki wody 1 łyżka wody różanej (czystego hydrolatu) 1 łyżka cukru lub miodu lub syropu z agawy1-2 łyżki oleju szczypta soli kawałek słoniny lub olej w spryskiwaczu do smażenia Składniki zmieszać trzepaczką rózgową. Powinna wyjść konsystencja lekko gęsta i lejąca się. Jeżeli dodacie zbyt dużo mąki, naleśniki wyjdą twarde i zapychające. Patelnię rozgrzać, spryskać olejem lub przetrzeć słoniną (może być nawet sama skórka). Osobiście wolę naleśniki z patelni żeliwnej niż z teflonowej, ale nawet teflonową warto lekko prysnąć tłuszczem. Wylewać porcję ciasta na rozgrzaną patelnię, rozprowadzić ruchem okrężnym i smażyć naleśnik, aż zaczną odchodzić brzegi. Wtedy odwrócić naleśnika i smażyć z drugiej strony już krócej. Naleśniki powinny być cieniutkie! Zrzucić naleśnik, przetrzeć patelnię (lub prysnąć), wylać ciasto, smażyć i tak do końca mikstury. Każda mąka różni się zdolnością chłonięcia wody (w zależności od grubości i wilgotności miejsca przechowywania), więc pierwszego naleśnika trzeba zdegustować i ocenić, czy ciasto naleśnikowe wymaga korekty. Jeżeli jest zbyt twarde, trzeba dolać ciapkę wody. Jeżeli naleśnik się kompletnie rozpada, nie daje zebrać w całości z patelni, to można dosypać odrobinę mąki. Woda różana to opcja, zamiast niej można dodać łyżkę ekstraktu waniliowego, kropli miętowych, skórkę pomarańczową... Rodzaj użytego aromatu pozostaje kwestią wyobraźni. Ja oczywiście wybieram te kwiatowe :) 