Oto produkt dla miłośników lawendy w jedzeniu, ale nie tylko. Próbując go bardzo łatwo się w niej zakochać:) Syrop lawendowy to doskonały dodatek do deserów, szczególnie owocowych, a poza tym lawenda działa uspokajająco, więc przy dwójce dzieci się czasem przydaje:) Może być bazą orzeźwiających napojów np: Fiołeniady (spróbujcie też klasycznej lemoniady z jego dodatkiem - pycha), albo dodatkiem do napitków gorących (kawa z lawendą Mmmm...)  Ja przygotowuję raczej mocny syrop, dla osób początkujących z tym ziołem, proponuję zredukować ilość lawendy o połowę. Pamiętajcie, żeby nie używać lawendy hodowanej w celach ozdobnych czy szafiarskich, ponieważ najpewniej jest zalana pestycydami. Kupcie w aptece lub zerwijcie w zaprzyjaźnionym ogrodzie. Syrop lawendowy 2 łyżki suszonej lawendyszklanka gorącej wodyszklanka cukrupół laski wanilii1 łyżeczka soku z cytryny Lawendę i wanilię zalać gorącą wodą i odstawić do wystudzenia, po czym odcedzić (jeżeli boicie się zbyt silnego naparu, odcedźcie po 10 minutach). Dodać cukier, ewentualnie lekko podgrzać, żeby się rozpuścił. Dodać sok z cytryny dla pełniejszego smaku ale i dla pięknego koloru, bez niego będzie raczej blado buro-siny. Jeżeli ma długo stać, bezpiecznie jest syrop zapasteryzować.  ﻿ 