Zielono mi... czas zacząć! Miłej zabawy! :) Ciasto szpinakowo- kokosowe zalęgło się w mojej głowie, gdy Bea pokazała swój szpinak z kokosem. Uznałam, że skoro to wspaniałe zestawienie smaków działa (a działa:)) podczas obiadu, to i w cieście będzie udane. I się nie pomyliłam! :D  To cudnie zielone ciasto zabrałam na przyjęcie, gdzie na początku patrzono na nie jak na żabę:/ Potem ja z wielką radością patrzyłam na wyraz zdumienia malujący się na twarzy pierwszej z pań, która odważyła się spróbować: "Przecież tu w ogóle nie czuć szpinaku!" wykrzyknęła. Odważyło to pozostałe osoby do skosztowania, a ja ucieszona przyjmowałam kolejne komplementy odnośnie ciasta, które znikało w oszałamiającym tempie. W efekcie każda z pań zapisała sobie przepis:) Żadna za nic nie dała się przekonać, żeby upiec ciasto na jajkach, bo moje było pyszne i wolą nie ryzykować;) Tylko gospodarz domu nie chciał spróbować, wymawiając się obrzydzeniem do warzywa. W końcu udało mi się go przekonać i uznał, że gdyby nie wiedział, z czego zostało zrobione, to uznałby je za pyszne (czy naprawdę wszyscy mężczyźni tak mają???), bo smakuje zupełnie jak bounty (mam wstawiać (R), czy się obędzie? ;)) Ciasto szpinakowe bez jajek - mój autorski przepis (z resztą jak niemal wszystkie na blogu) 1 szklanka mąki1 szklanka wiórków kokosowych0,5 szklanki nierafinowanego cukru (w tym łyżka z wanilią)1 łyżeczka sody1/3 szklanki oleju1,5 łyżeczki octu balsamicznego1 szklanka rozdrobnionego mrożonego szpinaku1/2 szklanki mleka koziego (lub owsianego)  Szpinak rozmroziłam, odlałam wodę, która sama wyciekła. Odmierzyłam szklankę, po czym odcisnęłam na sitku, ale nie przesadnie do sucha. Dodałam do zmieszanych składników suchych, dolałam płynne i zamieszałam. Mamutek jako naczelny garkotłuk dzielnie mi pomagał;) Wylałam do przygotowanej tortownicy 18-20 cm. Teraz zawsze piekę z papierem na dnie, nie robiąc nic z bokami tortownicy. Piec około 40 minut w 180°C (pierwsze 10 minut z termoobiegiem, później bez) do suchego patyczka. Nie mogłam się ponazachwycać jego kolorem! A tu zdjęcie ze szklanką z ikei jako próbnikiem koloru, żeby nie było że oszukuję;)  Zielone ciasto gorąco polecam: jest wilgotne, kokosowe i pyszne. Tak samo dobre następnego dnia. No i jak cudnie zielone! A jeżeli boicie się piec ciasto bez jajek, zastąpcie mleko dwoma dużymi ubitymi jajkami. ﻿ Skoro naśladowcy dopisują, to może i mój autorski przepis się nada na Wielkanoc Alergika, o ile szanowne jury uzna je za godne.Dopisuję również do Wielkanocnych Smaków. 