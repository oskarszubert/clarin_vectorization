Kuzynka mojego kochanego W obdarowała nas królikiem. Zamrożonym w całości. Kompletnie nie wiedziałam, co z nim zrobić i leżał w zamrażalniku i leżał i leżał... Aż kupiłam butlę czerwonego wina i zdobyłam się na odwagę ;P Nie mam pojęcia, jak się porcjuje królika, więc kiedy się rozmroził odcięłam mu łapy i tyle. Z reszty ugotowałam rosół w połączeniu z połową kilograma kurzych skrzydełek i paczką jarzyn (bez cebuli, bo nie lubię). Wyszedł bardzo smaczny:) Mięso zjedliśmy następnego dnia z kaszą i buraczkami. Natomiast cztery łapy podsmażyłam na oliwie, dodałam cebulę i zalałam szklanką czerwonego wina. Dodałam tymianek, przykryłam i dusiło się to do miękkości. Bardzo dobre jedzenie. W przyszłym tygodniu przyrządzę tak samo kurczaka:) 