W lecie rzadziej jadamy zupy, zamiast nich częściej serwuję sałaty i sałatki, korzystając z sezonowego bogactwa, które aż żal mi gotować. Ale znów kwiatowej zupy nie mogłam sobie odmówić:) Poza tym karotenoidy (beta-karoten, alfa-karoten, ksantofil, likopen) są lepiej wchłanialne po podgrzaniu i wyłącznie w towarzystwie tłuszczu.  Zupa pomidorowo-nasturcjowa 1 kg pomidorów1 litr bulionu1 cebula 2 łyżki oliwy100 g ryżu bazylia kilkanaście kwiatów nasturcjigarść nasturcjowych listkówmłode nasiona nasturcjioliwa dziewicza, sól, pieprz, ostra papryka  Cebulę posiekałam i poddusiłam na oliwie do smażenia. Pomidory umyłam i pokroiłam na kawałki, wrzuciłam do cebuli, zalałam niewielką ilością bulionu, dodałam kilka posiekanych listków nasturcji, kilka kwiatów i dusiłam pod przykryciem do miękkości. Przetarłam przez sito, dolałam resztę bulionu i przyprawy. Podałam z ryżem, już na talerzach dodałam do niej kapkę oliwy, kwiaty nasturcji, poodrywane płatki oraz listki nasturcji i bazylii. Jeżeli dysponujecie świeżymi owocami nasturcji, to można je zmiażdżyć widelcem i dodać - są bardzo pikantne. Jak ktoś lubi, może sobie zupę zabielić:) Nasturcje są wyjątkowe. Pachną i wyglądają tak słodko jak aniołki, smakują ostro jak diabełki. Doskonale uzupełniają smak pomidorów. 