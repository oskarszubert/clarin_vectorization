Liofilizowane drożdże to świetny wynalazek. Mogą sobie leżeć i leżeć, aż przyjdzie dzień, kiedy leje jak z cebra i nikomu nie chce się iść do sklepu i wtedy są jak znalazł. No i znalazły się takie dni. Upiekłam wtedy bułeczki. Raz wg mojego przepisu na pączki bez jajek i raz wg przepisu Bei. Praktycznie niewiele się różnią. Moje są brzydsze i większe, wg Bei udało mi się zrobić mniejsze i zgrabniejsze, ale za to moje były bardziej puchate. W smaku prawie identyczne. Może nabiorę kiedyś wprawy i uda mi się zrobić takie maciupcie bułeczki jak Bea;)  Moje mleczne bułeczki drożdżowe (na podstawie przepisu na pączki bez jajek i bez mleka krowiego﻿) 300 g mąki6 łyżek oleju lub oliwy250 ml koziego mleka ﻿(lub dozwolonego roślinnego, ostatecznie nawet może być woda)7 g suszonych drożdży﻿2 łyżki cukru lub miodu (dałam 1 cukru i 1 miodu)szczypta soli﻿﻿  Bułeczki drożdżowe bez jajek wg Bei (oryginalny przepis) 320 g mąki60 ml oliwy (4 łyżki)﻿180 ml letniego mleka 1 łyżeczka suchych drożdży 2-3 łyżki syropu z agawy lub miodu (lub cukru)﻿ (dałam 1 cukru i 1 miodu)﻿ 1/2 łyżeczki soli Postępowałam w obu przypadkach tak samo: Zmieszać mąkę z drożdżami, solą i cukrem. Dolać letnie mleko i oliwę, wyrobić na gładkie ciasto. Zostawić w ciepłym miejscu do wyrośnięcia (podwojenia objętości) około godziny. Potem urywać ciasto po kawałku﻿ i układać bułeczki na naoliwionej blaszce. Odstawić na pół godziny do wyrośnięcia. Posmarować mlekiem kozim i piec 15-20 minut w 180°C﻿ .   Niezależnie od przepisu bułeczki znikały w tempie ekspresowym, a o ostatnie sztuki była wojna między Córcią a Tatusiem:) 