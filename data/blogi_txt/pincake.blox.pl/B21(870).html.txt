Kochani, życzę Wam spokojnych Świąt Bożego Narodzenia, dużo zdrowia i mnóstwo spokoju. Pysznych potraw i wielu radosnych chwil. Bo kiedy być beztroskim, jeśli nie w Boże Narodzenie? :) Nieźle się spisali moi styliści choinek, prawda? Ja tylko wieszałam, gdzie mi pokazali ;) A dla wszystkich fanów i sympatyków Trochę Innej Cukierni mam świąteczny konkurs w ramach podziękowania, że tu zaglądacie, pomimo iż ciasta świąteczne już popieczone. Wzorem mojej ulubionej książki, czyli "Dzieci z Bullerbyn", daję Wam zagadkę: Ile jest fasolek w słoiku?  Kto zgadnie dokładną liczbę fasolek - dostanie nagrodę (standardową, czyli książkę "Kwiatowa uczta" z dedykacją:)). Jeżeli nikt nie zgadnie dokładnie, wygra osoba, która poda najbliższą liczbę. Jeżeli kilka osób poda właściwą liczbę, każda zostanie nagrodzona. Jeżeli zwycięzca już posiada moją książkę, to będziemy mogli ponegocjować :P Macie czas do Sylwestra. Można podać tyle odpowiedzi, ile się chce, ale każda powinna być w osobnym komentarzu.Cały słoik jest wypełniony i nie ma w nim niczego, co nie jest fasolą azuki ;) Dobrej zabawy! P.S. A przy okazji przypominam o bardzo zdrowym konkursie, w którym są nagrody AGD i nie tylko (klik). 