Sałatki na obiad jadamy bardzo często, nie tylko w lecie, choć właśnie teraz mają najwięcej wyrazu i uroku. Wszystkie moje sałatki mają jedną cechę wspólną (no dobra te letnie mają dwie). A mianowicie wszystkie sałatki zalewam oliwą z pierwszego tłoczenia. Bo lubię jej smak. Druga cecha wspólna łącząca wszystkie moje letnie sałatki (w sumie te wiosenne również:)) to oczywiście dodatek kwiatów. Zastanawiałam się, którą z moich sałatek mogłabym wysłać na konkurs oliwny? Z ogórecznikiem, pierwiosnkami, nasturcjami czy z bratkami, a może z kwiatami rzodkiewki? Każda kwitnąca, pyszna i z oliwą. No którą?  Prędzej czy później każdą Wam pokażę ale teraz będzie ta: Sałatka pełna lata sałata karbowanarukolaradicchiosałata lodowalistki pietruszkiżółte pomidorymalinybratki, nasturcje, ogóreczniki oliwa z oliwek extra vergine (u mnie Monini domowo aromatyzowana różą) w ilości 4 razy większej niż octuocet fiołkowy (na bazie białego winnego), ale dobrze też sprawdzi się malinowysól morskapieprz świeżo mielony  Listki sałat umyć i poszarpać. Pomidora pokroić. Zmieszać wszystkie składniki sosu. Porozkładać sałaty na talerzach, dodać pomidory i maliny. Posypać natką, płatkami nasturcji i bratków i całymi kwiatami ogórecznika. Polać sosem i zachwycać się każdym zmysłem.  ﻿   ﻿ 