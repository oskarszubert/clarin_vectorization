Postanowiłam zebrać proporcje, wg których piekę większość moich bezjajecznych i bezmlecznych ciast. Taka sama tabelka, tylko nabazgrana na żółtej karteczce wisiała na mojej kuchennej ścianie, dopóki proporcje nie wryły się w moją podświadomość:) Prosty przewodnik, jak upiec ciasto bez jajek i bez mleka. produkt miarka 1 porcja 2/3 porcji 4/3 porcji 2 porcje   mąka szklanki 1,5 1 2 3   cukier szklanki 0,75 0,5 1 1,5   kakao łyżki 3 2 4 6   soda lub proszek łyżeczki 1 - 1,5 0,6 - 1 1,3 - 1,5 2   olej łyżki 6 4 8 12   płyn szklanki 1 0,6 1,3 2   ocet łyżeczki 1,5 1 2 3      Składniki: Mąkę można zastąpić innymi sypkimi produktami np.: tartymi migdałami, orzechami, bułką tartą, mąką owsianą, gryczaną, gotową mieszanką bezglutenową itp. Kakao trzeba ominąć, jeżeli ciasto ma nie być czekoladowe:) Dobrze wtedy dodać odpowiednią ilość mąki. Płynem może być mleko kozie, mleko roślinne (ryżowe, sojowe, owsiane, migdałowe), jakiś sok, woda, woda gazowana (ale na gazowanej ciasto będzie cięższe), tarte owoce i cokolwiek podpowie fantazja. Używając pulpy owocowej lub warzywnej trzeba koniecznie zastąpić część mąki większą ilością tartych orzechów, migdałów lub innych zmielonych ziaren albo mąką pełnoziarnistą, żeby nie było zakalca, lub piec w wyższej temperaturze. Mleko sojowe dobrze jest rozcieńczyć wodą, żeby ciasto nie było kluchowate, co na sojowym niestety się zdarza. Mleko kokosowe trzeba rozcieńczyć 3-krotnie. Polecam ogromnie ciasto drożdżowe na pulpie dyniowej lub marchwiowej. Ocet można użyć zwykły, owocowy, winny lub balsamiczny - jest potrzebny do rozłożenia sody. Ja używam sody lub proszku do pieczenia BIO na kwasie winowym bez fosforanów. Można dodać łyżkę spirytusu, ekstraktu waniliowego lub nawet dwie łyżki jakiegoś pysznego likieru. Alkohol i tak w większości wyparuje w czasie pieczenia, ale aromat zostanie. Do ciasta można dodać posiekaną gorzką czekoladę, orzechy, bakalie, żurawinę itd. Na co ma się ochotę, jednak lepiej nie dodawać dużej ilości świeżych owoców, bo ciasto może mieć problemy z dopieczeniem się. Przygotowanie: Ciasto najlepiej jest mieszać łyżką. Właśnie tak, nie mikserem. Najlepiej zastosować metodę muffinkową tzn.: w misce pomieszać wszystkie składniki suche, dolać olej, ocet i płyn, po czym zamieszać tylko do połączenia się składników, nie dłużej. Taki sposób przygotowania ma jeszcze jedną zaletę: do mycia jest tylko miska, kubek i łyżka :) Formy do pieczenia: 1 porcja jest odpowiednia do wypełnienia: 9-12 muffinek, tortownicy o średnicy 16-20 cm, blachy 15x20cm, babkę 20 cm.2/3 porcji można zużyć na mniejsze muffinki, małą babkę, dwie miseczki pół litrowe.4/3 porcji mieści się w tortownicy 24-26 cm lub na blaszce 20x20 cm, babce 22 cm lub 12 dużych mufinek.Podwójna porcja jest idealna na dużą blachę 20x30 cm.Raczej nie polecam pieczenia w keksówce, wysokie ciasta bez jajek nie wychodzą zbyt dobrze. Żeby nie było zakalca, trzeba podnieść temperaturę pieczenia. Z czasem pieczenia jest różnie, w zależności od zdolności piekarnika, formy i zawartości. Ciasta czekoladowe pieką się zdecydowanie najkrócej, zaś warzywne - najdłużej. Muffinki ikeowskie pieką się najkrócej, głębokie formy - najdłużej. Wyznacznikiem upieczenia jest nieoblepiony patyczek wetknięty w ciasto, jeżeli wychodzi mokry, trzeba ciasto zostawić w piecu jeszcze chwilę. Różne propozycje najlepszych, oczywiście w mojej opinii, ciast bez jajek znajdziecie w zakładkach: Najlepsze - bez jaj! na stronie głównej mojego bloga. Jeżeli ktoś może używać jajek i nie wyobraża sobie ciasta bez nich, a spodobał mu się któryś z moich wypieków, niech po prostu zastąpi ćwierć szklanki mleka 1 rozbełtanym jajkiem lub jeszcze lepiej samym białkiem. Już sama w ten sposób robiłam, nie raz i nie dwa:) Powodzenia i smacznego:) 