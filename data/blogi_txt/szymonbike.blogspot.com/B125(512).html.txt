29 grudnia. Ostatni gwizdek na wrzucenie Trzepaka Miesiąca. Tylko co tu zrobić kiedy cały miesiąc przesiadujesz na trenażerze a jedyny raz kiedy ustawiasz się z ziomkiem na trening okazuje się, jak na złość, że jego Stylówa jest bezbłędna?  Wtedy jedynym wyjściem jest ustrzelić ofiarę gdzieś w internetach. I tak też się stało.    Tak więc jest i on, Trzepak Miesiąca na grudzień.    Tradycyjnie, najpierw przypomnienie zasad:   Raz w miesiącu ten niezaszczytny tytuł trafia w ręce kolarza który w  jakikolwiek sposób zaliczył wtopę ze stylówą. I to wszystko. Nie ma  znaczenia nic innego, czy ktoś jest mocny czy słaby, biedny czy bogaty,  biały czy czarny. Chodzi tylko i wyłącznie o stylówę. Jasne? Trzepakiem  miesiąca może być nawet najwybitniejszy zawodnik na świecie. Bo liczy się tylko stylówa. Kropka.  Zasady:  - Wtopa ze stylówą oznacza naruszenie jakiejkolwiek zasady dotyczącej  stylówy w elemencie ubioru który swobodnie mógłby być PRO, gdyby tylko  Trzepakowi Miesiąca się chciało.   - "Trzepak Miesiąca" nie jest równoznaczny z potocznym określeniem "trzepaka". "Trzepak Miesiąca" to nie obelga, to tytuł.  - Rolą Trzepaka Miesiąca jest wskazywanie błędów w dbaniu o stylówę, to bardzo zaszczytna rola.     Okej, oto i on, w całej okazałości:          Tak jest, to właśnie sam Wiggo którego wszyscy dobrze znacie. I albo lubicie za pijackie ekscesy czy muzyczne talenty albo i nie za obrzydliwe spalactwo i nudziarski styl jazdy maszyny. Nieważne. Jak widać Wiggo to Trzepak. Ni tu Euro, ni tu Stylówy. Tytuł zasłużony. Między innymi tym:  Brakiem oksów, które jak wiadomo, muszą być zawsze Kaskiem zajumanym prosto z placu budowy Ciuchami Assosa które są domeną otyłych mastersów ze Schwarzwaldu  Najpaskudniejszymi butami Bonta które lepiej nadają się bardziej do nurkowania Błotnikiem i czarną owijką, bardzo nieEuro  Bradley, poczytaj sobie zasady OREC Euro bo masz straszne braki. Nie dziwne, że potrącił Cię samochód skoro tak razisz po oczach swoją trzepacką Stylówą. Ogarnij się. A póki co idź być trzepakiem gdzie indziej. 