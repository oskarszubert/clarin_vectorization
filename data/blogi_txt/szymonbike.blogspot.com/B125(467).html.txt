Maj stoi pod znakiem Giro, wiadomo, a Giro stoi pod znakiem walki o Maglia Rosa. Cały kolarski świat na 3 tygodnie różowieje. Wszystko. SzymonbikeKIT też zróżowiał. Co miał nie zróżowieć.     Od czasu, kiedy zakończył się pierwszy preorder i pantoflową pocztą zaczęła się roznosić wieść, że SzymonbikeKIT to komplecik mistrz, raz po raz ktoś pytał czy może też go sobie kupić i wznieść się na wyżyny Stylówy. Ale nikt już nie mógł. Bo preorder się skończył a ja nie zamówiłem nic ekstra bo wolałem wydać kasę na głupoty typu siedzenie w Calpe albo nad Gardą. Ale! Nadszedł ten wspaniały moment na który każdy z Was czekał z utęsknieniem. Preorder numero duo. Giro Edition. Typowy SzymonbikeKIT który zamienił niebieski na różowy, logosy na plecach na jeden napis i dostał małą włoską flagę na kieszonce (+30 do Euro). I wygląda teraz tak:      O samym w sobie komplecie pisałem już wyczerpująco TUTAJ. W skrócie wychodziło na to, że to komplet premium. Super materiały, super wkładka, super krój, super ekstra. Tak napisałem. A potem zapytałem gości którzy KIT nabyli. I poza jedną wtopą z rozmiarem wszyscy piali z zachwytu, nawet dziękowali, bez ściemy. Np był taki tekst "przy Twoich spodenkach moje klubowe to gorzej jak szmaty" i cała góra komplementów i słów aprobaty. Czyli wszystko się zgadza. Vitesse dało radę. Ja też się jaram jak pochodnia.  Ty też możesz. Zamów sobie SzymonbikeKIT Giro Edition. Wszystkie instrukcje i informacje masz TUTAJ. Czas na zamówienia do końca Giro. Minimum zamówienia w Vitesse to 10 sztuk więc równie dobrze z tego jakże fantastycznego pomysłu może nic nie wypalić ale czemu by nie spróbować. Pamiętaj, życie jest zbyt krótkie na marną Stylówę! 