Jedziemy do Włoch :D  O tak, teraz to ruszyło z kopyta! Aż miło patrzeć jak pojawiają się nowe wpisy pod tanim zgrupowaniem. Tym bardziej, że wszyscy chętni są mniej więcej zgodni co do długości pobytu i terminu wyjazdu. To mega ułatwienie. Czyli jedno już jest pewne, termin zgrupki to 24.03 - 07.04. Na tę chwilę wygląda na to, że pojedziemy w trzy samochody. Dwa z osobami na dwa tygodnie i jeden z ludźmi którzy jadą tylko na tydzień. Sporo już chętnych i co chwilę pojawiają się nowi, przydałby się autobus, może przypadkiem ktoś ma jakiś na zbyciu? Teraz kolej na znalezienie kwatery. Jeśli dla czterech osób to bułka z masłem to dla około dwunastu to już nie taka łatwa sprawa. Więc będę szukał ile wlezie. Niestety nie mam za wiele wolnego czasu także gdyby ktoś miał ochotę na dobry uczynek może mi pomóc w poszukiwaniach. Co dwie głowy to nie jedna. Jako, że wchodzimy na taki etap ogarniania zgrupki który wymaga wzmożonego kontaktu chciałbym żebyśmy od teraz zaczęli porozumiewać się mejlowo. Każdy chyba sprawdza codziennie skrzyknę a najważniejsze, że można wysyłać wiadomości do wielu osób naraz. Jak tylko zbiorę od wszystkich chętnych mejle i znajdę jakieś domki to raz dwa porozsyłam propozycje i wspólnie coś wybierzemy i wszystko co potrzeba wspólnie ustalimy. Ale to już przez mejla żeby nie robić z bloga agencji turystycznej. Wszystko zmierza w dobrym kierunku. Każdego chętnego po raz kolejny proszę o wpisanie się w podstronie tanie zgrupowanie. Wiem, że pogoda jest super i ani trochę to nie pomaga to w promocji zgrupki, ale weźcie pod uwagę, że słońce, czyste niebo i sucha szosa to nie wszystko. Tam są góry. Naprawdę duże góry. Na przykład Monte Bondone. Z niemalże poziomu morza możesz sobie wjechać na dwa tysiące metrów. Są też gładkie, puste szosy fantastycznie wijące się po górskich zboczach tak, że ani przez się nie nudzisz. Nadal Ci mało? To posłuchaj tego. Możliwe, że pojedzie z nami fotograf Filip Okopny którego niektórzy pewnie już znają za mistrzowe zdjęcia z czwartków kolarskich. I będzie nam w tej bajkowej scenerii robił PRO zdjęcia, super co? Ale o tym już kiedy indziej ;) 