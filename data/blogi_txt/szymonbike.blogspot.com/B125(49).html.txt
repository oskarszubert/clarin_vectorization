Jest mega zimno. Aż się rozchorowałem. Ale ma to jeden plus. Bo o czymś mi to przypomniało. O Tanim Zgrupowaniu.  Polska to nie jest najlepszy kraj do trenowania, na pewno nie zimą. Mamy fajniejsze miejsca na naszej planecie i trzeba z tego korzystać. Bo co jak co, ale pełen PRO sezon powinien zawierać w sobie zgrupkę na wiosnę. Jeżdżenie całe życie po tych samych szosach niekoniecznie musi być trzepackie, ale na pewno jest mega nudne. Nie ma co się ograniczać, trzeba zwiedzać świat. A kiedy ktoś, tak jak Ty i ja, tak bardzo kocha kolarstwo to najlepszą okazją do tego jest właśnie wypad na wiosenną zgrupkę. Aha no i kwestia o niebo lepszego treningu, ale to wiadomo ;)     Rok temu pojechaliśmy nad Gardę. Wypad udał się fantastycznie. Kiedy W tym roku też przydałoby się coś zmontować. Ogarnięcie zgrupki nad Gardą to teraz bułka z masłem i mógłbym to zorganizować raz dwa. Kwatera już jest nagrana, dojazd to też bardzo prosta sprawa. Tylko jest jeden szkopuł, nie chcę tam jechać po raz czwarty. Dlatego w tym roku pocisnąłbym gdzieś indziej. Najlepiej do jakiejś Hiszpanii. Np. do Calpe albo na Majorkę. I tu się pojawiają schody bo nie bardzo wiem jak się za to zabrać. Ale wiem, że sporo z Was tam jeździło i ogarnia temat dobrze. Więc mam taka propozycję, żeby dobrzy ludzie, którzy albo nie mają jeszcze nic zorganizowanego a chcieliby jechać, albo może coś organizują ale nie mają sposobu żeby dotrzeć do większej ilości osób, żeby te osoby do mnie napisały na szymonbike gmail com i żebyśmy razem coś zmontowali. Jakąś Tanią Zgrupkę w styczniu lutym. To chyba jest do zrobienia hę? Potem byśmy sobie jeszcze ewentualnie skoczyli nad Garde w marcu kwietniu :) To co, pomożecie? Ja mogę się zająć ogarnianiem ludzi i szukaniem kwatery. A może już nie trzeba jej ogarniać? Bo ktoś coś kiedyś mówił, że coś już ma na miejscu, jak to prawda to się przypomnijcie. Takie już mam dobre serce, że mogę poświęcić na to sporo swojego czasu. Tylko fajnie by było jakbym dostał wskazówki od kogoś kto już tam latał. Zróbmy coś fajnego razem! Rok temu się udało. 