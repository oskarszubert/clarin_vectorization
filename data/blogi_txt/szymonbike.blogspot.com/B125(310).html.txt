Wyobraź sobie taką akcję. Na kontroli antydopingowej wpada jeden z najlepszych zawodników w tym sezonie na szosie, wpada też dziewczynka startująca na AMPach. A w międzyczasie do PZKolu trafia donos na pewnego gościa który nie rozliczył się z poprzednim klubem i nie przyniósł jakiś papierków do nowego. I szacowna komisja specjalistów z PZKol natychmiast zawiesza biednego zawodnika w prawach zawodnika a tych którzy mieli pozytywne wyniki jedynie upominają. Absurd co? Tyle tylko, że to jest rzeczywistość. Sami możecie zobaczyć to tutaj.     Jak jesteś wiernym fanem bloga od zarania dziejów to pewnie pamiętasz jakie krucjaty tu urządzałem. Teraz dawnej zajawki już nie ma. No ale kurcze, tym razem to już jest mocne przegięcie. Wpadł Sylwester Janiszewski, to nie tajemnica. W środowisku było o tym wiadomo już od dawna, ale nikt nie puszczał pary z ust. To raz. No ale co się miało stać się stało, komisja dyscyplinarna PZKol wydała wyrok. Upomnienie plus grzywnę. Dziewczynkę z AMPów też tylko upomniała. A obu przypadkach wykryto wcale nie taki znowu marny środek. To dwa. No i co? I potwierdza się teoria o cichym przyzwoleniu środowiska. Cała masa osób już od dawna wiedziała o Fifku. Tutaj macie potwierdzenie. I nic. Do tego jeszcze te lajtowe kary. Wydawało mi się, że komisje antydopingowe są od tego żeby dbać o to żeby nikt więcej nie ładował po kablach, a tu proszę, jasny sygnał, hulaj dusza, koksować można! Bagienko. Ale tak szczerze mówiąc to nic nowego. I jeszcze jedno. W komunikacie komisji dyscyplinarnej są wypunktowani jeszcze inni zawodnicy który dopuścili się jakichś tam wykroczeń. Jak np. Karol który nie oddał swojemu staremu klubowi jakichś starych spodenek więc nie dostał zwolnienia i życzliwi włodzarze zgłosili to do związku który od razu Karola zawiesił w prawach zawodnika niszcząc mu cały sezon. No i gdzie tu jest logika? Trzeba zapytać na górze. Bo nieładnie wyciągać wnioski takie jak np. ten : głupio by było zbanować zawodnika CCC skoro CCC sponsoruje PZKol.. Sprawa jest brzydka i w ogóle strasznie się męczę z pisaniem tego posta więc kończę. Zapraszam do dyskusji na fejsiku pod linkiem. Ciekawy jestem co Wy o tym wszystkim myślicie. 