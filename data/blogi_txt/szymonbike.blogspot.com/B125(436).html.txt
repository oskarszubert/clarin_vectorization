Nie jestem wielkim fanem spalania sprzętem. Wręcz odwrotnie. Ale jeśli chce się mieć fajny rower to niestety nie da się od tego uciec. Wczoraj ogarniałem sobie rower na pierwszy w tym roku (hehe) trening na dworze i nawijając owijkę wspomogłem się znalezionym jakiś czas temu na trenażerze filmikiem "how to wrap your bars LIKE A PRO".  Wszyscy chcemy być PRO dlatego myślę, że warto poświęcić te 8 minut. Nawinięcie owijki to straszny banał ale jak się okazuje można to zrobić ciutkę lepiej, robiąc ten fajny myk dookoła manetki albo przycinając i obklejając na samym końcu. LIKE A PRO, a nie jakoś tam byle jak. 