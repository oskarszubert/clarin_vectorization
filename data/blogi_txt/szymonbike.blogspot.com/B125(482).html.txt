Na mój apel do kolarskiego społeczeństwa apropos zorganizowania wspólnymi siłami Taniego Zgrupowanie odzew był nieliczny. Nieliczny ale skuteczny! Bo z radością oznajmiam, że organizować już niczego nie trzeba. Wszystko już jest ogarnięte elegancko. Sam już nie bardzo miałem szansę coś zrobić samemu ale odezwał się do mnie Artur Miazga który robi zgrupkę. W najlepszym miejscu na tym kontynencie do trenowania na wiosnę, czyli w Calpe. Jak nie wierzysz to posłuchaj Jonathana Vaughtersa: W skrócie cała zgrupka wygląda mniej więcej tak, wylot z Krakowa 8 lutego (albo 1 marca jak ktoś woli), dwa tygodnie tyrki w palącym słońcu i powrót do Krakowa. Bonusy są np. takie: rowery jadą busem więc nic im się nie stanie, styrani po treningu możecie liczyć na masaż, rowerami zaopiekuje się mechanik, być może będzie też gotowa kolarska szamka na tuż po treningu, no i najważniejsze, możecie liczyć konsultacje ze Stylówy rzecz jasna ;) Szczegóły znajdziecie na stronie Train With Watts albo na wydarzeniu na facebooku.     Uwaga, a teraz najlepsze! Po raz kolejny masz coś z tego, że tu wchodzisz. Każdy kto się zgłosi na zgrupkę powołując się na mnie, dostanie rabat 50 ziko. Zawsze coś. Bądź PRO, pojedź sobie na zgrupkę, przeżyj coś fajnego. 