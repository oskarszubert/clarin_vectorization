Rozgorzała dyskusja. Czy czarne skarpetki mogą być PRO? Czy czarny jest nowym białym? Czas rozwiać wątpliwości!    PRO Jednoznacznej odpowiedzi  nie będzie. Bo jednoznaczne odpowiedzi są słabe, ograniczają nas. Lepiej być elastycznym. Wtedy mamy więcej możliwości bycia PRO. Wystarczy tylko pamiętać o kilku zasadach. Większość już znamy ale w kontekście czarnych skarpetek warto je przypomnieć.    PRO   Bo odpowiedź na pierwsze pytanie, czy czarne skarpetki mogą być PRO, brzmi: tak, mogą być PRO. Ale równie dobrze mogą być trzepackie, tak samo jak i osobiście wyprane przez Zygmunta Chajzera na śnieżnobiało skarpetki mogą być tak samo trzepackie jeśli zapomnimy o podstawowych zasadach. Widzisz?    Białe trzepackie czarne PRO   Pytanie za sto punktów, co jest wyznacznikiem PROsowatości skarpetki? Brawo! To właśnie jest wysokość. Wysoka skarpetka jest PRO, o tym wiedzą wszystkie włoskie dzieci z kolarskich rodzin. Póki skarpetka jest wysoka może być równie dobrze czarna jak i różowa, będzie PRO. Ale to nie koniec zasad. Taka wysoka skarpetka musi być naciągnięta! Jak nam się zawinie, albo, broń boże, sami ją sobie zrolujemy na wysokość kostki to skończy się tak jak w wypadku ostatniego Trzepaka Miesiąca. Tego nikt nie chce.  Lecimy dalej. Skarpetka jest już wysoka i naciągnięta. Poza tym musi być to kolarska skarpetka. Jak wrócisz z biura i zamienisz garnitur na swój obcisły PRO strój to skarpetki tez zmień, zaufaj mi.    PRO   Żeby było jeszcze bardziej PRO warto zwrócić uwagę na nadruk na skarpetce. Najbardziej PRO będzie kiedy to będzie to logo tej marki której mamy buty. Super też są skarpetki Dopers Suck, sam je często noszę.  To nie koniec. Nadal nie uciekliśmy od szponów trzepactwa które może dopaść nas w kolejnym punkcie. Czyli kompozycji. Krótko mówiąc, żeby czarne skarpetki były PRO muszą nam się dobrze zgrać z resztą, butami i ciuchami. Za zły przykład może służyć Enrico Gasparotto:    trzepacko  Czemu Enrico jest trzepakiem? (pozdrawiam przy okazji hejterów). Bo jego komplecik na nogach nijak nie pasuje do kompletu Astany w którym nie ma niczego czarnego. A więc żeby móc założyć czarne skarpetki, tak żeby było PRO, musimy mieć cokolwiek czarnego w stroju. Najlepiej żeby to był dominujący kolor, wtedy będzie super, ale wystarczą nawet jakieś wstawki. W innym wypadku zapomnijcie o byciu PRO.    PRO    Temat wyczerpany. Chyba. Jest jeszcze drugie pytanie ze wstępu. Czy czarny jest nowym białym? Nie, nie jest. Białe skarpetki to klasyka i szczyt PROsowatości.Ale czasem warto uciec szponom rutyny i wciągnąć czarne skarpetki, nuda też nie jest PRO :) 