Cześć i czołem. Zamykam bloga. Polska to nie jest dobre miejsce na robienie fajnych rzeczy. Mam zapisaną, mam też w głowie górę pomysłów na posty, porady, wszelkiego rodzaju teksty, chciałem też zacząć robić wypasione ciuchy na rower, handmade'owe czapeczki kolarskie, tiszerty itd itp. Miałem szczere nadzieje, że z czasem coś się ruszy i będzie rozwijać. Ale nie. To wszystko trafia w próżnię.  Każdego dnia mam te kilka godzin wolnego i mogę poświęcić je na napisanie posta. Albo mogę wyjść na rower, poczytać książkę albo zrobić coś innego przyjemnego. Ale piszę posty, i co? Główny oddźwięk to krytyka hejterów (brawo, możecie być z siebie dumni). Dlatego uznałem, że szkoda mojego czasu. Marnowanie go dla zdobycia nawet miliona lajków na fejsie to nonsens.  Byłoby naprawdę super gdyby strona się rozwijała, mógłbym wtedy poświęcić na nią więcej czasu i energii. Ale się w tym temacie nie dzieje i nie wygląda na to żeby miało się dziać. Więc nie ma co tego ciągnąć dalej. Mógłbym niby pisać na szybko i na odwal ale to nie o to chodzi. Bylejakość jest dla trzepaków. Jak będziecie o tym pamiętać to nie będę Wam już potrzebny.   No, to narazie! Dbajcie o stylówę i nie marnujcie swojego cennego czasu na przesiadywanie przed monitorami :) 