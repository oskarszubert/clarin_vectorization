Stało się. Zima zła zawitała na dobre do naszego pięknego niekolarskiego kraju. Stan dróg pozwala co najwyżej na trening techniki upadania więc wszyscy jak jeden brat lądujemy na trenażerach. Mimo posta w którym zdradziłem wszelkie sposoby na przeżycie tego typu treningu bez uszczerbku na zdrowiu psychicznym nadal wszyscy narzekają na dłużący się czas. Radzę Wam, przeczytajcie to sobie jeszcze raz. To działa. Ja dzisiaj schowałem wszystkie zegarki w zasięgu wzroku, wsiadłem na trenażer i nastawiłem budzik na trzy i pół godziny później. I byłem zdziwiony jak zadzwonił tak szybko.  Zleciało mi raz dwa właśnie dzięki najlepszemu czasozabijaczowi czyli internetowi. Bo ciągle trafiałem na jakieś pochłaniające linki. Podzielę się niektórymi z Wami. I póki sezon na trenażer będzie trwał, będę się dzielił nadal. Oto co między innymi trafiło mi się dzisiaj: Vimeo Arnoyo - nowy filmik dla mtbowców plus mega motywujący filmik z Majorki (motywujący też do wyjazdu do Calpe) Slideshow zdjęć Phila Gale - klikasz play, galeria mistrzowych zdjęć sobie leci a Ty kręcisz te swoje 500W Le Grandi Salite del Ciclismo - pojeździj sobie pod legendarne góry Cycling pictures tumblr - góra ładnych zdjęć, żeby za dużo nie klikać możesz wybrać opcję archiwów Hajlajtsy Giro di Italia 2012 - jak na patetyczny filmik przystało muzyczka z Requiem dla snu w tle :) 