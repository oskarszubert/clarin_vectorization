Giro d'Italia to nie wyścig o puchar zastępcy sołtysa wsi Swornegacie. Ewidentnie. Udział w Giro zobowiązuje. W ojczyźnie EuroPRO kolarzy nie ma miejsca na wtopy ze Stylówą. Trzeba się mieć na baczności. W tym roku nie każdy się miał. Trafiły się Trzepaki Miesiąca. Ale nie wybrałem jednego, wybrałem wszystkich, żeby cały pocisk rozłożył się po szerszej grupie Trzepaków. Bo nie zawsze zachowana była pierwsza Zasada: - Wtopa ze stylówą oznacza naruszenie jakiejkolwiek zasady dotyczącej stylówy w elemencie ubioru który swobodnie mógłby być PRO, gdyby tylko  Trzepakowi Miesiąca się chciało. Chłopaki czasem nie mają wyboru. Więc są takimi Trzepakami mniejszego kalibru. Ale nimi są. Oto ranking Trzepaków z Giro'Italia, od końca:  8 miejsce : Vincenzo Nibali - Maglia Rosa.       Kiedy zdobywasz koszul lidera, tym bardziej w wypadku Maglia Rosa, to wypadałoby uczcić to odpowiednio komponując wszystko co się tylko da w zdobycznym właśnie kolorze. To jest EuroPRO. Vincenzo tego nie zrobił. Niektórzy mówią, że to wielka klasa i szacunek dla Magia Rosa. Ja nie. Jak jesteś liderem Giro i zakładasz nogawki z dekatlonu i masz wszystko od czapy, jakbyś chciał powiedzieć, że to w ogóle nie robi na Tobie wrażenia to wcale nie masz klasy, raczej bliżej Ci do trzepaka.  7 miejsce : Właściciele aero orzeszków. A więc twierdzisz, że Twój orzeszek rodem z lidla daje Ci dodatkowe pół wata? Świetnie. Szkoda tylko, że ceną tej połówki wata jest totalne schrzanienie Stylówy. Trzeba mieć jakieś priorytety chłopaki.  6 miejsce : Vincenzo Nibali - rękawki mistrza Estonii.     Stuprocentowa wtopa niewymagająca komentarza. Tym bardziej na etapie który chcesz ogolić i wiesz, że będziesz w centrum uwagi. Tak nie można Vincenzo, to już drugi raz.   5 miejsce : Rafał Majka - kompozycja z Maglia Bianca.     To Giro było fascynujące w sporej mierze właśnie dzięki Majce i Betancurowi którzy do samego końca cieli się białą koszulkę. Jak wiecie, ostatecznie lepszy okazał się Betangbur. Nie tylko ze względu na lepszy czas. Wygrał też pojedynek na Stylówę. Kiedy Maglia Bianca była jego własnością potrafił o wiele lepiej skomponować sobie resztę stroju wg. wszelkich kanonów OREC Euro i nie tylko. Rafał za to musi się jeszcze wiele nauczyć.  *Betangbur bo ten gość w ogóle się nigdy nie uśmiechał.  4 miejsce - Właściciele Giro Air Attack Zomowcy. Hokeiści. Robole. Trzepaki. Temat orzecha został już wyczerpany do granic przyzwoitości i szkoda strzępić sobie więcej języka czy klawiatury. Zysk garstki watów w zamian za prezencję stuprocentowego trzepaka to nie jest najlepszy rachunek.   3 miejsce : Vincenzo Nibali - paski od kasku. Tak właśnie lider Giro d'Italia prezentował się na starcie jednego z ostatnich etapów. Skandal. Mam nadzieję, że został odpowiednio ukarany i ta wtopa już nigdy się nie powtórzy. To już Twoja trzecia wtopa Enzo. Ogarnij się.  2 miejsce - Vincenzo Nibali - ciąża.     To znowu on. Co za Trzepak. Czwarta wtopa, czyli gwóźdź do trzepackiej trumny Enzo to skitrane na ciążę rękawiczki podczas królewskiego 20go etapu. Nie wiem co mu się pojawiło w głowie ale kiedy tylko jadąc z bezpieczną przewagą na ostatnich metrach zdjął rękawiczki żeby zaraz schować je pod koszulkę w prawdziwie trzepacki sposób, czyli na ciążę, to ja, szymonbike, złapałem się za głowę. Jak wygrywasz królewski etap z mety którego zdjęcie będzie wspaniałą pamiątką na całe życie, to warto jakoś wyglądać. A Ty Enzo na własne życzenie sprawiłeś sobie wygląd trzepaka młodzika. No, ale zawsze masz te stare rękawiczki, kilka euro do przodu co nie?  1 miejsce - Właściciele okularów Selev      Pierwsze miejsce w rankingu największych Trzepaków Miesiąca z Giro trafia po trochu do każdego zawodnika Androni który na swój nos założył okulary marki Selev. Stworzone w pracowni gdzie z głośników leciało latynoskie dicho a obok robole spawali amelinum i swoje ochronne okulary z castoramy kładli gdzie popadnie skutecznie mieszając w głowach naćpanym projektantom Seleva. Jedno trzeba jednak przyznać, każdy zawodnik Androni musiał mieć w sobie wiele odwagi i poczucia humoru żeby w ogóle założyć to na nos. Brawo. Jesteś gość. Ale jesteś też Trzepakiem Miesiąca. Coś za coś. Zdjęcia : Manual For Speed, BMC Racing Team, Kei Tsuji, Tumblr. 