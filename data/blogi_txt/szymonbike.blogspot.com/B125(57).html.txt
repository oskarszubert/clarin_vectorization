Ale jak to ?! Przecież jestem wielkim kozakiem, nie mogę jeździć powoli! Każdy musi widzieć, jakim to szybkim zawodnikiem jestem! Typowa postawa trzepaka. Wyjść z domu i przez cały czas młócić 30, 35 na godzinę i nigdy wolniej i co gorsza nigdy też szybciej. Najłatwiej takie trzepy zdradzają się na grupowych przejażdżkach. Każdy PRO zawodnik pyka sobie powolutku ale trzepaki tak ani nie umieją ani nie chcą więc zaraz podkręcają tempo, walą jakieś skoki na hopkach. W końcu takie baja bongo to super okazja żeby podreperować swoje ego po tym jak wcześniej byli zrywni z koła jak młodzicy. Kiedy jesteś PRO nie musisz nikomu niczego udowadniać. A jeśli ktoś ma ten niefart i musi zawsze przejeżdżać przez miasto to tym bardziej niech weźmie to sobie do serca. Nie ma nic bardziej trzepackiego od doginania w trupa na dolnym chwycie głównymi zatłoczonymi arteriami. Przecież jak już kupisz sobie ferrari to nie będziesz cisnąć ile wlezie od świateł do świateł tylko powoli i z gracją sunął ulicami uśmiechając się do przechodniów :) 