Może ktoś się zastanawiał, może nie i tak powiem w jaki sposób zrobiliśmy sobie takie super zdjęcia na patelniach z poprzedniego posta. Z GoPro zamontowanego na sztycy. Tamte zdjęcia to akurat skriny z filmów ale jest jeszcze lepszy sposób poprzez ustawienie trybu zdjęć sekwencyjnych nawet co pół sekundy przez tyle czasu ile tylko się zachce. Bardzo fajna opcja (pomijając masę roboty po zrzuceniu tych kilku tysięcy zdjęć na dysk) Można w ogóle nie zatrzymać się ani razu na treningu a mieć potem górę świetnych fot. Przy tej funkcji robienia zdjęć jakość byłaby pewnie jeszcze lepsza. Chociaż z filmów jakość jest tak dobra że aż za dobra, szczególnie na mój stary biedny komputer, dlatego wszystkie filmy wrzucam takie jakie są, bez żadnego montażu, sory, ale próbowałem coś zadziałać z adobem premiere ale prawie spalił mi się od tego laptop. Tak to już jest jak całą wypłatę przeznacza się na stylówę.       W tym filmiku nie wgrał się oryginalny dźwięk więc musiałem wrzucić w tło muzyczkę z biblioteki youtuba. Całkiem znośna jak na mój gust.      A jutro atakujemy Monte Bondone! Będzie masa zdjęć, filmów i KRAKS! W tym ta na którą czekacie już od dawna, zakończona skasowaniem seata ibiza. Nie przegapcie kolejnego posta! 