Elo Witam. Wróciłem. Długo mnie nie było ale tak to już jest w wakacje. A wszystko co dobre szybko się kończy. Ale to nic. Teraz będzie kolejne dobre coś, tym razem dla Was bo znowu będziecie mogli sobie poczytać co tu zrobić jeszcze ze swoją PROsowatością. Jedziemy dalej. Po staremu. Może troszkę zmienię wygląd strony. Więcej będzie recenzji różnych ciuchów i innych rzeczy. I może nareszcie ruszy sklepik. Ale powoli, dopiero co wylazłem z lasu, potrzebuję chwili na przestawienie :) Jakbyś mnie spotkał i zapytał "jak było w Norwegii?" to odpowiedziałbym, że super. Wszędzie góry, widoczki i dobre szosy. Ale to blog dla kolarzy więc nie będę odbiegał od tematyki. Wpływu Thora i Edvalda na ilość jeżdżących jakoś nie widać. Mało ich tam. Zawiodłem się. Jeśli przeciętny Norweg w pół dnia zarabia na fajny komplecik Castelli, a w tydzień na nowe Cervelo to zupełnie tego po nich nie widać. Trzepaki. Na bank nie mają swojego Szymonbike'a. Może założę nową stronę Simonsykkel? Myślę, że to ma potencjał. Za to w Szwecji statystycznie 100% kolarzy ma wzorową stylówę. Pewnie dlatego, że widziałem tylko jednego hehe, ale za to wyjątkowo PRO, miał nawet rower pomalowany w teamowe kolory.  Tak czy siak jak się być może już domyślacie już jutro zaczniemy z grubej rury. Gościnnym Trzepakiem Miesiąca prosto z kraju wikingów!  A na koniec jeszcze tradycyjna góra zdjęć. Enjoy. 