Projekt EuroPRO roweru nabiera rozpędu. Godziny, dnie i tygodnie spędzone na ebay'u okazały się owocne. Od razu zaznaczam, że niestety nie wygrałem w totka. Trochę to pokrzyżowało plany ale co zrobić, taka lifa. Dlatego też marką EuroPRO roweru nie będzie żadna z tych najbardziej Euro czyli też najdroższych jak Colnago, Pinarello czy MCipollini.   Chociaż z tą ostatnią coś łączy z tym który ostatecznie wygrałem na niemieckim ibeju. Łączy je Filippo Pozzato. Bo rowerem który zdobyłem jako podstawę do stworzenia EuroPRO roweru jest Ridley Damocles ISP z limitowanej edycji w malowaniu dla mistrza Włoch którym wtedy właśnie był Pippo.       Dlaczego uznałem że właśnie ten rower będzie dobrym okazem na EuroPRO rower?  Na właśnie takim jeździł Filippo Pozzato czyli jeden z najbardziej Euro kolarzy na świecie. +50 do EuroPROsowatości. (od tej reguły jest pewien wyjątek o którym dobrze wiecie hehe) Jest z edycji limitowanej. Numer 33 na 200. Małe szanse na spotkanie kogoś na takim samym rowerze. +30 do EuroPRO. Jest w nim od groma najbardziej Euro koloru czyli białego plus dużo możliwości na dodanie tu i tam białych elementów. +15 do EuroPRO. Ma wstawki z flagą Włoch. Włochy są Euro. +5 do EuroPRO. Jest na Campagnolo. Nic nie jest bardziej Euro. +20 do EuroPRO. Jeden z nielicznych rowerów do którego pasują czadowe koszyczki Elite z flagą Włoch. +5 do EuroPRO   W sumie plus 125 do EuroPRO. Jest dobrze.  Poza tym najfajniejsze jest to, że od samego początku istnienia bloga w zakładce Stylówa jako dobry przykład wisi zdjęcie Pozzato na tym właśnie Ridley'u.  Jako zachętę do łowów na aukcjach o których mowa była w drugim odcinku dodam, że tego Ridleya, co prawda na treningowych kołach ale za to na Recordzie wygrałem za 1500 euro. Za tyle można kupić aluminiową Meridę na Ultegrze. Zastanów się co lepsze ;) Aha i właśnie dlatego, że póki co ten rower jest na Recordzie 10s i byle jakich kołach to jeszcze nie jest wyjątkowo EuroPRO. Stanie się nim dopiero za jakiś czas, jak go dopieszczę i powymieniam to i tamto. I bardzo dobrze, to oznacza kolejne odcinki. Stay tuned. 