Co tam słychać w temacie EuroPRO roweru? Niewiele niestety. Plan był taki żeby przez zimę sprzedawać kolejne części, Lapiera i co popadnie a w zamian montować znalezione na aukcjach PRO części. Plan pokrzyżował Lapier który ciągle nie chce się sprzedać a co za tym idzie, projekt wlecze się tempem niemieckich otyłych mastersów jadących pod Zoncolan, z najbardziej prozaicznego powodu czyli braku kasy.  Niby coś tam w międzyczasie się pojawiło. Np. pedałki które po przesiadce na Campę musiałem koniecznie jak najszybciej wymienić. Bo co jak co, pedałki muszą się zgadzać z osprzętem. Jak masz shimano to miej pedałki shimano, jak masz campę to możesz mieć albo pedałki campy, które jednak ze względu na swój srebrny kolor średnio pasują, więc najlepiej do campy pasuje look, a jak masz srama to ogarnij sobie speedpleja. I wszystko będzie współgrało.     Sprawiłem też sobie nowe bidony. A co. Trafiłem akurat Elite z włoską flagą (Euro) więc długo się nie zastanawiałem. Ktoś nawet kiedyś prosił żebym poruszył temat bidonów. To poruszam. Bidony poprawić wyglądu roweru może i nie poprawą ale mogą go dobrze schrzanić. Więc, moi drodzy, dobierajcie sobie bidony tak żeby Wam pasowały do rowerów.     A teraz do meritum. Tempo składania EuroPRO roweru jak widać jest żenująco wolne, więc czas coś z tym zrobić. Ponieważ żeby to w końcu ruszyło z kopyta, hajs musi się zgadzać. Dlatego zrobiłem kilka desperackich ruchów na allegro wystawiając co się da. Lapierra też, ale o tym na koniec. Po kolei:  Zrobiłem wyprzedaż skarpetek, same małe rozmiary, więc dziewczyny, korzystajcie Zrobiłem też porządek w szafie i powystawiałem jakieś stare ciuszki dla tych wszystkich którzy całe kieszonkowe wydali na tytanowe śrubki i już nie mają się w co odziać Wystawiłem fajne siodełko. Pozzato takiego dosiadał - Euro Wystawiłem też mostek 3T, to dobra włoska marka - Euro Wrzuciłem na allegro też super lekką kierę Eastona, nie lada gratka dla spalaczy wagowych  A teraz wisienka na torcie! Odmówiłem paciorek, wypiłem setkę na odwagę i wystawiłem Lapiera na allegro od złotówki bez ceny minimalnej. Niech się teraz dzieje co chce. Możecie się teraz zmówić wszyscy przez co sprzedam go za jakiś marny grosz ale pamiętajcie! Jak puścicie Szymonbajka z torbami to nici z kolejnych postów! Więc uprasza się o hojne licytowanie! Aukcja TUTAJ. Zawsze jeśli ktoś nie ogarnia allegro, nie ma cierpliwości albo ma jakieś propozycje nie do odrzucenia może do mnie napisać mejla i mnie jakoś przekonać. Tylko proszę nie przysyłać zdjęć Waszych amelinowych Merid żeby zagrać na litość, bez takich sztuczek! 