Paweł Urbaniak  Temat koksu powrócił. Rozbuchana sprawa Tecława powoli staje się śmieszna i już nic w temacie nie mam do dodania. Każdy kto ma trochę oleju w głowie na pewno ma w temacie wyrobione zdanie. Najsmutniejsze jest to, że po raz kolejny na wierzch wylazła brzydka prawda o ogólnej akceptacji takich praktyk. Co z tego, że specjaliści z komisji wykryli zakazany środek, przecież to nasz kolega, ambitny chłopak i w ogóle jak możecie go krytykować! biedaczek, najlepiej jakoś zrekompensujmy mu tę krytykę bo na pewno go to zabolało. Jeżeli taka hipokryzja Cię śmieszy, wkurza czy brzydzi a Twoje stanowisko przeciwko koksiarzom jest niewzruszone nawet jeśli wpadłby ktoś z Twojego najbliższego otoczenia to posłuchaj. Mam taki pomysł, moglibyśmy wszyscy pokazać, że gardzimy koksem i zacząć nosić skarpetki Dopers Suck. Myślę, że to by było naprawdę coś gdyby większa ilość zawodników zaczęła w nich jeździć. Jedna para kosztuje 13 dolarów, do wyboru albo wysokie czyli jak najbardziej PRO albo różowe, stylówa nie ucierpi za bardzo. A jakby było nas więcej chętnych to może wynegocjuje jakiś rabat. To jak? Kto się pisze? Zgłaszajcie się do mnie na mejla 