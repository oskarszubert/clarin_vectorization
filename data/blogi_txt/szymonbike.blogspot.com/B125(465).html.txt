Ja mam pomysł na konkurs, Ty masz pomysł na skarpetkę. Wszystko gra.     Tak się składa, że lada chwila zamawiam nowy kontener PROskarpetek. I sobie właśnie siedzę i wymyślam jakieś nowe wzory. Mam kilka fajnych pomysłów ale myślę, że Ty możesz mieć lepsze, czemu nie. Więc robię szybki konkurs. Przyślij mi na mejla swój projekt a jak mi się spodoba i uznam, że będzie hitem kolarskiej łydy to rzucę go do produkcji, a Ty w zamian dostaniesz cały zapas PROskarpetek w swoim wzorze i jeszcze kilku innych. Dajmy na to 10 par. Jak będziecie super kreatywni i stworzycie więcej świetnych projektów to może wygrać kilka osób, a jak będziecie leniami i porobicie jakieś sztampy a'la frota z lidla to równie dobrze nie wygra nikt. Lepiej się postarać.    Kristof Ramon  Na Twoje fantastyczne pomysły czekam do północy w środę. Mało czasu ale nie oszukujmy się, takie rzeczy i tak się robi na ostatnią chwilę więc nie ma różnicy czy dam więcej czasu czy nie. Nie przejmuj się, że jesteś tylko mistrzem painta albo w ogóle nic nie ogarniasz, podrzuć w takiej formie w jakiej tylko jesteś w stanie, liczy się pomysł a nie wykonanie. Do dzieła! 