Podjąłem się wyzwania stworzenia oficjalnego kompleciku dla bloga. I do tego zakomunikowałem o tym publicznie więc nie mam odwrotu. Teraz robię to po raz drugi więc pogrążyłem się już kompletnie przy okazji potęgując oczekiwania. Czemu tak negatywnie o tym piszę? Bo pomijając to, że nie mam zielonego pojęcia o projektowaniu a moje zdolności graficzne kończą się na programie Paint więc jestem pod tym względem maksymalnym trzepakiem, to najgorsze jest to, że stworzyłem sobie górę założeń. Niektóre są banalne, niektóre nawzajem się wykluczają i w ogóle jest ich za dużo. Oto one:  Projekt ma być minimalistyczny Ale za to mógłby być oryginalny Ale nie na tyle żeby nikt nie miał odwagi go założyć Do tego nie chcę na chama kopiować projektu jakiejś grupy zawodowej Spodenki muszą być czarne A cały komplet powinien być w kolorach bloga Ale tak żeby nie był ponury Do kompletu muszą pasować czarne nogawki i rękawki Tak samo białe oprawki oksów, białe kaski i białe buty A więc musi być i czarny i biały i jasnoniebieski i może jeszcze coś  Ogólnie musi być taki żeby ktoś chciał go nosić I żeby był elegancki i w ogóle PRO   Tak to wygląda. Niby nie jest tak źle. Jeszcze mam z górki bo w końcu nie muszę nigdzie upychać różnych lotypów ewentualnych sponsorów których rzecz jasna nie ma (no chyba, że ktoś by chciał się pojawić.. ;) i do tego moja siostra jest super grafikiem i może to przeczyta i mi pomoże. Polecam! - Karo Koto . Tak czy siak, póki co nie mam nic konkretnego. Spędzam godziny i dnie na poszukiwaniach inspiracji. I w końcu pewnie coś stworzę. A póki co z tego całego męczenia mam dla Was kilka rad na które wpadłem wpatrując się w te góry ciuchów. Ostatnio w modzie jest retro czyli przerabianie kompletów drużyn z dawnych lat Poziomy pasek na piersiach z nazwą drużyny czy sponsorem to motyw przewodni 80% wszystkich koszulek kolarskich jakie ostatnio powstały. I to ma jakieś uzasadnienie bo wygląda nieźle ale osobiście nie jestem tego zwolennikiem bo to straszne pójście na łatwiznę i powielanie masy innych Spodenki powinny być czarne. Tak powiedział mój pierwszy trener legenda Michał Liberski i tak już jest. Nic bardziej nie pogrubia jak szeroki pas na spodenkach ciągnący się przez tyłek. Najbardziej biały. Kopiowanie na chama koszulek grup z protouru to mega kwas  Na wypadek gdyby ktoś bezkrytycznie poddawał się modzie i chciałby zrobić swoje ciuchy w oldschoolowym stylu to gratis jeszcze jeden obrazek. 