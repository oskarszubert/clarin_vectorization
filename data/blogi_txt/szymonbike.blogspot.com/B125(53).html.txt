Pomyśl sobie tylko. Masz zaledwie 23 lata. Wygrywasz mistrzostwo świata w drużynie. Przejeżdżasz Tour de France, tryptyk ardeński i inne wspaniałe wyścigi. Z sukcesami. Masz kontrakt z OPQS. Wygrywasz życie.       Osiągnąłeś sukces. A życie trwa w najlepsze. Kończy się sezon, zaczynają wakacje. I co robisz? Możesz sobie spić śmietankę ze swojego sukcesu. Pojechać sobie na wakacje na Bora Bora. Kupić szybką brykę. Albo dać się porwać szponom melanżu. To opcja egoistyczna.      Ale wcale nie musisz jej wybierać. Możesz zamiast robić dobrze sobie, zrobić dobrze innym. Możesz być jak Kwiato który niedawno ruszył z projektem Copernicus. Akademia Michała Kwiatkowskiego. Klub kolarski który na zupełnie nowy, lepszy sposób ma pomagać odnajdować i szlifować talenty na miarę samego założyciela. Piękna inicjatywa. Ogrom pracy. Nie szkodzi, możesz się temu w pełni poświęcić. Od rana do wieczora nad tym pracować. Jak Kwiato który tak właśnie robi. Bo wybrał jednak drugą opcję. Opcję altruistyczną.     Bo jakiego sukcesu byś nie osiągnął, pamiętaj, nic nie da Ci więcej satysfakcji niż pomaganie innym dookoła. 