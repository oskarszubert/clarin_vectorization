Hej kolarzu! Jesteś zawiedziony tym co znalazłeś pod choinką? Dorzuć sobie do kompletu jeszcze fajny tiszert i zapas kolarskich skarpetek. Zrób to wygrywając mój konkurs.     Żeby Ci było łatwiej, tak jak obiecywałem, podrzucam garść linków które pomogą w zabiciu morderczej nudy.   Przejedź się trasą Mistrzostw Świata w Melbourne Wpisz sobie w wyszukiwarce na flickrze swojego ulubionego kolarza np. Jensa i puść slideshow Pokręć sobie prawie 7 godzin razem z prosami na Mistrzostwach Świata Pooglądaj sobie górę pięknych zdjęć na tumlrze Belive In Cycling  Przejrzyj sobie wszystkie filmy Raphy  W bonusie dorzucam jeszcze złote rady. Slideshow lepiej zabija czas niż oglądanie wyścigu. Tak myślę. Na wyścigu ciągle widzisz albo Svena Nysa idącego w trupa przez godzinę albo poprawiających sobie nawzajem Shlecka i Contadora, co jakby nie patrzeć jest cholernie nudne. To raz, a dwa to kwestia muzyczki. Ja nie słucham tego co tam nawijają na youtubie, słucham sobie jakiejś łupanki zgranej na mp3. Znalazłem ostatnio taką sieczkę, że w normalnych warunkach nie jesteś w stanie jej słuchać dłużej niż 2 minuty ale już na treningu zasuwasz pod to jak królik na koksie i czasem nawet pomachasz łapami jak JPow. Bez kitu, wpisz sobie w torentach "essential mix" i to sprawdź. Na mnie działa. Ja dzisiaj kręciłem 4 godziny, a Ty? 