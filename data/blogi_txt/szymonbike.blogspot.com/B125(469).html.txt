Jakiś jeden czy dwa miesiące temu napisałem o planach stworzenia ciuchów dla bloga. SzymonbikeKIT'u. A potem było w temacie cicho. Ale tylko pozornie. Bo w międzyczasie trwały wzmożone prace nad stworzeniem możliwie jak najfajniejszego kompletu jaki tylko widzieliście na oczy. I inaczej być nie mogło, komplet powstał. Póki co sampel ale zawsze. Wczoraj dobry człowiek w postaci Jarka z Vitesse osobiście dostarczył mi dwa komplety żebym mógł organoleptycznie stwierdzić czy ich produkty nadają się na SzymonbikeKIT. I co? I stwierdzam uroczyście, że tak jest, nadają się i to bardzo. Jakość prima sort. I o to chodziło. Rozwiązań technicznych cała góra i jeszcze będziemy wybierać najlepsze. I testować. Bo to najważniejsze. Dopiero jak się sprawdzą w ośmiogodzinnych treningach szybkości metodą ciągłą to będę mógł postawić właśnie na Vitesse. Więc póki co nic więcej nie powiem. Tylko pokażę Wam jak SzymonbikeKIT wygląda. Za pomocą mega sweet foci i z ręki i sprzed lustra, a nawet i tak i tak naraz! To już wyższa szkoła jazdy. Możecie się śmiać ale lepiej skupcie się na podziwianiu. Bo mam takie wrażenie, że komplecik wyszedł bardzo ładnie.       Kilka słów o projekcie. Bo nawet nie zdajecie sobie sprawy ile się nad  nim namęczyłem. Co może wydawać się dziwne po efekcie końcowym. Ale uwierzcie mi, to jest wyjątkowo ciężka tyrka.  Ale ostatecznie jestem zadowolony, większość założeń została spełniona. Być może nie jest to najbardziej oryginalny projekt pod słońcem ale tak to już ze strojami kolarskimi jest, że nie ma za dużego pola do popisu. Z początku chciałem zrobić coś zupełnie od czapy ale porzuciłem pomysł.  Stroje kolarskie rządzą się swoimi prawami. Więc zrobiłem coś takiego.  Stonowany, elegancki, czarny komplet który będzie pasował do wszystkiego  i zapewniał +200 do stylówy.  Teraz będę testował komplety które dostałem z Vitesse i jeśli wszystko będzie okej, ruszamy z produkcją! Wtedy napiszę na pewno co i jak z zamówieniami. Stay tuned and nie kupujcie niczego innego bo to będzie top produkcja :) Hej. 