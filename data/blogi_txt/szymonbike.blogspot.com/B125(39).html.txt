Szymonbike siedzi sobie w Norwegii, już sam nie wie ile, a jego blog z dnia na dzień coraz bardziej mu usycha z braku jakichkolwiek postów. Usychają też czytelnicy, z tęsknoty za czymś co da się przeczytać, co nie jest kolejnym sztampowym tekstem największego portalu w tym kraju i za granicami również. Ale ale! Na szczęście szymonbike ma kolegów którzy podsyłają mu relacje z tego co się dzieje w ojczyźnie i to w taki sposób, że jego teksty są niczym uda Greipela robiące 1800 W, na górskim etapie Touru, czyli nic nie warte.  Oto i jedna z nich, występ gościnny, endżoj.      Panie, czerwona kartka w kalendarzu - rondo! No to Krystian pojechał. Już dawno pozbyłem się złudzeń, że jest to fajna  ustawka na przyjemną przejażdżkę mocniejszym tempem. Ok, spokojnie,  macie rację - to jest sport, tutaj "najgorszy kolarz wciąż jest kurwa  zajebisty" i trzeba zajebać się w trupa no bo stawka jest duża. Niech im  będzie, to w końcu amatorzy głodni rywalizacji - nikt im się ścigać nie  broni. A wyścig rządzi się własnymi prawami, nie ma tutaj miejsca na sentymenty. Wkraczamy w decydującą fazę czwartkowego etapu. Nerwowe  odliczanie kilometrów, ciężki oddech mastersów, którym bliżej do nadwagi  niż do kolarstwa. Jest! Na horyzoncie widać sylwetki kilku kolarzy.  Ucieczka zostanie skasowana, finisz z peletonu! Nie ma na co czekać,  agresywna jazda w czubie stawki, tempo przyznam naprawdę przyzwoite, tak  na mocną 5tkę. Rządy w peletonie obejmuje jakiś gość w stroju  activejet'u. Szprycha? Nie wiem, wybacz moją ignorancję, ale w sumie nie  znam typa. Oprócz wspomnianego powyżej pseudonimu godnego syna spod czarnej gwiazdy kradnącego kołpaki na pradze mówili chyba o nim też  Teresa - pewnie żeby ocieplić wizerunek. Albo uśpić czujność. Chuj wie. DO  BRZEGU: Szprycha gna jak szalony, za nim adrian aban - nie lada zgrywus!  Zebrało się naszemu kolarzowi w niebieskim stroju na docinki w kierunku  peacemaker'a, mało wybredne, ale według mnie jeszcze akceptowalne. ALE  NIE DLA SZPRYCHY! Narastające zmęczenie, oddalająca się ucieczka i jeszcze te docinki, którym daleko było do słów otuchy przelały czarę  goryczy. Co robić, jak zareagować? Odwrócić się i go zbluzgać? Pozdrowić  środkowym palcem? JEBAĆ TO, WSZYSTKO ALBO NIC, DAM KURWIE W AMPEL. Jak  pomyślał tak i zrobił, ciągnąc peleton beztrosko rozpoczął manewr  nagłego hamowania. Adrian Aban zmęczył się tą pogonią i czym prędzej  położył się na ziemi. 'Fajny pomysł' pomyślała reszta strudzonych pracą kolarzy i dołączyła do plażowicza. Niestety każda przyjemność okupiona  jest konsekwencjami, była złamana rama, wygięte koło, pozdzierane łokcie  i uda. Jakie wnioski wyciąga nasz 'aban'? No cóż, wroga w mordę  trzeba lać. Rozpoczyna się gala MMA. Szybka pogoń za winowajcą kraksy,  zepchnięcie go do rowu i normalny fajt. Fajnie, miał być zlot kolarzy, a  mamy galę boksu! Potem popis retoryki, trochę z łaciny i po  rozdzieleniu walecznych samców wróciliśmy do ścigania.  (Ze względów na oszczędzenie twarzy i w ogóle życia autora przed ewentualną  zemstą bohaterów niedzielnej rundy - imiona i ksywki zostały zmienione)     To jest też właśnie pierwszy powód dlaczego nie jest mi spieszno do powrotu do Polski. 