Tak się cieszę właśnie, jak Thor. Jaram jak pochodnia wręcz. Dlatego nieskromnie się teraz pochwalę. A co.   Otóż Szymonbike został uznany wschodzącą gwiazdą blogosfery. Hehe. W rankingu najbardziej wpływowych blogerów Kominka który podobno jest królem polskiej blogosfery, więc to najwyraźniej nie byle co.  A teraz powiem czemu jestem takim fafarafą i się chwalę i czemu możecie sobie darować komentarze, że jestem taki nieskromny. Bo tak się przyjęło, że nie wypada się chwalić. Że to nieładnie i bez klasy. Nie. Takie podejście zabija całą radość i satysfakcję. Jak ktoś Cię czymś wyróżnia, mówi, że jesteś dobry i coś zrobiłeś super to nie po to żeby słuchać od Ciebie tłumaczeń, że jest w błędzie, że tak naprawdę nie zasłużyłeś. Nie, nauczmy się przyjmować pochwały i się nimi cieszyć. Ja się cieszę, tym bardziej, że to jedyny blog o sporcie. A co jak co, dyscyplin jest sporo, a że akurat blog o kolarskiej stylówie okazał się najlepszy to jest coś. Macie farta. Fani innych dyscyplin nie mają tak dobrze ; ) 