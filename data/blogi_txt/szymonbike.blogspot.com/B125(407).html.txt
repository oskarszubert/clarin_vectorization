Stylówa ma to do siebie, że jest zależna od obecnej mody. Tak już jest i w sumie nie ma w tym nic złego. Każdy bystrzacha pewnie zdążył zauważyć co w kolarskiej stylówie jest obecnie na topie. A na topie jest retro. Tak tak, ciuchy teamowe wzorowane na tych lat 70-tych, skórzane buty na sznurówki i przeróżne inne pomysły na powrót do przeszłości.  Jak na przykład zimowa czapka Accenta. Czyli nowoczesna wersja czapki w której od 40 lat jeżdżą Twoi koledzy mastersi. Tak zwanej belgian cap.       Masz to szczęście, że nie musisz czekać aż któryś ze znajomych supermastersów na tyle się zestarzeje, że nie będzie już miał siły wsiąść na rower i odstąpi Ci swoją czapeczkę. Zresztą takie stare zazwyczaj były kolorowe i kiczowate. A tutaj bardzo proszę, nówka sztuka, cała w eleganckim czarnym kolorze. Uszyta z grubego materiału super roubaix jest bardzo cieplutka. Daszek chroni Twoje oksy przed kwaśnym deszczem. Wywijany tył dobrze grzeje. No i jest retro. Bardzo fajna czapeczka. Jedyne do czego mogę się przyczepić to gruby szew który czasami wżyna się nieprzyjemnie w uszy. Chłopaki, poprawcie to :)  Czapeczka kosztuje 59,90 zł.   Co jest PRO :  Stylówa retro Elegancki czarny kolor pasujący do wszystkiego Gruby i ciepły materiał Co jest trzepackie :  Wspomniany gruby szew  Ocena : 4 