Trzecie miejsce na liście top ten najbardziej PRO kasków wg. szymonbajka. Catlike Whisper. Testujemy.       To nie jest kask z szufladki produktów na myśl o których każdy się ślini. Nie, catlike ma mocno odjechany design który nie każdemu musi podchodzić i nie ma takiego nachalnego marketingu polegającego na wciskaniu na możliwie jak najwięcej głów. Chociaż trochę kozaków w nim jeździło, Euskaltel z Sanchezem, Cervelo Test Team z Sastre czy Thorem, Movistar z Valverde czy z mtb taki ktoś jak Absalon. Może i coś to znaczy, może i nie. Jak masz wśród tych gości swojego idola to zapewne tak.   Stylówa   Jakiś miesiąc temu dołączyłem do grona tych mistrzów i zacząłem go testować. Oczywiście gdyby to był jakiś paskudny orzech to albo w ogóle bym się nie podjął tematu albo musiałbym to robić w jakichś ciemnych uliczkach żeby nikt mnie nie zauważył. Ale nie, Catlike Whisper daje radę. Bo tak:  Można go elegancko dopasować do czaszki. Bo ma aż trzy rozmiary do wyboru. Zazwyczaj są tylko dwa. To raz. Po drugie w najnowszym modelu jest wyjątkowo poręczny, wygodny i dobrze wyglądający bo nie za wielki system pokrętła mocującego kask na łbie. Elastyczny, giętki i po prostu świetnie działający. Kask leży jak Twoja ulubiona czapeczka.  Ma ciekawy design. To się ceni. Każdy hipster dobrze o tym wie, że wszystko co jest mainstreamowe ssie a ile już jest kasków wzorowanych na Giro Atmosie. Catlajka nie da się pomylić z żadnym innym. Plus. Matowe wykończenie. Przynajmniej mojego modelu. Robi wrażenie. To plus. Ale jest też tego minus. Ciężko o to zadbać, kiedy się ubrudzi jest problem. Łatwo ta powłoka też się rysuje i co gorsza każda ryskę widać jak na dłoni. Coś za coś. Idealnie rozmieszczone otwory na zamocowanie okularów. Każdy EuroPROs dobrze wie, że jeśli pogoda nie pozwala na noszenie oksów na nosie, trzeba je przynajmniej założyć w odpowiedni sposób na kask. W Whisperze nie ma z tym problemu. Dwie małe dziurki wręcz się o to proszą. Catlike Whisper ma lekkie zadatki na bycie garnkowatym. Lekkie ale ma. To za sprawą wielkiej ilości mięcha na samym przodzie. Wystaje na kilka centymetrów do przodu nie wiadomo po co. Z kolarską czapeczką to w ogóle nie gra. Fabrycznie zamontowana jest gruba dość gąbeczka, od razu należy ją wymienić na cieńszą żeby przynajmniej odrobinę zniwelować to wysunięcie do przodu.   Do tego kasku bardziej pasują Jawbony niż Radary. Nie wiem czemu tak jest ale tak jest. Jakby co.    Spalara     Kasku nie nosi się tylko dla Stylówy. Kask dźwiga sporą odpowiedzialność. Bezpieczeństwo na przykład. I inne bzdety na które zwracają uwagę wszyscy spalacze którzy się ścigają. Też to ostatnio robię i już mówię jak Catlike prezentuje się pod kątem spalary: Wentylacja. Jest wspaniała. W końcu ten kask ma tak na oko milion otworów wentylacyjnych. I to czuć.  Efektywność. Pierwszy wyścig w Whisperze wygrałem. To mówi samo przez się. Bezpieczeństwo. Najważniejsza sprawa. I żeby ta recenzja była pełnowartościowa poświęciłem swoje zdrowie oraz glorię i chwałę czekającą na mnie na mecie ogórka i będąc już w decydującym odjeździe zaliczyłem testową kraksę. Przeżyłem. I nie doznem nawed rzadnego uszczerpku na mósku o czym światczy to ze piszem bezbuendnie.     Catlike Whisper to spoko kask. Uratuje Ci życie jak przelecisz przez kierownicę tuż przed finiszem, przewietrzy Ci głowę jak marzenie kiedy będziesz robić 8 godzinny trening szybkości metodą ciągłą w środku lata i zapewni niemainstreamową Stylówę której nie powstydził się szymonbike a to już coś znaczy.  Catlike Whisper katalogowo kosztuje niewiele więcej niż volvo mojej siostry czyli 579 zł. To nie jest dużo jak na kask z top ten najbardziej PRO kasków wg. szymonbike ale zawsze jeśli wydałeś wszystkie oszczędności na zgrupowania w Calpe to możesz albo założyć bloga i regularnie prowadzić go ponad dwa lata i wtedy dostaniesz go za darmo. A jeśli Ci się nie chce tyle czekać to możesz wejść na sklep OLSH.PL i powołać się na mnie żeby bez żadnej gadki dostać od razu 20% rabatu. Na jakiegokolwiek Catlajka. Dobrze ze mną macie, trzeba przynać. 