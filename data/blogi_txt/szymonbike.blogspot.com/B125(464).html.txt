Plan był taki. Wrzucam Trzepaka Miesiąca. Wszczyna się lament hejterów. Ja próbuję im wyperswadować, że są w błędzie. Wrzucając takie np. memy:     A potem robię konkurs. Tyle, że hejterzy tym razem zawiedli. Chyba za wiele banów się ostatnio posypało po prostu. Trudno się mówi. Konkurs i tak robię. Bardzo prosty konkursik: Wymyśl mema.  Czyli dokończ zdanie: "A więc twierdzisz, że...."  I tutaj macie pole do popisu.  Wygra najbardziej pomysłowa osoba która w najlepszy sposób pociśnie po niekumatych hejterach którzy ciągle nie są w stanie przekonać się, że świat nie jest czarno biały i że dbanie o Stylówę da się połączyć z jeżdżeniem na wysokim poziomie. Wystarczy sam tekst, zwięzły i na temat. Nie musicie robić mema, ja go zrobię. Nagrody! Będą nagrody rzecz jasna. Dwie. Nie ma lipy. Oksów co prawda nadal jeszcze nie ma ale za to w miarę praktyczne fanty są do ogolenia. (Zamieniłem nagrody miejscami bo doszły mnie słuchy, że EuroPRO pompka jest bardziej pożądana niż praktyczne (czyli mało PRO) błotniki)    Pierwsze miejsce: Pompka SKS Diago która po pierwsze jest biała więc jest Euro, po drugie ma ciekawy  kształt i świetnie wygląda, po trzecie jest stworzona specjalnie do  szosy więc bez problemu napompujesz swoje szytki nawet do 10 barów.  Nagrodę ufundowało Velo.      Drugie miejsce: Komplet błotników Zefal Shield  które łatwo zamontujesz w swojej szosie i idealnie Ci się nadadzą na  siedmiogodzinne treningi szybkości metodą ciągłą wiosenną porą. Nagrodę ufundował OLSH.     Zdradliwa wena, raz jest, raz jej nie ma. Wiadomo. Dlatego dam Wam na wymyślanie pocisków kilka dni. Umówmy się, że na zgłoszenia czekam do końca miesiąca. Powinno wystarczyć. I liczę, że tym razem będzie Was więcej niż ostatnio. Nie róbmy z tego kolejnego ogórka. Mejla znacie. Tyle, Powodzenia! 