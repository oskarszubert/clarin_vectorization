Dla tych wszystkich którym brakuje pod nogą ale mimo to bardzo chcieliby mieć w towarzystwie wizerunek kozaka krótki poradnik. Jak podpompować ego fafarafy nie mając do tego podstaw. Czyli jak być kozakiem wcale nim nie będąc.  patrz na wszystkich z góry.  zawsze miej ściągnięte brwi. jeśli jednak uda Ci się gdzieś wygrać, nie ciesz się, niech myślą, że to dla Ciebie chleb powszedni. kiedy robią Ci zdjęcie, zamknij usta i złap za górę. żuj gumę na treningu niczym prawdziwy drechula. kiedy strzelisz z koła, udawaj, że masz defekt. i najlepiej to wyrzuć rower do rowu nie inicjuj pierwszy rozmowy. Niech inni do Ciebie zagadują nie bądź zbyt rozmowny w ogóle. ani sympatyczny.  po prosu bądź gburem. jeśli na treningu jakiś trzepak usiądzie Ci na koło a Ty nie masz siły go zerwać, zatrzymaj się na sikanie. ktoś jest od Ciebie słabszy? traktuj go jak powietrze. zawsze się spóźniaj na ustawki, niech czekają. jeśli kiedyś zrobisz wynik i będą Cię pytać jak Ci poszło, mów, że tak sobie i dopiero jak zaczną Cię maglować, zdradź się, spotęgujesz wrażenie. nie umawiaj się z nikim na trening, niech to oni Ciebie wyciągają. na wszelkie pytania od młodszych kolegów reaguj w następujący sposób. Spójrz na najpierw z pobłażliwą miną ściągając jedną brew, uśmiechnij się sztucznie, odwróć głowę i odjedź. jeśli nie masz siły iść po zmianach, oznajmij wszystkim, że byłeś wczoraj na ośmiogodzinnym treningu szybkości metodą ciągłą i dzisiaj masz regenerację. Upewnij się, że każdy się o tym dowiedział. pij z bidonu i jedz tylko wtedy kiedy nikt nie widzi. jeździj tylko na te ogórki na których masz duże szanse na wynik, nie liczy się ranga wyścigu, liczy się wygrywanie. nawet jeśli szczerze się cieszysz z dobrego wyniku to nigdy nie daj tego po sobie poznać.  zawsze miej przygotowane 10 różnych wymówek na swoją niedyspozycję i stosuj je po kolei. Żartowałem. Taka postawa to jest coś totalnie słabego. Napisałem o tym bo wkurza mnie jak ktoś jest takim fafarafą. Kozaczenie ssie. Bądź PRO, bądź sympatyczny i uśmiechnięty. Wszystkim będzie weselej i przyjemniej. 