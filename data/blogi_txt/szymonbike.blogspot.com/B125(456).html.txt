Spory skok, od skarpetek do okularów. I dobrze. Bo nawet jeśli ogarnęliście sobie skarpetki, wytopy kupiły sobie wysokie a tłuścioszki wzięły się za wytop to i tak wpływ na ogólny stylówę jest mizerny.  Za to jeśli chodzi o okulary.. Hoho! To już zupełnie inna bajka. Jeśli dobrze dobrane skarpetki to powiedzmy +5 do stylówy to dobrze dobrane okularki to jakieś +100. Niczym innym nie da się tak bardzo podpompować stylówy. Wystarczy spojrzeć na zawodowców, muszą nosić te same komplety ciuchów, te same kaski, więc najlepszym sposobem na wyrobienie sobie jakiegoś własnego stylu są właśnie okulary.     Już pewnie zacieracie ręce z myślą o tym mega skoku do przodu ku super stylówie. Niestety nie znam jednej sprawdzonej recepty, jednego modelu albo marki która raz dwa nada Ci wygląd zawodowca.  I co najmniej przyjemne w tym wszystkim, dobre okulary swoje kosztują. Tak od 300 zł wzwyż. I to nie do końca jest tak, że płaci się ceny z sufitu za logo na oprawce. Płaci się za technologię. Przede wszystkim chodzi o wygięte soczewki, które żeby nie zniekształcały obrazu muszą być różnej grubości na całej powierzchni, a najtańsze modele to tylko zabarwione kawałki plastiku które mogą Ci popsuć wzrok. Do tego dochodzą wszelkie polaryzacje, fotochromy i inne bajery już nie mówiąc o kuloodpornych szkłach oakley'a:     Ok, więc jeśli chcemy mieć porządne okularki to musimy zapomnieć o wszystkich tanich badziewiach. W sumie jak już to zrobimy to zostaje nam ok. 10 marek i sprawa staje się znacznie prostsza. Te marki to : bbb, giro, oakley, rudy project, salice, smith, specialized i uvex. Właściwie jak już sobie sprawimy okulary którejś z tych firm to jest już spore prawdopodobieństwo, że będzie ok. Ale to za duży ogólnik i nie u każdego się sprawdzi. Więc teraz opiszę kilka przypadków i niech każdy znajdzie co mu pasuje.  1. Nie masz kasy  Nic nie szkodzi. Żeby wyglądać jak PRO wcale nie musisz być bananem. Jest kilka tanich modeli które są naprawdę fajne. Po pierwsze bbb impact. Jeździ w nich Zdenek Stybar, jeździli Boonen, Devolder czy Chavanel. To wystarczy.       Po drugie uvex crow. Też całkiem spoko ale bez rewelacji moim zdaniem. Dobre na początek zanim nie uzbierasz na coś lepszego     I po trzecie salice 006. Super włoskie okulary, za małą kasę możesz sobie wyrobić naprawdę mistrzową stylówę. Tylko musisz spełnić wymóg z przykładu numer 8 ;)      2. Masz kasę  Jeśli jesteś nadzianym mastersem albo masz bogatych rodziców i cena nie gra dla Ciebie żadnej roli to jesteś w sytuacji godnej pozazdroszczenia. Możesz wybierać spośród najfajniejszych marek - specialized'a, rudy project'a i oakley'a.  Wg. mnie spec lekko odstaje od pozostałej pary ale to cały czas świetne okulary z ciekawym designem dającym "agresywny look". Szczególnie polecam modele miura i helix.       Teraz pozostaje absolutny top jeśli chodzi o rowerowe okulary - rudy project i oakley. Nie będę ich tu przedstawiał bo każdy kolarz dobrze je zna i poza tym nie o to tu chodzi.  Rudy ma spory wybór ładnych modeli w wielu kolorach, są do tego ostatnio bardzo modne i popularne w peletonie. Dużym plusem rudego są wyginane zauszniki (nie zahaczają o stelaż kasku). Jakby ktoś chciał kupić właśnie rudego to ma w czym wybierać, mi się podobają modele magster, genetyk, zyon, rydon, noyz i freeon.       Oakley. Co tu dużo pisać, 2/3 protourowego peletonu jeździ w oakley'ach. Kiedyś byłem fanem rudego ale od kiedy kupiłem sobie pierwsze radary to już nie chcę niczego innego. Leżą tak świetnie że zapominasz że masz je na nosie. Właściwie są tylko dwa modele do wyboru, radary i jawbony, ale z ogromną ilością kombinacji kolorystycznych. Jeśli sprawisz sobie radary to na 90% będziesz wyglądać PRO, pasują prawie każdemu.     Jeszcze bardziej cool są jawbony. Ale z nimi trzeba uważać bo jeśli komuś pasują to poprawą mu stylówę jak nic innego ale z drugiej strony jak nie leżą to efekt jest opłakany, lepiej w ogóle ich nie zakładać. 3. Chcesz się wybić z tłumu  Jeśli nudzą Cię ciągle te same modele i wszechobecne białe oprawki to i dla Ciebie coś się znajdzie. Są np. okulary smith, popularne w Stanach, jak dla mnie całkiem spoko i masz pewność, że w Polsce nikt oprócz Ciebie nie będzie takich miał.     Możesz też poszperać po ebay'u i poszukać perełek. Na przykład możesz poszukać niedostępnych już modeli oakley'a jak racing jacket albo oprawek z nietypowym malowaniem np. splatter      4. Masz fajny kask Więc spraw sobie okularki tej samej marki. Będzie elegancko i profesjonalnie. Szczególnie sprawdza to się w przypadku rudy project'a, zasada działa też dla giro, speca, uvexa czy salice. 5. Masz długi nos i pociągłą twarz  Jeśli jesteś sobowtórem Hincapiego albo Phinney'a to spraw sobie duże okulary. Jak jawbony. Niskie, małe okulary nie będą pasować. Do długiego, wąskiego nosa super pasują też salice.     6. Masz pulchną twarz Więc przestań w podjadać ciasteczka i weź się za wytop. A dopóki jeszcze masz pucułowate policzki na pewno nie rób tego błędu co Cavendish i nie zakładaj jawbonów, tylko coś węższego i mniejszego.     7. Nie lubisz monotonii  Więc wejdź tutaj i złóz swoje customowe oksy. A kiedy już Ci się znudzą, wejdź na ebay'a i poszukaj ludzi którzy sprzedają oddzielnie wszystkie elementy w każdych kolorach i baw się dalej. Rudy project też daje pewnie możliwości zabawy kolorami. Ale uwaga, lepiej się w to nie wkręcać bo to kosztowna zajawka.     8. Jesteś przystojnym Włochem  Masz szczęście. Wykorzystaj okazję i kup sobie salice i miej najlepszą możliwą stylówe. Jak Stefano Garzelli.    kolory trochę nie te, ale już nie znalazłem nic lepszego   Kiedy już każdy znajdzie najlepszy dla siebie model pozostaje już tylko ostatni etap podróży ku lepszej stylówie. Czyli wybór koloru oprawek i szkieł. Jeśli chcemy je skomponować z klubowymi ciuchami to myślę, że sprawdzi się zasada - oprawki w kolorze detali a szkła w kolorze dominującym na ciuchach.     A jeśli ktoś nie jest pewien swojego zmysłu estetycznego niech postawi na klasyczne białe oprawki które praktycznie zawsze się sprawdzają. Ostatnio modne też są oczojebne kolory jak np. retina. Co do soczewek to wiadomo, wszystko zależy od pogody ale jak świeci słońce to zakładaj lustrzanki.       ok i nie ok Ufff to już wszystko. Na koniec mój subiektywny ranking najfajniejszych okularków:     1. oakley radar  2. oakley jawbone  3. salice 006  4. rudy project genetyk  5. oakley racing jacket  5. specialized miura  6. rudy project rydon  7. specialized helix  8. giro havik  9. rudy project noyz  10. bbb impact    FINITO 