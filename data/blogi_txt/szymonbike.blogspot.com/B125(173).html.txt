trybalski.com  Moja skrzynka mejlowa przeżywa potop gratulacji. Strasznie mi miło. Dziękuję. Przyjmuję je bez gadania. Kompletnie nieskromnie. Już Wam kiedyś mówiłem, kiedy ktoś Was za coś chwali, nie bądźcie skromni na siłę, bo to tak jakbyście chcieli udowodnić, że ktoś kto Wam gratuluje, jest w błędzie. Nie jesteście w błędzie, post wyszedł wspaniały, cieszę się, że się cieszycie. Teraz mam prośbę, mi już wystarczy, teraz wszystkie wyrazy podziwu i wszelkie gratulacje ślijcie do wszystkich wspaniałych członków ekipy dzięki której to wszystko powstało. Teraz ich kolej:   Matt z CyclingTips który jakimś cudem trafił na tego bloga i zaprosił do współpracy. Piotrek Trybalski którego zdjęcia z wyprawy są mistrzostwem świata. Karol który pomagał ile mógł, przede wszystkim swoją głową podrzucając świetne pomysły. Wojtek który specjalnie wskoczył w samolot żeby dwa razy się z nami przejechać i ogarnąć Stravę. Aż trzech tłumaczy dzięki którym tekst po angielsku będzie napradę PRO: Leopold, Justyna i Piotr. Paweł z rowery.org który naniósł jeszcze korekty z kolarskiego slangu po angielsku. Tomek z mtb- xc.pl który tuż przed deadlinem rzucił wszystko i zarywając nockę zrobił cudowny filmik. Wade, założyciel CyclingTips który to wszystko złożył do kupy.   Nie szczędźcie im gratulacji, bez nich to nie byłoby to samo. W ogóle by nie powstało. Sam w tym momencie ślę najszczersze gratulacje. I macie przy okazji też dowód na to, że wcale nie trzeba być niewiadomo kim żeby przeżyć coś tak świetnego, żeby nagrać akcję jak ta, wystarczy, że traficie na tak wspaniałych ludzi z którymi stworzycie zgrany zespół. I jakoś to poleci. Nie wiem skąd ja zebrałem tyle dobrej karmy żeby zebrać tak super ekipę, ale na wszelki wypadek, jakbym potrzebował jej kiedyś więcej, to DZIĘKI RAZ JESZCZE! WYSZŁO SUPER!    trybalski.com 