Rapha jest Wam dobrze znana. Rapha robi ładne ciuchy, robi piękne filmy i czasami robi też konkursy. Teraz np. zrobiła konkurs The Festive 500. W skrócie wygląda to tak, że od wigilii do sylwestra przejeżdżacie co najmniej 500 km, ładnie to dokumentujecie i wygrywacie sobie cenne nagrody. Proste jak drut.  Nie będę gorszy, też zrobię konkurs. Dla tych wszystkich którzy jeżdżą na trenażerach. Świąteczną 15stkę. Zasady podobne, czas od wigilii do sylwestra tylko zamiast 500 km - co najmniej 15 godzin na trenażerze. A co! W końcu żeby jeździć to trzeba jeździć. Najpierw to przekręć a potem jeszcze jakoś śmiesznie opisz, obfoć albo zrób coś innego kreatywnego. Podziel się z innymi swoim przepisem na przeżycie tej katory, nie wiem, zaskocz mnie czymś. I wygraj sobie szymonbajkowy zestaw - tiszert Żeby jeździc to trzeba jeździć i dwie pary skarpetek. Za drugie i trzecie miejsce też coś wytrzasnę, może smycz Oakleya ktoś chce? Albo więcej skarpetek? Im bardziej będziecie kreatywni i pomysłowi tym bardziej Szymonbike będzie hojny. Zgłoszenia nadsyłajcie na szymonbike@gmail.com. Do boju! PS. gardzisz trenażerem? Good for you! W takim razie wygraj sobie The Festive 500! :) 