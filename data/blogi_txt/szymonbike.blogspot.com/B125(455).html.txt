Bez kolarskich butów ani rusz. To są jedne z pierwszych rzeczy które sobie kupujemy kiedy na poważniej zaczynamy zabawę w kolarstwo. Ale nam nie chodzi o to żeby buty po prostu były, chodzi o to, żeby były PRO. W gruncie rzeczy wszystkie najwyższe modele każdej marki wpłyną korzystnie na naszą  stylówę. Każdy może sobie wybrać co mu akurat najbardziej się podoba i pewnie będzie dobrze. I na tym mógłbym zakończyć ten odcinek. Ale nie będę taki, napiszę Wam na co zwrócić uwagę żeby nie wyjść na trzepaka.    Cav trzepak    cycleto   Kolor  Uniwersalna zasada jest następująca, czarny jest najbardziej trzepacki a biały najbardziej PRO. I to się sprawdza od lat. Przypomnijcie sobie reakcje na czarne albo szare zestawy na stopach Armstronga.Za to biały po raz kolejny jest tym który najlepiej wpływa na naszą stylówę. Biały but plus biała skarpetka to najlepsze co możemy zafundować naszej stylówie. A jeśli nudzi Cię monochromatyczność śmiało możesz rozejrzeć się za kolorowymi butami których wybór jest wcale niemały. Tylko to jest śliski grunt, zależny od chwilowej mody. Na przykład parę lat temu największym obiektem pożądania były czerwone Sidi a teraz już prawie nigdzie ich nie widać. Myślę że w tym momencie na topie są żółte Maviki, czerwone Bontragery czy Giro albo oczojebne Specializedy, Diadory albo Northwavy.  Apropos kolorów jest jeszcze jeden myk. Drogi myk ale zapewni stylówę nie do podrobienia.Czyli ten sam model ale w innym kolorze na każdej stopie. Jak na zdjęciu: Materiał  Niektóre włoskie buty tworzone są w miejscach gdzie słońce świeci cały rok więc nietrudno się domyślić jak znoszą konfrontację z naszym już nie tak słonecznym klimatem. Dlatego warto zwrócić uwagę z czego uszyte są buty. Bo zniszczone, rozlazłe kapcie z pewnością nie są PRO. Dobrze żeby materiał był "śliski" i nienasiąkliwy. Taki jest np. w DMT, Gaerne albo Specialized. Kiepską sprawą jest też jasna siateczka bo raz zabrudzona nigdy już nie będzie jak nowa.       Kształt  Smukły jest leszy niż toporny, to jasne. Wzorem są wszystkie włoskie marki: Sidi, Gaerne, Fizik czy Vittoria. Odwrotnością są kwadratowe Shimano czy Specializedy.     Podeszwa  Co ma podeszwa do stylówy? Niby nic, ale jeśli jesteśmy amatorami, nie wybieramy się na Tour de France i mamy dylemat czy wybrać brzydsze ale z carbo podeszwą czy ładniejsze ale z plastikową podeszwą w podobnej cenie to może jednak lepiej odrzucić spalarę na bok i postawić na ładniejsze?       Zapięcia  Minęły już czasy kiedy każdy miał buty na rzepy i jak ktoś pojawił się z klamerką to wzbudzał u wszystkich dookoła wielką zazdrość. Teraz rzepy są robione z mocnych materiałów i nie obawy, że kiedyś puszczą. Więc śmiało można nosić buty zapinane tylko na nie. Minimalizm jest w cenie i wszelkie rozbudowane konstrukcje typu ogromne klamry Shimano czy jakieś plastiki tu i tam bynajmniej nie są upiększającymi elementami.     Fejm  Im bardziej wyrobiona marka tym lepiej. Najlepszym tego wyznacznikiem jest liczba zawodników jeżdżących w butach danej marki. Na pierwszym miejscu jest oczywiście Sidi, dalej Specialized, Diadora, Shimano czy Nike. Można i tym się kierować przy wyborze ale raczej w dalszej kolejności bo to głównie marketing. Najbardziej PRO  Jeżeli koniecznie chcesz się wybić z tłumu i mieć pewność, że nikt inny nie będzie miał takich butów jak Ty to musisz trochę potrenować i zostać jednym z najlepszych kolarzy planety. Może dzięki temu dostaniesz swoje customowe buty jak Vino czy Fabu.      Prowizorka  Jeśli właśnie się dowiedziałeś, że Twoje buty są szczytem trzepactwa a kieszeń świeci pustkami to przynajmniej zastosuj tymczasowe rozwiązanie czyli spraw sobie jakieś ładne owiewy. Będziesz mógł pod nimi ukrywać swoje buty do czasu kiedy nie zamienisz ich na nowy PRO model.       Okej, z ogólnych zasad to by było na tyle. Jak widzicie żeby być być PRO nie musicie się specjalnie ograniczać do konkretnych schematów i każdy może znaleźć co mu najbardziej pasuje. A jak już sobie znajdziecie PRO buty to pamiętajcie żeby dopełnić dzieła dobierając odpowiednie skarpetki. Powodzenia! A jeśli właśnie szukasz sobie nowych butów to poniżej lista marek z których możesz wybierać. Na tyle na ile je znam je opisałem żeby dać Ci na nie jakiś pogląd i przy okazji każda marka ma ocenę za stylówę ;)     Bont (3+) plusy: świetna podeszwa, masa wesołych kolorów do wyboru, podobno dobrze trzymają stopę, tanie minusy: wyglądają jak płetwy, nie da się ich nigdzie przymierzyć w Polsce Bontrager (4) plusy: nowe modele całkiem ładne, wygodne wkładki, można przymierzyć w Polsce minusy: stare modele brzydkie, toporne Dmt (5) Plusy: Trwały, łatwy do mycia materiał, elegancki włoski design Minusy: Badziewne zapięcie na linkę, lepiej go unikać Diadora (4) Plusy: Tanie, ciekawa kolorystyka, jeździ w nich Evans Minusy: za mało je znam Fizik (5+) Plusy: Super design, nikt ich raczej nie będzie miał poza Tobą Minusy: Wydają się mało trwałe, drogie, nie ma gdzie ich przymierzyć Gaerne (5+) Plusy: Za małe pieniądze można dostać modele niewiele różniące się od topowych, trwały materiał Minusy: Straszliwie śmierdzą po spoceniu, inne buty tak nie miały Giro (5-) Plusy: Mało kto je ma a są całkiem ładne i na pewno porządnie zrobione Minusy: Chyba nie ma gdzie przymierzyć Lake (3+) Plusy: Tanie, porządna podeszwa Minusy: Paskudne, nie ma gdzie przymierzyć Mavic (6-) Plusy: Bardzo wygodne, żółte modele są w modzie Minusy: Drogie, siateczka raz ubrudzona nie do domycia Nike (6) Plusy: Unikatowe, piękny prosty design Minusy: Niedostępne dla zwykłych zjadaczy chleba Northwave (4) Plusy: Tanie, jeździ w nich cały Nissan-Trek, ciekawe kolory do wyboru Minusy: Paskudne Pearl Izumi (4) Plusy: Wysoka jakość Minusy: Ciężko je zdobyć Scott (3) Plusy: nie wiem Minusy: nie znam ich, a z wyglądu mi nie podchodzą  Shimano (2) Plusy: Łatwo dostępne, solidne Minusy: Toporne, szerokie, brzydkie kolory do wyboru Sidi (6) Plusy: Legendarna marka, wygodne, łatwo dostać i przymierzyć Minusy: Drogie, szybko się zużywają, "kapcieją" Specialized (5) Plusy: Leciutkie, bg fit świetnie wpływa na jazdę, super jakość Minusy: Drogie, kwadratowe Vittoria (5) Plusy: Ładny włoski styl Minusy: Raczej ciężko zdobyć   THE END 