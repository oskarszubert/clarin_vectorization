PROskarpetki trochę jak iPhone 5. Obiekt pożądania. Steve Jobs był geniuszem i coś takiego wymyślił, że teraz ludzie stoją po tydzień w kolejce po telefon. Ja nim nie jestem, ja tylko sobie wyjechałem na wakacje a potem zrobiłem kilka dni suspensu bo jestem zwykłym nieogarem. Niechcący nakręciłem Was na PROskarpetki tak mocno, że w godzinę wymietliście prawie wszystkie z allegro. Nieźle, szybcy jesteście.  Żartuję rzecz jasna, PROskarpetki są po prostu super i nie ma się czemu dziwić. Może trochę. Bo w sumie tego posta miałem napisać tylko jakoś tak: 'hej! skarpetki znowu są, kupcie sobie na allegro!'. Ale już prawie nie ma. Może jak szybko dorwiesz się do tego posta to znajdziesz coś jeszcze TUTAJ. Na przykład jeśli jesteś dziewczyną, bo specjalnie dla Ciebie zrobiłem jeszcze mniejsze rozmiary.  Ale jeśli już nic dla Ciebie się nie ostało, nie załamuj się, nie wypisuj na twitterze 'Addio Mondo' jak Mauro Santambrogio. Poczekaj cierpliwie. Kiedyś przecież znowu domówię, niedługo nawet. To co lubisz czyli klasyczne białe i czarne SHUT UP LEGSy, i fluorescencyjne też, które są trochę droższe bo trzeba do ich produkcji nałapać świetlików. I na bank jeszcze coś nowego. I znowu nadejdzie ten dzień szturmu na nową dostawę. Trzymaj tylko kciuki żebym nie otworzył butiku bo jeszcze tak to się skończy, że będziesz stać przez tydzień w kolejce na zimnie i wietrze;) 