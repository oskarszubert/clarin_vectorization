Oto i jest. Z lekkim opóźnieniem, ale zawsze. Trzepak Miesiąca na miesiąc maj.  Dla wszystkich którym od razu skoczyło ciśnienie przypominam o co chodzi z Trzepakiem Miesiąca:    Raz w miesiącu ten niezaszczytny tytuł trafia w ręce kolarza który w jakikolwiek sposób zaliczył wtopę ze stylówą. I to wszystko. Nie ma  znaczenia nic innego, czy ktoś jest mocny czy słaby, biedny czy bogaty,  biały czy czarny. Chodzi tylko i wyłącznie o stylówę. Jasne? Trzepakiem  miesiąca może być nawet najwybitniejszy zawodnik na świecie. Bo liczy  się tylko stylówa. Kropka.  Zasady:  - Wtopa ze stylówą oznacza naruszenie jakiejkolwiek zasady dotyczącej stylówy w elemencie ubioru który swobodnie mógłby być PRO, gdyby  tylko Trzepakowi Miesiąca się chciało.   - "Trzepak Miesiąca" nie jest równoznaczny z potocznym określeniem "trzepaka". "Trzepak Miesiąca" to nie obelga, to tytuł.  - Rolą Trzepaka Miesiąca jest wskazywanie błędów w dbaniu o stylówę, to bardzo zaszczytna rola.     Okej, to teraz, kiedy już wszyscy wiedzą o co chodzi mam zaszczyt przedstawić zdobywcę tytułu na miesiąc maj.         Został nim ten starszy pan któremu należy się spory szacunek za to, że w tym wieku nadal się ściga. Ale w tym wypadku to nie ma znaczenia. Bo liczy się tylko stylówa  A co przesądziło, że to właśnie w jego ręce trafił tytuł? Dużo rzeczy. Piłkarskie getry, brak kasku na jednym z wyścigów a na innym dziecięcy kask z Lidla, długa potówka pod koszulką z krótkim rękawkiem. Właściwie to całokształt stylówy.   A po rowerach widać, że możliwości do poprawy są. Więc do dzieła. Na bycie PRO nigdy nie jest za późno. 