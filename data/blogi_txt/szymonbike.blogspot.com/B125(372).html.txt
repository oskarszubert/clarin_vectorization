Jeśli po przeczytaniu tego tytułu pojawił się uśmiech na Twojej twarzy bo ciągle brak Ci pomysłów to ja też się cieszę. Bo być może Ci pomogę i zaliczę dobry uczynek. A więc jeśli masz pustkę w głowie to weź swój baton mavica i przerób na zegar. Proste, oryginalne i sprawdzone.    Na wypadek gdybyś jednak przypadkiem gdzieś zapodział swój baton to podrzucam jeszcze kilka innych pomysłów. Dzisiaj prezenty które kupicie zagranico, bo jest jeszcze spora szansa, że dotrą do Was przed świętami.  1. Ładne filiżanki do espresso z kolarskim motywem     Każdy PRO zawodnik dobrze wie jak bardzo Euro jest picie kawy. Filiżanka dobrego espresso na stałe wbiła się w kulturę EuroPRO-kolarską więc jeśli wręczysz kolarzowi coś takiego to tak jakbyś mu powiedziała "jesteś taki EuroPRO!". Do tego ten elegancki motyw z najsłynniejszymi podjazdami. Super.  2. Kalendarz Gruber Images    Nie jestem jakimś wielkim fanem korzystania z kalendarzy bo mi się to kojarzy z planowaniem na przyszłość a to mi zalatuje spalarą. Ale w tym wypadku jest jedno ale i to spore. Bo ten kalendarz jest wypełniony fotografiami wg. mnie najlepszych fotografów kolarskich na świecie, Jereda i Ashley Gruber. I to jest mega dobry argument.  3. Kosmetyki Raphy Być może dałem się nabrać cudownej otoczce wokół Raphy która ma usprawiedliwiać ceny z sufitu ale.. Ale miałem kiedyś w ręku kilka kosmetyków od nich i to jest bajeczka. Jak to pachnie. I jak jest pięknie opakowane. To właśnie takie rzeczy idealnie nadają się na prezent. Sam byś sobie tego nie kupił ale jak dostaniesz w prezencie to będziesz używał obsesyjnie.  4. Kawałki oksów     Znalazłem pewnego gościa na ebay'u który ma całą górę przeróżnych części do Oakley'a. Gość jest z Kanady ale wysyła tanio i szybko. Nie wiem jak Wy, ale ja bym się strasznie ucieszył gdybym dostał jakiś niestandardowy element oprawki dzięki któremu mógłbym zrobić sobie customy jakich nie ma nikt inny.  5. Safety KIT Defeet + owiewy neon yellow     Kolejny dobry materiał na prezent. Bo nikt normalny by sobie nie kupił tego w takim kolorze. A szkoda, bo neon yellow defeeta na żywo wygląda fantastycznie. I zawsze osoba obdarowana będzie lepiej widoczna na drodze, więc zawsze możesz komuś uratować życie takim prezentem. Przekonujące co?  Na tym pomysłowość Szymonbajka się kończy. Na pewno znajdziecie coś jeszcze fajniejszego. Bądźcie hojni, wg. amerykańskich naukowców Ci co dużo obdarowują są szczęśliwsi od tych co tego nie robią : ) 