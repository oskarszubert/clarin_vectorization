Czyli porównanie tanich zamienników z oryginalnymi szkłami Oakleya.     Jakiś czas temu zwabiony niską ceną (ok. 20 dolarów) sprawiłem sobie nowe szkiełka do Jawbonów. Na ebay'u dostępne są zamienniki kilku marek, ja wybrałem Visionary Lenses. Dużo pozytywnych komentarzy, firma ze Stanów a nie Azji produkująca masę innych optycznych produktów. Wydaje się okej, poza tym kształt szkiełek jest  prosty więc ciężko coś schrzanić. Kupiłem. Pierwsze wrażenie, całkiem spoko, odpowiednio grube, dobrze siedzą w oprace, ładnie się mienią. I tyle, żeby je ocenić musiałem je porównać do oryginałów. A że Oakleye Fire Iridium niedawno do mnie dotarły więc mogę napisać do końca to porównanie. Różnica 1. Visionary Lenses zdecydowanie mocniej przyciemniają obraz. A wg. Oakley'a szkła Fire Iridium mają jedną z najmniejszych przepuszczalności światła (17%), czyli pewne jest to, że producent zamienników przeholował. Różnica 2. Kiedy patrzę na jakieś elektroniczne urządzenie np. komputerek od trenażera  mając na nosie VL cyfry się rozmywają, nie wiem czemu tak się dzieje ale wiem, że nie jest do dobry znak, bo w szkłach Oakleya tak się nie dzieje. Różnica 3. Mając przed sobą białą ścianę kiedy rozglądam się na boki wyraźnie zmieniają się odcienie niebieskiego w szkłach VL. W Oakleyach nic takiego nie ma miejsca. Różnica 4. Zamienniki są mniej więcej 3 albo i 4 razy tańsze od oryginalnych szkieł Oakleya ;) Dalszego porównania już w praktyce, na szosie, nie planuję w najbliższym czasie. No już teraz widać, że z tymi zamiennikami jest coś nie tak. Dlatego odradzam wszelkie zamienniki które mimo tego, że wyglądają spoko to jakością nie dorastają Oakleyowi do pięt. A co w nich jest takiego wyjątkowego, że inni producenci nie są w stanie zrobić przynajmniej podobnego produktu? Dostałem od Krzysztofa Berczuka (u którego, przypominam, na hasło "szymonbike" dostaniecie znichę w jego sklepie :) ten krótki tekst który każdy fan Oakley'a powinien obowiązkowo przeczytać: Do produkcji szkieł wykorzystuje się plutonit. Plutonit jest najczystszym materiałem optycznym na świecie, ukazuje obraz rzeczywisty co powoduje odpoczynek mięśni oka. Zapewnia ochronę przed urazami oraz promieniowaniem UV. Szkła poddawane były testom np: uderzenie gałęzi podczas jazdy na rowerze. Oakley'e mogą być wyposażone w szybę z filtrem polaryzacyjnym (blokującym oślepiające światło odbite od asfaltu), powłoką irydową (zwiększającą kontrast widzenia), antystatyczną, hydrofobową (zapobiegającą osadzaniu wody czy błota), oraz soczewką fotochromatyczną (zmieniająca zabarwienie). Do produkcji oprawek Radar i Jawbone wykorzystuje się specjalne materiały, które wytrzymują skrajne temperatury (nie zmieniają koloru pod wpływem słońca czy wilgoci). To tyle, ogarniajcie sobie stylówę bo wiosna zbliża się wielkimi krokami! 