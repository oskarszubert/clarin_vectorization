Śmieszny temat co? Niby sprawa oczywista i nie ma co się rozwodzić nad zwykłymi skarpetkami. Ale jak chcemy być PRO to warto jednak na nie zwrócić uwagę. Bo bardzo łatwo można sobie zepsuć (albo poprawić) stylówę. I to małym kosztem. Dlatego myślę, że to dobry temat na pierwszy odcinek stylówy.  Ok, więc żeby przez jakieś głupie skarpetki nie zostać posądzonym o trzepactwo, musimy przy ich wyborze zwrócić uwagę na 3 czynniki : materiał, wysokość i kolor.  Materiał    Najprostsza sprawa. Po prostu na rower zakładamy skarpetki stworzone do jazdy na rowerze. I już. Wszystkich stópek, frotte z biedronki itd nie tykamy.   Wysokość     Generalnie najbardziej PRO są wysokie skarpetki, takie jak na zdjęciu powyżej. Ale nie u każdego to się sprawdza. Dużo zależy od kształtu łydki. Im ta jest chudsza (patrz Wiggins) tym wyższa skarpetka. Ale jeśli lubisz podjadać ciastka i masz łydy jak kłody to jak na nie wciśniesz wysokie skarpety to nie będzie to dobrze wyglądało. Trochę niższe skarpetki dadzą złudzenie dłuższej łydki i optycznie ją trochę wychudzą. Ale to tylko półśrodek i jak chcesz wyglądać jak zawodowiec to weź się za wytop.    stanowczo za wysokie jak dla was panowie    Kolor i nadruk  Na koniec pozostaje już na tylko wybrać odpowiedni kolor. Przyda się trochę wyczucia smaku i dobrego gustu. Większość osób w pierwszej kolejności dobiera kolor skarpetek pod kolor ciuchów klubowych. To już coś, ale lepiej dobierać je pod kolor i markę butów. Najbardziej PRO jest wtedy kiedy marka butów i skarpetek jest ta sama. Tak jak u zawodowców obutych przez indywidualnych sponsorów. Do tego powinny pasować kolorem. Białe buty sidi - białe skarpetki sidi, żółte buty mavica - żółte skarpetki mavica itd. Jeśli już chodzi stricte o kolor to najlepiej postawić na klasykę - całe białe skarpetki są eleganckie i będą pasować do prawie wszystkiego. A jeśli pogoda na nie nie pozwala to zakładamy albo czarne, też eleganckie i teraz modne, albo pasujące nam kolorem do klubowych ciuchów.   Wszystkim fanom napinek na koks polecam też skarpetki dopers suck.     To chyba tyle. Zasady nie są jakieś szczególnie sztywne i każdy może sobie znaleźć co mu się podoba.  Poniżej kilka miejsc gdzie znajdziecie dobre kolarskie skarpetki: danielo de feet sock guy chainreactioncycles wiggle prendas ciclismo all4cycling 