okopny.pl   Oto i jest. SzymonbikeKIT po wielu miesiącach jest już gotowy. I już zaraz może trafić też w Twoje ręce. Strasznie to długo trwało ale tak to już jest, że kiedy chcesz zrobić coś porządnie to musisz na to poświęcić dużo czasu. Ale dlatego jedno teraz jest pewne, SzymonbikeKIT jest dopracowany w najmniejszych szczegółach. Bo te ciuchy nie miały po prostu być. Być ciuchami z napisem Szymonbike. Nie. To miało być coś więcej. SzymonbikeKIT to miał być komplet premium.    okopny.pl  Cały pomysł stworzenia ciuchów powstał już bardzo dawno ale z tematem na poważnie ruszyłem po powrocie z Norwegii czyli jakoś we wrześniu.  Misja zaczęła się od poszukiwań producenta który to wszystko uszyje. Najlepiej. Tak się składa, że w swojej "karierze" zawodniczej miałem okazję jeździć w wielu ciuchach wielu producentów i miałem już spory pogląd na rynek polskich producentów. Pomogły też liczne znajomości, wypytywałem namolnie o opinie i wrażenia wielu znajomych. Ostatecznie wybrałem kilka firm które wg. mnie należą do polskiej czołówki. I spośród nich wybrałem w końcu wybrałem tego jednego najlepszego. Wszelkie metody organoleptyczne wskazały, że na ten tytuł zasłużyło Vitesse. Wyjątkowym profesjonalizmem, mega jakością i świetnym, szczegółowym podejściem do klienta. Vitesse szyje od lat na zagraniczne rynki np. szyło kombinezony dla Raphy. Używa najlepszych materiałów i stosuje całą masę wyszukanych technik. W Polsce jest cała masa producentów którzy na pewno są o wiele tańsi ale jeśli chodzi o jakość to Vitesse to top. Zresztą sam napis pod logo "Pro Cycling Wear" mówi sam za siebie. PRO. okopny.pl  Kolejny rozdział. Projekt graficzny. Już o tym kiedyś pisałem. Dwa razy. Raz i dwa. To teraz tylko w skrócie. Miliony godzin spędzonych na poszukiwaniach inspiracji, robieniu rysunków i projektów nie poszły na marne. Nie wiem jak Wam się on podoba, ale ja jestem zadowolony. Minimalizm i elegancja? Jest. Kolory bloga? Są. Oryginalność? Wydaje mi się, że jest. Czarna koszulka i spodenki? Są i jednocześnie optycznie wyszczuplają, będą ewentualnie zgrywać się z Waszymi dodatkami i czarnymi rękawkami czy nogawkami. Co tu dużo mówić, moim skromnym zdaniem wyszło jak najbardziej PRO. PS. Nastąpiła ostatnio jedna mała zmiana, na tyłku zamiast kolejnego napisu Szymonbike ostatecznie będzie logo bloga. I jedno logo na plecach mniej. Poza tym żadnych zmian więcej.    okopny.pl  Jak tylko uporałem się z projektem przyszła kolej na testy. Jak śledzicie bloga to pewnie je pamiętacie. Spróbowałem kilku rozwiązań dzięki czemu mogłem wybrać te najlepsze. Najbardziej czuły punkt czyli wkładki pokatowałem też na długich treningach na trenażerze po których w ogóle nie miałem żadnych obtarć, bomba. Wkładka jest mega dobra, materiały to również najwyższa półka. Tutaj dokładny opis wszystkich wykorzystanych:  Asteria : lekka, miękka, gładka lycra drukowalna; oddychająca, szybkoschnąca i bardzo elastyczna; dobra absorpcja koloru i odporność na mechacenie i odkształcenia zapewniają wysoką wartość użytkową; gramatura 130g/m2  BioActive : gładka dzianina z przędzy super-mikrofilamentowej z domieszką antybakteryjnych włókien gładka dzianina z przędzy super-mikrofilamentowej z domieszką antybakteryjnych włókien BioActive® o trwałych właściwościach bakteriostatycznych (jony srebra); materiał lekki, miękki, elastyczny, przyjemny dla skóry - nie odkształca się i zachowuje właściwości po praniu; przewiewność, szybki czas absorpcji wilgoci i krótki czas schnięcia zapewniają odprowadzanie potu i utrzymują ciało suchym; gramatura 140 g/m2 Flores : miękka w dotyku siatka rozciągliwa w poziomie i pionie; w naturalny sposób zapewnia cyrkulację powietrza i dobry transfer potu; szybkoschnąca; wykonana z odpornych na przebarwienia włókien poliestrowych - mimo prania z ciemnymi i kolorowymi dzianinami siatka pozostaje biała; gramatura 145 g/m2 Dallas: lekka, bardzo elastyczna i odporna na odkształcenia siatka z poliestru zapewniająca świetną wentylację w przypadku koszulek szytych z lycry; materiał szybkoschnący - zapewnia poczucie suchości i komfortu; gramatura 120 g/m2  Shield Endurance: zaawansowana technologicznie Lycra® zapewniająca równomierną absorpcję koloru - nadruk pozostaje jednolity także przy rozciągnięciu materiału; materiał nietransparentny - ciało i spodnie warstwy odzieży pozostają niewidoczne; dzianina elastyczna i miękka ale odporna na odkształcenia i promieniowanie UV; gramatura 240 g/m2  Brisbane: miękka lamówka z lycry poliesterowej  Zaffiro: lycra produkowana z wysokiej jakości matowego poliamidu z 22% domieszką włókien Lycra® Power dających efekt kompresji wspomagający krążenie krwi i pracę mięśni przy wysiłku aerobowym; gładkość zwartego splotu i przyjemne opinanie ciała dają odczuwalnie większy komfort użytkowania niż inne dzianiny o podobnym zastosowaniu; materiał jest elastyczny i bardzo odporny na odkształcenia; dzięki zastosowaniu technologii Gage 40 (tkanie z użyciem 40 igieł na cal) dzianinę charakteryzuje doskonałe krycie bez efektu transparentności oraz duża wytrzymałość.    okopny.pl   Gdyby komuś nie chciało się czytać, to w skrócie: materiały z których uszyty jest SzymonbikeKIT to wypas. Jest sporo smaczków. Pod pachami jest przewiewna siateczka. Zamek jest kryty więc całość wygląda PRO. Kieszenie mają specjalnie wzmacniane szwy także nie ma szans na ich porwanie nawet kiedy będziesz szukał żelka w akcie największej paniki przed zbliżającym się zgonem. Jest też dodatkowa kieszonka na suwaczek, na klucze czy jakieś miedziaki niezbędne do coffeebreak'a. Wykończenia rękawów i nogawek to nie typowy marny szew z gumką tylko tak jak np. w Castelli, szeroka elastyczna guma. Materiał użyty do uszycia spodenek ma właściwości kompresyjne, spalara spalarą ale to świetnie się trzyma na nodze i przyjemnie opina. Wspomniana już wkładka jest jedną z lepszych jakich dotąd używałem a mam porównanie, uwierzcie mi. Coś jeszcze? Krój też jest PRO, wzorowany na kombinezonach do jazdy na czas. Koszulka jest stosunkowo długa ale ciasno skrojona, coś a'la slim-fit. To jest naprawdę premium komplet. Nawet każdy szew mogłem wybrać czy będzie płaski czy zwykły. Nie ma lipy.    okopny.pl   Jestem naprawdę dumny, że udało się stworzyć SzymonbikeKIT tak bardzo PRO i z wielką przyjemnością daję Wam teraz możliwość zamówienia sobie tego kompletu i podpompowania Stylówy jak jeszcze nigdy w życiu. Wszystko apropos zamówień opisałem w podstronie SzymonbikeKIT do której zawsze łatwo wrócisz bo wisi ona w menu pod tytułem. Poniżej jeszcze kilka zdjęć extra:    okopny.pl    okopny.pl okopny.pl     okopny.pl    okopny.pl    okopny.pl 