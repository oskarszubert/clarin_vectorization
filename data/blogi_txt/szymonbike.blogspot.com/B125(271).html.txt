Fajny rower co? Może być Twój. Z uwagi na projekt EuroPRO roweru i zamianę na Ridley'a z bólem serca oznajmiam: Lapierre X-Lite idzie pod młotek. Sprzedaję go tylko dlatego, że chciałem złożyć w tym roku coś nowego, coś bardziej EuroPRO, nic złego z tym rowerem się nie dzieje.  Link do aukcji na allegro na której jest dokładny opis roweru i góry zdjęć jest w zakładce Lapierre, o tutaj.  Sprzedaje go na carbo stożkach o których swego czasu napisałem posta, kto się boi szytek albo carbonu niech sobie przeczyta koniecznie.  Jak wiadomo jestem trzepakiem który tylko jeździ dla lansu więc rower nie jest skatowany, wręcz odwrotnie, dopieszczony i złożony tak żeby poza tym, że jest szybki i lekki był też piękny.   Dla moich sobowtórów bonus, miałem zrobiony na niego pełen bg fit więc jeśli właśnie jesteś kimś takim to jesteś parę stówek do przodu ;)  I jeszcze jedno, skoro jesteś wiernym czytelnikiem bloga to coś z tego miej. Jak chcesz ten rower to do mnie napisz, może się jakoś dogadamy co do ceny. I może to właśnie Ty będziesz jeździł rowerem Szymonbajka. 