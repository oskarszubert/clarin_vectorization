Dzięki nowym przepisom UCI premiery nowych projektów na nowy sezon wypadają dokładnie na nowy rok. Dlatego ostatnie dni stały pod znakiem odkrywania każdej nowości. Tyle tylko, że niewiele się zmieniło. Nic nie wymyśliło aż dziesięć drużyn -  rabobank, liquigas, ag2r, sky, astana, bmc, euskaltel, lampre, movistar i fdj. Nudziarze. Dwie ekipy, garmin i radioshack jeszcze nie zaprezentowały nowych projektów. I tylko 8 drużyn wysiliło się i stworzyło nowe wzory na nadchodzący sezon. Pozwoliłem sobie Wam je zaprezentować i krótko skomentować.      Nowopowstałe Green Edge nie miało wyjścia i musiało coś stworzyć nowego. I całkiem dobrze im się to udało. Wg. sondy na fan page'u to najładniejszy z nowych projektów. I zasłużenie. Na pierwszy rzut oka widać, że wzorowali się na Leopard-Trek, ale nie widzę w tym nic złego skoro tamten projekt był naprawdę niezły. Podobno na Tour Down Under ma odbyć się oficjalna prezentacja ciuchów Green Edge, więc możliwe, że jeszcze coś się tutaj zmieni.    cyclingnews Katusha wygrywa mój ranking na najbrzydszy z nowych projektów tego sezonu. Są gusta i guściki i właściwie nie powinno się o nich dyskutować, ale wygląda na to, że rosyjscy projektanci do czołówki światowej nie należą. Te czarne wstawki wyglądają jak doklejone w ostatniej chwili. W ogóle cały projekt bez polotu. Szkoda bo w poprzednich latach Katusha miała naprawdę ciekawe ciuchy.     Kristof Ramon   Sporo większą pomysłowością popisali się projektanci nowych ciuchów dla Lotto Belisol. To ostatnio rzadki przypadek, żeby stworzyć coś zupełnie nowego, nie wzorując się na innych. Wszystko ładnie zgrywa się kolorystycznie i niejednemu może się podobać. Jedyne do czego mógłbym się przyczepić to spodenki, na tym zdjęciu akurat tego nie widać, ale takie asymetryczne, duże zadrukowane płaty nie wyglądają zbyt elegancko.    tdwsport.com  Omega Pharma ma świetny projekt. Do sprawdzonego czarnego, który obowiązkowo jest dominującym kolorem spodenek (duży plus) i białego, którego im więcej na koszulce tym lepiej (upalne dni), dodali cyjanowe czy seledynowe detale co w efekcie daje super efekt i pewność, że zawodników tej drużyny będzie bardzo łatwo wypatrzeć w peletonie.     cyclingnews  Tak jak i w zeszłym roku, Vacansoleil ma paskudne ciuchy. Nie mam tutaj nic do dodania, sami widzicie jak to wygląda.    tdwsport   Saxo Bank niby nie zmienił wiele ale różnica jest i tak spora. Zeszłoroczne ciuchy przy tych nowych wyglądają jak sprane. Podoba mi się to jak nabrały wyrazistszych kolorów. Plus za spodenki które w odróżnieniu od wielu innych optycznie "odchudzają".  Na koniec przypomnę Wam moi drodzy czytacze - jak piękne ciuchy klubowe by nie były, nie kupujcie ich sobie bo to trzepactwo! 