Wy mi dajecie 1000 lajków, ja Wam daję konkurs. Konkurs na najlepszą metamorfozę z trzepaka w kozaka. Bo tak sobie myślę, że skoro tyle osób już się tym interesuje, zakładając nawet, że połowa to prześmiewcy, to nadal pozostaje ta druga połowa. Czyli jakieś kilkaset osób dla których Stylówa nabrała większego znaczenia. Osób dla których kolor oprawek czy wysokość skarpetek to nie jest znowu taka błaha sprawa.  Teraz nadeszła pora żebyście pokazali owoce swojej pracy nad stylówą. I przy okazji coś sobie wygrali. Tak więc, konkurs będzie wyglądał następująco, do końca tygodnia wysyłajcie mi na mejla dwa zdjęcia. Zdjęcie przed i po. Takie jak miał Jezior albo ostatnio Prosto. W poniedziałek wrzucę najlepsze metamorfozy na fejsbuka i zaczniemy głosowanie. Do końca tygodnia. I ta osoba która zbierze najwięcej lajków pod zdjęciami wygra. Proste jak strzelenie z koła Gilbertowi na Caubergu.  A teraz najważniejsze. Nagrody. Najlepszą z nich rzecz jasna będzie gloria i chwała. Ale będą też fanty. Bardzo chętnie rozdałbym jakieś Oakley'e ale wiadomo, mamy kryzys, na blogu to w ogóle bieda. Dlatego zamiast nich BBB Attacker. Okulary w których ścigał się swego czasu sam Tom Boonen. A więc są spoko. A jeśli już tak się składa, że masz jakieś, nie wiem, Jawbony, to najwyżesz je sobie spylisz i kupisz nowe szkła. Też fajnie. W ogóle nie wiem czemu tak się tłumaczę, powinniście się cieszyć! ;)   No to co, do dzieła! Nie zawiedźcie mnie. Wysyłajcie zdjęcia.     Kristof Ramon 