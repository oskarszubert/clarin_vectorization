Steve Medlin to właściciel ranczo w pobliżu Groom Lake w stanie Nevada. Jego posiadłość graniczy z bazą Air Force, do której należy uwielbiana przez ufologów Strefa 51.Skrzynka pocztowa Steve’a Medlina zlokalizowana jest w pobliżu Nevada State Route 375, oficjalnie ochrzconej „Extraterrestrial Highway” w ramach kampanii promocyjnej filmu „Dzień Niepodległości”. Tajemnicza Czarna Skrzynka Pocztowa uważana jest przez ufologów za skrzynkę Strefy 51.W efekcie biedny farmer ciągle przeżywał włamania ufologów chcących przeczytać korespondencję przychodzącą do Strefy 51. Gdy jego skrzynkę ostrzelano z broni palnej załamał się i zmienił czarną skrzynkę na białą, jasno opisaną STEVE MEDLIN.To nie wystarczyło, dodał więc obok niej drugą skrzynkę, opisaną ALIEN - niech się włamują tylko do tej! Na ile się jednak znam na ufologii, to nie wystarczy.Na miejscu Steve’a dodałbym jeszcze jedno słowo na „f” międy imieniem a nazwiskiem (IT’S STEVE F... MEDLIN, MORONS!), ale to chyba też nie pomoże. 