Układ w ramach zwalczania w Narodzie Naszym Umęczonym chęci do pracy dla dalszej owocnej budowy IV Rzeczpospolitej podrzucił na pierwszą stronę portalu linka do bloga o jellonkach. Odnośnik na szczęście już zniknął, ale na przykład moja wydajność pracy legła w gruzach. Od wczoraj zamiast pisać, czytam o jellonkach i umieram ze śmiechu.Jellonek to polski wariant spimu, czyli spamu atakującego „instant messengery”. Mam z tym zjawiskiem małą styczność, bo używam komunikatorów sporadycznie, praktycznie wyłącznie do kontaktu z rodziną i znajomymi. Nie kusiło mnie też nigdy popularne Gadu-Gadu bo zawsze zakładałem, że jeśli będę chciał się z kimś poinstantmessengerować to ten ktoś i tak będzie miał też co innego; a jak nie będzie miał, to i o czym ja z takim jellonem mialbym gadać.W końcu jak będę się chciał kiedyś pośmiać, wystarczy mi blog o jellonkach. W dodatku ponieważ nie jestem kobietą, to pewnie i tak miałbym zaczepek tak fajnych jak:6884900: cze Anna6884900: jestem bartek ile masz lat?????????Anna: 376884900: to nara 