Uf, ktoś wreszcie odważył się naruszyć najbardziej przemilczane tabu blogosfery. Funkcja automatycznego podglądu linków jest do niczego. Tak mnie wkurza, że przestałem zaglądać na blogi Azraela i Łysakowskiego. Pozornie to jest takie super-mega-cool- wypasione, że jak najedziesz myszką na jakiś link, to Ci wyskakuje malutkie okienko z podlgądem stronki, do której ten link prowadzi. Łał. Bajer. Ale jak wszystkie takie łał-bajery, bardzo szybko staje się to po prostu irytujące. W końcu większość linków na blogu prowadzi albo do innych blogów albo do innych zakątków tego samego bloga. Ich podglądy z konieczności wyglądają więc mniej więcej tak samo. Nie mają żadnej wartości praktycznej, za to zwyczajnie wnerwiają usera, któremu nagle wskaźnik myszki zaczyna się dziwnie zachowywać. Panowie, poprawcie się! 