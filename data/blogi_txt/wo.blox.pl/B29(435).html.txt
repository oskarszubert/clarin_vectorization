Przepraszam za zderzenie notek z kategorii „Promocja”. Tak wyszło, osoby bywałe w zaawansowanej eresesologii z pewnością jakoś poradzą sobie z jej ignorowaniem, jeśli to im sprawia dyskomfort. Z przyjemnością informuję, że „Lemologia” jest już w formacie ePub - a więc m.in. na Ajfona i iPoda Touch. Cena, w zależności od sklepu, to 2,99 EUR albo 3,99 USD.To już nie jest aplikacja tylko klasyczny e-book, proszę się więc nie spodziewać wodotrysków. Ich implementacja na małym ekranie i tak zresztą nie miałaby sensu. Cena za to jest należycie okrojona tym bardziej, że wersję e-Pub też będzie obejmowała promocja drinkowa (a więc to już naprawdę jest pszeniczne za friko, o ile ktoś kupił też książkę).Raz jeszcze serdecznie dziękuję tym, którzy już kupili - i tym, którzy to zrobią dopiero teraz. Wasze kliki znaczą dla mnie wyjątkowo dużo, bo w bezkresnej sieci nie ma dla mnie milszej osoby od płacącego czytelnika :-).﻿ 