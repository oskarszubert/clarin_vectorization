Jason Kottke (ten od klasycznego trolla „nie chcę tu rozpętać żadnej świętej wojny”) na swoim blogu przytacza wynik sensacyjnego odkrycia naukowego. Online Journalism Review pacnął artykuł o badaniach ruchu gałek ocznych ludzi spoglądających na różne strony internetowe i wynikających z tego sugestii co do ich właściwego dizajnu.Badania przeprowadziła szefowa badań agencji Nielsena, Tara Coyne w roku 2005. W ogóle są bardzo ciekawe i powinien to zobaczyć każdy webmaster (a zwłaszcza każdy zjebmajster). W szczególe jednak ujawniają strasznie zabawną różnicę demograficzną między mężczyznami i kobietami.Badanym pokazano zdjęcie wybitnego koszykarza George’a Huewera. O ile uwagę kobiet skupiła na tym zdjęciu twarz sportowca, mężczyźni gruntownie oblukali też jego krocze, zapewne zgodnie z atawistyczną potrzebą rywalizacji z innymi samcami o to, kto ma większego. Jak zauważyła Coyne, to nie ogranicza się tylko do zdjęć ludzi - mężczyźni odruchowo zerkają też w krocza zwierzęce, co wyszło na jaw przy badaniu strony amerykańskiego związku hodowców psów.A więc telewizyjny cenzor z serialu „Millennium”, o którym pisałem niedawno - miał rację! Nawet krocza kosmitów mogą być podejrzane... 