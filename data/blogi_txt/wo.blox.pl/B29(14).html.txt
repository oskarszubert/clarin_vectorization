Hura - w półroczniku „Transit” (numer 31) wreszcie ukazał się produkt mojego zeszłorocznego stypendialnego pobytu w Wiedniu. Wprawdzie jakoś nie spodobał im się mój tytuł („Beer Drinkers, Vampires and Freedom Fighters - Central-Eastern Europe As Seen Via Stereotypes of the Global Popular Culture”) i zastapili go czymś grzeczniejszym, a także niestety znacznie mój tekst skrócili wywalając m.in. prawie wszystko o seksie i pornografii (pewnie samo pojawienie się tych słów zwiększy mi dwukrotnie ruch na blogu?), ale hej, przynajmniej wreszcie mam w swoim dorobku Akademicką Publikację (TM).Niemiecki przekład skróconej wersji jednego z rozdziałów ukazał się jakiś czas temu w Wiener Zeitung. Ewentualnym zainteresowanym polecam mój ulubiony rozdział z mojej pracy poświęcony krótkiej podroży przez fikcyjne kraje Europy Środkowo-Wschodniej, konkretnie Rurytanię, Ponteverdo, Hercosłowację, Syldawię, Bordurię, Orsinię, Potsylwanię, Latwerię, Wulgarię, Slakę, Elbonię, Slugonię, Wolgię, Nogowę, Nowistranę, Petronię, Krakozję i oczywiście Molwanię. Kto był w zeszłym roku na Polconie, ten miał okazję poznać jego podstawowe tezy. Kto nie był, może teraz przeczytać online. 