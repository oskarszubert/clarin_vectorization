Nie myślałem nigdy, że przyjdzie mi bronić rządu Tuska przed własną „Gazetą”, ale krytyczny tekst Andrzeja Kublika o ministrze Grabarczyku wydał mi się słabo zriserczowany.Kublik zarzuca Grabarczykowi, że przez pierwszy rok urzędowania podpisał umowy na zaledwie „niespełna 210 km, włączając w to obwodnicę Wrocławia”. Pomijając już to, że jak dodać wszystkie odcinki (A1+A2+A8)wychodzi trochę więcej niż 210, a nie „niespełna”, to przecież na litość boską 211 kilometrów w ciągu jednego roku to jest rekord na ziemiach polskich.Najlepszym ministrem od budowy autostrad był dotąd Marek Pol - ale on zbudował 269 kilometrów w ciągu całej kadencji. Już teraz wiadomo, że Grabarczyk przelicytuje dorobek Pola, o ile tylko porządzi jeszcze przez parę miesięcy.Podsumowanie przez Kublika budowy dróg ekspresowych zdaniem „Na swoje konto obecny rząd może na razie zapisać tylko umowę na 14 km drogi ekspresowej S7 z Elbląga do Pasłęka” to po prostu wprowadzanie czytelników w błąd. Może Kublik pomija drogi S3 (28 km), S5/S10 (32 km), S6 (16 km) i S11 (11 km), bo warszawskiemu kierowcy nic po nich?Ale nawet warszawiak doceni wschodnią obwodnicę Krakowa S7 (tylko 3 km, na pewnych trasach przynoszące jednak ogromną oszczędność czasową), a już na pewno obwodnicę Bielska-Białej S1/S69 (12 km). Obie te drogi skrócą nam podróże w góry. A Warszawiak, który w góry nie jeździ, doceni chyba rozpoczęcie budowy warszawskiej obwodnicy - 10 km drogi S8.W roku 2008 podpisano umowę na budowę 211 km autostrad i 122 km dróg ekspresowych. Odpowiednie wartości dla roku 2007 to 55 km autostrad i 97 km dróg ekspresowych. Gdyby to była - jak pisał Kublik - „najbardziej spektakularna porażka rząd Tuska po pierwszym roku działalności”, to byłby to najlepszy rząd w dziejach Trzeciej Er Pe. 