Co wiemy o sprawie doktora G.? Że miał „30 procent zgonów, niesłychanie wysoki odsetek” (Mariusz Kamiński). Wiemy też, że „to typowy procent zgonów chorych po przeszczepieniu serca w rok po operacji” (prof. Wojciech Rowiński, szef Polskiej Unii Medycyny Transplantacyjnej). Wiemy też, że w domu lekarza policjantom udało się zidentyfikować kilka butelek koniaku.Te cienkie jak jelito zaskrońca materiały wystarczają „Dziennikowi”, by rozstrzygać o winie - walnęli se tytuł „Lekarz zabił pacjenta, bo nie dostał łapówki”. Słusznie, redaktorzy, znak zapytania jest dla mięczaków. Przynajmniej „Fakt” odwołuje się do inteligentniejszych czytelników i jego publicystyczny filar też ma w tej sprawie wątpliwości.Ja nie zamierzam wydawać wyroków przed poznaniem dowodów - być może doktor G. nie będzie w stanie wykazać źródła pochodzenia każdej flaszki (obywatelu: czy twój barek ma już certyfikowany audyt od proboszcza lub lokalnego działacza PiS?). Jeśli jednak minister Ziobro przedstawia tę sprawę w takim stylu, że dla samej tej sprawy warto było powołać CBA - to ja jakoś kurna nie jestem przekonany, że potrzebujemy robokopów ze specjalnymi uprawnieniami do liczenia butelek koniaku.Ostatnie przetasowania w rządzie pokazują, że Ziobro i jego ludzie mają być teraz nowymi gwiazdami PiS. Jest w tym jakaś kacza logika. Nawet najwięksi idioci przestali już chyba wierzyć w obietnice obniżenia podatków, przyśpieszenia budowy autostrad, taniego państwa, tanich podręczników, solidarnej Polski, w dodatku całej w buraczkach.Co jeszcze rządowi zostało? Zbigniew Ziobro, natural born showman. Ten zawsze może zrobić konferencję i pokazać jak działa niszczarka do papieru. Jako showman sprawdza się tak dobrze, że z takich konferencji zapamiętujemy nie tyle to, że Ziobro po raz kolejny wyszedł na durnia (niszczarką bawił się, przypomnę, na supertotalspeckonferencji zorganizowanej z okazji rzekomej afery bilboardowej, która w końcu okazała się totalnym palcossankiem Jacka Kurskiego), ale same jego gesty i miny. Teraz też tak pięknie podniecał się tym, że „nikt już nie będzie pozbawiony życia przez tego pana”, że kiedy cała ta afera skończy się oddaleniem zarzutu zabójstwa - ludzie będą pamiętać jak pięknie pan minister bronił prostego człowieka, a nie to jakie bzdury wygadywał.Przy całym moim braku sympatii do Leszka Millera, nikt nie podsumował Ziobry tak celnie jak on. Szkoda, że TVPiS reżyserując wczorajszy spektakl nie wykorzystała tego kreatywnie - gdyby ministra Ziobrę ustawić pod odpowiednim kątem, wyszłoby nawet że dr G. miał 300% zgonów. Kamiński miałby wtedy przynajmniej swój niesłychanie wysoki odsetek. 