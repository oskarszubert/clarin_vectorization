Pisałem tu jakiś czas temu o opowiadaniu science-fiction „Stanlemian”, które ukazało się w zbiorze „Lemistry”, zawierającym różne teksty poświęcone Stanisławowi Lemowi plus jego premierowe przekłady na język angielski. Polski oryginał tego opowiadania ukazał się z kolei w książce „Głos Lema” wydawnictwa Powergraph.Znakomita praca Danusi Stok została doceniona przez jurorów 2012 Science Fiction and Fantasy Translation Awards, którzy przyznali jej nominację. Sama nagroda wręczona będzie 21 lipca w Tampere na Finnconie. Mi to niestety koliduje z planami urlopowymi, chociaż chciałbym usłyszeć, jak próbują powiedzieć „Wojciech”﻿.Strasznie się ucieszyłem, bo po raz pierwszy (i zapewne ostatni) w życiu otarłem się o jakąkolwiek nagrodę o wymiarze materialnym. Chociaż całość należy się Danusi, bez dwóch zdań.﻿ Wielkie dzięki dla niej, dla Magdy i dla Ra, dzięki którym to wszystko było możliwe :-) 