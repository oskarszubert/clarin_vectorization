W dzisiejszej „Wyborczej” najbardziej ekscytującym materiałem jest reklama na stronie 24. To reklama filmu „Świadectwo” o kardynale, który przyjaźnił się z papieżem. W jaki sposób dystrybutor Kino Świat reklamuje to arcydzieło kinematografii? Proponuję nie czytać dalej tylko chwilkę się zastanowić, bo to jest urocze w swojej bezczelności.Spoiler space.Spoiler space.Spoiler space.Hasło brzmi: „nauczycielu, zaproś swoich uczniów do kina”.Genialne, prawda? Widzieliśmy już wiele filmów robionych ewidentnie z intencją wymuszania biletów od rodziców w postaci szkolnego rekietu („mamo, potrzebuję na jutro 15 złotych na ‘Katyń’”), ale dotąd zwykle zachowywano tu jakieś pozory. Kino Świat już niczego nie zamierza udawać, w reklamie jako jedyną (sic!) zaletę filmu wymienia... darmowe konspekty do poprowadzenia lekcji. Oto one:Język polski: „Motyw przyjaźni w filmie ‘Świadectwo’”.Historia: „Papież Jan Paweł II - świadek i aktywny uczestnik historii”Wiedza o społeczeństwie: „Papież Jan Paweł II jako obrońca praw człowieka”Wiedza o kulturze: „Świadectwo jako przykład nowatorskiej hagiografii”Religia: „Papież Jan Paweł II jako strażnik doktryny wobec przemian społecznych końca XX wieku”.Jestem zachwycony marketingowym geniuszem Kina Świat. Proponowałbym jeszcze jeden konspekt z zajęć praktycznych: „Robienie papierowych łódeczek z artykułu 53 konstytucji i spuszczanie go z wodą”. A zresztą, co tam jeszcze jeden temat, tak dobry biznesplan aż się prosi o sequel.Kino Świat presents: „Świadectwo II: Korepetycje”. Nauczyciele, pięć nowiuteńkich konspektów! „Matematyka: W Twoim mieście jest już 58 pomników Jana Pawła II, samorząd z Twoich podatków zamierza zbudować 23 następne. Ile będzie razem?”. „Biologia: Na podstawie książki Karola Wojtyły ‘Miłość i odpowiedzialność’ wyjaśnij, dlaczego antykoncepcja jest iiiiiiwil”.Reklama „Świadectwa” przypomniała mi dowcip sprzed pół wieku o konkursie na pomnik Chopina. Trzecie miejsce zajęła praca „Jan Paweł II słucha Chopina”. Drugie miejsce: „Chopin słucha Jana Pawła II”. Pierwsze miejsce: „Jan Paweł II”.Z reklamy dowiadujemy się, że „organizacją pokazów dla szkół” zajmuje się pani Irena Kruglicz- Kamińska, irena@kinoswiat.pl. Właśnie pani Irenie wysłałem uprzejmego maila z przypomnieniem artykułu 53 konstytucji. 