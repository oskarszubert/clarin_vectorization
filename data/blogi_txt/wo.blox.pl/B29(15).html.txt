Na spontanicznie zorganizowanym wiecu aktywu robotniczego Stoczni Gdańskiej manifestowano poparcie dla Polskiej Zjednoczonej Partii Solidarnej, towarzysza premiera i towarzysza prezydenta. Manifestujący podkreślali osiągnięcia odniesione przez rząd w ciągu ostatniego roku, na pohybel rewanżystom z Bonn i wiadomej wodzie na koła określonych młynów inspirowanych przez Hupkę i Czaję, którzy definiują Niemcy w granicach z 1937 roku. Aktyw robotniczy za towarzyszem Kurskim odciął się też od antypolskiej działalności nielegalnych organizacji takich jak KOR i wywodzących się z nich rozbijaczy narodowej jedności takich jak Michnik, Bujak, Frasyniuk czy Wałęsa. „PZPS jest jedyną siłą przeciwstawiającą się postkomunistycznym układom” - oświadczył na spontanicznym wiecu towarzysz sekretarz partii, wywołując spontaniczne okrzyki „niech żyje!” wśród aktywu robotniczego Stoczni Gdańskiej. 