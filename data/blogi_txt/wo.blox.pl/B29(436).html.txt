„Kiedy będzie wersja na Androida”, to jedno z pytań najczęściej zadawanych w kontekście „Lemologii” (razem z „kiedy na Kindla” i „kiedy na iPhona”). Wersja na niektóre Androidy już jest - pojawiła się w sklepie Samsung Apps.Niestety, nic się nie zmieniło w kwestii głównego problemu - Google ciągle nie pozwala na rejestrację polskim komercyjnym deweloperom. Na alfabetycznej liście krajów do wyboru po prostu nadal nic nie ma między Norwegią a Portugalią. Póki to się nie zmieni, nic nie poradzę.Proszę pamiętać, że wszystko to jest zaprojektowane z myślą o ekranie iPada. Po przeskalowaniu na dużo mniejszy ekran telefonu komórkowego, może to nie wyglądać za dobrze, no ale fragmentacja - czyli różnorodność - jest wado-zaletą Androida.W przypadku iOS nie ma jednej wersji. Na razie jest iPadowa, kiedyś będzie iPhonowa, prawdopodobnie zbliżona do kindlowej (z okrojoną funkcjonalnością i niższą ceną).A właśnie, co do ceny: jeśli ktoś chce zdążyć z promocyjną ceną na rozruch, zalecałbym się zdecydować w ciągu najbliższych dni. Wszystkim, którzy kupili lub zamierzają kupić, niezależnie od ceny, bardzo serdecznie dziękuję!﻿ 