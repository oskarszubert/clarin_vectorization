Nie spodziewałem się tego - nauczycielka prawicy polskiej, pani Nieprawdziwska wróciła! W serwisie ciekawostki.org można przeczytać ciekawostkę o naukowych aspektach miłości. Ktoś podpisujący się Lucas daje nadzieję nieszczęśliwie zakochanym: „Niektórzy uczeni - jak chociażby doktor Angelique Pas-Vraiment ze szwajcarskiego Institute de Therapie Emotionnelle - twierdzą, że zakochanie wykryte na wczesnym etapie, czyli wówczas, gdy naszego organizmu nie ogarnia jeszcze biochemiczne zauroczenie, jest w pełni wyleczalne (jeśli, oczywiście, założymy, że rację mają ci, którzy miłość uznali za chorobę i zarejestrowali ją na liście WHO jako pozycja F63.9”.Ktoś przytomnie koledze Lucasowi podrzuca w komentarzach pod tekstem linka do mojego bloga, w którym wyjaśniam, skąd się wzięła pani Pas-Vraiment i kto ją wymyślił. „Być może, jak zauważa autor bloga metody Angelique Pas-Vraiment nie są skuteczne” - odpowiada Lucas - „a szum informacyjny lub pomyłki redaktorskie zaliczyły to rzetelnych naukowych przesłanek… Myślę, że pomimo to pozostałe 95% artykułu nadal pozostaje ciekawe:), Pozdrawiam.”Frazeologia kolegi Lucasa wskazuje, że nabrał się nawet nie na oryginalny tekst z „Wysokich Obcasów”, ale już na ściemę opublikowaną w organie PiS pod światłym kierownictwem „filozofującego redaktora” Szułdrzyńskiego. Prawicowi intelektualiści, chłe chłe chłe.Mam serdeczną prośbę do redakcji bloga Będąc Młodym Fizykiem: czy to już się nie załapuje na wasz ranking dziennikarstwa naukowego? 