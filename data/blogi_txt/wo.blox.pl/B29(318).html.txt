Najlepszy tekst o sondach internetowych jaki znam pochodzi ze standardowej formułki towarzyszącej sondażom ze slashdota. Spróbuję ją przełożyć:- Nie narzekaj na brak opcji. W teście wielokrotnego wyboru na jakieś trzeba się zdecydować. Takie są reguły gry.- Jeśli czujesz wenę twórczą, zaproponuj własny sondaż. Zalecamy jednak uprzednie zapoznanie się poprzednimi sondażami.- Cała sprawa jest szalenie niedokładna. Błędy zaokrąglania, fankluby, dynamiczne adresy IP, firewalle. Jeśli odwołujesz się do tych liczb robiąc cokolwiek istotnego, jesteś stuknięty.Zgodnie z punktem (3), jacyś stuknięci ludzie zrobili konferencję prasową na temat internetowego sondażu na stronie Platformy Obywatelskiej. Ojejku, ojejku, zmanipulowano internetowy sondaż, a to sensacja.Inna sprawa, że łebmajster Platformy nie wykazał się kreatywnością - sondaż typu „czy jesteś za traktatem”, to lameriada. Też mi „test wielokrotnego wyboru”! Idealną liczbą opcji - jak wiadomo - jest osiem. Zgodnie z punktem (2), zaproponuję własny sondaż:Czy ratyfikacja traktatu lizbońskiego spowoduje:1. Veto prezydenta Kaczyńskiego, który go sam wynegocjował2. Zagrożenie co najmniej tak groźne jak bolszewicka nawała3. Dalszy spokojny i przeraźliwie nudny rozwój demokratycznej Polski w demokratycznej Europie4. Wreszcie wyjdzie „Duke Nukem Forever”5. Krzysztof Leski znajdzie pracę6. Geje z PiS wyjdą z szafy i pozawierają związki partnerskie7. PiS się rozpadnie a Jarosław i Lech znajdą się w przeciwnych frakcjach8. Cowboy Neal założy związek partnerski z Natalie PortmanTa ostatnia opcja to slashdotowy mem, zabawny tylko dlatego, że wciąż upierdliwie powracający (por. „linuksiarskie pół roku”) - obligatoryjne nawiązanie w każdym sondażu do administratora serwisu.Pasuje o tyle, że ksywka administratora nawiązuje do Neala Cassady - kolesia związanego z beat generation, który jednak sam nic nie pisał, tylko po prostu imponował beatnikom, bo miał prawdziwe więzienne dziary, więc szwenda się od czapy w każdym wspomnieniu o Kerouaku, Ginsbergu, Keseyu czy Grateful Dead. Idealnym hołdem dla niego jest więc szwendanie się od czapy w internetowych sondażach - które niektórych stukniętych ludzi prowadzą nawet do robienia konferencji prasowych. 