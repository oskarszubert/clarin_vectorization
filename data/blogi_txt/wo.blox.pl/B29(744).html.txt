Od dawna już myślałem o uruchomieniu na blogu cyklu "celebrity deathmatch". Śmierć chilijskiego dyktatora stała się w końcu inspiracją. Lejdis end dżentelmen, oto dziś pierwsza walka: generał Pinochet kontra generał Jaruzelski! Let's get ready to rumble!1. Oddanie władzy:PINOCHET: Oddał władzę pokojowoJARUZELSKI: Oddał władzę pokojowo2. Uzasadnienie zamachu:PINOCHET: Jak się nie zamachnę, wejdą tu SowieciJARUZELSKI: Jak się nie zamachnę, wejdą tu Sowieci3. Wolny rynek:PINOCHET: Wprowadził reformy wolnorynkowe na początkuJARUZELSKI: Wprowadził reformy wolnorynkowe na końcu4. Styl:PINOCHET: Dizajnerskie okulary przeciwsłoneczneJARUZELSKI: Nieatrakcyjne okulary przeciwsłoneczne5. Ofiary zamachu:PINOCHET: Około 3000JARUZELSKI: Około 1006. Etyka:PINOCHET: 27 brudnych megabaksów na zagranicznych kontachJARUZELSKI: Zero osobistych korzyściWalka początkowo była wyrównana - w dwóch konkurencjach obaj zawodnicy wypadli ex aequo. W trzeciej konkurencji jednak generał Pinochet walnął generała Jaruzelskiego w głowę ciężkim tomiskiem „dzieł zebranych” Miltona Friedmana. Ciosu nie udało się sparować oprawionym w ramki zdjęciem ministra Wilczka. Potem zawodnik chilijski wyprowadził celny cios ultramegakulerskimi okularami przeciwsłonecznymi, trafiając w najsłabszy punkt wojsk Układu Warszawskiego - nieciekawe umundurowanie.Jednak kontratak zawodnika polskiego - raportem „Komisji Prawdy i Pojednania” na temat liczby ofiar śmiertelnych chilijskiej dyktatury - przyniósł zwycięstwo w punktacji trzydzieści do jednego. Po tym udanym ciosie nadszedł czas na coup de grace - akta sprawy zagranicznych kont rodziny Pinocheta, na które trafiały pieniądze z łapóweczek i nielegalnego handlu bronią. Obrońca Prawdy, Wiary i Grabieży legł na deskach, do których jego lepkie paluszki przylepiły się po raz ostatni. 