W coraz bardziej znanym w szerokim świecie rasistowskim spiczu posła Artura Górskiego najbardziej zaintrygowało mnie zdanie: „Jak powiedział mój klubowy kolega poseł  Stanisław Pięta, Obama to nadchodząca katastrofa, to koniec cywilizacji białego człowieka”. Kim jest, u licha, poseł Stanisław Pięta?Szybkie wiki prowadzi do odkrycia... przede wszystkim do odkrycia, że polską wikipedię trochę za często redagują sami bohaterowie notek, bo jakoś nie wierzę, żeby bona fide wikipedysta wklejał banialuki typu „Organizował pomoc dla uchodźców z Kosowa i parafii katolickiej w Mścisławiu na Białorusi”. To ma być ency?Najbardziej urocze jednak jak zwykle jest same zdjęcie posła Pięty. No po prostu rośnie we mnie wiara w Cywilizację Białego Człowieka, gdy na nie patrzę. Oczywiście, zdarza mi się tylko wtedy, gdy dawno nie patrzyłem na oblicze posłaa Artura Górskiego, bo wtedy wskazówkę na wiarowcywbiałczłometrze mam i tak wychyloną na maksiora.Gdy patrzę na inteligencję, siłę i prawdziwie aryjską determinację buchającą z tych dwóch fotografii, od razu nabiera mnie ochota na słuchanie „pieśni patriotycznych” i skandowanie do taktu „Oi Oi Oi White Power Osiem Osiem Profide Legerege Ma-Rek-Ju-rek Sju-pa-staa!”Jakaż potęga jest w tych obliczach! Na sam ich widok ironicznym postmodernistycznym zwolennikom relatywizmu moralnego i laickiej cywilizacji śmierci po prostu odechciewa się walczyć, bo padają na podłogę rażeni nagłymi konwulsjami. Cud!Czasem na mojego bloga zaglądają ludzie, którzy głosowali na Unię Wolności. Czy macie świadomość tego, że Wasze głosy przyczyniły się do powstania rządu Buzka, w którym to rządzie poseł Górski (przeklejam za Wiki) „w 1999 pełnił funkcję szefa Gabinetu Politycznego Ministra – Członka Rady Ministrów, Ryszarda Czarneckiego. Od 1999 do 2001 był doradcą Prezesa Rady Ministrów, następnie dyrektorem sekretariatu Gabinetu Politycznego Premiera”?Krzaki-Pospi-Buzek Power, Oi Oi Oi! 