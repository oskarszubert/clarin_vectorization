„Bard solidarności napisał hymn dla PiS”. Gdy usłyszałem taką wiadomość, moje pierwsze reakcje były mniej więcej takie:Kaczmarski? Nie żyje.Gintrowski? Nie wierzę.Kelus? Nie, przecież to człowiek na poziomie.Okazało się w końcu, że tajemniczym łże-bardem jest jakiś Tolek Jabłoński. Hudefak? Za komuny słuchałem sporo magnetizdatu, ale kogoś takiego nie kojarzę. Szybki gugiel dał 24 odniesienia (rano 21 września 2006). Z tego wszystkie dotyczą albo występów na wyborczych szopkach PiS albo oburzenia uczestników forum kaczmarski.art.pl na to, że jakiś sepleniący koleś profanuje dorobek Kaczmarskiego.Słowem, taki z gościa „bard Solidarności” jak z Zawiszy inteligent. Oh well, czego się można było spodziewać.Rzecz jasna, ja też nie mogłem się powstrzymać przed swoją parodią, bo sam pomysł tego kolesia by zbudować wszystko na rymach „czas” i „nas” aż się prosi by podstawiać inne słowa:Jesteśmy z „Prawa i Sprawiedliwości”Mamy klucze do wszystkich kasMy rozdajemy teraz stołkiZ Lepperem i Giertychem wrazDlatego wznieśmy ręce, podajmy sobie dłonieJak rzekł wielki Jarosław: kurna, my teraz!(zwolennicy PiS mogą cytować wielkiego Jarosława dosłownie, bez eufemizmu fonetycznego „kurna”, którego używać będą ludzie kulturalni i inteligentni) 