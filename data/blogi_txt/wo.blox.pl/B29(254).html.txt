Z angielskich kolokwializmów najbardziej dręczy mnie ostatnio powiedzonko „get down”. Dręczy mnie właściwie od premiery mojej książki o Ameryce - ci którzy byli (dzięki!), mogą pamiętać, że z plejlisty poleciał w pewnym momencie „Boom Boom Pow” w wersji Guetty, jako muzyka do Ostatecznego Ześwinienia Się (słuchanie z jutuba trochę nie ma sensu, bo nie będzie słychać tytułowego łomotu).Jak wiadomo, w tekście tej piosenki pada w pewnym momencie apel pod adresem „people in the place”. Jeśli chcą zrobić „get down”, powinni zaczać machać rękami jak podupceni z powodu usłyszenia beatu will.i.ama. Tak chyba należy rozumieć tę zwrotkę?No i tu się zaczyna dla mnie problem ze zgrokowaniem tego powiedzonka. Przedtem myślałem, że oznacza ono „uczestniczyć w zabawie”, „tańczyć”, eufemistycznie: uprawiać seks. Mniej więcej takie znaczenia podaje Urban Dictionary, cytując zastosowania w piosenkach Marvina Gaye’a i K.C.   Sunshine Band.No ale przecież cytowana zwrotka z „Boom Boom Pow” skierowana jest już do ludzi, którzy getnęli dałna w sensie podanym w Urban Dictionary. Apel „put your hands in the air” i tak nie dotyczy tych, którzy siedzą przy barze albo poszli na siusiu.Wydaje mi się więc, że chodzi tu o jakiś wariant różnicy między Polakiem a Prawdziwym Polakiem, czyli uczestniczeniem w zabawie a Prawdziwym Uczestniczeniem W Zabawie. Pasowałoby to nawet do tekstu piosenki, w której podmiot liryczny używa porównań typu „jestem na ekranie wysokiej rozdzielczości z płaskim ekranem, a wy ugrząźliście w ośmiobitowym sprzęcie o niskiej wierności odtwarzania”:Y’all stuck on that Super 8 shitthat lo-fi stupid 8 bitI’m on that HD flatthis beat goes boom boom bapOto zemsta za lata rasizmu i niewolnictwa - teraz my białasy jesteśmy uwięzieni na taśmie Super 8, nieporadnie deszyfrując afroamerykański slang płynący z „that HD flat”... 