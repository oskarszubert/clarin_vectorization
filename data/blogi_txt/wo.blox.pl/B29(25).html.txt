Zajrzałem Ci ja sobie pod hasło "Andrzej Urbański" do wikipedii i aż się z wrażenia zakrztusiłem erlgrejem:"W latach 2002-2005 zastępca prezydenta Warszawy Lecha Kaczyńskiego odpowiedzialny za edukację, kulturę, politykę informacyjną i promocję miasta, budownictwo, drogownictwo oraz infrastrukturę"Drodzy warszawiacy, pamiętacie kompromitująco długą budowę wiaduktu koło galerii Mokotów? Pamiętacie jak w 2002 roku prezydent Kaczyński obiecał, że Most Północny powstanie jeszcze przed końcem jego kadencji - a potem okazywało się, że jego nieudacznicy nie potrafią nawet zorganizować konkursu na koncepcję mostu? Jak wam się jeździ obwodnicą Warszawy i drugą linią metra?Komu to zawdzięczacie? No oczywiście jest to architekt oszałamiającego medialnego sukcesu "Tygodnika Solidarność" i "Expressu Wieczornego", który teraz zaopiekuje się pieniędzmi abonentów.Tak sobie leniwie myślę, że Niesiołowski porównując kaczyzm do gomułkowszczyzny jednak nie do końca ma rację. Tamto było dyktaturą ciemniaków - to jest dyktatura nieudaczników. 