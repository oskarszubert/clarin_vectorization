Jak wiadomo, autostrady to moja pasja. Z zainteresowaniem przeczytałem więc wywiad z Kaczyńskim na onecie, a właściwie poniższy akapit:„Jeśli nie będziemy w Polsce budować autostrad na zasadzie, że zleca się to jednej firmie, która zleca to drugiej, a ta zleca trzeciej, to może te autostrady będą. Przy systemie, który opisałem, tylko dziecko może nie wiedzieć, o co chodzi”.Dziecku istotnie można wybaczyć taki poziom oderwania od rzeczywistości, ale od dorosłego polityka wymagałbym więcej. Przede wszystkim, autostrady i tak będą. W Polsce planowane są trzy autostrady duże (A1, A2 i A4) i trzy małe (A6, A8 i A18).Znakomitą większość tych planów rząd PO już zrealizował. Zgoda, nie wszystkie będą gotowe na mistrzostwa czegoś tam w czymś tam, ale nie rozmawiamy teraz o sporcie, tylko o autostradach.A6 i A8 mamy już w całości. A18 brakuje dokończenia remontu kilkudziesięciu kilometrów jezdni południowej, jezdnię północną wybudował rząd SLD 6 lat temu. Bądźmy poważni, remont jednej jezdni nie jest w tej chwili najważniejszy i rząd całkiem słusznie skupia się na innych zadaniach.W roku 2013 autostrada A1 sięgać będzie od obwodnicy trójmiejskiej (S6) do gierkówki pod Łodzią, a potem od węzła Pyrzowice do autostradowego przejścia granicznego Gorzyczki, gdzie czeska D1 łączyć ją będzie z Wiedniem, Zagrzebiem i Lizboną. Łącznikiem między śląską A1 a gierkówką będzie już istniejący odcinek drogi ekspresowej S1 Pyrzowice-Podwarpie.Do pełni szczęścia A1 będzie brakowało zachodniego obejścia Częstochowy i upgrade’u gierkówki. Tak jak w przypadku DK18/A18, nikt poważny nie może powiedzieć, że to są dziś najpilniejsze zdania.Autostrada A4 w roku 2013 będzie łączyć niemiecką granicę z granicą ukraińską. Autostrada A2 nie sięgnie Białorusi, ale będzie łączyć Lizbonę z ekspresową obwodnicą Warszawy (w 2013 ograniczoną do zachodniej połówki Marki-Puławska).Tranzytowi na Białoruś będzie musiał wystarczyć pierwszy odcinek A2 na wschód od Wisły, obwodnica Mińska-Mazowieckiego, którą powinniśmy mieć otwartą pod koniec 2012. Znów: bądźmy poważni, jakie znaczenie ma w tej chwili tranzyt na Białoruś?Krótko mówiąc, nawet gdyby w tych wyborach wygrali przeciwnicy autostrad - one już i tak będą. Zaawansowanie „małych” dziś oceniałbym na 90% (brakuje mniej niż połowy z jednej trzeciej), zaawansowanie „dużych” na trzy czwarte (jedna będzie w całości, dwie w znacznie więcej niż połowie). Autostrady były palącym problemem w 2006, kiedy zaczynałem pisać tego bloga, ale już po prostu nim nie są.Skąd się bierze to, co Kaczyński opisuje jako „jedna firma zleca drugiej”? Dziecko nie musi wiedzieć, ale po dorosłym - zwłaszcza po zawodowym polityku! - można oczekiwać znajomości prawa o zamówieniach publicznych.Zgodnie z nim budowa autostrady wygląda tak, że państwo ogłasza przetarg i wyłania najkorzystniejszego wykonawcę. Ten oczywiście będzie zapewne korzystać z jakichś podwykonawców, ale kto i po co miałby mu zabraniać? Jego sprawa, czy bardziej mu się opłaca koparki kupić, wziąć w leasing czy zamówić wykopy w firmie Ziutek ze Szwagrem, Roboty Budowlane sp. zoo.Wypowiedzią dla Onetu Kaczyński pokazał, że nie rozumie tego mechanizmu, a więc: nie rozumie prawa o zamówieniach publicznych. Co zresztą tłumaczyłoby serię porażek formalno- prawnych, którymi się kończyły próby inwestycji drogowych za jego rządów.Nawet wśród zwolenników PiS argumentacja „nie budują” stopniowo ustępuje innej: „budują, ale za drogo”. Ciężko z tym dyskutować, bo nie ma czegoś takiego, jak „koszt kilometra autostrady”. Na cenę największy wpływ mają dodatkowe elementy typu estakady, węzły i tunele, oraz: czy zamawiamy usługę „zaprojektuj i zbuduj” (szybciej i drożej) czy robimy dwa osobne przetargi (wolniej i taniej).Walczący z budżetową zapaścią Irlandczycy budują autostrady tak tanio, że cały świat śmieje się z ich braku przydrożnych toalet. W zeszłym roku oddali nowy odcinek M9 - 40 km kosztowało 467 milionów euro. Na budowanych w tej chwili odcinkach A1 za 200 mln euro mamy ok. 30 km (z toaletami).Drogi w Polsce robią się coraz droższe, bo tam, gdzie się dało budować tanio - już to zrobiono. Zostały odcinki w warunkach trudnych geograficznie (podkarpacka A4) albo gęsto zabudowanych (śląska A1). Tam się nie da budować tanio, choć nasze „drogo” to ciągle „tanio” jak na Unię.﻿ 