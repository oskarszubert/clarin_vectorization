Wszystkich zainteresowanych dyskusją zainspirowaną artykułem „Dom dziecka nauczy je kochać tatę” zapraszam do zajrzenia do dyskusji pod blogonotką. Gdy przebijecie się przez pięćset ileś komentarzy, znajdziecie coś, co najprawdopodobniej jest wypowiedziami samego negatywnego bohatera tekstu.Rabbit narzekał, że prasowe materiały w zbyt małym stopniu prezentują punkt widzenia owego „tatusia”, który tak bardzo kocha swoje córeczki, że gotów jest je umieścić w zakładzie, żeby tylko zrobić na złość byłej żonie. Powinien już być ustatysfakcjonowany - gościu zalał mojego bloga crapfloodingowym spamem. W jednozdaniowych akapitach, z przecinkami porozrzucanymi bez ładu i składu, ze spacją przed pytajnikiem, drama- (choć niegrama-) tycznie pyta „A, jeżeli jest to manipulacja za strony dziennikarek-feministek”, przekleja też całe strony z gazetowych forów a nawet maile od wikinewsowych redaktorów (!), ale konkretnych argumentów przytacza niewiele.Wiadomo w każdym razie, skąd się wzięło to coś, co było tak ważne dla Partyzana1 - że sąd podtrzymał wyrok w dwóch instancjach. Jak to trafnie pokazano w tekście z „Polityki”, powodem była opinia biegłego odwołującego się do kontrowersyjnej teorii Gardnera, zgodnie z którą jeśli po rozwodzie dziecko nie pała sympatią do jednego z rodziców, to automatycznie oznacza to, że jest poddawane przemocy psychicznej przez rodzica akceptowanego.Teoria ta nie jest powszechnie przyjęta w mainstreamowej psychologii. Gardner wymyślił ją jako paranaukowe uzasadnienie swojej działalności jako eksperta do wynajęcia zeznającego w obronie pedofili i gwałcicieli. Jeśli w rozprawie wystąpi biegły wyznający teorie Gardnera, wyrok jest łatwy do przewidzenia - kobieta dowie się, że była bita, bo lubiła być bita a jeśli dzieci nie lubią ojca, to tylko dlatego, że matka się nad nimi znęca psychicznie, bo to niemożliwe, żeby nie lubiły go z jego winy.Sąd nie jest od tego, żeby się spierać z biegłym co do arkanów balistyki, daktyloskopii czy psychologii. Jeśli biegły orzekł, że matka się znęca - no to dopóki opinia biegłego nie zostanie podważona, wyrok w każdej instancji zapadnie taki sam. Najważniejszym problemem jest więc teraz to, żeby sądy przestały brać pod uwagę pseudonaukowe teorie Gardnera w rozprawach tego typu - może rzecznik praw dziecka by się wreszcie na coś przydał?Zagadką przestała być natomiast postawa biednej pani Marty G. - osobowość Cezarego G., wyłaniająca się z jego „ komętarzy , na , temat, prześladujących ! , go, feministek ” pokazuje, że przed kontaktami z takim osobnikiem każdy kochający rodzic chroniłby swoje dzieci za wszelką cenę. Kto nie „wieży”, niech zobaczy jego wypowiedzi.Partyzan, Hipopotam - łyso wam, że broniliście człowieka ewidentnie na tę obronę nie zasługującego? 