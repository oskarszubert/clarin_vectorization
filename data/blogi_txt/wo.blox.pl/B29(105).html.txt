Świat makówkarzy od pewnego czasu polewa z najnowszych reklam Microsoftu, które mają być odpowiedzią na pieruńsko skuteczną applowską kampanię „Mac vs PC” - mają pokazać, że windowsy też są cool. In a way.Finalny produkt przypomina jednak interfejs użytkownika Windowsów - widać, że bardzo się starali, żeby było też tak fajnie jak w produkcie Apple, ale najzwyczajniej w świecie, komuś gdzieś tam zabrakło dobrego gustu. Mimo zatrudnienia Seinfelda i skłonienia Billa Gatesa, żeby trochę się powydurniał w stylu reality TV - całość wypadła żałośnie.Druga wersja tej reklamy była może troszeczkę zabawniejsza, ale dalej jest kosmicznie daleka od eleganckiej prostoty kampanii „Mac vs PC”. W trzecim podejściu (zaembedowane powyżej) Microsoft wprost już nawiązał do applowskiej kampanii - na początku facet stylizowany na Johna Hodgmana (peceta z applowskiej reklamy) skarży się: „Jestem pecetem i obrócono mnie w stereotyp”. Potem różne inne osoby sławne i nie deklarują to samo - „jestem pecetem”. Już bez Seinfelda, bo to chyba od początku nie fungowało (trzysta megabaksów przeminęło jak sen jaki złoty).I wszystko było fajnie, ale jakiś sprytny makówkarz zajrzał do metadanych w plikach graficznych towarzyszących tej kampanii na oficjalnych stronach Microsoftu. Na czym zrobiono tę kampanię? Oczywiście, na Makach.Drodzy bracia w jabłuszku, nie ma się z czego śmiać. Microsoft wynajął agencję jaką? Porządną. A na czym pracuje porządna agencja? Chyba na Maku... 