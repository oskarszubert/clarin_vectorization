mar 27 2013 Czytasz za dużo! Na blogu Aetherworks znalazłam zabawny spis oznak, które wskazują na to, że czytasz zbyt wiele książek i warto się nad tym zastanowić   Pozwolę sobie skopiować: 1. Masz karty rabatowe we wszystkich księgarniach, w których kupujesz. 2. Sprzedawcy są z Tobą “na Ty”. 3. W księgarni wiedzą lepiej, co ostatnio kupiłeś. 4. Kiedy dzwonisz do księgarni poznają Cię po głosie. 5. Nie potrafisz wymienić wszystkich przeczytanych książek z ostatnich trzech miesięcy. 6. W ciągu roku zapełniłeś nowy regał na książki. 7. Kiedy dajesz książkę do podpisania autorowi, dziwi się, że jeszcze tego nie zrobił. 8. Kiedy czytasz, zapominasz o czasoprzestrzeni. 9. Pytany, jakie książki polecasz, dopasowujesz do każdego kilka lektur. 10. Nie przejmujesz się powyższymi oznakami, w końcu uwielbiasz czytać. O ile pierwsze cztery brzmią dla mnie jak totalna abstrakcja (kiedy ja ostatni raz byłam w księgarni? a dzwonić do księgarni, eee?), to już na przykład punkt 5 (o ile oczywiście nie zerknę na mój spis) czy punkt 9 to wręcz norma. Pewnie i punkt 6 nie jest od rzeczy, chociaż wolę się łudzić, że ostatni rok tak się nie skończył   Tak sobie myślę, że pewnie można byłoby ten spis rozbudowywać o kolejne punkty. Na przykład: śnią Ci się bohaterowie literaccy czy zakochałaś/łeś się w fikcyjnej postaci. Co Wy na to? Jakie byłyby Wasze propozycje? Wy podajcie swoje propozycje i inne przemyślenia w tym temacie, a ja wracam do czytania. Zostało mi tylko ciut ponad 80 stron “Rubinowych czółenek”, więc muszę, no muszę, doczytać dzisiaj do końca!  By Agnieszka Tatera                                    Zamieszczone w Książki, Perły z sieci                                      Tagged za duzo czytasz, za duzo ksiazek   8 