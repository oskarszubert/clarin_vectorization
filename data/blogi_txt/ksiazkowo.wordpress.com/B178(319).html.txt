lip 15 2011 Kolejny piątkowy stosik W tym tygodniu czytałam mniej, bo najpierw wylądowałam na ostrym dyżurze okulistycznym, a potem byłam oddana czytaniu jednej pozycji na przemian z walczeniem z kryzysem czytelniczym. Dzisiaj wracam do normy. No, ale moje braki czytelnicze nie wpływały na ilość napływających pozycji   Od dołu: - “Chorwacja. Przewodnik historyczny” Koper – od Wydawnictwa Bellona. Zamówiłam to tak dawno temu, że już zapomniałam i mocno się zdziwiłam, gdy dotarła   - “Gears of war. Pola Aspho” Traviss, “Nocarz” i “Renegat” Kozak – od Wydawnictwa Fabryka Słów. Moja współpracownica zawsze proponuje i szykuje dla mnie same smakowitości   A na dodatek kompletnie nie martwi się terminami, wręcz odwrotnie – twierdzi, żeby się nie przejmować. Cud, miód i orzeszki   Będę musiała teraz zdobyć trzecią część trylogii Magdaleny Kozak. - “Niegrzeczni bogowie” Phillips – z akcji Kolejkowo. - “Pod skórą” Faber – również z akcji Kolejkowo. - “Zamach” Khadra, “Poza ciszą” Carroll, “Uśmiechy Bombaju” Sanllorente – kupione na wyprzedaży na jednym z blogów. Szkoda, że nie zauważyłam opisu stanu książki Carrolla – pierwsze 50 stron jest praktycznie luzem :/ - “Piękne istoty” Stohl – wymiana na LC. - “Psy i wojny” Hamber – pobrana na Podaju. Pięknie się ten stosik zapowiada, ale naturalnie sporo poczeka. Ciekawe, czy kiedyś nadejdą czasy, że będę czytała stosik na bieżąco? Mniej więcej na bieżąco oczywiście. Dzisiaj skończyłam zlecenie, więc rozkoszuję się leniuchowaniem. Jutro ogarnięcie nieładu powstałego w trakcie opracowywania zlecenia, próbne przenosiny kotów na moje pięterko i imieniny Mamy. A w niedzielę spotkam się z dwiema znajomymi, ale na razie o tym cicho szaaaa… Życzę Wam wspaniałego weekendu!   By Agnieszka Tatera                                    Zamieszczone w Książki, Stosiki   21 