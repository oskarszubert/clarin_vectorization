kwi 3 2012 Podsumowanie miesiąca – marzec 2012 Jako, że ciągle mam lekki wstręt do pisania recenzji, to macie kolejny post typu “zapchajdziura”   Chociaż i tak podsumowania zawsze robię, więc pojawiłoby się prędzej czy później. Bardziej intensywne życie towarzyskie oraz ładniejsza (przynajmniej przez część miesiąca) pogoda skutkują tym, że w marcu przeczytalam o jedną książkę mniej, niż w lutym. Chociaż nie powinnam się martwić, a o powodzie niemartwienia za moment. Przeczytałam 8 książek. Nie kupiłam za to ani jednej! I bardzo jestem z tego powodu zadowolona, bardzo! Nie powiem, czasami mnie do kupowania ciągnie, ale wtedy przypominam sobie te dzikie stosy i bardzo małą ilość czasu na czytanie i daję – na razie – radę się opanować. Jednak przybyło mi kilka książek – prezentów, z Finty, pożyczek. W marcu znacznie spadła ilość stosików. Już 2 czy 3 piątki nie było ani jednego, w ten może coś się pojawi. Wśród przeczytanych w marcu były: - 4 książki do recenzji, - 1 książka do recenzji wewnętrznej, - 2 książki własne, - 1 książka pożyczona. Czyli nadal utrzymuje się całkiem niezła liczba przeczytanych książek własnych i pożyczonych w stosunku do recenzyjnych. Oby tak dalej! Przesłuchałam też do końca mojego pierwszego audiobooka – “Stulatek, który wyskoczył przez okno i zniknął”. Jest to cudowna książka i naprawdę wyśmienita interpretacja Barcisia, dawno nie miałam takiej frajdy z książki Polecam! Hm… Ale to właściwie wychodzi na to, że było tych książek 9! Wprawdzie audiobook zaczęłam słuchać jeszcze w lutym, ale to było tylko 8 rozdziałów na 30   Średnia ocena przeczytanych w marcu książek jest bardzo wysoka i wynosi 4,7! Przeczytałam łącznie 2846 stron, więc tylko 200 mniej, niż w lutym (i to jest już powód do zadowolenia, o którym pisałam), a do tego średnia ilość stron w czytanych książkach wyniosła 355 stron, co daje książki grubsze niż te czytane w lutym. Na blogu opisałam do tej pory 5 z przeczytanych książek. Tej do recenzji wewnętrznej opisać nie mogę, a 2 mam na liście do opisania, ale jak już dobrze wiecie – ostatnio ciężko mi się pisze recenzje. Odkrycie miesiąca? Zdecydowanie “Nieśmiertelność zabije nas wszystkich” – odjechana, niesamowita książka, bardzo oryginalna! Recenzja tutaj. Bardzo dobre były także tom 2 i 3 cyklu “Północna droga”. Każda z tych książek tak różna od “Sagi Sigrun”, a wszystkie tak dobrze łączą się i opowiadają jedną, wielowarstwową opowieść. Gniot miesiąca? Takowych właściwie brak. Tylko dwie książki otrzymały ocenę 3,5, co nie kwalifikuje ich do tego zaszczytnego miana, a oznacza tylko tyle, że są przeciętniakami miesiąca   Są to “Zła krew” Dahla (recenzja) oraz “Wergeld królów” Błotnego (recenzja). Co przyniesie kwiecień? Święta w rodzinnym domu. Pewnie dalsze weekendowe aktywności z dala od książki i komputera. Jeszcze więcej pracy, bo idą Targi Książki w Warszawie. Wszystko to powoduje, że jakoś krucho widzę ilość czasu przeznaczonego na czytanie. No nic, zobaczymy! Zamierzam też słuchać dalej audiobooków. Teraz zaczynam “Służące” i już po drugim rozdziale mogę powiedzieć, że zapowiada się naprawdę wyśmienicie!   By Agnieszka Tatera                                    Zamieszczone w Książki, Podsumowanie   6 