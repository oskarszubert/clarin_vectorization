gru 14 2012 Coś unikatowego, czyli książek stos ;) Dawno tego koleżki nie było, całe trzy tygodnie. Coś nie wychodzi mi jednak ograniczanie napływu książek. Próbuję i nic. Po części to wszystko przez #darylosu, ale nie tylko   Od góry widzicie: - moje czaderskie kolczyki geeka, które ostatnio zaczęłam kolekcjonować   - “Złodziej miecza” Lerangis – od Wydawnictwa Initium. - “Irena” Kalicinska i Grabowska – od Wydawnictwa W.A.B., dłuuuuugo wędrowała, ale dotarła w końcu. - “Rodzina na pokaz” Wilson – od Wydawnictwa Prószyński i S-ka. Dzisiaj zabiorę się za czytanie, zobaczymy, cóż to za książka! - “Don Camillo” Guareschi – pobrana na Podaju. - “Kadisz dla Ruth” Witzenbacher – udało mi się wyszukać w stosach książek rozdawanych w ramach sprzątania. - “Groza” Robotham oraz “Opowieści z miasta wdów i kroniki z ziemi mężczyzn” Canon – chcę przeczytać w ramach hm… powiedzmy, że obowiązków roboczych - “Paryż. Miasto sztuki i miłości w czasach belle epoque” Gutowska-Adamczyk i Orzeszyna – od Wydawnictwa Naukowego PWN. Wczoraj miałam okazję być na kolejnym Czwartku Social Media i było ponownie ciekawie. Przyznaję bez bicia, że wysłuchałam głównie pierwszej prezentacji, bo w trakcie drugiej utknęłam z tyłu sali z grupą blogerów, gdzie oddawaliśmy się plotkowaniu, planowaniu przyszłości, rozmowach o blogerskiej rzeczywistości, troszkę o najnowszej aferze blogowo-”socialmediowej” i kilku innych tematach. I tam pozostaliśmy na resztę wieczoru, przysłuchując się tylko i kibicując grupie, która wpadła w wir śpiewania w ramach karaoke. Coraz bardziej lubię ten światek i tych ludzi   A weekend zapowiada mi się zadziwiająco luźno. Wypadałoby w końcu kupić ostatni prezent pod choinkę, muszę trochę ogarnąć podłogi (po wizytach kontroli od instalacji gazowej, kominów etc. są one lekko ekhm… zasyfione), mam też pewien niecny plan, ale o nim cicho-sza! No i oczywiście czytanie, pisanie, czytanie   A jak będzie wyglądał Wasz weekend? Zostawię Was ze “słowem na weekend”, tak sobie, ku refleksji…  EDYCJA: To notka numer 700! Kto by pomyślał, że tak długo pociągnę z blogowaniem, że tak się to wszystko uda rozwinąć i tak bardzo wpłynie ono na moje życie…   By Agnieszka Tatera                                    Zamieszczone w #darylosu, Blog, Książki, Stosiki    Tagged #darylosu, ksiazki, książka, machala, stos, stosik, weekend   17 