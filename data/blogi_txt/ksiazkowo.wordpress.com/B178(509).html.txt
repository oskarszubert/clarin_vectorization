kwi 6 2012 W końcu stosik! Nie kojarzę, jak długa była przerwa od “stosikowania”. Pewnie minimum 3 tygodnie. Nie miałam co pokazać, ciułałam, ciułałam i oto jest   Ciągle nie powalająco wielki, ale wyborny, szczególnie biorąc pod uwagę intencje   Od góry: - “M jak Magia” Gaiman – książki tego autora bardzo lubię, więc jak ta pojawiła się na Fincie, to zgarnęłam od ręki! - “Bóg nosi dres” Sender – prezent od mojego kochanego adoptowanego męża   - “Szczelina” Lessing – moja przygoda z tą autorką jest burzliwa, od zakochania do nielubienia. Zobaczymy więc, jak będzie tym razem. Pobrane na Podaju. - “Z zamkniętymi oczami” i “Ponad wszelką wątpliwość” Carofiglio, “Geneza” Slaughter – prezenty od znajomej biblionetkowiczki, z którą od lat(!) pożyczamy sobie książki, a dopiero w ostatni weekend spotkałyśmy się oko w oko To jest moc Biblionetki! - “Niewolnicy słońca” Ossendowski – pożyczka od koleżanki z pracy. Cała ta nowa seria zapowiada się smakowicie i jest prześlicznie wydana.  Jak planujecie spędzić Wielkanoc? Wielki spęd gości? Siedzenie przy stole? Czy nie ma może wielkiej różnicy w spędzeniu tego weekendu? Ja wykorzystałam nadgodziny i mam dzisiaj wolne, więc wczoraj przed północą wylądowałam już w domu rodzinnym, gdzie przyjęto mnie z wielką radością. Ale jest też i smutek. Znowu – dzień przed moim przyjazdem – Tygryś wyszedł z domu i wsiąkł   A mnie dodatkowo smutek łączy się z wkurzeniem, bo po cichu planowałam jego kastrację, nawet już kierowcę i weta nakręciłam, a tu kota brak! Ech… W każdym razie aktualnie jestem rozpieszczana, jem domowe pyszności, ale niedługo to potrwa. Jutro przyjeżdżają goście i zostają aż do wtorku, więc wtedy oni będą rozpieszczani Wielkanoc jest u nas zawsze gwarna i z dużą ilością odwiedzających. Więc pewnie nie będę się zbytnio tutaj odzywać , ale do tego już raczej przywykliście   Życzę tym z Was, którzy świętują Wielkanoc – dobrych, radosnych Świąt. A całej reszcie – miłego weekendu. PS. Ależ to fajne uczucie mieć wolny dzień roboczy   Przez ten mój wcześniejszy nienormowany czas pracy wcześniej nie doceniałam tego uczucia     By Agnieszka Tatera                                    Zamieszczone w Książki, Stosiki   21 