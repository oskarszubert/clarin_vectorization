sty 6 2011 Podsumowanie ankiety i takie tam ;) Przyznam, że zaskoczyliście mnie rozkładem głosów! Bo o ile spodziewałam się, że książka, która wygrała może zająć któreś z czołowych miejsc, to reszta już była dla mnie mniej spodziewana A oto pierwsza trójka: 1. “Księżniczka z lodu” (Läckberg Camilla) – 29 głosów, czyli 19%. 2. “Skafander i motyl” (Bauby Jean-Dominique) – 24 głosy, czyli 15%. 3. “Skarby świata całego” (Hrabal Bohumil) – 22 głosy, czyli 14%. Przyznam się bez bicia, że nie spodziewałam się, że Hrabal wskoczy tak wysoko! Nie wiedziałam, że ma tylu fanów   I już patrząc na top 3 widzę, że opinia jednej z tych książek przyjdzie mi dosyć ciężko i pewnie znowu będę “obrazoburcza”   Zaraz za Hrabalem uplasował się “Trzeci znak” (Sigurðardóttir Yrsa) – 20 głosów, czyli 13%, a zaraz za literaturą z Islandii pojawiła się reprezentantka kultury mocno masowej, czyli książka “Martwy aż do zmroku” (Harris Charlaine) – głosów 18, czyli procent 12. Świetny jest fakt, że nawet książka, która jest na ostatnim miejscu ma aż 8 głosów, czyli każda znalazła ponownie swoich amatorów. A swoją drogą jest to “Czarne słońce” (Redmond Patrick) i tym samym jestem mocno zdziwiona, że książka wylądowała na ostatnim miejscu, bo według mnie jest to świetna pozycja, warta przeczytania, oceniona chyba na 5,5 albo i 6   Jeżeli będzie mi dane w styczniu dużo czasu, to pokuszę się i o recenzję tej książki. Głosów było prawie o 20 więcej niż w listopadzie – 156. Dziękuję Wam bardzo serdecznie za udział w głosowaniu! Recenzje będą się pojawiały stopniowo, w miarę wolnego czasu i możliwości. Ale będą   ***** Jako, że od samego początku popieram całym sercem akcję Jurka, czyli WOŚP wystawiłam jedną książkę na Allegro w celu wsparcia tejże zakręconej Orkiestry Nie wiem, czy jest to bardzo rozchwytywany towar, ale może jednak znajdzie swojego nabywcę? Aukcję możecie znaleźć TUTAJ. A jak dam radę, to jutro lub najpóźniej pojutrze dorzucę jeszcze to i owo. ***** Chyba mi ostatnio coś odbiło, bo wiedząc, że u mnie z tym bywa ciężko i tak dołączyłam aż do trzech wyzwań literackich! Ale jak tu się nie skusić, kiedy zasady są tak liberalne, a tematyka ciekawa? Może ktoś z Was ma ochotę również do nas dołączyć? 1. Wyzwanie dotyczące jednego z moich ulubionych autorów   Jak mogłabym nie dołączyć jeżeli i tak planuję przeczytanie przynajmniej dwóch jego książek? Zapraszam do wyzwania “Haruki Murakami” – szczegóły TUTAJ. 2. Jak już chyba wszyscy wierni bywalcy wiedzą: lubię reportaże. Więc i temu wyzwaniu nie mogłam sie oprzeć za żadne skarby świata! Bo jak oprzeć się wyzwaniu pod nazwą: “Reporteskim okiem”? (TUTAJ). 3. Na koniec wyzwanie, które związane jest z tematyką dla mnie istotną: rodzeństwa i rodziny. Daje ono olbrzymie “pole do popisu”, czyli czytania w końcu tego, co mam w domu   Wyzwanie “Bracie, siostro… rodzino” wygląda również bardzo ciekawie! (TUTAJ) Teraz proszę mi życzyć wytrwałości – zarówno w czytaniu lektur, które sobie wybiorę, jak i ich opisywaniu (co wychodzi mi przeważnie gorzej od czytania –  zapominam o pisaniu recenzji na potrzeby wyzwań ;p). Czasu sporo, wymogi niewielkie, więc może się uda   ***** Dzisiaj byłam na kolejnym spotkaniu biblionetkowym   Tym razem padło na Toruń. Jak ja lubię naszą kujawsko-pomorską grupę moli książkowych! Uwielbiam wręcz. Dzisiaj kilka osób nie dało rady dojechać, było nas siedmioro dorosłych + mały (2,5-letni) przesłodki molik książkowy będący na etapie życiowym pod hasłem “dlaczego?”   Jak będę miała fotki, to wrzucę   ***** Dodatek “prywatny” – dla tych, którzy byli ciekawi mojej wersji sylwestrowej   Otom ci ja:    By Agnieszka Tatera                                    Zamieszczone w Ankiety, Książki, Ogólne   12 