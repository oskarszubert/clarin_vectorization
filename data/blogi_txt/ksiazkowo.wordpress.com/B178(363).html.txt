wrz 17 2011 Obiecane zakładki Jakiś czas temu obiecałam Prowincjonalnej Nauczycielce, że opublikuję zdjęcia mojej kolekcji zakładek. Kolekcji, która urosła jakby sama z siebie, bo ja nie planowałam posiadania tyyyylu zakładek. I nawet nie wspominam już o zakładkach dodawanych do ksiażek, te zostają w książkach stojących na półkach. Tutaj zobaczycie tylko zakładki, które dostałam od kogoś lub sama zdobyłam w sposób inny niż kupienie książki Zdjęcia można powiększać przez klikanie na nie – oczywiście w celu obejrzenia dokładniej zakładek   Zakładka z Biblionetką to dzieło mojej znajomej, a ta z Kubusiem Puchatkiem – jej córki. W ogóle wszystkie zakładki tutaj zostały zrobione przez mole książkowe   Pozostałe trzy zakładki są zrobione przez nasze koleżanki blogerki, dzięki dziewczyny jeszcze raz! Wszystkie trzy zakładki otrzymałam od serwisu nakanapie.pl razem z książkami do recenzji   Trzy zakładki – pamiątki z mojego wolontariatu w Macedonii. Dwie zakładki z Turcji – jedną kupiłam sobie sama (czerwoną), drugą dostałam. Zakłądkę z Egiptu też – o ile dobrze pamiętam – kupiłam sobie sama   Zakładki różne – od znajomej biblionetkowej, od znajomego mola książkowego z Niemiec, jedna z Selkara, te dwie magnetyczne od znajomego z jednej z organizacji pozarządowych. Znowu zakładki różne, w tym jedna specjalna   Ta biała, po lewej stronie, to jedna z zakładek, które dostaliśmy za zrobienie “bramy” przy kościele, po ślubie dwójki zaprzyjaźnionych biblionetkowiczów. Czy to nie jest słodkie?   Zakładka-prezent z Rhodos, zakładka z akcji Włóczykijka, zakładki zdobyczne. Zakładki różne, prezenty, a ta po prawej stronie otrzymana w ramach Dyskusyjnego Klubu Książki. Ponownie zakładki różne – zdobyczne i prezenty. Zakładki różne – prezenty i zdobyczne. Pierwsza z lewej pochodzi z muzeum w Walii. Zakładki różne. Dwie dostałam, dwie (tą z Berlina i z przyprawami) sama sobie kupiłam, a tą piękną wyszywaną wygrałam na jednym z blogów. Nasze koleżanki-blogerki to zdolne bestyjki Zorientowałam się, że nie zrobiłam zdjęcia jeszcze jednaj zakładki – pięknej zakładki z koralikami, zrobionej również przez koleżankę blogerkę. Ale była prezentowana swego czasu w jednym ze stosików. To byłoby na tyle. Kolekcja ciągle się rozrasta, generalnie mam zapas chyba na całe życie   Ale co ja na to poradzę, lubię zakładki. Zna ktoś dobre miejsce do kupienia zakładki w Krakowie?     By Agnieszka Tatera                                    Zamieszczone w Książki, Ogólne   30 