sty 28 2011 Książki Roku 2010 Właśnie otrzymałam ciekawą wiadomość, więc pomyślałam, że się nią z Wami podzielę i poznam może Wasze zdanie na ten temat   26 stycznia w Bibliotece Narodowej po raz dziewiąty wręczono nagrody miesięcznika „Magazyn Literacki KSIĄŻKI” za KSIĄŻKI MIESIĄCA oraz KSIĄŻKI ROKU 2010. Gospodarzami spotkania byli dyrektor Biblioteki Narodowej – dr Tomasz Makowski oraz redaktor naczelny Magazynu Literackiego KSIĄŻKI – Piotr Dobrołęcki. Tytułem KSIĄŻKI ROKU 2010 wyróżniono: - „Dziennik. Tom 1. 1962-1969” Sławomira Mrożka (Wydawnictwo Literackie), - „Dzicy detektywi” Roberta Bolano (Muza), - „Kiedy Bóg odwrócił wzrok” Wiesława Adamczyka (Rebis), - „Muzeum Narodowe w Krakowie i Kolekcja Książąt Czartoryskich” (Arkady), - „Wielki słownik niemiecko-polski” (Wydawnictwo Naukowe PWN). Tytuł WYDAWCA ROKU 2010 otrzymało Wydawnictwo Zysk i S-ka „za przywrócenie blasku literaturze podróżniczej”. Nagrodę za WYDARZENIE ROKU redakcja „Magazynu Literackiego KSIĄŻKI” przyznała Wydawnictwu Świat Książki za „odwagę wydania i sukces rynkowy publikacji Artura Domosławskiego „Kapuściński non-fiction”. W tym roku przyznano również wyróżnienie specjalne WYDAWCA DZIESIĘCIOLECIA 2001-2010. Otrzymało je wydawnictwo Biały Kruk „za największą w świecie popularyzację dzieła i osoby bł. Jana Pawła II, promocję Polski i rodzimych autorów oraz szczególnie wysoki poziom edytorski”. Co myślicie o tych wyborach? Czytaliście którąś z tych książek? Ja tylko o nich słyszałam, nie miałam okazji ich poznać. TUTAJ można sprawdzić spis wszystkich “Książek Miesiąca”. Tu już jest znacznie lepiej, znam sporo, część czytałam      By Agnieszka Tatera                                    Zamieszczone w Książki   29 