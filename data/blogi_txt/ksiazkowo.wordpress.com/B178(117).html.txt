wrz 20 2010 Stosy popowrotowe – część druga Wczoraj odbyło się pierwsze po moim powrocie spotkanie biblionetkowe (chociaż tym razem nie do końca chyba ;p). Padł rekord obecności, był tłumik, co mnie cieszy niezmiernie. Między innymi miałam w końcu okazję poznać “w realu” dwie nasze blogowe koleżanki – Moni oraz Germini. Było super, obydwie dziewczyny są bardzo sympatyczne i mam nadzieję, że będą uczestniczyć w przyszłych mniejszych i większych spotkaniach   Cieszę się również, że wirtualny świat w pewnej części coraz bardziej zmienia się w realny; cieszy fakt, że nie jest na odwrót Skutkiem ubocznym spotkania był odbiór książek, które moi przyjaciele dla mnie przechowali, odebrali, zamówili itd. W związku z czym mam kolejne 3 stosy, a termin montażu półek przesuwa się z początku na koniec października. Mój pokój więc jeszcze dłużej będzie wyglądał tak:  Zostałam wczoraj wieczorem poproszona o zrobienie zdjęć “nowych” stosów, więc dzisiaj zabrałam się za pstrykanie. Stylistyka taka sobie – bałam się, że skończą mi się baterie, więc robiłam na łapu capu. Oczywiście – jak zwykle – po kliknięciu na zdjęcie zostaje ono powiększone. Dwie pierwsze książki (od góry), to książki recenzyjne, które od wieków czekały na mnie u mojej przyjaciółki. Książka trzecia i czwarta to pierwsze popowrotowe nabytki z tanich książek. “Samira i Samir” już dawno leżą u mnie na półce i czekają na przeczytanie, książka była pożyczona na czas mojej nieobecności. Książki poniżej to różne nabytki z promocji internetowych. A dwie książki Thorwalda to efekt wymiany. Ten stosik, to prawie same nabytki upolowane na promocjach internetowych, które czekały na mnie u przyjaciół. Dwie książki – “Godziny” i “Pokuta” to prezent od przemiłej użytkowniczki Biblionetki. Tutaj znowu różniaste okazje upolowane na promocjach i na Allegro. Poza tym dwie książki, które mam już od dawna, a które były pożyczone mojej przyjaciółce – “I była miłość w getcie” oraz praktycznie niewidoczny “Tony Takitani”. To byłoby na tyle z “zaległych” stosów. Teraz ewentualnie od czasu do czasu będę wrzucała stosy aktualne      By Agnieszka Tatera                                    Zamieszczone w Stosiki   12 