wrz 2 2009 “Klejnot Wschodu. Pamiętnik” Wydawnictwo: Prószyński i S-ka 2008 oprawa: miękka ilość stron: 351 moja ocena: 3   Jest to fikcyjny pamiętnik prawdziwej postaci – Klejnotu Wschodu, chińskiej książniczki Yoshiko Kawashimy. Autorka zafascynowana postacią tejże księżniczki postanowiła “wybielić” jej postać, uważając, że “historycy bywają równie subiektywni jak powieściopisarze” i dlatego stworzyła tą książkę. Powieść jest zdecydowanie barwną opowieścią, przedstawiającą ciekawe zdarzenia i czasy. Podoba mi się całe tło społeczno-kulturalno-historyczne. Uważam, że jest opisane całkiem nieźle i czyta się to dobrze. Jednakże do szału doprowadzała mnie główna bohaterka. Już w komentarzu autorki można przeczytać, że “Z opowieści o wydarzeniach jej zycia wyłania się jako istota powierzchowna, zła do szpiku kości”. I mimo, że postanowieniem autorki było delikatne “wybielenie” tej postaci, to moim zdaniem nie wyszło jej to. Przeraźliwie antypatyczna postać – niesamowicie egoistyczna, pusta, wyrachowana, powierzchowna. Ogólnie odrzucało mnie od niej w trakcie czytania. Generalnie – jak ktoś lubi “wschodnie klimaty”, to spokojnie może tą książkę przeczytać. Nie jest to książka wybitna, nawet nie bardzo dobra, może przyzwoita, ale jednak czyta się ją całkiem nieźle. Można też w niej odnaleźć sporo pozytywnych postaci, dla których może bardziej było warto przeczytać tą pozycję, niż dla głównej bohaterki.   By Agnieszka Tatera                                    Zamieszczone w Azja   3 