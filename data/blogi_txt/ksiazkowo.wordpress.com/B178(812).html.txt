lis 18 2013 Jurek Owsiak o blogerach i dla blogerów! Chciałam dzisiaj napisać emocjonalną relację z Blog Forum Gdańsk, na świeżo, będąc jeszcze w popowrotowym amoku. Ale obejrzałam filmik, który Jurek Owsiak zrobił w Gdańsku, a w którym mówi o blogerach, nowych działaniach swojej Fundacji, a na końcu zachęca do dołączenia do nowej akcji, w którą się angażuje, a której pomysł powstał właśnie na BFG. I jakoś nie mogę się powstrzymać, muszę się nim podzielić. Najpierw zobaczcie, jakie wrażenie na Jurku robią blogerzy i co też wymyślili z Bazylią. A, warto oglądać całość, bo o nowej akcji będzie pod koniec nagrania! Niestety, ustawienia prywatności tegoż filmu nie pozwalają mi na odtworzenie go na blogu :/ TUTAJ A teraz obejrzyjcie wystąpienie Jurka w trakcie Blog Forum Gdańsk. Jaką ten człowiek ma charyzmę, ileż entuzjazmu, pozytywnej energii i motywacji! Porwał słuchaczy, dostał owację na stojąco, a “ściany” Facebooka i innych mediów społecznościowych zostały zalane przez komentarze uczestników forum (i zapewne również tych osób, które oglądały relację na żywo). Warto poświęcić czas na obejrzenie tego wystąpienia, by przejąć chociaż odrobinę tak pozytywnego i inspirującego spojrzenia na świat!  Tematem wystąpienia Jurka była “Wrażliwość w ogniu krytyki” (bardzo adekwatna tematyka wg mnie!) i było sporo o hejtowaniu, chamówie, zawiści. Ale – Jurek, jak to Jurek – było też sporo dryfów, które i tak były na tyle interesujące, że słuchaliśmy zapatrzeni. Swoją drogą, Jurek Owsiak to dla mnie od wielu, wielu lat człowiek-symbol: motywacji, entuzjazmu, pozytywnego nastawienia oraz megacharyzmy. Podziwiam WOŚP od samego początku, za to, że integruje rzesze Polaków, na kilka dni pozytywnie łączy nasz naród malkontentów. A na dodatek ma takie wyśmienite rezultaty. Z mojej strony wielki szacun! Gdybyśmy mieli więcej takich osób, to byłoby dookoła nas piękniej i prościej. A może my sami możemy stać się – chociaż w wersji mini – takimi Jurkami Owsiakami? Zapraszam do akcji Nie mam focha!   By Agnieszka Tatera                                    Zamieszczone w blogerzy, Blogosfera, Inspiracje, Spotkania    Tagged 2013, blog forum gdansk, jurek owsiak, nie mam focha   6 