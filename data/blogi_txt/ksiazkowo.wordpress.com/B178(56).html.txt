gru 28 2009 “Spirale strachu” Jeffery Deaver Wydawnictwo: Prószyński i S-ka 2003 oprawa: miękka ze skrzydełkami ilość stron: 312 moja ocena: 5 Muszę przyznać, że w roku 2009 miałam szczęście do zbiorów opowiadań, większość z nich była naprawdę dobra i ten zbiór całkowicie pasuje do tego określenia   Zresztą znając autora można się było tego spodziewać, bo Deaverowi całkiem nieźle przychodzi pisanie dobrej jakości książek sensacyjno-kryminalnych. “Spirale strachu” to zbiór 16 opowiadań. Czyta je się wyśmienicie. Od pierwszego opowiadania zostajemy wciągnięci w akcję, wirujemy między światami tak różnymi, ale mającymi dwie rzeczy wspólne – zło i zbrodnię. Poznajemy tutaj świat, gdzie ofiara przechytrza złodzieja, zręcznie manipulujących psychologów, płatnych zabójców, szanowanych ojców rodzin mordujących z zimną krwią… A to dopiero początek tego, co czeka na nas w tym zbiorze opowiadań! Wszystko to jednak jest osadzone w rzeczywistości, która nas otacza, właściwie bardzo prosto można sobie te przerażające rzeczy “wstawić” do rzeczywistości, która nas osacza, głównie poprzez wiadomości umieszczane w mediach, informacje słyszane od znajomych itd. Wszystkie opowieści są bardzo realistyczne, jednak przez to wcale nie są mniej przerażające (a może wręcz bardziej). Autor, tak jak zawsze w swoich książkach, w bardzo zręczny sposób manipuluje czytelnikiem. Gdy tylko wydaje nam się, że już wiemy o co chodzi, kto jest tym złym, a kto dobrym, jak to się wszystko skończy, to  wtedy nagle okazuje się, że jednak się myliliśmy, że to kompletnie nie tak, jak nam się wydawało   W zbiorze jest kilka opowiadań, które naprawdę są majstersztykiem gatunku i konwencji twórczej. Jednym z nich jest opowiadanie zatytułowane “Trójkąt”, tak przewrotnego i doskonale skonstruowanego opowiadania dawno nie czytałam. Ale nie zamierzam zdradzać ani rąbka tajemnicy, czytajcie sobie sami :p Jest też gratka dla zwolenników pary Sasch   Ryhme – pojawiają się w jednym z opowiadań, całkiem niezłym zresztą. Opowiadania są generalnie według mnie tylko dobre i bardzo dobre, jakoś żadne nie zrobiło na mnie wrażenia przeciętnego czy słabego. Dodatkową zaletą jest fakt, że można je sobie dawkować po jednym czy po kilka opowiadań   Polecam wszystkim wielbicielom kryminałów i książek sensacyjnych, fanom Deavera, osobom, które lubią czytać opowiadania i wszystkim tym, którzy chcieliby spróbować przygody ze światem zbrodni     By Agnieszka Tatera                                    Zamieszczone w Sensacja / kryminał   0 