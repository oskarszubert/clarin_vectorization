sty 11 2013 Dzielenie się jest fajne, czyli Share Week 2 Andrzej z bloga jestKultura.pl po raz drugi uruchomił akcję Share Week. O wszystkim tym, co stoi za samym pomysłem możecie przeczytać u Andrzeja. A krótko i zwięźle: chodzi o polecenie (v)blogów, które według Was warto znać. Nie jest ważna wielkość bloga, popularność, jest ważne tylko to, że go za coś cenicie. Andrzej radzi podać minimum 3, najlepiej 5 linków. Jako, że jestem gadułą, to modyfikuję zasady pod siebie i stworzyłam rozdział na dwie kategorie. Pomijam tutaj blogi książkowe, które wszyscy znamy   Pierwszą kategorią jest “rozrywka i życie”, czyli blogi, które czytam tylko i wyłącznie dlatego, że lubię. Z różnych względów. Tutaj chciałabym Was zaprosić do zaglądania na blogi tych osób: 1. Mowa z Grochowa – uwielbiam jego styl, słowotwórstwo, poczucie humoru. Czytam każdą notkę! 2. Segritta – pisze dobrze, ciekawie, z jajem. Lubię jej przemyślenia na temat życia, relacje z wyjazdów, wyjść, spotkań. To blog, który znam od wieków, gdy jakieś lata świetlne temu prowadziłam mego pierwszego w życiu bloga (jeszcze na Bloxie) Segritta już pisała. Dinozaury sieci łączmy się! 3. Black dresses – fajne teksty i zdjęcia, interesujące przemyślenia. Lubię tak zwyczajnie i po babsku. 4. Moja trawa – ciekawe teksty i tyle. 5. Wittamina – niestety pisze zbyt rzadko! Uwielbiam jej poczucie humoru, sarkazm aż się wylewa z jej tekstów. Na żywo serwowany jest jeszcze z krzywym uśmieszkiem. Drugą kategorią jest “rozrywka +“, czyli takie jak to się czasami mówi “friendship with benefits”   Trochę rozrywki, trochę wiedzy, trochę ciekawostek. 1. Zero Zero Siedem – i o książkach, i o blogerach, i o social media, i o… Lubię. 2. Zombie Samurai – o internecie, blogowaniu, mediach, kulturze i sporej garści innych spraw. Moim zdaniem jeden z najbardziej estetycznych i ascetycznych blogów w Polsce. 3. Goorek.net - zestawienie trzech blogów Michała Góreckiego, ja naczęściej bywam na Subiektywie. Dużo interesujących tekstów, styl, który lubię, a i poczucie humoru mi podpasowało. 4. Blogostrefa – dla tych, którzy lubią być na bieżąco z informacjami okołoblogowymi. Chociaż dużo więcej dzieje się na profilu na Facebooku, niż na samym blogu. 5. Blogi Kominka, czyli Kominek.in oraz Kominek.es. Sama siebie zadziwiłam jakiś czas temu, gdy zauważyłam, że coraz częściej zaglądam na jego blogi. Daaaaawno temu, hm… pewnie z… oj, nie pamiętam, z siedem lat temu(?) Kominka mianowałam na własny użytek bucem i przez lata się nie zbliżałam do jego blogów. Jakoś z czasem, poszerzaniem mych zainteresowań poza blogi książkowe oraz ze zmianami na jego blogach zaczęłam dryfować w ich stronę. Teraz całkiem lubię tam zaglądać od czasu do czasu, z różnych powodów. W związku z tą notką, nie muszę już chyba pisać, że na blog Andrzeja – jestKultura.pl zaglądam całkiem regularnie? Poprawki! Zapomniałam o vlogach! Tutaj lista będzie skromna, bo mało z nich odwiedzam regularnie. 1. Kredyt zaufania (bo znam człowieka osobiście i lubię, łebski gość i fajny) dostaje vlog Duszne sprawy. 2. Must-see, czyli Klaudia Klara. A szczególnie “Koleżanki, koleżanki”! 3. Vlog-standard, czyli Mediafun. Znają go chyba wszyscy! Bywam na naprawdę wielu blogach. Ale te powyższe należą do grupy odwiedzanych w miarę często i systematycznie. Nie opisałam ich zbyt szczegółowo, bo wychodzę z założenia, że pewnie się skusicie i zajrzycie, ocenicie więc sami, czy warto według Was tam bywać. Jeżeli macie ochotę, to zapraszam do dołączenia do akcji! Macie czas do wtorku, linkujcie do swoich notek pod postem Andrzeja. Akcja świetnie się rozrasta, a dzięki niej można poznać naprawdę wiele różnorodnych blogów, świetna sprawa! Chyba nikt blogerowi wizyty w myjni nie zaoferował…   By Agnieszka Tatera                                    Zamieszczone w Blog, blogerzy, blogi, Blogosfera    Tagged blog, blogosfera, share week   2 