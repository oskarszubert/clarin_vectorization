wrz 15 2012 Społeczność, popularność i inne ości ;) Wręczenie nagród Złotej Zakładki, eBuki oraz I zjazd blogerów książkowych natchnęły mnie do różnorakich przemyśleń. Część z nich dotyczyła społeczności, które tworzą się dookoła naszych blogów, popularności blogerów, unikalności przekazywanych treści czy też kreatywności. Wiem, mieszam wiele tematów. Ale to wszystko – po części, bo spraw jest wiele więcej – składa się na rozwój bloga i jego twórcy. Co wpływa na popularność danego bloga? Jak się promujemy? A jak budujemy społeczność? Czy w ogóle jesteśmy świadomi tego, że możemy wpływać na społeczność odwiedzającą naszego bloga? Jak to kiedyś powiedział Maciej Budzich na swoim vlogu Mediafun – jeżeli masz hejterów i jeżeli dyskusje w komentarzach pod Twoimi notkami dryfują na zupełnie nie związane z notką tematy – jesteś popularny. A co Wy na ten temat myślicie? Czy staramy się rozwijać? Co robimy w celu ciągłego rozwoju (o ile cokolwiek)? Czy korzystamy z nowych technologii, a jeżeli tak – jakich? Czy dajemy od siebie coś więcej niż tylko sam tekst? Czy integrujemy się ze społecznością naszego bloga, a jeżeli tak – jak? Jak to kiedyś napisano na Spiderwebie – „bloger lubi czuć się ważny, bloger lubi być adorowany, kocha popularność i rosnącą bazę czytelników”. Czy blogerzy książkowi mogą w ogóle mówić o popularności? Szafiarki, blogi kulinarne, marketingowe czy gadżetowe mają setki tysięcy odwiedzin miesięcznie. Przeciętny bloger książkowy pewnie kilka tysięcy, jesteśmy więc raczej niszą blogosfery. Czy jest jakakolwiek szansa na to, że to się zmieni? Uffff… Poruszyłam tutaj strasznie dużo tematów, ale siedzą mi w głowie i muszę się wygadać, podyskutować o nich, a w końcu – między innymi – od tego jest mój blog, by rozmawiać o naszym kawałku blogosfery. Errata! Chcę, by była jasność: ja tymi pytaniami nie chcę stworzyć nagonki ani na tych, co chcą być popularni czy tych, którzy chcą próbować nowych rzeczy, ani na tych, dla których czytanie to podstawa, a reszta to to tylko dodatek. Zadałam pytania, bo jestem ciekawa Waszych odpowiedzi i chcę z Wami na te tematy porozmawiać. PS. Wiecie, że o Złotej Zakładce pisze coraz więcej różnorakich mediów? Trzecia edycja będzie przełomem, ja Wam to mówię!  Podziel się:FacebookPocketTwitterGoogleWięcejPinterestDodaj do ulubionych:Lubię Wczytywanie...  Related By Agnieszka Tatera                                    Zamieszczone w Blog, Książki, Przemyślenia i inne takie    Tagged blog, blogi, hejterzy, kreatywność, media, popularność, rozwój, społeczność   54 