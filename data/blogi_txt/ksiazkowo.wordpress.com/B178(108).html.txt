wrz 5 2010 Epidemia Na blogach wybuchła epidemia, ale właściwie niegroźna i sympatyczna. Ja zostałam zarażona przez Kalio   Dziękuję za zaproszenie! Zabawa-epidemia wymaga wymienienia 10 rzeczy, które się lubi. Mam wrażenie, że to będzie trudna sprawa! Niech pomyślę… 1. Podróże – odkrywanie nowych miejsc, ludzi, cudnych widoków, ciekawych zakątków, spacery bez celu i mapy oraz sam fakt podróżowania. Lubię siedzieć w pociągu/autobusie/samolocie i podziwiać widoki, zastanawiając się, co znajdę po dotarciu do celu. 2. Zwierzaki, a szczególnie koty, psy i konie. Uwielbiam te piękne stworzenia, a szczególnie moje własne futrzaki, czyli psa mieszańca – Kapsla oraz kota dachowca, zwanego jakże oryginalnie Kotem. 3. Lubię moich rodziców i przyjaciół. Fajnie się z nimi spędza czas, uważam, ze dobrze trafiłam   4. Uwielbiam spotkania biblionetkowe – dzięki nim zyskałam tak wiele! Cudne książki do przeczytania, ostrzeżenia przed gniotami, możliwość wymiany ochów i achów, posprzeczania się o daną książkę, jedzenia i picia pyszności, ale przede wszystkim dzięki nim zeskałam przyjaciół   5. Słodkości zdrowe i niezdrowe – ciastka, ciasta, czekolady, lody, ale również truskawki, arbuzy, winogrona i wiele innych. 6. Jeść   Pyszne potrawy z tak różnorodnych kuchni – polskiej, śródziemnomorskiej, bałkańskiej, chińskiej, wietnamskiej, francuskiej, indyjskiej i wielu, wielu innych. 7. Lenistwo – jestem przykładem przeraźliwego więc lenia i sabarytki. Chociaż właściwie sabarytki częściowej, bo nawet nie potrzebuję zbytków i luksusów, tylko pewne minimum życiowe. Jednak zdecydowanie lubie sobie uprzyjemniać życie i spokojnie mogłabym się obyć bez pracy lub pracować na moich zasadach i tyle, ile ja bym chciała   I wcale nie chodzi tutaj o spanie po 13 h na dobę, ale o rodzaj wolności i nie bycia zmuszanym do wyścigu szczurów i spełniania “obowiązków życiowych i społecznych”. 8. Internet i jego możliwości. Szczerze pisząc, to jestem od niego potężnie uzależniona, przydałoby się nad tym popracować pewnie, ale na razie nie czuję motywacji   Komputer jest włączony cały dzień (o ile oczywiście mogę), a ja przebywam w jego pobliżu   9. Lubię odkrywać świat na różne sposoby, a jednocześnie – paradoks – lubię być w domu, poprzebywać sobie sama, poczytać w spokoju, bez zawracania głowy. Nie jestem chyba przesadnie społeczna ostatnio, wolę sobie wybrać czas i sposób kontaktów z innymi. Ale ludzi ogólnie lubię   10. Wszystko, co związane z książkami i czytaniem – nabywanie książek, ich układanie i przeglądanie na półkach, badanie biblioteczek innych ludzi, polowanie na okazje, kontakty z wydawnictwami i portalami, czekanie na przesyłki, wąchanie nowych nabytków, oglądanie książek, czytanie blogów, udzielanie się na forach i portalach, ale przede wszystkim – jak wyjątkowo – samo czytanie Trudno było ograniczyć się tylko do 10 rzeczy, wybór też był trudny. Pewnie o wielu zapomniałam. Ciekawe, czy dowiedzieliście się o mnie czegoś ciekawego, czy szokującego   Do zabawy zapraszam Moni, Kicię, Paideię, Dededan oraz Edith.  Szczerze pisząc, to już się pogubiłam w tym, kto już został zaproszony, a kto nie, więc jeżeli kogoś pominełam, a chciałby zrobić swoją listę, to serdecznie zapraszam     By Agnieszka Tatera                                    Zamieszczone w Ogólne   6 