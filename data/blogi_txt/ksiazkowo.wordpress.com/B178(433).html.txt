gru 10 2011 “Słodkie lato” Mari Jungstedt Wydawnictwo: Bellona, 2011 Oprawa: miękka ze skrzydełkami Liczba stron: 352 Moja ocena: 4/6 Ocena wciągnięcia: 4/6 *****  Sama już nie wiem, która to już część historii inspektora Knutasa i jego zastępczyni – Karin. Wyszło ich już na naszym rynku całkiem sporo, widocznie czytelnicy polubili tę parę gotlandzkich detektywów. Znowu mamy lato i znowu mamy morderstwo. Przedsiębiorca budowlany spędza wakacje na kempingu, jednakże jest mu dane cieszyć się czasem z rodziną tylko przez trzy dni. Pewnego ranka Peter biega, jak co dnia. Lecz tym razem na jego drodze staje morderca, a ciało Petera znajdują chłopcy kilka godzin później. Ktoś strzelił mu w głowę, a potem wystrzelał resztę magazynku w brzuch. Mało tego, kilka dni później w identyczny sposób ginie strzałowy w kamieniołomie, Morgan Larsson. Co ich łączy? Jakie są motywy zbrodni? Kto ich zamordował? Sprawa jest dziwna, a do tego wydaje się, że nikt nic nie wie, nikt nic nie widział. Trudne zadanie staje tym razem przed Karin, bo Knutas jest na rodzinnym urlopie w Danii. Karin cieszy się bardzo z możliwości sprawdzenia się w pierwszym samodzielnym prowadzeniu sprawy, jednak nie jest to jej dane długo, bo Anders decyduje się przerwać urlop i wrócić do Visby. A to znowu wprowadza pewne napięcie między komisarzem a jego zastępczynią. Ale to włąśnie Karin wpada na trop, który ostatecznie doprowadzi ich do mordercy. Czy jednak zdołają złapać zabójcę? Ta część podobała mi się bardziej, od “Umierającego anioła”. Może to przez tą historię rodzinną? Przez nawiązanie powiązanie teraźniejszości z przeszłością? Troszkę zaczął mnie wkurzać wątek Johana i Emmy, no naprawdę, ileż można zachowywać się jak nastolatki? Poza tym mogę napisać to, co pisałam przy poprzednich częściach tej serii: przyzwoite kryminały, niezła rozrywka, ale do mistrzostwa daleko. Co nie zmienia faktu, że pewnie z przyjemnością przeczytam kolejny tom PS. Chyba większość recenzujących ten tom pisała już o tym, że książki zostały wydane w nieprawidłowej kolejności w stosunku do oryginału. O tym, jak powinno się czytać polskie wydanie pisze Aga. © Agnieszka Tatera   By Agnieszka Tatera                                    Zamieszczone w Książki, Od Wydawnictwa Bellona, Sensacja / kryminał   11 