cze 14 2011 Konkurs z Wydawnictwem MAG! Dawno nie było u mnie żadnego konkursu, więc pora to nadrobić! A to wszystko dzięki uprzejmości sympatycznej pani, z którą współpracuję, a która pozytywnie odniosła się do mojej sugestii. Mam dla Was smakowity kąsek, a przynajmniej takie mam wrażenie pamiętając komentarze spod moich recenzji. W tym losowaniu możecie wygrać dwa egzemplarze książki… Przygotujcie się na to, że wkroczycie w świat o bogatej mitologii, świat, w którym mroczni i niebezpieczni bohaterowie walczą, by nas chronić. Przygotujcie się na wieczną walkę. Przygotujcie się na zatracenie… Zarek jest najniebezpieczniejszym z Mrocznych Łowców. Przetrwał żywot jako rzymski niewolnik i wieki jako Mroczny Łowca na wygnaniu. Nikomu nie ufa. Z powodu uporczywego odmawiania wykonywania czyichkolwiek rozkazów, przebywa w odosobnieniu na Alasce, gdzie jego działalność jest mocno ograniczona i ściśle kontrolowana. Wielu boi się, że pewnego dnia Zarek wykorzysta swoje moce nie tylko przeciwko wampirom, ale i ludziom, a dziewięćset lat banicji uczyniło go zbyt nienawistnym, by dało się go uratować. Pragnący go zabić bogowie zgadzają się z wielkimi oporami, by najpierw osądziła go nimfa sprawiedliwości, Astrid. Astrid nigdy jeszcze nie uznała nikogo niewinnym, a jednak w Zareku dostrzega coś, co chwyta ją za serce. Łowca reaguje na nawet najdrobniejsze akty dobroci ze zdziwieniem i podejrzliwością. Podczas gdy Astrid walczy, by zachować bezstronność – chociaż Zarek coraz bardziej ją pociąga – egzekutor już wyruszył, gotów wykonać wyrok… Kalio, coś dla Ciebie, co nie? Zasady! Tym razem oprócz wpisania w komentarzu zgłoszenia musicie także uzasadnić dlaczego lubicie serię “Mroczny ławca”, a jeżeli nie czytaliście jeszcze nic z tej serii, to napiszcie dlaczego lubicie książki Wydawnictwa MAG. Nie musicie się gimnastykować z wierszykami   To zadanie ma służyć tylko zebraniu Waszych opinii, a rozdzielnie obydwóch egzemplarzy odbędzie się poprzez losowanie. Na zgłoszenia z powyższym dopiskiem czas macie do północy w piątek (17.06.11). Proszę o podanie adresu mailowego oraz nicku lub imienia. PS. Ja już się nie mogę doczekać lektury tej części!   PPS. Czy tylko mi ten pan na okładce trochę przypomina Erica z serialu “True Blood”?   By Agnieszka Tatera                                    Zamieszczone w Książki, Od Wydawnictwa Mag   42 