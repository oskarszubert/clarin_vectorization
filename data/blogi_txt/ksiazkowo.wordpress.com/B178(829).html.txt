gru 18 2013 Czytanie szkodzi! Skończyło się spotkanie, pora była pojechać na kolejne. Tramwaj miał przyjechać dopiero za kilkanaście minut, wyciągnęłam więc książkę i zaczęłam czytać. Czas płynął powoli, jednak w pewnym momencie zdałam sobie sprawę, że to, co nadjeżdża, to musi być moja 15-tka. Czytając, czekałam aż podjedzie. Wsiadłam, zajęłam (o, jaka szczęściara!) miejsce i czytałam sobie w najlepsze, w końcu miałam jechać dobre pół godziny. Gdy po jakimś czasie spojrzałam przez okno zobaczyłam… coś. Okolica kompletnie mi nieznana! Poczekałam na kolejny przystanek, okazało się, że pojechałam w kompletnie inną stronę, bo – oczywiście! – wsiadłam do złego tramwaju. Rezultat? Przełożone spotkanie (bo przecież nie zdążyłam!) i zrobienie z siebie idiotki. Dzisiaj zmarnowany czas na nadrobienie straconego czasu. A to wszystko przez czytanie książek! Ono szkodzi*! ©  *Czasami     By Agnieszka Tatera                                    Zamieszczone w Książki, Przemyślenia i inne takie    Tagged czytanie, książka, szkoda, tramwaj   23 