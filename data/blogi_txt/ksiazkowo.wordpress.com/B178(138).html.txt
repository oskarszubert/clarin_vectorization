lis 15 2010 “Jednodniowy” stosik Nie mogę, no nie mogę się powstrzymać przed wrzuceniem tutaj fotki tego, co dzisiaj (i tylko dzisiaj!) dotarło   Oto mój milusiński, czyli stosik: Czyż nie jest piękny?   Od góry: - “1Q84″ Murakamiego, “Książę Mgły” Zafona oraz “Śmiech w ciemności” Nabokova. Książki otrzymane do recenzji od Wydawnictwa Muza. Reszta zamówienia w drodze z magazynu/drukarni - “Wilczy miot” Swanna. Pierwszy tom cyklu, otrzymany do recenzji z Wydawnictwa Prószyński. - “Gdzie indziej” Zevin. Również do recenzji, tym razem od Wydawnictwa Initium. - “Szkarłatne drzewo nadziei” Kelly. Książka uzyskana w ramach wymiany biblionetkowej   - “Chicken Street” Sthers oraz “Kot alchemika” (mojego ukochanego) Moersa. Pierwsze dwa zakupy w ramach wykorzystania wygranych kodów rabatowych. Jedno mnie tylko zastanawia, a mianowicie kwestia tego, kiedy ja to wszystko przeczytam? Ostatnio zdałam sobie sprawę, że niektóre moje książki już 4-5 lat czekają na swoją kolej, ech…   Na pierwszy ogień pójdą oczywiście książki recenzyjne (ale pewnie też nie tak szybko, bo mam ich dużo, niektóre długo już czekają), no i może książka Moersa, bo jego książek nie potrafię sobie odmówić   PS. Po prawej stronie zdjęcia widzicie kawałek książki teraz przez mnie czytanej, czyli “Mgieł Avalonu”. Przeczytałam już 120 stron, a zobaczcie gdzie jest zakładka Nie mam uczucia, że w ogóle książka została napoczęta ;p   By Agnieszka Tatera                                    Zamieszczone w Książki, Stosiki   21 