sty 4 2010 Podziękowania Chciałam podziękować Moni, autorce bloga Czytanie równa się oddychanie. Za co spytacie? Właśnie otrzymałam książkę, którą wygrałam w ramach jednego z organizowanych przez Moni konkursów świątecznych   Książka dotarła cało i zdrowo. A na dodatek w kopercie znalazłam jeszcze śliczną pocztówkę z życzeniami i pozdrowieniami (nie wiedziałam, że to takie ładne miasto, a mam właściwie niedaleko – może po powrocie z obczyzny powinnam się wybrać na zwiedzanie!), a na dodatek jeszcze kalendarz kieszonkowy (który bardzo mi się przyda w trakcie mojego wyjazdu, który już tak niedługo!). Wszystko razem to taka cudna niespodzianka płynąca od dobrej duszyczki czytelniczej   O książce, którą wygrałam pisałam już przy okazji Świąt – jest to książka “Za podszeptem diabła” Karin Fossum. Będę dzięki temu miała okazję poznać norweski kryminał, co mnie cieszy, bo w tamte rejony niezbyt jeszcze zaglądałam. Opinia Moni jest zachęcająca, opis na Biblionetce również, więc już cieszę się na lekturę! Dwóch znudzonych nastolatków krąży po mieście, szukając rozrywki i pieniędzy na kilka piw w barze. Niewinny wieczór uruchamia łańcuch tragicznych zdarzeń. Pełni młodzieńczej adrenaliny chłopcy planują napad. W wypadku, który inicjują, prawdopodobnie zginęło dziecko. Ale to dopiero początek… Andreas włamuje się do domu Irmy Funder i wtedy Zipp widzi go po raz ostatni. Inspektor Sejer z pomocnikiem Skarrem wiele razy przejdą obok domu, gdzie unieruchomiona ofiara będzie czekała na pomoc… Śledczy znajdą się w matni zeznań, na każdym kroku trafiając na mur ludzkiej obojętności, niechęci i zakłamania. Ta książka to gra konwencją. Autorkę interesują nie tyle motywy zbrodni, co ludzkie piekło, które nosi w sobie każdy z nas. Sekret, z którym nie można sobie poradzić, a który najczęściej wynika ze zwykłych kompleksów. Trywialność życia, determinująca działania nie tylko mordercy, ale także ofiary… Perfekcyjna i gęsta narracja Fossum obnaża mechanizmy strachu, szaleństwa i cierpienia.  Monia – jeszcze raz dziękuję za sprawie mi takiej przyjemności i niespodzianki. Cieszę się, że do Ciebie również dzisiaj dotarła nagroda z innego konkursu     By Agnieszka Tatera                                    Zamieszczone w Książki   4 