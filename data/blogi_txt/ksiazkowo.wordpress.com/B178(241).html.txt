mar 29 2011 Kolejny konkurs z Wydawnictwem Prószyński! Konkursowo się w tej naszej książkowej części blogosfery ostatnio narobiło, oj narobiło! Co rusz jakiś konkurs czy losowanie   Ja znowu dorzucę swoje trzy grosze. Ponownie książki uzyskacie dzięki dobrej woli Wydawnictwa Prószyński. Mam wrażenie, że ta książka wzbudziła pewne zainteresowanie i zaintrygowała część czytelników. Zobaczymy, czy się nie mylę Wydawnictwo Prószyński ufundowało 2 egzemplarze książki autorstwa Ally Condie – “Dobrani”. Nie znacie jej jeszcze – sprawdźcie jej opis, może to coś dla Was?   Urzekający romans rozgrywający się w idealnym z pozoru świecie przyszłości, gdzie każdy wybór jest z góry przewidziany, gdzie nawet miłość jest pod kontrolą.   Cassia zawsze była przekonana, że Społeczeństwo wybiera dla niej to, co najlepsze: co powinna czytać, co oglądać, w co wierzyć. A nawet kogo powinna pokochać, gdzie pracować i kiedy umrzeć. Kiedy więc podczas uroczystości Doboru na ekranie pojawia się twarz Xandera, Cassia nie ma żadnych wątpliwości, że to właśnie jest jej idealny partner… do chwili gdy następnego dnia w miejsce Xandera na ekranie wyświetla się przez moment twarz Ky’a Markhama. Społeczeństwo mówi jej, że to drobna usterka, odosobniony przypadek, i że powinna się skupić na szczęśliwym życiu, które przyjdzie jej wieść z Xanderem. Lecz Cassia nie może przestać myśleć o Ky’u, a gdy oboje powoli zakochują się w sobie, zaczyna powątpiewać w nieomylność Społeczeństwa i staje przed trudną decyzją: musi wybrać pomiędzy Xanderem i Ky’em, pomiędzy życiem, jakie do tej pory znała, a drogą, którą nikt dotąd nie ośmielił się pójść.  Jak zwykle ostatnio – nie wymyślam żadnych wypasionych zadań konkursowych Kto ma ochotę brać udział w losowaniu, tego proszę o napisanie zgłoszenia w komentarzu pod tą notką. Zgłoszenia zbieram do północy pierwszego kwietnia (1.04).  Losowanie może nastąpić w sobotę, ale jadę na spotkanie biblionetkowe, nie wiem jak długo będzie ono trwało, więc proszę o cierpliwość – jeżeli nie w sobotę, to będzie w niedzielę. Powodzenia!   By Agnieszka Tatera                                    Zamieszczone w Książki   68 