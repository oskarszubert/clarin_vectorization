maj 11 2011 Garść różności Chciałabym zaprezentować zdjęcia ze spotkania autorskiego z Małgorzatą Gutowską-Adamczyk. Nie zabrałam ze sobą aparatu (gapa!), więc nie mam zdjęć zrobionych przez siebie. Zostałam jednak mile zaskoczona przez znajomą z biblioteki, która zdobyła dla mnie kilka ze zrobionych przez pracowników zdjęć i mi je przysłała   Dziękuję ślicznie!   Zdjęcia – po kliknięciu na nie – się powiększają. Fajnie, że mam taką pamiątkę   ***** Tydzień czy dwa temu moja recenzja “Sorry” zajęła drugie miejsce w konkursie na recenzję tygodnia na portalu Na Kanapie. Nagrodą jest bon rabatowy uprawniający do zniżki – 15% na zakupy e-booków w serwisie nakanapie.pl. Ja nie mam na razie czytnika, a na monitorze czytać nie lubię, więc po konsultacji z administracją portalu postanowiłam oddać ten kod komuś, kto będzie zainteresowany. Kod nie ma ograniczeń czasowych i nie jest przypisany do mojego konta. Jeżeli zgłosi się tylko jedna osoba – kod oddam bez problemu. Jeżeli zainteresowanych byłoby więcej, to zrobię losowanie. Albo uzgodnicie sobie wszyscy razem jedno zbiorcze zamówienie   Zgłoszenia przyjmuję do końca weekendu, czyli do północy w niedzielę. ***** Od poniedziałku na portalu Biblionetka gościem jest Maciej Grabski. Pamiętam, że obydwa tomy przygód Księdza Rafała miały sporo bardzo pozytywnych recenzji na blogach, więc pomyślałam, że może ktoś z Was byłby zainteresowany porozmawianiem z autorem, który jest przesympatycznym, ciepłym, otwartym i bystrym człowiekiem Jeżeli chcecie zadać pytania (lub chociaż przeczytać rozmowę), to zapraszam TUTAJ. A jeżeli dodatkowo chcecie brać udział w konkursach dla tych, którzy już czytali (a w najbliższych dniach dla tych, którzy jeszcze nie czytali), to zapraszam TUTAJ. Autor będzie z nami cały tydzień     By Agnieszka Tatera                                    Zamieszczone w Książki, Ogólne   2 