paź 19 2012 Weekendowi goście, czyli mini-stosik Najpierw solennie obiecam, że w ciągu weekendu pojawi się w końcu recenzja książki, czyli coś, co jest esencją tego bloga. Ci mniej wytrwali czytelnicy pewnie jękną w duchu “dlaczego nie dzisiaj?”. Powody są prozaiczne. Po pierwsze piątek jest dniem stosów, o ile jest co pokazać, a po drugie – tak bardzo boli mnie głowa, że nie jestem w stanie logicznie myśleć przez dłużej niż 10 minut. A stosik jest zdecydowanie mniej wymagający dla umysłu niż recenzja. Odwiedzili mnie (od góry): - “Gdańsk według Lecha Wałęsy” – książeczka, która była jednym z prezentów od organizatorów Blog Forum Gdańsk, a która wygląda na tyle ciekawie, że kiedyś spróbuję przeczytać. - “Miłość, szkielet i spaghetti” Obuch – gdzieś widziałam fragment, zaciekawił mnie, a potem jeszcze była rozmowa na Facebooku z autorką i suma sumarum zachciało mi się czytać tę książkę. Z biblioteki. - “Belladonna” Bishop – od Wydawnictwa Initium. Niespodziewana przesyłka, ale otrzymałam kiedyś pierwszy tom, więc się za drugi nie pogniewałam. - “Spójrz mi w oczy” Scottoline – z biblioteki. To wszystko Wasza wina, blogerzy! Przeczytałam wiele entuzjastycznych recenzji i postanowiłam zaryzykować. - “Amerykański derwisz” Akhtar – pożyczka od przemiłej blogerki. Dzięki!  I jak zwykle (w końcu to pakiet łączony ze stosikiem ) pytam: jakie macie plany na weekend? Co będziecie robić? Ja jutro spędzę praktycznie cały dzień na wyścigach konnych na Służewcu. Zapowiadają piękną pogodę, sezon się kończy, więc trzeba korzystać. A w niedzielę najpierw śniadanie z dwiema znajomymi (o ile zdołają się pojawić po sobotnim wieczorze panieńskim), potem zwiedzanie Stadionu Narodowego, a następnie coś dobrego do jedzenia i picia oraz pogaduchy ze znajomymi. Wczoraj dowiedziałam się, że jednak jadę na Targi Książki do Krakowa (a dzisiaj dowiedziałam się, że będę tam nawet od czwartku, a nie od piątku), więc pytam i tutaj: z kim się zobaczę? A na koniec powtórka z utworu, który już prezentowałam, ale który ostatnio za mną non-stop łazi   A swoją drogą – zauważyliście w klipie kilku rozpoznawalnych (czasami z twarzy, czasami z nazwiska/nicka) polskich blogerów?    By Agnieszka Tatera                                    Zamieszczone w Książki, Stosiki                                      Tagged blog forum gdansk, internety robie, ksiazki, stosik, targi książki   15 