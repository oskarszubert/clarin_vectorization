gru 6 2012 Blogowe dylematy Tak się złożyło, że właściwie od początku listopada (albo jeszcze dłużej) jestem w biegu. A jestem w biegu, ponieważ prawie codziennie po pracy: - mam spotkanie z dawno niewidzianymi znajomymi, - mam spotkanie użytkowników Twittera, - jest jakieś darmowe szkolenie o mediach społecznościowych, marketingu, PR lub innych interesujących mnie sprawach, - mam spotkanie blogerów, - mam spotkanie z niedawno widzianymi znajomymi, - jest Social Media Czwartek, Aula nr XX etc. Uwielbiam te spotkania, dają mi radość, inspirację, motywację do działania i kilka innych fajnych rzeczy. Ale to wszystko oznacza jednocześnie, że wychodzę z domu rano i wracam koło północy. Jak można prosto wywnioskować: niezbyt mam czas na czytanie. Niestety, coraz częściej trafia mi się sytuacja, że w komunikacji miejskiej jest tak pełno, że nie mam po co wyciągać książki, więc i ta okazja przepada. Czytam mało i na dodatek nie mam o czym pisać recenzji. Mam obawy co do tego, że coraz więcej tutaj treści nierecenzenckiej, a coraz mniej recenzji. Ale z drugiej strony może to pora na to, by rozszerzyć formułę bloga? Otworzyć się na nowe tematy i nowe wyzwania? Może tkwienie w recenzjach na siłę nie jest wcale takie fajne, jak zakładałam kiedyś (bo ogranicza mnie tylko do jednej pasji)? Muszę to wszystko przemyśleć. I tak, to jest kolejny wpis “markujący”, a nie recenzja     By Agnieszka Tatera                                    Zamieszczone w Blog, Przemyślenia i inne takie    Tagged blog, kierunek, recenzja, rozwój   28 