wrz 9 2011 Stos                                                       Ten tydzień był bardziej obfity w nowe nabytki, niż poprzednich kilka tygodni. Ale sporo w nim różnorodności, co mnie bardzo cieszy   Część pierwsza stosu przedstawia się tak: Od góry: - “Westchnienie za Lapu-Lapu” Wolanowski – reportaż złapany na Podaju. - “Limes Inferior” Zajdel – upolowany na Podaju, w efekcie dziwnego splotu wydarzeń: prezent dla mnie   - “Wędrówka Murriego” Bojaszow, “Szczeliny” Starobiniec, “Imiennik” Lahiri oraz “Kłopoty to moja specjalność, czyli kroniki socjopaty” Koziarski – efekt promocji w księgarni Prószyński. Nie mogłam się oprzeć tym czterem książkom, które razem kosztowały 19 zł! “Imiennik” już czytałam i podobał mi się na tyle, że skusiłam się na własny egzemplarz za całe 6 zł! Jak jeszcze ktoś mi powie, że książki są takie drogie, że nie da się ich kupować, to śmiechem zabiję :p - “Utalentowana” Lalwani – pobrana na finta.pl. Część druga jest zdecydowanie bardziej recenzyjna… Także od góry: - “Zawładnięci” Johnson oraz “Enklawa” Aguirre – zapowiedzi od Wydawnictwa Amber. - “Wielki Bazar. Złoto Brayana” Brett, “Brylantowy miecz, drewniany miecz” Pierumow oraz “Mag niezależny Flossia Naren” Izmajłowa, część II – książki od Wydawnictwa Fabryka Słów. - “Podróż na wschód” Hesse – upolowana na Podaju. To byłoby na tyle. Sporo czytania dołożonego do tych wielkich stert, które już mam   Ale nic to, dam radę. Kiedyś. Życzę Wam wszystkim świetnego weekendu, z jak najlepszą pogodą. Ja spędzę mój na podróży i pracy (w niezłym stresie), ale Wam życzę dobrego odpoczynku. A kto jeszcze nie głosował w plebiscycie Złotej Zakładki – do roboty!    By Agnieszka Tatera                                    Zamieszczone w Książki, Stosiki   6 