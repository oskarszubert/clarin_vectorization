kwi 1 2012 Ciekawa jestem… Chodzenie bez celu po blogach skutkuje ciekawymi przemyśleniami A szczególnie takie łażenie na zasadzie “z blogu na blog – po blogrollu”. Trafiam na wiele nieznanych mi wcześniej blogów. Czytam, oglądam stosiki, poznaję przemyślenia i sama zaczynam czuć kręcące się w głowie trybiki. Dzisiaj przyszło mi do głowy sporo pytań. Myślałam nad nimi sama, pogadałam o nich na GG i postanowiłam zadać je również Wam. Żebym nie była sama w rozważaniach   1. Ile książek z typu “aaaa, musze natychmiast kupić i przeczytać” czytasz faktycznie natychmiast po kupnie? 2. Ile średnio książka czeka u Ciebie od momentu kupna do przeczytania? 3. Ile średnio czekają książki otrzymane do recenzji od momentu ich otrzymania do momentu napisania recenzji? 4. Ile z książek przeczytanych opisujesz na blogu? 5. Czy zdarza Ci się (a jeżeli tak – jak często) oddawać do biblioteki nieprzeczytane książki bo nagle tracisz na nie ochotę, nie masz czasu  na czytanie etc.? 6. Ile najdłużej czekała zakupiona przez Ciebie książka na jej przeczytanie? 7. Czy zdarza Ci się, że książka na tyle długo czeka na przeczytanie, że już nie pamiętasz dlaczego musiałaś/eś ją koniecznie kupić? To tyle. Ja ciągle piszę rachunek sumienia, więc opublikuję troszkę opóźniej – w komentarzu. Zadajecie sobie takie pytania od czasu do czasu? Zdarzają Wam się momenty refleksji nad postępowaniem czytelniczym? Jak wyglądają w Waszym przypadku odpowiedzi na te pytania? Czy jesteście w ogóle w stanie na nie szczerze odpowiedzieć, bez koloryzowania rzeczywistości? Jak to u Was wygląda?    By Agnieszka Tatera                                    Zamieszczone w Książki, Przemyślenia i inne takie   33 