mar 16 2013 Spóźniony stos Wiem, wiem, oszukaństwo, jak to może być, że łamię tradycję i piątkowy stosik publikuję w sobotę?! Może być, gdy piątek jest dniem, w którym nie udało mi się tego zrobić. Miałam wczoraj spotkanie, w trakcie którego omawialiśmy moją nową umowę o pracę, warunki, termin rozpoczęcia etc., a potem dwa spotkania ze znajomymi. I już koniec, dzień zleciał. Wybaczycie mi więc, a raczej nie macie innego wyjścia   Za to stos prezentuje się całkiem godnie: - “Życie jak w Tochigi” Ikeda – z biblioteki. Właśnie dzisiaj skończyłam lekturę, bardzo przyjemna książka! - “7 + 37 cudów świata” Możejko – wędrująca książka z Biblionetki. - “Brzoskwinie dla księdza proboszcza” Harris – od Wydawnictwa Prószyński. - “Złomiarz” Bacigalupi – od Wydawnictwa MAG. - “Pół życia” Picoult – z biblioteki. - “Sodoma i Gomora” McCarthy – od Wydawnictwa Literackiego. Teraz czekam na tom drugi, który miał też przyjść razem z trzecim, ale nie dotarł. A trochę głupio mi czytać je nie w kolejności. - “Czytelniczka znakomita” Bennett – książka, którą posiadam od wieków, którą mi ostatnio oddano. Zabłąkała się do stosu, niegrzeczna taka   - “Zawsze piękne” Boo – od Wydawnictwa Znak.  Ale nie zmienię pozostałej części tradycji i – jak zawsze – spytam: jakie macie plany na weekend? Ja zabieram się za czytanie wyżej prezentowanej “Czytelniczki znakomitej”, kontynuuję też lekturę powieści znajomej autorki, poza tym trochę popracuję nad zleceniem, trochę się polenię. Spotkam się też z koleżankami na pogaduchy i piwo, uwielbiam te nasze babskie spotkania! A co Wy będziecie robić?   By Agnieszka Tatera                                    Zamieszczone w #darylosu, Książki, Stosiki                                      Tagged ksiazki, stos, weekend   27 