kwi 22 2011 Sensacyjny stosik – wersja uaktualniona Daaawno nie było tak nikłego ilościowo (bo niekoniecznie objętościowo) stosiku. Skromne 4 pozycje   Zobaczcie sami: Stosik czystej krwi kryminalno-sensacyjnej, czyli (od góry): - “Natalii5″ Rudnickiej – od Wydawnictwa Prószyński; - “Upadły anioł” Jungstedt – od sieci Matras; - “Zaginiona” Cobena oraz “Ofiara losu” Lackberg – efekt wymiany z miłą wielbicielką czytania mieszkającą w pobliskim mieście. Prawda, że fajny liczebnie i niezły jakościowo stosik? ***** Uwaga, będę się chwalić!   Na ostatnim spotkaniu biblionetkowym pojawił się dziennikarz Gazety Pomorskiej, który zrobił z naszego spotkania reportaż o tym, że z czytelnictwem nie jest tak źle, jakby się wydawało ze statystyk   Z każdą osobą przeprowadził wywiad (moje wypowiedzi znajdziecie pod koniec), wszystko ładnie zebrał i przerobił. Efekty znajdziecie TUTAJ. Mamy tam nawet zdjęcie grupowe, ale niestety jakość jest taka sobie. Przyznam, że było mi bardzo miło na duszy, gdy czytałam ten reportaż i mam nadzieję, że trochę wypromował ideę spotkań i BiblioNETki. A swoją drogą, to wczoraj dostałam od znajomej link do profilu osoby, które zapisała się do BiblioNETki po przeczytaniu właśnie tego reportażu! Ten fakt sprawia mi całą masę radości   ***** Tym, którzy obchodzą Święta Wielkiej nocy chciałabym życzyć, by były one dla Was pełne radości, ciepła, czasu spędzonego z bliskimi i pyszności na stole    A dla tych, którzy tych Świąt nie obchodzą chciałabym życzyć miłych kilku dni wolnych, pełnych czasu na lekturę i spędzonych w sposób, na jaki macie ochotę ***** Głupio mi straszliwie, bo to fotki “stosikowej” zapomniałam dołączyć zdjęcia specjalnej książki   Książka ta dotarła do mnie w ramach akcji “Włóczykijka”, która została zorganizowana przez dziewczyny prowadzące blog “Słowem Pisanym o Polskich Autorach”. Książka ta dotarła do mnie wraz z bardzo fajnymi zakładkami (każdy czytelnik zostawia sobie jedną, a resztę posyła dalej) oraz przemiłym liścikiem od Leny, poprzedniej czytelniczki tejże ksiązki. Dziękuję!    Jak może widać – z książki wystaje zakładka, co oznacza, że jestemw trakcie poznawania tejże lektury      By Agnieszka Tatera                                    Zamieszczone w Książki, Przemyślenia i inne takie, Stosiki   28 