sie 28 2009 “Mimo wszystko” Wydawnictwo: Magia Słów 2007 oprawa: miękka ilość stron: 84 moja ocena: 3 Kolejne z czytadeł czytanych przed snem. Tym razem z biblioteki. Heroinka opowieści słyszy wiele przykrych słów od swojego ukochanego (przy okazji żonatego   ) – że go tłamsi, niszczy, ogranicza. Żąda on od niej, by przez 10 dni nie kontaktowała się z nim w ogóle – zero maili, telefonów, smsów, spotkań, null. Ona wpada w czarną rozpacz i pierwsze dni spędza na leżeniu w łóżku i “umieraniu”. Jednakże po 2 czy 3 dniach zjawia się jej przyjaciółka, pakuje walizy i zabiera ją do Zakopanego. Po drodze spotykają dwóch cudnych mężczyzn, którzy pomagają im zmienić koło, a przy okazji zostają ich przyjaciółmi.  Natalka pisze codziennie listy do swojego ukochanego, których nie ma zamiaru przekazać. W nich opisuje, jak to ona go kocha i jak cierpi bez niego. Ale przy okazji szusuje na nartach, flirtuje z nowymi znajomymi, imprezuje to tu, to tam. A na koniec oczywiście zmienia się cudownie. Domyślam się (z naciskiem na domyślam), że te 10 dni, to miała być jakaś metafora, ale według mnie nie wyszła ona autorce w konfrontacji z treścią książki. Dlaczego? W ciągu 10 dni heroinka z egoistycznej, pustej “blondi” zmienia się w cudowną, bystrą, przedsiębiorczą kobietę sukcesu… Hm… Poza tym w ciągu tych 10 dni zdołała ona najpierw załamać się i spędzać czas w łóżku, a potem wyjechać do Zakopanego, gdzie: - uprawia sporty, - imprezuje, - zakochuje się potencjalnie w nowym obiekcie  - wyjeżdża do Krakowa na konsultacje lekarskie, - pomaga na nowo rozkręcić firmę znajomego (zatrudniając ludzi, meblując pomieszczenie, zdobywając zlecenia itd.), - w 1 dzień sprzedaje mieszkanie “w mieście”, - kupuje dom w Zakopanym, - remontuje go i udostępnia na potencjalny pensjonat, - znajduje pracę w teatrze, - występuje w premierze sztuki. Ufff… to chyba już wszystko, co zrobiła w ciągu tych 10 dni. Lekkie przegięcie, czy tylko ja to tak odbieram? Ta książka nie ma dla mnie nic wspólnego z “prawdziwym życiem”, między innymi właśnie przez powyżej opisane sytuacje. A ja jestem prosty człowiek i trochę mi to jednak przeszkadzało w odbiorze książki :p Tyle z mojej strony, nie chce mi się nawet więcej pisać     By Agnieszka Tatera                                    Zamieszczone w Czytadła   1 