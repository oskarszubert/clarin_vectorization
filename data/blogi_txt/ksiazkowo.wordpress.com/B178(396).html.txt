paź 28 2011 Smakowity stosik Piątek, piątek, tygodnia koniec i początek   Z półki niecierpliwie zerka kolejny stosik. Nie będę sadystką, więc nie przedłużam, pozwolę się mu zaprezentować. A! Jeszcze jedno, kradnę pomysł od Monilibri i spróbuję stosika odwróconego, zobaczymy, jak się sprawdzi. Od dołu: - “Wieszać każdy może” Pilipiuk – książka przywędrowała w ramach akcji “Książka Wędrowniczka”   - “Morze potworów” oraz “Ostatni olimpijczyk” Riordan – kupione na Allegro za 14,90 i 16,50 zł. Lubię takie ceny   Tym samym został mi tylko jeszcze jeden tom do zdobycia – szósty. Ma ktoś? - “Jutro” Marsden, “Śliczna Tamit” Nowacka oraz “Pod przechytrzonym lisem” Grimes – wszystkie trzy książki pobrane w ramach akcji promocyjnej na Fincie. Kosztowały mnie 70% mniej punktów   - “Kosogłos” Collins – kupiona na Allegro za 13 zł   Tym samym mam już całą trylogię i jestem z tego powodu bardzo szczęśliwa.  Kolej na drugą część stosika, również od dołu: - “Królewska krew. Wieża Elfów” Sullivan – od Wydawnictwa Prószyński, - “Rowerem przez Chiny, Wietnam i Kambodżę” Maciąg, “Droga ślepców” Dryjer, “Odźwierny” Diaczenko oraz “Śmierć pszczelarza” Gustafsson – pożyczki od dwóch uroczych biblionetkowiczek spotkanych w Katowicach. A “Droga ślepców” krąży po Polsce (pożyczona przez trzecią znajomą biblionetkowiczkę) w ramach akcji poznawania “Gniota roku” Ciekawa jestem moich wrażeń z lektury! - “Blondynka na Czarnym Lądzie” Pawlikowska – pobrana na Fincie. Niestety, nastąpiła pomyłka – użytkownik w aukcji wkleił zdjęcie okładki z wydania albumowego, skusiłam się więc. A okazuje się, że jest to wydanie kieszonkowe, a takie już mam. Czy ktoś byłby chętny na tę książkę? W tle możecie zobaczyć 3 cudne zakładki – 2 dwie przywiezione z Pragi (dziękuję jeszcze raz! :*), a tą zawieszką na drzwi zostaliśmy wszyscy obdarowani w Katowicach na spotkaniu biblionetkowym    Jak co tydzień – życzę Wam wspaniałego weekendu. U nas dzisiaj było słonecznie i cieplutko (co niestety zmieniło się w ciągu ostatniej godziny), mam nadzieję, że i u Was jest taka piękna jesień. Korzystajmy   U nas od dzisiejszego wieczoru będą goście, aż do 2-ego listopada! Ale i tak zamierzam oddawać się (przynajmniej po części) słodkiemu lenistwu. Szkoda tylko, że ostatnio mnie od książek odrzuca, siedzę i gram w The Sims 2     By Agnieszka Tatera                                    Zamieszczone w Książki, Stosiki   18 