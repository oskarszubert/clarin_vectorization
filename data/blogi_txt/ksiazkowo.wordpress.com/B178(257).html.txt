kwi 17 2011 Półki i regały, czyli zapraszam do dyskusji! Od pewnego czasu próbuję wypracować najlepszy dla mnie system układania książek na półkach. Trochę tych książek mam i to zwiększa problem   Nie mam ich tyle, co Zacofany w lekturze, ale aktualnie jestem z tego zadowolona, bo dostałabym chyba zawału ze względu na brak miejsca na upchnięcie takich ilości, a co dopiero stworzenie systemu   Ja – ze względu na bardzo dużą ilość książek nieprzeczytanych w stosunku do przeczytanych – mam rozdział między nimi. Do niedawna miałam w obydwóch taki sam system – alfabetycznie według nazwisk autorów. Plus – dwie półki zawalone: Jeżycjadą, książkami Murakamiego, Schmitta oraz książkami z Wydawnictwa Czarne. Nie przytajcie mnie dlaczego tak Niedawno jednak nastąpił rozłam – książki przeczytane (których mam dużo mniej, bo często je wymianiam na inne, te z listy “do przeczytania”) ułożyłam według kategorii, a w kategoriach alfabetycznie według nazwisk autorów. Mam: fantastykę (i odrobinę SF), potem literaturę współczesną zagraniczną, potem oddzielnie książki, które nazwałam sobie “egzotycznymi”   (typu Hosseini, See, Min, Al-Aswani), potem literaturę współczesną polską, odrobinę klasyki, literaturę dla dzieci i młodzieży, kryminały, reportaże, czytadła. Taki sam system chciałabym wprowadzić w książkach “do przeczytania”, ale ich są setki, więc na razie się motywuję do zrobienia ogromnego bałaganu, by ułożyć od nowa. Wszystkie książki mam wpisane do schowka na Biblionetce i to na razie mój katalog. Jednakże marzy mi się stworzenie prawdziwego katalogu przy pomocy jakiegoś programu komputerowego. Na razie podczytuję opinię o różnych możliwościach, za jakiś czas się zdecyduję, pewnie dopiero po ułożeniu całości od nowa. Ach, zapomniałabym. Jeden regał mam na książki do recenzji. Aktualnie zajmują trzy półki i są na nich ułożone tylko według wydawnictw/portali/księgarni. Innego porządku w nich nie mam. Przyznam, że cały czas poszukuję tego “idealnego” rozwiązania, ale na razie takowego nie widzę i dlatego postanowiłam o tym pogadać   Powiedzcie mi: czy macie jakieś systemy układania, czy idzieci na spontan i artystyczny chaos? Jeżeli macie system, to jak on wygląda? Czy rozdzielacie książki przeczytane i nieprzeczytane? Literaturę polską i zagraniczną? Układacie kategoriami, autorami, wydawnictwami? Prowadzicie spis/katalog swoich książek? Bardzo jestem ciekawa Waszych odpowiedzi, może uda mi się zdobyć kilka nowych pomysłów do przemyśleń?     By Agnieszka Tatera                                    Zamieszczone w Książki, Przemyślenia i inne takie   58 