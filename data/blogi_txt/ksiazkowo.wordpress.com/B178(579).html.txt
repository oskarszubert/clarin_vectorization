wrz 28 2012 Stosik                                                     Jak dawno go u mnie nie było! Ponad miesiąc. Czas to nadrobić w końcu. Jest całkiem zróżnicowany, chociaż niekoniecznie składa się z wielu nowości i bestsellerów   Od góry: - “Jeśli zimową nocą podróżny” Calvino – intrygująca książka, która została wybrana na drugie spotkanie naszego nieoficjalnego babskiego klubu książkowo-filmowo-kulinarno-dyskusyjnego   - “Bractwo bang bang” Marinovich   Silva – od Wydawnictwa Sine Qua Non. Bardzo mnie ciągnie do tej książki, chociaż czuję, że jej czytanie odchoruję psychicznie. - “Dziś i na zawsze” Roberts – z Podaja. Pewnie się po mnie tego nie spodziewaliście, ale mam tam nadmiar punktów i postanowiłam sprawdzić, czym to zachwycają miliony. - “Księga z szafiru” Sinoue – pierwsza od lat poszukiwanka pobrana z Podaja. Cud! - “Żydowski Muranów i okolice” Majewski – od Wydawnictwa Agora. Ostatnio coraz bardziej interesuje mnie kultura żydowska i ich dzieje. Więc dałam się skusić. A swoją drogą – jak znacie jakieś fajne powieści lub książki popularnonaukowe związane z kulturą żydowską “dla laików”, to podrzućcie tytuły, dobrze?   - “Zaklęcie dla Cameleon” Anthony, “Spadające gwiazdy” Sheldon oraz “Kamień księżycowy” Collins – wszystkie pobrane na Podaju. Staram się tam pozbywać punktów, więc też uskuteczniam próby łowów, chociaż nie idzie to jakoś bardzo skutecznie.  Chciałam Wam jeszcze pokazać, jaką śliczną zakładkę dostałam od moich przyjaciół. Spójrzcie sami, czyż nie jest urocza?    Ja to w ogóle mam szczęście do świetnych zakładek, które dostaję od znajomych i przyjaciół. Mało tego, kilkoro z nich nawet je samoręcznie zrobiło! Brawa   W końcu mogę zapytać: jakie macie plany na weekend? Dla studentów pewnie ostatni przed rozpoczęciem zajęć   Dla uczniów i pracujących kolejny, typowy weekend   Ja po publikacji tego posta idę do pracy na niecały dzień roboczy. A w godzinach popołudniowych ruszam do Wisły, gdzie w ten właśnie weekend odbywa się V ogólnopolski zjazd biblionetkowy. Spędzę więc weekend w otoczeniu moli książkowych, w pięknych okolicznościach przyrody To nic, że jechać pewnie w sumie będę z 14-15 godzin, a na miejscu zapewne dane mi będzie pobyć jakieś 36 godzin. Za to te spotkania są tak naładowane pozytywną energią i tak fajne, że nie żal sił, 7,5 h w podróży i kupy kasy. Oby pogoda dopisała! A jakie są Wasze plany?   By Agnieszka Tatera                                    Zamieszczone w Książki, Stosiki   17 