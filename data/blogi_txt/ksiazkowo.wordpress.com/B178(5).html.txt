wrz 1 2009 “Czasy kóz” Wydawnictwo: Oficyna 21, 2005 oprawa: miękka ilość stron: 202 moja ocena: 4,5   Książka z Macedonii, kraju który sobie od jakiegoś czasu ukochałam, więc mogę nie być zbytnio obiektywna Bałkany. Akcja dzieje się po zakończeniu II wojny światowej. Południowa republika, która wchodzi w skład socjalistycznych republik, budujących nową rzeczywistość.  Nowe władze wymyślają sobie jednak, że żeby mogło to zamierzenie zostać wykonane w 100% to należy wszystkich obywateli przekształcić w klasę robotniczą. A, że jest to kraj przeraźliwie biedny, to spora część ludności utrzymuje się z pasterstwa kóz. Wszyscy pasterze otrzymują nakaz zgłoszenia się do stolicy i rozpoczęcia budowania nowej klasy robotniczej oraz w ten sposób dokończenia dzieła ogólnoświatowej rewolucji. Pasterze zjawiają się, jednak nie są sami – każdy przyprowadził swoje stado kóz.   Zaczyna się więc “kozia kontrrewolucja” – pasterze nadal zajmują się swoimi stadami, utrzymują z tego swoje rodziny oraz praktycznie całe miasto. Jednak nie jest to w smak władzom, niweczy to ich zamiary. Sprawa rozrasta się do poziomu najpierw narodowego, potem wręcz międzynarodowego – główni “gracze” socjalistycznych republik bałkańskich nie są zadowoleni z rozwoju sytuacji. Jak to się skończy? Książka napisana jest spokojnym, stonowanym stylem, nie ma szybkich zwrotów akcji, raczej sporo rozmyślań, pytań. Jednak jest to piękna opowieść o przyjaźni, o życiu, o wierności. Podobała mi się, postaram sobie upolować własną kopię (co może być trudne przy nakładzie 1000 sztuk   ).   By Agnieszka Tatera                                    Zamieszczone w Bałkany   0 