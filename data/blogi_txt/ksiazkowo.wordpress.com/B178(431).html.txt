gru 8 2011 Losowanie “pomikołajkowe” z Wydawnictwem Prószyński! Okazja pocieszenia –  dla wszystkich tych, którzy nie dostali nic na Mikołaja lub dla tych, którzy nie czują się usatysfakcjonowani   Wydawnictwo Prószyński przygotowało tym razem aż 5 książek do rozdania! Szczęśliwcy będą mieli okazję otrzymać w prezencie: 1. “Powieści warszawskie” Stefan Kisielewski  Drugi tom dzieł zebranych Stefana Kisielewskiego, nazywanego Stańczykiem PRL-u, zbiera teksty beletrystyczne rozgrywające się w jego ukochanym mieście – w Warszawie. Ostatnia powieść Kisiela – „Zanim nadejdzie śmierć” – miała być książką o czterech Warszawach (przedwojennej, okupacyjnej, mikołajczykowskiej, stalinowskiej). Jednak autor nie zdążył jej ukończyć – tekst urywa się niemal w pół zdania. „Podróż w czasie” w niezwykły sposób oddaje duszną i paranoiczną atmosferę PRL‑owskiej Warszawy dekady gierkowskiej. Z kolei w „Opowiadaniach okupacyjnych” znajdziemy kontrowersyjne i przesycone duchem książek Dostojewskiego „Historie żydowskie”, które za życia Stefana Kisielewskiego zostały tylko raz wydrukowane w paryskiej „Kulturze” w roku 1960.  *** 2. “Każdy szczyt ma swój Czubaszek” Artur Andrus, Maria Czubaszek  Rozmowa dwóch wybitnych osobowości polskiej sceny kabaretowej – Artur Andrus wnikliwie przepytuje Marię Czubaszek z jej twórczości oraz burzliwego życia towarzyskiego i rodzinnego. W tych wspomnieniach, pełnych przewrotnych anegdot, pojawiają się m.in.: Jonasz Kofta, Jacek Janczarski, Adam Kreczmar, Agnieszka Osiecka, Jerzy Dobrowolski, Stefania Grodzieńska, Bohdan Łazuka i Jerzy Urban… Dowcipnym dopełnieniem tych rozmów są fragmenty satyrycznej i literackiej twórczości Marii Czubaszek oraz liryczne, a zarazem ironiczne, ilustracje Wojciecha Karolaka. *** 3. “Herbaciarnia Madeline” Darien Gee  Julia Evarts i jej pięcioletnia córka Gracie znajdują na ganku zaskakujący prezent: kawałki chleba przyjaźni amiszów i liścik: „Mam nadzieję, że będzie smakowało”. Do prezentu dołączone są przepis na chleb oraz zachęta, by podzielić się nim z przyjaciółmi. Po namowach córki Julia wręcza torebki chlebowego zakwasu Hannah de Brisay, wiolonczelistce, której kariera i małżeństwo gwałtownie się skończyły, i Madeline Davis, która niedawno otworzyła w Avalon salon herbaciany. Właśnie w salonie herbacianym Madeline między kobietami rodzi się przyjaźń, która na zawsze zmieni ich życie… *** 4. „Domek nad morzem” Maria Ulatowska  Pięćdziesiąt lat życia Ewy i jej przyjaciół obfituje w wydarzenia wspaniałe i dramatyczne. Są narodziny, śmierć, małżeństwa, zdrady, miłości, przyjaźnie, zwątpienia, osobiste tragedie, pragnienia… Warszawa, Bydgoszcz, Trójmiasto – tam dzieje się wszystko. To historia o tym, jak los przejmuje inicjatywę, czasem wystarczy mu tylko pomóc, mocno wierzyć i bardzo chcieć, by wszystko się udało. „Domek nad morzem” to moja trzecia książka, ale można powiedzieć, że od niej wszystko się zaczęło. Bo losy pewnej dziewczynki, jej marzenia i dążenie do ich realizacji… coś mi dziwnie przypominają. Gdyby nie było tej dziewczynki, nie byłoby mnie i moich książek. Gdyby nie moje umiłowanie Trójmiasta, a najbardziej – Klifu Orłowskiego; poezji K. I. Gałczyńskiego oraz zwierząt – nie byłoby tej książki. Maria Ulatowska *** 5. „Bezgrzeszna” Gail Carriger  Lady Maccon wraca do Londynu, gdzie rodzina bierze ją w obroty, a plotkarze na języki. Zostaje wyrzucona z gabinetu cieni, a jedyna osoba, która mogłaby wyjaśnić sprawę – czyli lord Akeldama –nieoczekiwanie znika jak kamfora. Na domiar złego ktoś napuszcza na nią mechaniczne biedronki, co dobitnie świadczy o tym, że wampiry chcą ją zabić – na śmierć. Podczas gdy lord Maccon postanawia się zapić, a profesor Lyall nie dopuścić do rozpadu pierwszej watahy Anglii, Alexia wyjeżdża z kraju na poszukiwanie tajemniczych templariuszy, którzy jako jedyni mogą rozwiązać zagadkę jej kłopotliwego położenia. Rzecz w tym, że mogą być gorsi niż wampiry, a do tego mają Pesto – i nie zawahają się go użyć. *** Jak widać – dla każdego coś miłego   Można zgłaszać się do więcej niż jednej książki, jednak wylosować można tylko jedną książkę. W końcu chcemy uszczęśliwić jak najwięcej osób   Nie stawiam przed Wami żadnych zadań. By brać udział w losowaniu należy tylko zgłosić się w komentarzu. Będę się chciała z Wami szybko kontaktować, więc weźcie to pod uwagę przy zgłaszaniu (np. jak wyjeżdżacie na tydzień   ) Dlaczego szybko? Bo pracownicy Wydawnictwa Prószyński chcą Wam wysłać te książki jak najszybciej, byście mogli je włożyć pod choinkę   Zgłaszać można się do niedzieli (11 grudnia), do godziny 18:00. Jeszcze w niedzielę wieczorem opublikuję wyniki. Dlatego zajrzyjcie tutaj w niedzielę lub w poniedziałek rano. Im szybciej zdobędę adresy wylosowanych osób, tym szybciej książki wyruszą do Was Zapraszam do zabawy!   Podziel się:FacebookPocketTwitterGoogleWięcejPinterestDodaj do ulubionych:Lubię Wczytywanie...  Related By Agnieszka Tatera                                    Zamieszczone w Konkursy, Książki, Od Prószyńskiego   145 