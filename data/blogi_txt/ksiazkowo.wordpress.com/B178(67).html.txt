maj 2 2010 “Dom: Droga ucieczki jest w Tobie” – Ted Dekker, Frank E. Peretti Wydawnictwo: Studio Emka, 2007 oprawa: miękka ilość stron: 272 moja ocena: 2/6 ocena wciągnięcia: 3/6 Przeczytałam “Dom…” na początku kwietnia i do dzisiaj nie mogłam się zabrać za napisanie chociaż kilku słów. Dlaczego? Bo moim zdaniem książka ta nie zasługuje na żadną dodatkową “promocję” w internecie. Kiepska jest i tyle. Po autorze książki “Trzy” spodziewałam się znacznie więcej. Nie wiem, czy to tylko nieudana kombinacja dwóch autorów, czy przyczyny kiepskiej jakości tej książki należy poszukiwać gdzieś indziej. Z całości podobał mi się tylko pomysł na fabułę – paranormalny dom pełen dziwnych zjawisk i okrucieństwa traktowany jako odbicie naszego życia i suma wszystkich naszych złych uczynków i decyzji. Walka z prześladowcami widziana jako walka z samym sobą. Pomysł może nie jest zupełnie nowy, jednak ciekawy. Ale wykonanie? Niestety nie stoi na wysokim poziomie. Płytkie postacie, przewidywalne i czasami chaotyczne wydarzenia, sporo oklepanych wizji (dziecko jako “oczyszczająca ofiara” itd.). Książka na godzinę czytania i do zapomnienia. Więc raczej nie polecam. Chyba, że chcecie się “odmóżdżyć” i “rozerwać”, bez wielkich oczekiwań.   By Agnieszka Tatera                                    Zamieszczone w Horror / thriller   2 