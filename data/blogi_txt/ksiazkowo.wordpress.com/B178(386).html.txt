paź 19 2011 Złota Zakładka i Targi Książki Już za parę dni,  za dni parę, wezmę plecak swój i… czytnik i ruszam w drogę. Wszystkie drogi wiodą – w tym przypadku – do Katowic, gdzie w dniach 20 – 23 października odbywają się I Targi Książki. Czyż to nie jest powód dobry sam w sobie, by zawitać w Katowicach? Spójrzcie na program. A do tego te wszystkie wydarzenia towarzyszące! Zapowiada się smakowicie. Dla mnie jednak najważniejszym powodem jest fakt, że w trakcie tych właśnie Targów wręczać będziemy nagrody w ramach I plebiscytu Złotej Zakładki. Tak! Dotrwaliśmy już prawie do końca! Ogłoszenie wyników pokrywa się z dniem wręczenia nagród – i to, i to wydarzy się w sobotę, 22 października 2011 roku. Nagrody wręczać będziemy o godzinie 11:30 na scenie katowickiego Spodka. Statuetki w produkcji, dyplomy już lecą do Katowic, a my przygotowujemy ubrania   Tremę mam taką jak stąd do Hongkongu! O satysfakcji, plusach i minusach tej edycji porozmawiamy po moim powrocie. W trakcie ceremonii będzie można spotkać również Prowincjonalną Nauczycielkę, Pabla, Draakhana oraz fri2go. Oraz oczywiście zaproszonych autorów oraz przedstawicieli wydawnictw. Kogo? Cicho sza… Wiem też, że zjawi przynajmniej kilkoro blogerów (czy to na TK, czy tylko na wręczeniu nagrody), możecie się tutaj wpisywać? Umawiamy się jakoś? Idziemy gdzieś pogadać? Jeżeli ktoś z Was ma ochotę, to możemy się umówić na telefon, tyle, że to już raczej nie na blogu, a przez PW. W sobotę popołudniową porą odbywać się też będzie spotkanie biblionetkowe, więc można połączyć dwa spotkania – jeżeli oczywiście macie ochotę. Dla tego wszystkiego warto nawet tłuc się nocnym pociągiem z czwartku na piątek     By Agnieszka Tatera                                    Zamieszczone w Książki, Nagroda   22 