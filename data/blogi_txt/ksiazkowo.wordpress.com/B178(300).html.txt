cze 17 2011 Stosidło W tym tygodniu zostałam zarzucona przesyłkami, ale – jak to wiedzą niektórzy blogerzy używający Facebooka – 99% z nich przyszło jednego dnia. Listonosz prawie zawału dostał, bo paczek było chyba z 15! Dawno nie dostałam w tydzień tylu książek, co do dzisiaj. Suma sumarum w tym tygodniu prezentuję stos, którego całościowy przegląd macie na poniższym – niestety niewyraźnym – zdjęciu:  A bardziej szczegółowo i z lepszą widocznością są poniższe 3 stosiki składające się na ten wielki stos. A wśród tych wszystkich książek tylko dwie recenzyjne! Od góry: - “Muskając aksamit” Waters – z wymiany z przesympatyczną znajomą z Kolejkowa   - “Złudzenie” Abrahams oraz “Herosi z Doliny” Stroud – pobrane na Fincie. - trzy książki z sześciotomowej serii “Pamiętniki Księżniczek”, czyli “Izabela. Klejnot Kastylii”, “Maria Antonina. Księżniczka z Wersalu” oraz “Kleopatra VII. Córka Nilu” – pobrane na Podaju. Wzięłam, bo głównie skupiłam sie na osobach, kusiła Kleopatra i Maria Antonina. Dopiero później zobaczyłam, że to jakaś seria dla młodzieży, zapewne skupiona na okresie młodzieńczym życia tych kobiet. No, zobaczymy, jak mi się nie spodoba, to może za kilka lat podaruję bratanicy? Cały stos zainicjowany został uczestniczeniem w akcji, o której wcześniej pisałam, czyli “Projekt Kraszewski”. Wszystkie książki tego autora uzyskałam dzięki pakietom pobranym na Podaju. Ciekawe, kiedy ja to wszystko przeczytam! Niby jest to akcja bezterminowa, więc mogę czytać jedną rocznie, ale wiadomo, że chciałoby się jak najszybciej. Od dołu: - “Amandine” de Blasi, “Życie po skoku” Rokicki, “Samotny mężczyzna” Isherwood, “Zaksięgowani” Małecki, “Blondynka w dżungli”, “Blondynka na Czarnym Lądzie”, “Blondynka u szamana” Pawlikowskiej – wszystkie te książki uzyskałam poprzez wymianę na Biblionetce, bardzo się cieszę   - “Śmiejący się policjant” Sjowall i Wahloo oraz “Saga Sigrun” Cherezińskiej – od sieci Matras. - “Złota mucha” Chmielewskiej – pobrana na Podaju. Ufff… Mnóstwo tych książek! Wprawdzie tylko dwie do recenzji, a reszta własna nierecenzyjna, ale mimo wszystko! Ostatnio ponownie przeżywam kryzys, książki z półek patrzą na mnie z wyrzutem i łzami, proszą o przeczytanie. Napada mnie dołek, że nie przeczytam tych wszystkich książek i w 5-10 lat. Niedługo książki się na mnie rzucą i siłą zatrzymają aż do przeczytania! Wam jednak życzę miłego weekendu i książek zerkających na Was z uśmiechem     By Agnieszka Tatera                                    Zamieszczone w Książki, Stosiki   28 