maj 20 2011 Stos książek W tym tygodniu znowu bardziej obficie, niż w poprzednich. Jednak jest balans – część książek zdobyta przeze mnie w ten lub inny sposób, a część do recenzji. Znowu muszę przeprosić za jakość zdjęcia – robione było w pośpiechu :/ Od dołu: - szczotka “Życie zaczyna się po sześdziesiątce” Olliviera – zdecydowanie zachęcił mnie opis zawartości oraz życia autora. Bardzo jestem ciekawa tej książki, a po przeczytaniu podrzucę Mamie   - dwa tomy “Władcy Pierścieni” – “Bractwo Pierścienia” oraz “Dwie wieże” Tolkiena – mam i nie wiem, co z nimi zrobić, nie są mi potrzebne, nie chcę ich zatrzymać. Może ktoś chce wymienić lub odkupić? - “Gra pamięci”  Nicci French – zdobyta na Podaju. - “Mroczne szaleństwo” Moning oraz “Miasto upadłych aniołów” Clare – od Wydawnictwa Mag. Muszę tylko zdobyć pierwsze trzy tomy tego cyklu Clare, bo nie chcę zaczynać od czwartego   Ktoś chce sprzedać lub wymienić?   - “Królewskie węże” Holdosiego – zareklamowane przez znajomą. Wisiała sobie ta książka na Podaju, to i wzięłam   - “Dobranoc, słonko” Hassenmuller – w ramach akcji Kolejkowo. - “W północ się odzieję” Pratchetta – od Wydawnictwa Prószyński. - “Malcolm i ja” Thomasa – pobrana na Podaju. - “Kieszonkowy atlas kobiet” Chutnik – wypożyczona z biblioteki. Jest to pierwsza lektura, którą mamy przeczytać w ramach naszego wiejskiego, świeżo założonego Dyskusyjnego Klubu Książki. A obok książek stoi cudna pocztówka otrzymana od Moni_libri z jej wojaży   Dziękuję ślicznie! To by było na tyle Ja jutro jadę na Komunię Świętą, w niedzielę mamy grilla i gości, więc czytelniczo weekend pewnie będzie mierny   A wam życzę takiego weekendu, na jaki tylko macie ochotę!   By Agnieszka Tatera                                    Zamieszczone w Książki, Stosiki   15 