gru 16 2011 Jak co piątek – stosik! Po ostatnich stosikach, w których dosyć mało (lub wcale) było książek do recenzji, tym razem te właśnie książki stanowią większość. Z góry przepraszam za jakość zdjęcia, ale kończyła mi się bateria i robiłam je na zasadzie “zaraz mi się wyłączy, aaa!”   Stosik składa się (od góry): - “Strasznie mi się podobasz” antologia autorstwa Pilipiuka, Domagalskiego, Kozak, Mortki, Dębskiego oraz Przechrzty oraz “Obsydianowe serce” Honisch – od Fabryki Słów. Zrobiłam wtopę, bo chyba zamówiłam właśnie tom 2, a chciałam tom 1. No cóż, tom pierwszy zdobędę gdzieś, kiedyś… A co do FS, to widzę, że szykują się na 2012 bardzo smakowite tytuły! - “Nie samym chlebem” Lynch – pożyczona przez przemiłą znajomą z Biblionetki. Na tyle podobało mi się “Błogosławieni, którzy robią ser”, że postanowiłam przeczytać i inne jej książki. Zobaczymy, jak mi przypadną do gustu! - “Moje rzymskie wakacje” Harmel – pobrana na Podaju. - “Święta z kardynałem” Flagg oraz “Pocałunek nocy” Kenyon – od Wydawnictwa MAG. Planuję przeczytać pierwszą z nich w okolicy Świąt    Do tego doszły jeszcze przemiłe dowody pamięci o mym skromnym blogu i osobie   Naturalnie – jak zawsze – zdjęcie powiększy się po kliknięciu na nie.  Mam jeszcze ogłoszenie: od dzisiaj na blogu “Porozmawiajmy o książkach” dyskutować będziemy o książce “Hańba” Johna Maxwella Coetzee. Serdecznie zapraszam do dyskusji każdego, kto tylko ma ochotę. Jesteśmy otwarci na szystkie opinie, nie ma lepszych czy gorszych! A sam blog pełni rolę wirtualnego Dyskusyjnego Klubu Książki, więc nawet jeżeli ta lektura Wam nie pasuje, to wrzućcie go sobie w linki i sprawdźcie, co będziemy czytać w następnym miesiącu! Jak zwykle – życzę Wam miłego weekendu! Jak zamierzacie go spędzić? Ja zacznę weekend wizytą u dentysty z potężnie problematycznym zębem   Za to jutro jadę do psiapsióły z czasów licealnych, prawdopodobnie zostanę u niej na noc. A na niedzielę zapowiada się minispotkanie biblionetkowe. To musi być fajny weekend, nie ma innej opcji     By Agnieszka Tatera                                    Zamieszczone w Książki   7 