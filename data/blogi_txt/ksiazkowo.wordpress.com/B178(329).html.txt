lip 29 2011 Kolejny stosik W tym tygodniu stosik uboższy jest o dzisiejsze przesyłki, jako, że ja już jestem “w gościach”, a listonosz pewnie dopiero w drodze do mojego domu   Te piątkowe dorzucę w przyszłym tygodniu. A dzisiaj zaprezentuję kolejny godny stos   Od góry: - “Cesarzowa” i “Pałac kobiet” Buck, “Kiedy Atena odwraca wzrok” Szamałek oraz “Zabawy z kotem” Seidl – to pierwsza część paczki od Wydawnictwa Muza. Kolejna współpraca w jakiej mnie rozpieszczają   Książki Buck brałam bez namysłu, bo bardzo lubię książki tej autorki, książka Szamałka to eksperyment, ciekawe jak mi się spodoba. A zabawy z kotem to prezent recenzyjny dla mnie i moich dwóch ciągle nowych kociaków   - “Płomień i krzyż. Tom 1″ Piekara – pobrana na finta.pl. - “Klejnot Medyny” Jones – pobrana na podaj.net. - “Kamienie przodków” Forna – od znajomej z Kolejkowa. - “Ostatnie dzieci bolera” Perrez Torres (czy Perrez to też nazwisko? pisałam w ciemno ;p) – książeczka wydana przez Ambasadę Republiki Ekwadoru. Miły prezent od Wydawnictwa Claroscuro. - “Wszystkie jesteście niewierne” wielu autorów oraz “Przywilej skóry” Slaughter – książki kupione w Empiku. Tak, dobrze widzicie! Po chyba 2 latach pierwszy raz kupiłam coś w tym sklepie. A to wszystko dlatego, że któryś z moli książkowych gdzieś napisał, że w Empiku jest wyprzedaż. Empik i wyprzedaż. Te słowa do siebie nie pasują   A raczej nie pasowały, bo faktycznie pierwszy raz zaistniała u nich taka forma sprzedaży. Pierwsza książka kosztowała mnie całe 0,99 zł! A druga 4,99 zł. Uważam, że zakupy były udane   Oby tak dalej. Jak już wiecie, jestem u znajomych, zostaję tutaj zresztą do poniedziałku. Dzisiaj zwiedzam z nimi okolicę i lenimy się przy planszówkach. Jutro otwarcie Jarmarku Dominikańskiego w Gdańsku, a wieczorem nocne warsztaty fotograficzne w Sopocie. W niedzielę? Kto wie, zobaczymy   Miłego weekendu moi drodzy! I niechże w końcu wyjdzie zza chmur słońce!   By Agnieszka Tatera                                    Zamieszczone w Książki, Stosiki   24 