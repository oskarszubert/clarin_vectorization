sty 14 2011 Kolejne stosy Jest piątek, prawda? ;p Wiecie już, co Was czeka – oglądanie kolejnych stosów przybyłych w moje skromne progi. Ten tydzień był tygodniem całkiem obficie szafującym dobrami losu Przyczyniło się do tego walnie Wydawnictwo Telbit, które przysłało mi taki oto stos książek:  Wszystkie tytuły widać wyraźnie, wszystkie książki pochodzą z jednego źródła, więc nic już pisać nie będę. No, może tylko to: kieeedy ja to przeczytam?? Poza tym jest jeszcze stos książek uzyskanych z różnych źródeł:  Od góry: - “Pożeglować do Sarancjum” chciałam już od dawna, a dzięki wymianie w końcu mam   - “Ruda Sfora” oraz “Wampir z M-3″ od kochanej Fabryki Słów   Recenzję “Wampira z M-3″ znajdziecie TUTAJ. - “Niepełni” – książka wypożyczona z biblioteki. Zasugerowano mi bym przeczytała ją przed zapoznaniem się z “Kanalią” i dzisiaj dorwałam ją swoje ręce. Ale chyba nie dam rady przeczytać szybciej niż za około 2 tygodnie :/ - “Cudze życie” z Kolejkowa. - “Mistyfikacja” oraz “Filary ziemi” uzyskane dzięki wymianie   Zrobiłam zdjęcia stosów, a potem ustawiłam w końcu książki na ich miejsca i usiadłam. Zaczęłam myśleć. I wyszło mi na to, że jednak powinnam mieć postanowienie, może nie tyle noworoczne, co wieloletnie Kupować książki w absolutnym minimum, najlepiej tylko te, które już czytałam, a chciałabym mieć swoje. Ewentualnie te, które są przecenione powyżej 70%. Bo jeżeli w ubiegłym roku przeczytałam 19 książek własnych nierecenzyjncych, to przy posiadanych lekką ręką 600 pozycjach wychodzi mi na to, że przeczytam to, co już mam za jakieś 30 lat!!! A to już jest chore niestety… Do tego z recenzyjnych jakimś cudem z niecałej jednej półki zrobiły się już prawie pełne dwie :/ A pożyczki, a dobrze wyposażona lokalna biblioteka? Nie ma co, trzeba się brać ze sobą za bary i stukać od czasu do czasu w głowę! Życzcie mi powodzenia, bo jak tak dalej pójdzie, to nawet emerytura nie wystarczy, by przeczytać, to co mam w domu :/ A po co mi jeszcze więcej? Dzieci nie mam, nie przekażę potomnym   Głupia jestem i tyle. Muszę opracować jakiś plan działania i zatrudnić silnego faceta, żeby mnie nahajem po plecach lał, jak będę nabywać książki! Bo obawiam się, że moja silna wola w tej kwestii nie jest w ogóle silna…  By Agnieszka Tatera                                    Zamieszczone w Książki, Stosiki   41 