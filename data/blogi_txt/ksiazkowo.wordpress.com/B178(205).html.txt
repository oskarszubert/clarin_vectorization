lut 4 2011 Stosik wieczorową porą Zanim przejdę do tradycji… Chciałam tylko przypomnieć, że macie jeszcze tylko kilka godzin na zagłosowanie w ankiecie dotyczącej przyszłych recenzji. Ankieta w kolumnie po prawej stronie. Zapraszam serdecznie do głosowania, macie czas do północy! Grypa trochę odpuściła, jednak nie w pełni jeszcze wróciłam do sprawności fizyczno-umysłowej. A na dodatek grypsko przyniosło ze sobą lenistwo, z którego jeszcze ciężej mi wyjść ;p W tym tygodniu stosik został ozdobiony również prezentami, co sprawiło mi miłą niespodziankę i wywołało uśmiech od ucha do ucha Pozwólcie, że przedstawię Wam ferajnę, głównie książkową    Jest to stosik czysto recenzyjny. Wszystkie książki otrzymałam od Wydawnictwa Bellona. Ciekawa jestem wszystkich, a chyba najbardziej tego, jak będzie mi się czytało “Kobiety w Biblii” Stosik mieszany, od góry: - “Ksiądz Rafał” oraz “Sonata Kreutzerowska” to książki otrzymane od Wydawnictwa Znak. “Księdza Rafała” tak nie mogłam się doczekać, że w międzyczasie pożyczyłam i przeczytałam   Ale niezmiernie cieszy mnie własny egzemplarz, będę mogła wracać do tej sympatycznej książki   - “Rok magicznego myślenia” oraz “Poczekajka” to książki do przeczytania w ramach akcji Kolejkowo. - “Potomek Kusziela” to czwarty tom cyklu, jedyny, którego mi brakowało, a udało się go uzyskać w ramach wymiany   Może w końcu wiosną sięgnę po te cztery tomy i przeczytam? Czas na prezenty… Książkę “Wyspa skazańców” wraz z płytą “POPISDEAD” otrzymałam od Leny, miałam szczęście w organizowanym przez nią losowaniu   A te cudne kolczyki (jak mi się podoba coś różowego, to na 100% musi być unikat i cudo :D) to niespodziewany prezent, który dołączony był do “kolejkowych” książek. Mad na swoim blogu prezentuje wiele cudeniek, które wykonuje sama. Myślę, że każdy może coś tam dla siebie (lub bliskiej osoby) znaleźć   Dzięki Mad i Leno! :* Dzięki tym prezentom zagrypiony piątek stał się milszy. A na dodatek otrzymałam dzisiaj bardzo miły mail od autora “Niepełnych”, który jeszcze bardziej mi ten dzień umilił. Jak zwykle: życzę Wam przemiłego weekendu, pełnego czasu na odpoczynek, w tym na czytanie. I oby Wasze lektury zabrały Was daleko od tej pluchy, błota i szaroburych chmur.     By Agnieszka Tatera                                    Zamieszczone w Książki, Stosiki   25 