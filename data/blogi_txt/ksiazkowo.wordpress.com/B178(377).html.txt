paź 7 2011 Stosik bardzo przyjemny Ha! Kolejny tydzień zawalony książkami. Chyba zapomniałam o pewnym moim postanowieniu, warto sobie je odświeżyć. Co nie zmienia faktu, że stosik ten jest stosikiem bardzo smakowitym… Oto część pierwsza: Od góry: - “Lew i lilie” oraz “Kiedy król gubi swój kraj” Druon to dwie ostatnie części serii “Królowie przeklęci”, która – jak wiecie – bardzo mi się podobała. “Lew i lilie” od dzisiaj w czytaniu. Do tego “Niestety wszyscy się znamy” Smoleń i Kłys. Wszystkie trzy książki od Wydawnictwa Otwarte. - “Słodkie lato” oraz “Podwójna cisza” Jungstedt – to kolejne części serii o inspektorze Knutasie. Od Wydawnictwa Bellona. Drugie zdjęcie niestety wyszło mi niezbyt dobrze, wybaczcie. A oto, co zawiera druga część tego stosu: Od góry: - “Obiecaj mi” Coben – przyznam, że perfidnie pobrałam z Podaja. Ja już czytałam, ale pomyślałam, że może wymieniłabym na coś, czego jeszcze nie mam. Albo podam dalej na Fincie, gdzie cierpię zawsze na niedobór punktów. Ktoś z Was byłby zainteresowany Cobenem? - “Cukiernia pod Amorem. Hryciowie” – to jest doskonały przykład impulsywnego kupowania. Ledwo weszła do księgarń 4-ego. Dzień później przechodziłam koło Matrasa, a tam ona stoi z naklejką “-25%”. To nic, że pewnie kiedyś kupiłabym jeszcze taniej. To nic, że jeszcze nie zdołałam przeczytać drugiego tomu, od kilku miesięcy czeka na półce. I tak weszłam i kupiłam. Ech… - “Ty” Drvenkar – od Wydawnictwa Telbit. Po przeczytaniu “Sorry” w życiu nie zdołam oprzeć się pokusie czytania kolejnych książek tego autora. Jeżeli będzie tak dobra, jak ta pierwsza, to padnę z zachwytu   - “Korzenie” Haley – pobrana na finta.pl. A to wszystko przez Zacofanego w lekturze, polecił jako bardzo dobrą książkę, a ja jemu ufam   - “Triumf. Bitwa pod Assaye. 1803″ Cornwell – nie czytałam jeszcze nic z tego cyklu, ale ponoć można je czytać w dowolnej kolejności (tym bardziej, że słyszałam, że w Polsce nie są wydawane kolejno!). Od portalu Przy Kominku. Książka pod ich patronatem. - “Przełamać noc” – od Wydawnictwa Rodzinnego. - “Bezduszna” Carriger – pobrana na finta.pl. - “Ziemia kłamstw” Ragde – pożyczona od pewnej miłej biblionetkowiczki   Otrzymałam drugi tom, więc oczywiście postanowiłam najpierw zapoznać się z pierwszym. Niezły stos, prawda? Ja – jak pisałam wyżej – zabrałam się za Druona, ale jednocześnie podczytuję po jedną-dwie rozmowy z książki “Koty i ich sławni ludzie”. Cudna   Życzę Wam świetnego weekendu. Tutaj pogoda się trochę zepsuła, ale życzę Wam i sobie, by słonko wróciło i byśmy mogli rozkoszować się złotą jesienią. Jednak będę to rozkoszowanie miła utrudnione. Za 1,5 h jadę z moją przesłodką koteczką do weterynarza, gdzie zostanie poddana sterylizacji. To mój pierwszy raz, gdy przechodzę to razem z kotem, więc jestem już w ogromnym stresie od 2 dni. Chodzę i mam wizje   Że się nie obudzi po narkozie, że się wda zakażenie, że sobie rozgrzebie ranę, że to, że tamto… Ech! Przeżyć najbliższych kilka dni i już będę trochę uodporniona. A całkiem niedługo czeka to samo kotka, ale chłopy (jak zwykle :p) mają lepiej, u niego to o wiele mniej inwazyjny zabieg. Trzymajcie więc kciuki dzisiaj o 18:00 i przez najbliższe dni za moją kochaną Zołzę!   By Agnieszka Tatera                                    Zamieszczone w Książki   15 