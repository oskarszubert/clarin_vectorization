paź 21 2011 Piątek? Stos, piękny, smakowity, wyjazdowy Kradzież! Od dzisiaj towarzyszyć nam będzie ten znaczek, jako symbol początku mojej walki z kradzieżą tekstów. Nagminnie od pewnego czasu ktoś kradnie moje teksty i umieszcza je na jakiejś idiotycznej stronie do pozycjonowania w wyszukiwarkach, oczywiście bez informacji kto to napisał i skąd zostało skopiowane. Mam zamiar – po powrocie z Katowic – zabrać się za sprawę poważniej, teraz nie miałam czasu, więc postanowiłam tylko zadziałać symbolicznie. Bogato, pociągająco… Miałam wrażenie, że w tym tygodniu nie będzie wiele do chwalenia się. Do czwartku. Bo właśnie w czwartek zjawił się najpierw jeden kurier, potem drugi, a na końcu listonosz. Suma? 9 książek! Jest więc co pokazać. Pierwsza część wygląda tak: Od góry: - “Rzeź bezkręgowców” Chmielewska – pobrana na Podaju. Czy ja już mówiłam, że kocham Chmielewską? - “Spirale grozy” Deaver – pobrana na Fincie. Czy ja już mówiłam, że kocham Deavera? - “Ania z Zielonego Wzgórza” Montgomery – pobrane na Podaju w ramach kompletowania jednej z ulubionych serii z młodości. Na razie mam 3 sztuki, każda z innego wydania   Ale nic to, treść ważna. - “Spadkobierczyni z Barcelony” Vila-Sanjuan, “Przynęta” Somoza oraz “Naga cytra” Sa – pierwsza część paczki od Wydawnictwa Muza. Od góry: - “Pieśń czasu. Podróże” MacLeod (!!), “Gorzej niż martwy” Harris oraz “Krwawe szaleństwo” Moning – od Wydawnictwa Mag. Tutaj zdecydowanie pierwsze skrzypce gra kolejny tom z serii “Uczta Wyobraźni”   - “Bitwa w labiryncie” Riordan oraz “Zwiadowcy. Halt w niebezpieczeństwie” Flanagan – cykle, cykle, cykle, uroki kolekcjonowania całości   Kupione na Allegro za całe 10 zł od sztuki. To wszystko na dzisiaj! Weekend? Jak zwykle życzę Wam szałowego weekendu! Mój zaczął się już w nocy, gdy wsiadłam do pociągu do Katowic. Zostaję do niedzieli. Planujemy korzystanie z Targów Książki, spotkanie z blogerami, autorami, spotkanie biblionetkowe. Będzie się działo! Ale najważniejsze, to oczywiście ceremonia wręczenia nagród w ramach pierwszej edycji naszego plebiscytu, czyli Złotej Zakładki 2011! Zapraszam wszystkich, którzy mogą przybyć. Szczegóły tutaj. Znaków rozpoznawczych brak, mam nadzieję, że się poznamy. Jak chcecie, to przyczepiajcie sobie jakieś plakietki a propos czytania lub przyjdźcie z książką. Ja będę szaleć w okolicach sceny, więc łatwo będzie mnie rozpoznać Przychodźcie śmiało!   By Agnieszka Tatera                                    Zamieszczone w Książki, Stosiki   12 