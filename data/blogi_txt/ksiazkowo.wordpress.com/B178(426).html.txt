gru 2 2011 Stosiczek uaktualniony! Wyjątkowo w tym tygodniu mało obfity stosik. A wbrew pozorom ta mała obfitość mnie cieszy. Ostatnio znowu wpadam w ciąg myślenia “do jasnej ciasnej, zobacz ile ty masz książek, weźże się za to!”, więc staram się unikać przygarniania nowych książek. Ciekawe, jak mi to dalej pójdzie   Aha! Z góry przepraszam za zdjęcia i okładki, które mogą się pojawiać w dziwnych rozmiarach, ale po zmianie karty graficznej zostałam pozbawiona rozdzielczości 1440×900, która jest rozdzielczością właściwią dla mojego monitora. I teraz używam niskiej rozdzielczości, która jest w miarę wyraźna (wyższe się rozjeżdżają), ale za to wszystko jest dziwnie olbrzymie i w ogóle do kitu :/ Walczę z tym, ale nie wiem, z jakim skutkiem :/ Straciłam przez to wyczucie proporcji   A wracając do tematu – stosiczek składa się z: - “Córka dymu i kości” Taylor – przyszłoroczna premiera, od Wydawnicta Amber. - “Trojka” Chapman oraz “Ślepowidzenie” Watts – kupione na Allegro za całe 19,99 i 17,99 zł   I tym samym jestem posiadaczką 9 tomów z 24, ech… wolno mi idzie tanie zbieranie tej serii. - “Oskarżona: Wiera Gran” Tuszyńska – z biblioteki, nasza lektura na kolejne spotkanie DKK. Zabłąkała się tutaj, może dlatego, że chciała dodać objętości stosikowi Jak zwykle życzę Wam miłego weekendu i podpytuję o plany weekendowe   Mój weekend będzie zwyczajny do bólu – książka, herbata na zmianę z kawą, koty, komputer, trochę pisania. A co Wy będziecie robić? ***  Zapomniałabym! Chciałam się pochwalić, że mój blog objął patronatem e-booka “O, choinka!”, który to jest antologią opowiadań mniej lub bardziej znanych polskich autorów. Wszystkie one dotyczą Gwiazdki i charakteryzują się nietypowym do niej podejściem   E-book będzie darmowy i pojawi się niedługo, ale w tej sprawie oddaję głos organizatorom… Ja zapraszam Was na stronę tej książki – TUTAJ. Autorami opowiadań są np. Anna Rybkowska, Ewa Bauer, Anna Klejzerowicz, Antonina Kostrzewa…  Już w grudniu ukaże się nowy e-book! Pisarze zrzeszeni w internetowej grupie Tfórca, po raz kolejny podjęli inicjatywę czego efektem jest zbiorek wyjątkowych opowiadań o tematyce świątecznej. Antologia zawierać będzie 22 opowiadania, pod wspólnym tytułem “O, choinka! Czyli jak przetrwać święta”. E-book będzie dostępny niebawem na platformie virtualo. Całkowicie za darmo! Prawdziwa gratka dla fanów e-literatury!  By Agnieszka Tatera                                    Zamieszczone w Książki, Stosiki   16 