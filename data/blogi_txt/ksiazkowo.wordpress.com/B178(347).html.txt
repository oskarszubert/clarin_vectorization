sie 26 2011 Stosików wyjazdowych bez końca ;) Znowu czeka na Was lekko wyjazdowy stosik. Niedługo wychodzę na autobus (5:56!), którym zaczynam moją podróż do Wrocławia, gdzie odbędzie się IV Ogólnopolskie Spotkanie BiblioNETkowiczów. Na poprzednich nie byłam, to będzie mój debiut. Już nie mogę się doczekać weekendu spędzonego ze wspaniałymi molami ksiązkowymi! Niekończące się dyskusje o książkach, pisarzach i wszystkim związanym z literaturą i życiem, wizyty w księgarniach i antykwariatach, pożyczanie sobie wzajemnie książek. Piękna wizja Tyle znanych mi do dzisiaj wirtualnie tylko osób, bardzo fajnych, mądrych i przemiłych ludzi   No, ale miało być o stosiku   To będzie stosik zawierający książki otrzymane od ubiegłego czwartku do dzisiaj   A dzisiejsze ewentualne nowości, dostarczone w czasie, gdy mnie już nie ma w domu, dorzucę do przyszłego tygodnia   Do rzeczy! Od góry: - “Papiery po Glince”, “Kamienica w Długim Rynku” oraz “Bracia rywale”, czyli pakiet książek Kraszewskiego pobrany na Podaju. - “Elżbieta II. Ostatnia królowa” Roche – pobrana na Fincie. - “Raki pustelniki” Ragde – niespodzianka od Wydawnictwa Smak Słowa. Potrzebuję teraz pierwszego tomu. Ma ktoś i zechciałby pożyczyć, wymienić, odsprzedać? - “Invictus. Igrając z wrogiem” Carlin – dużo dobrego słyszałam i o tej książce, i o filmie. Więc jak pojawiła się możliwość wymiany, to skorzystałam   Wymiana na LC. - “Detektyw i panny” Lewańskiej oraz “Szczeniak” Creed – efekt wymiany ze znajomą   - “Gildia magów” Canavan – pobrana na Fincie. Właśnie jej brakowało mi do posiadania całości   A z boku mój nowiutki Kindle, z dnia na dzień bardziej kochany czytnik   Jako, że w momencie, w którym czytacie jestem już “wyjechana”, to nie spodziewajcie się żadnej recenzji do poniedziałku   Nie zabieram komputera, a nie sądzę, bym miałam czasi i ochotę na odwiedzenie kawiarenki internetowej i napisanie recenzji   Życzę Wam wszystkim pięknego weekendu!  By Agnieszka Tatera                                    Zamieszczone w Książki   20 