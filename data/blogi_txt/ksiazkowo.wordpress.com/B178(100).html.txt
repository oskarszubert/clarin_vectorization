sie 15 2010 “Zbieracz burz” do wygrania! Wielu z Was zna już “Siewcę Wiatru” oraz pierwszy tom “Zbieracza burz”, obydwa autorstwa Mai Lidii Kossakowskiej. Powoli nadchodzi czas na poznanie dalszych perypetii Anioła Zagłady, premiera już na początku września! Dzięki uprzejmości Wydawnictwa Fabryka Słów jedna osoba zostanie szczęśliwym posiadaczem “Zbieracza burz” (tom drugi, miękka okładka)! Zostałam poproszona o stworzenie zasad konkursu, więc zabrałam się do dzieła. Ciągle mamy lato, czas wakacyjny, całkiem wiele osób ma sporo czasu wolnego, który można wykorzystać w chwalebnym celu   Jako, że wydawnictwo to promuje kreatywność, to i ja postanowiłam skomplikować Wam trochę zadanie i nie ułożyć prostych pytań, do których odpowiedzi można w 3 minuty znaleźć dzięki wujkowi Guglowi   Aby otrzymać książkę “Zbieracz burz” (tom 2) należy napisać odpowiedź na pytanie “co dalej?”. Był już “Siewca Wiatru”, teraz mamy okazję poznać “Zbieracza Burz”, więc do głowy przychodzi pytanie: co wydarzy się w następnym tomie tego cyklu (przyjmując optymistycznie, że autorka zdecyduje się na stworzenie kolejnego tomu ;))? Czas na wymyślenie odpowiedzi macie do północy dnia 29 sierpnia (niedziela). Odpowiedzi należy wpisywać w komentarzu do tej notki. Wynik konkursu zostanie ogłoszony 1 września, a jury konkursowe składać będzie się ze mnie (przy konsultacji z wydawnictwem).  Życzę powodzenia oraz natchnienia twórczego!  By Agnieszka Tatera                                    Zamieszczone w Książki   21 