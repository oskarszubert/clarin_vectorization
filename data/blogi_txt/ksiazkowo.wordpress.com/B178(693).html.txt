kwi 6 2013 Dary losu, czyli stosik I znowu łamię tradycję   Ciekawe, czy to będzie zdarzać się częściej… Mam jednak dobrą wymówkę – wczoraj zaraz po pracy spotykałam się ze znajomymi, głównie z poprzedniej pracy. Najpierw “Bar Warszawa”, potem “BrowArmia”, warzone na miejscu piwo, pyszne jedzenie, dużo śmiechu i fajnych rozmów. Fajnie było się spotkać po chwili przerwy! A przechodząc do książek Oto stos, który chciałabym Wam dzisiaj pokazać (od dołu): - “Nowa psychologia sukcesu” Dweck oraz “Zabić ojca” Nothomb – te książki, razem z książką “Mój łagodny bliźniak” Haratischwili (która to została w moim domu rodzinnym, zabiorę ją następnym razem), otrzymałam już jakiś czas temu od Wydawnictwa Muza. Jednakże musiały poczekać na odbiór i dlatego prezentuję je teraz. - “Oślepiający nóż” Weeks – niespodzianka od Wydawnictwa MAG. Nie zamawiałam tej książki, jednakże mam pierwszy tom, więc jak już go kiedyś przeczytam, to i po ten sięgnę i go opiszę. Kiedyś. - “Zmyślone życie Sergieja Nabokowa” Russell – od Wydawncitwa Muza, tylko tym razem przy pośrednictwie agencji reklamowej. - “Z innej bajki” Picoult i Van Leer oraz “Jak oddech” Warda – od Wydawnictwa Prószyński. Mniam!    Zachowam jednak tradycję odpytywania   Jakie macie plany na weekend? Co będziecie porabiać? Nauka, praca, przyjemności, przyjaciele, rodzina czy jeszcze coś innego? U mnie zapowiada się dziwny weekend. Z jednej strony chciałabym porządnie posprzątać mieszkanie, ale z drugiej strony po intensywnych Świętach, a potem pierwszym tygodniu pracy czuję potrzebę kompletnego nicnierobienia. Tym bardziej, że chodzę i kicham, więc największą ochotę mam położyć się na kanapie i czytać, ewentualnie marnować czas. Zobaczymy, która opcja wygra. Na bank będę zajmować się przegrywaniem danych z laptopa na dysk zewnętrzny. Niestety, lapek (który ma tylko 13 miesięcy!) postanowił pokazać, jakie atrakcyjne ma wnętrze i zrobił coś takiego :/ Gnojek, co nie? Najpierw naszukałam się papierków, żeby móc go odnieść do serwisu. Potem naszukałam się wśród znajomych dobrych dusz i znalazłam – jedna pożyczyła mi dysk zewnętrzny (więc upojne godziny będą spędzane na kopiowaniu danych, tak na wszelki wypadek), a druga pożyczyła mi netbooka, bym nie została bez komputera na któż wie jak długo. Dobrych mam znajomych! A to wszystko na Fejsiku, niech mi ktoś kiedyś powie, że to nieużyteczny portal! W każdym razie – wkurzam się, przejmuję tym, jak pójdzie załatwianie naprawy i ile czasu będę bez mojego komputera. Poza tym pewnie napiszę recenzję, będę czytać, może trochę pogadam ze znajomymi i raczej to tyle. Żadnych ambitnych planów na weekend. Chcę wypocząć. A teraz zabieram się za odpisywanie na komentarze z ostatnich dwóch dni  By Agnieszka Tatera                                    Zamieszczone w #darylosu, Książki, Stosiki                                      Tagged ksiazki, stosik, weekend   32 