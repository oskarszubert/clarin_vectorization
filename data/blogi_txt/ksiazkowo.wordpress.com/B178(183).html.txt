sty 7 2011 Głównie stosik Jak fajnie, że od jakiegoś czasu co piątek jestem w stanie podzielić się z Wami moimi nowymi nabytkami   W tym tygodniu poziom wrócił mniej więcej do normy   Chociaż ciągle nie otrzymałam książki, na którą czekam i zaczynam poważnie myśleć, że już jej nie dostanę :/ A przy okazji wyszło na jaw, że nie dotarła też kolejna przesyłka od jednego z wydawnictw! Całe szczęście, że stanęli na wysokości zadania i podesłali kolejny egzemplarz – tym razem kurierem   W tym tygodniu dotarło do mnie wiele smakowitości! Już nie mogę się doczekać chwil, kiedy będę mogła je przeczytać! Jako, że pierwszy raz odkąd robię zdjęcia stosików nasz kocur postanowił ułożyć się w okolicy książek, to wykorzystałam okazję i szybko pstryknęłam fotkę   Minę ma niestety średnio przyjazną, bo nie lubi zdjęć, a dodatkowo odważyłam się polać mu rankę koło ucha wodą utlenioną, bezczelna jestem no! Najpierw więc stos w oddaleniu z jego łaskawością pieszczochem obok:  A teraz stos bardziej szczegółowo: Od dołu: - Szczotka książki: “Pompa nr 6 i inne opowiadania. Nakręcana dziewczyna” Paolo Bacigalupi, która przywędrowała do mnie od Wydawnictwa Mag. - “Gryź, mała, gryź” Moore’a – uzyskana w drodze wymiany   - “Namiestniczka” Szkolnikowej (księga 1) – kawałek fantasy na który ostrzę sobie ząbki   Od Wydawnictwa Prószyński. - “Kanalia” Pollaka – książka podarowana mi przez autora, obdarzona dodatkowo miłą dedykacją   Dziękuję! - “Alienista” Carra – od firmy Matras. A dzięki Kalio urósł mój apetyt na czytanie tej książki. - “Siedem lat później” Giffin, “Królowie przeklęci. Król z żelaza” Druon oraz “Crescendo” Fitzpatrick – wszystko od Wydawnictwa Otwarte. To właśnie pierwszy tom “Królów przeklętych” zagubiła nasza “kochana” Poczta Polska :/ “Crescendo” już w czytaniu, a na zdjęciu możecie obejrzeć ponownie śliczną zakładkę, którą otrzymałam od Mad   A na dodatek dzisiaj dotarły prezenciki od Pabla – wyróżnienie za udział w konkursie   Śliczna kartka, zakładka oraz słodkości, które już częściowo zdążyłam pochłonąć   Dzięki Pablo! ***** Jako najłatwiejsze “w obsłudze” było napisanie notki wstępnej do wyzwania Haruki Murakami. Pomyślałam, przypomniałam sobie, sprawdziłam półki i już wszystko wiem Wszystko zaczęło się jakieś dwa lata temu. Już niestety nie pamiętam skąd w me ręce wpadła książka o intrygującej, różowej okładce (ja i róż!), pod równie intrygującym tytułem “Norwegian Wood”. Zaczęłam czytać i bach! Nie było mnie dla reszty świata, cudowna proza wciągnęła mnie całą w opowieść. Ta jedna książka wystarczyła, bym zapragnęła mieć wszystkie książki Murakamiego przetłumaczone na język polski. Prawie mi się już udało     Do tej pory przeczytałam:   1. “Na południe od granicy, na zachód od słońca”,   2. “Norwegian Wood”,   3. “O czym mówię, kiedy mówię o bieganiu”,   4. “Sputnik Sweetheart”,   5. “Wszystkie boże dzieci tańczą”.   Plany na ten rok, to zdecydowanie obydwa tomy “1Q84″ – obydwa do recenzji. Pierwszy już od jakiegoś czasu czeka na półce, a drugi już został zamówiony     Oprócz tego chciałabym również przeczytać którąś z książek, które od dawna czekają na półce na swoją kolej. Posiadam książki:   - “Kafka nad morzem”,   - “Koniec Świata i Hard-Boiled Wonderland”,   - “Przygoda z owcą”,   - “Po zmierzchu”,   - “Kronika ptaka nakręcacza”,   - “Tańcz, tańcz, tańcz”,   - “Blind willow, sleeping woman” (wersja po angielsku, jedyna książka, której brakuje mi po polsku),   - “Tony Takitani”.   Ciekawe, w jakim stopniu uda mi się zrealizować moje plany   Moja notka została też umieszczona TUTAJ.    By Agnieszka Tatera                                    Zamieszczone w Książki, Stosiki, Wyzwanie   26 