mar 18 2013 Wpis na dobry humor? Jako, że coś mnie ostatnio rozkłada, osłabia, wykończyć nie może (i dobrze!), ale odbiera chęć do funkcjonowania, to dzisiaj recenzji nie będzie. A zamiast niej macie garść kwiatków ze statystyk. Można tam znaleźć takie ciekawostki, że od pewnego czasu prowadzę specjalny plik, gdzie je sobie zapisuję. Pisownia oczywiście oryginalna, nie śmiem ingerować w te twory! Niektóre mnie zachwyciły, zobaczcie sami: - jak napisac recenzje ksiazki ktora ma rozdziały (wydawałoby się, że tak samo, jak tej, która rozdziałów nie posiada. Ale może ja się nie znam?) - jamniki czy umieraja same (mam nadzieję, że nie! Żaden pies, kot, czy inny przyjaciel człowiek na to nie zasługuje!) - jak nawiązać do judasza w pracy (oj, ktoś musiał zaleźć komuś za skórę : Proponuję nawiązanie do 30 srebrników…) - lansi re muzyka powarzna (że tak yntelygentnie zapytam: eeee? Chociaż może chodzi o to?) - zdobądź etat (życzę powodzenia! Teraz zdobycie umowy o pracę na czas nieokreślony to spore wyzwanie!) - z wydawnictwem świat książki (ciekawe co z wydawnictwem   ) - jak napisać że coś jest śmieszne (zdecydowanie nie tak…) - tak wyglada moj pokoj (hm… ciekawe hasło, rozumiem, że ktoś szukał inspiracji, chociaż w delikatnie pośredni sposób) - malarstwo pejzażowe (oj, chyba nie ten blog, niestety…) - polacy oczami czechow (Dorota? Pomóż!) - książki dla dzieci mysz znęca się nad kotem (ja tylko kreskówkę kojarzę, niestety) - fragmenty bo babcia od mamy jest brunetką i też ma długie włosy, tak jak kasia. powiem kasi (zdecydowanie nieinteligentnie zapytam: ale że o co chodzi? o_O) - z jakimi dwoma wydarzeniami historycznymi kojarzysz legiony (zapewne z innymi niż szukający   ) - niektórzy ludzie są stworzeni do tego, by obserwować, doskonale (o, to ciekawa fraza! Ja obserwować lubię, ale czy to tak doskonale, to nie wiem) - ebook jak bóg przykazał (to już są takowe przykazania? Gdzie ja się uchowałam, że ich nie znam?) - a dużo tych ksiażek do ukłądania masz (od liku i jeszcze trochę! Chociaż jednak głównie do układania   ) - zakochaj się w warszawie (zaliczone! Bardzo przyjemne miejsce do mieszkania, no, może trochę drogo i sporo pośpiechu, ale i tak lubię to miasto!) - gdy mam zły humor, idę do ciebie, bo lubię twoje towarzystwo. Odzi (hm… powinno mi być miło?) - jak ubiera sie gangster (o matko sadzonko! nie wiem!) - gorset początek wieku 2000 (zapewne będzie jakiś mega-super-hiper-nowoczesny, w końcu wiek 2000 zobowiązuje) - pozytywy i negatywy sławy (o to zapewne należałoby spytać celebrytów. A może nawet kogoś naprawdę sławnego?   ) - zepsuł mi się (nie wiem wprawdzie co się zepsuło, ale niezmiernie mi przykro…) - blogi książkowe 10+lat (no i teraz pytanie: czy to mają być blogi dla osób powyżej 10 lat czy też blogi starsze niż 10 lat? A może książki dla dzieci od 10 lat?) - ozdobniki do meni (meni, serio?) - agnieszka gorset (nie noszę, nie noszę!) - agnieszka tatera wyspa (o czym ja nie wiem, jaka wyspa??) - regał na dużo książek (niestety, nie pomogę, w aktualnym mieszkaniu nawet półki nie mam, a co dopiero regału na dużo książek   ) - w siną dal 2013 (kojarzy mi się tylko piosenka, ale ona akurat dużo starsza niż tegoroczna…) - albanczyk mnie omotał (Albańczyk czy nie, omotanie nigdy nie jest dobre! Uciekaj!) - czego wymagac od blogera (powiedziałabym, że dbałości o to, co publikuje, unikania błędów i wywiązywania się z przyjętych na siebie zobowiązań) - ruszylo mnie to jak (jak…? ciekawa jestem!) To tylko wybrane kwiatki, jest tego o wiele więcej. Takie znaleziska z wyszukiwarki to naprawdę fascynujący temat! Ciekawe, czy powstają prace naukowe na temat tego, jak ludzie używają tego narzędzia. ***** PS. Na koniec coś, co kompletnie nie jest śmieszne, a co znajoma wrzuciła wczoraj na Facebooka. Pomijając już całą filozofię, poglądy różnorakie etc., przyznam, że na chwilę mnie zatkało!  By Agnieszka Tatera                                    Zamieszczone w Blog, Perły z sieci, Różności                                      Tagged slowa, wyszukiwarka   15 