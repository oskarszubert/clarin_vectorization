gru 9 2010 Styl wydań oraz ogłoszenia drobne Tak sobie patrzę na te książki, które do mnie przychodzą, patrzę i często nie mogę wyjść z podziwu. Cieszy mnie, że chociaż te olbrzymie ceny książek częściowo odzwierciedlają się w dobrej jakości ich wydań. A dziś otrzymałam dwa egzemplarze, które sprawiły, że aż chciałam się ich widokiem z Wami podzielić   Z góry przepraszam za jakość fotek, kompletnie nie mam dzisiaj siły i weny na robienie dobrych zdjęć :/ Przypominam, że można zobaczyć pełną wersję zdjęcia po kliknięciu na każdą z fotek (a według mnie warto je zobaczyć w pełnej krasie :D). Pierwsza książka to “Toliny. Wystrzałowe opowieści dla dzieci” Conn Iggulden (wydawca: Świat Książki). Po przejrzeniu wydaje mi się być ona świetnym podarkiem dla starszego malucha. Popatrzcie: Teraz kolej na coś dla dorosłych. Dotarł do mnie przepięknie wydany i (na pierwszy rzut oka) ciekawy album “Tradycje polskiego stołu” Barbary Ogrodowskiej (wydawca: Muza). Wygląda tak smakowicie, że nie wiem, jak przeżyję czytanie   Chyba będę sobie musiała dawkować lekturę!     Uwielbiam, jak książki są dobrze wydane i zadbane pod względem graficznym. Jest to dla mnie duży plus. A co do treści powyższych książek, to mam nadzieję, że poznam i podzielę się opniami już niedługo   ***** Z ogłoszeń dusz… tfu blogpasterskich   Powinna się tu pojawić już dawno recenzja jednej z książek Murakamiego, ale nie miałam weny twórczej. Może jutro rano, o ile zdołam się obudzić na czas Recenzja “Mgieł Avalonu” czeka na korektę i pojawienie się na odpowiednim portalu, jak będzie online, to pojawi się i tutaj Jutro popołudniu wybieram się na spotkanie autorskie Wojtka Góreckiego, nad książkami którego piałam tutaj zachwyty nieograniczone   Zapraszam jeszcze raz wszystkich zainteresowanych, którzy mogą przybyć – jutro do Bydgoszczy, o godzinie 17:00 w Wojewódzkiej i Miejskiej Bibliotece na Starym Rynku. Interesujące spotkanie gwarantowane! Za to sobotę i niedzielę spędzę na pierwszej konferencji blogerów w Polsce, czyli na Blog Forum 2010 w Gdańsku. Nastawiam się (mam nadzieję, że słusznie!) na wiele ciekawych dyskusji, ale mam niestety na razie wizję, że zbyt wielu blogerów “książkowych” oraz wydawnictw to tam nie będzie :/ Obym się myliła! W nawiązaniu do poniedziałkowego pytania o “tradycyjny piątkowy stosik”, to owszem, uzbierała się część druga stosiku z tego tygodnia. Ale nie wiem, czy jutro dam radę wrzucić wieczorem notkę Trzymajcie kciuki! W ogóle może być tak, że to będzie na najbliższe trzy dni ostatnia notka i coś nowego może się pojawi dopiero w poniedziałek. Chyba, że uda mi się wstawić tutaj notkę jutro i jeżeli zabiorę laptopa ze sobą i spędzę sobotni wieczór na pisaniu recenzji zamiast na integracji z innymi blogerami, to coś będzie miało szansę pojawić się w sobotę. Ale nie jestem pewna   Zapobiegawczo: życzę miłego weekendu i wiele czasu na czytanie!   By Agnieszka Tatera                                    Zamieszczone w Książki   8 