lut 5 2012 Podsumowanie miesiąca – styczeń 2012 Styczeń był ostatnim miesiącem na jakiś czas, w którym miałam ciągle jeszcze niezłą ilość przeczytanych książek   Na czas nieokreślony ta ilość spadnie znacznie. Martwi mnie to i nie martwi jednocześnie. Czyli innymi słowy: będzie, co ma być i tyle. W styczniu najpierw spędziłam tydzień u znajomych, a potem nagle zrobił mi sie mocno zajęty czas, co wiązało się ze zmianami życiowymi. Jednakże sporo czasu spędzałam w pociągach, a to + troszkę siedzenia w domu zaowocowało w sumie 15 przeczytanymi książkami. Jakieś książki kupiłam, ale szczerze pisząc słabo pamiętam co to było   Pewnie coś z Uczty Wyobraźni, może coś jeszcze, ale niezbyt kojarzę. Wiem tylko, że dwie książki zamówiłam przy okazji zamówienia, które robiła znajoma, ale jeszcze ich nie odebrałam. Wydałam na nie zabójczą kwotę 8 zł łącznie   Wśród przeczytanych książek: - 12 było recenzyjnych, - 2 własne nierecenzyjne, - 1 pożyczona. Średnia ocena przeczytanych w styczniu książek wynosiła 4,7 , więc zdecydowanie nie było źle   Przeczytałam łącznie 5704 strony, co daje średnio 380 stron na książkę. Czyli czytałam grubsze książki, niż w ostatnic miesiącach. A to akurat fajnie, bo ostatnimi czasy czytałam zbyt wiele tzw. przeciętniaków objętościowych, a przecież ja lubię grubaśne książki   Na blogu opisałam 13 książek, więc ten miesiąc wypadł bardzo dobrze pod tym względem. Zresztą ciągle mam pragnienie opisania dwóch pozostałych, ale zobaczymy na ile pozwoli mi czas. Odkrycie miesiąca? Z książek opartych na faktach były dwie książki, które zgarnęły najlepsze noty – ”Przełamać noc” oraz ”Dziewczynka w zielonym sweterku”. Obydwie zdecydowanie warte przeczytania, każda opowiada niewiarygodną historię, są tak różne, jednak obydwie ukazują w pewien sposób siłę ludzkiego ducha! Z beletrystyki najlepsze były ”Cukiernia pod Amorem. Cieślakowie” oraz ”W północ się odzieję” – jedna wybiła się cudownym światem i bardzo ciekawymi bohaterami, a druga typową pratchettowością Gniot miesiąca? ”Kwestia równowagi”. I to właściwie nie jest gniot, tylko przeciętna książka, zwyczajnie miała najsłabszą ocenę z wszystkich przeczytanych, ale na surowe miano gniota nie zasłużyła. Takowych brak w mym czytelniczym styczniu, i super! Luty zapewne będzie dużo uboższy w przeczytane książki, ale cóż – coś za coś   Za to w końcu znalazłam audiobook, który przekonał mnie, że ten pierwszy przypadek słuchania tej wersji książek to był tylko niefart. Teraz słucha mi się bardzo dobrze i przez to mój czas spędzony na gotowaniu i sprzątaniu zyskał trochę blasku!   By Agnieszka Tatera                                    Zamieszczone w Książki, Podsumowanie   4 