lis 18 2010 Współpraca z wydawnictwami = nieuczciwe recenzje? Wczoraj późnym wieczorem natknęłam się dyskusje dotyczące oznaczania recenzji np. tekstem “książka otrzymana od wydawnictwa XYZ” jako sposób na zapobieganie nieuczciwym recenzjom(??). Przyznam, że trochę mnie ruszył emocjonalnie zarzut, że jeżeli otrzymuje się książki od wydawnictwa, to właściwie 99% opinii o nich jest zafałszowanych z “wdzięczności”.  Ruszyło mnie to na tyle, że wzięłam udział w dyskusji, aczkolwiek zaczynam żałować, bo nie czuję tego, że uzyskałam odpowiedzi. Cóż… Dyskusja dłuuuuga jest TUTAJ, a krótsza TUTAJ. Edycja: znalazłam jeszcze TUTAJ kolejną dyskusję. Moje wypowiedzi widzicie w wątkach dyskusyjnych. A co Wy o tym sądzicie? Sporo z Was współpracuje z wydawnictwami. Czy współpraca ta wpływa na Wasze opinie? (Wiem, tutaj pewnie pojawi się zarzut: nikt nie powie, że wpływa ;p) Jeżeli tak, to jak wpływa? Czy uważacie, że takie oznaczenie recenzji coś zmieni w ich postrzeganiu? Jeżeli tak, to w jaki sposób może to postrzeganie zmienić? Zapraszam do wypowiadania się   Edycja: przyjmując, że nawet wszystkie osoby biorące udział w dyskusji oznaczą książki otrzymane od wydawnictw, to czy ma to szansę wpłynąć na całość blogosfery “książkowej”? Co to, że 20 blogów będzie miało oznaczenia coś zmieni? Zapraszam!   By Agnieszka Tatera                                    Zamieszczone w Książki   72 