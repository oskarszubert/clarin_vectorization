mar 1 2013 Stos książek na dobry miesiąca początek Jedną z przyjemności blogowania o książkach jest dla mnie dzielenie się radością z nowych nabytków. Profesjonalne to, czy nie, w ogóle mnie to nie obchodzi. Stosiki sprawiają mi frajdę i tego zamierzam się trzymać tak długo, jak długo ten stan się nie zmieni. Dzisiaj chciałam opublikować recenzję, ale jakoś nie mam ochoty, więc pomyślałam, że może zrobię podsumowanie miesiąca. Ale wtedy zobaczyłam w blogrollach, że tych podsumowań pojawiło się dzisiaj od groma i jeszcze troszkę. Darowałam więc sobie i postanowiłam zaprezentować najnowsze nabytki. To chyba najłatwiej przyswajalna opcja na weekend   A co u mnie nowego? Od góry widzicie: - “Świat bez bohaterów” Mull oraz “Jonathan Strange i Pan Norrell” Clarke – od Wydawnictwa Mag. O pierwszej pisałam już tutaj wcześniej, lektura drugiej jeszcze przede mną. - “Atrament” Duncan oraz “Air Babylon” Edwards-Jones – pierwsze to prezent od Padmy (dzięki!), a drugie to pożyczka. Świetnie, że się w końcu spotkałyśmy oko w oko! - “Wypalone cienie” Shamsie, “Zorganizuj się!” Berry, “Zaginiona róża” Ozkan, “Moje syberyjskie podróże” Sowa oraz “Tam gdzie dzieci są luksusem” Attane – prezenty od koleżanek z pracy, otrzymane na zakończenie współpracy.  Ja dzisiaj zakończyłam moją aktualną pracę. Zyskuję więc czas bliżej nieokreślony, który zamierzam na ile się da wykorzystywać na czytanie. Nie będzie tego aż tak bardzo dużo, bo pracuję jednocześnie zdalnie na zlecenie + mam jeszcze różne inne sprawy do załatwiania, ale będzie zapewne więcej, niż ostatnimi czasy. Może więc – zapewne chwilowo – pojawiać się tutaj więcej recenzji. Jak zwykle przy okazji prezentowania stosu pytam o Wasze plany weekendowe – co zamierzacie robić? Ja praktycznie nic, tylko sprzątnę mieszkanie, które wręcz woła o odgruzowanie. Poza tym tylko zakupy żywnościowe, gotowanie, czytanie, pisanie, gadanie z przyjaciółmi. Nudny weekend  By Agnieszka Tatera                                    Zamieszczone w #darylosu, Książki, Stosiki                                      Tagged ksiazki, stos, weekend   15 