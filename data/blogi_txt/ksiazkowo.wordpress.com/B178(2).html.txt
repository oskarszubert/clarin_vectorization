sie 27 2009 “Czułość wilków” Wydawnictwo: Sonia Draga 2008 oprawa: miękka ilość stron: 448 moja ocena: 4,5 W związku z sytuacją na Kolejkowie trochę padł mi zapał do czytania i pisania recenzji. Mam nadzieję, że to chwilowe. Książka dotarła do mnie właśnie w ramach tejże akcji. Dlatego zaraz zabrałam się, za jej czytanie, by móc przekazać ją dalej. Rzecz dzieje się w Kanadzie. Zaczyna się jak kryminał – morderstwem. Zostaje zabity Laurent Jammet – jeden z traperów i handlarzy skórami. Znajduje go sąsiadka, pani Ross, której syn dzień wcześniej “udał się na ryby”. Śmierć Laruenta jest przyczyną śledztwa ze strony urzędników. Pojawiają się różni podejrzani, więc jeden z urzędników zostaje w miasteczku, w którym popełniona została zbronia, a kolejny – wraz z przewodnikiem – udaje się śladami Francisa, syna pani Ross. I tutaj właściwie kończy się kryminał, a zaczyna wielowątkowa powieść obyczajowa. Jest to właściwie książka o relacjach, związkach – między kochankami, małżonkami, rodzicami a dziećmi, pracownikami a przełożonymi, białymi i Indianami, miejscowymi a “obcymi”, człowiekiem a naturą, jednostkami a grupami, mężczyznami a kobietami… Powieść ta pełna jest wątków, większość z nich nie zostaje zakończona, ale to nawet nie przeszkadza w całkowitym odbiorze książki. Myślę, że książka miała bardziej za zadanie zwrócenie na pewne sprawy uwagi, zadanie pewnych pytań, a niekoniecznie dzielenie się “mądrością objawioną”.  Autorka pięknie potrafi opisać naturę, nie ma tam bardzo rozległych opisów, ale są one odmalowane wiernie i ciekawie. Potrafi też odmalować sytuację człowieka brnącego przez kanadyjską zimę, jakieś 150 lat temu. Robi się zimno, jak się to czyta   I zwróciła mą uwagę jeszcze bardziej, na zależność  między człowiekiem a naturą, zarówno ożywioną, jak i martwą. Szczególnie w życiu, jakie prowadzili osadnicy w tamtych czasach i miejscu. Książka ta nie jest pełna akcji, nie ma jej zwrotów co chwilę, ale nie jest nudna. Jednakże trzeba lubić takie powieści i/lub trafić na odpowiedni do jej czytania moment. Generalnie całkiem mi się podobała     By Agnieszka Tatera                                    Zamieszczone w Literatura współczesna, zagraniczna   3 