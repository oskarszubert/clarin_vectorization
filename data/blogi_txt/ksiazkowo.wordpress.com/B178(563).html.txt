sie 25 2012 Stosik. A miała być cisza! I byłaby, gdyby nie fakt, że mam, co pokazać i mam chwilę czasu Znajomy urządził sobie drzemkę, a znajoma czyta   Ja więc wykorzystuję ten moment, by wrzucić tutaj stosik, w którym znajdziecie: - aktualnie czytane “A jeśli ciernie” Andrews – w ramach lektur roboczych   Przekroczyłam na razie połowę, zobaczymy, co jeszcze autorka mi zafunduje. - już dawno przeczytane “Fanaberie” Wrońskiej – też w ramach lektur roboczych. Bardzo mi się podobały! - “Tajemnica złotego pince- nez” Doyle – staruszka pobrana na Podaju. - “Dżuma w Breslau” Krajewski oraz jeden z mych ulubionych filmów “Życie jest piękne” – pobrane na Podaju. “Dżuma…” to audiobook czytany przez autora. Włączyłam tylko na chwilę i na razie nie mam dobrego wrażenia. Ale nie mówię „nie”, dam jej kiedyś szansę, zobaczymy. - “The Diary” Goudge – do recenzji wewnętrznej. - “Tajemnica Noelle” Chamberlain – Izusr mnie tak długo kusiła, pisała, że warto tę autorkę poznać, aż mnie w końcu skusiła   Od Wydawnictwa Prószyński. - “Saga o rubieżach” Bodoc (tom I) – tzw. cyfra od Wydawnictwa Prószyński. - “Przypadki pani Eustaszyny” Ulatowska – z biblioteki, chcę się przekonać, co też wzbudzało taki szum blogowo-facebookowy.  Zanim wrócę do pokoju, sprawdzić, czy goście chcą się już zaktywizować, czy jeszcze nie, to tylko zapytam (chociaż dzisiaj nie piątek   ) – jakie macie plany na mijający właśnie weekend? Co porabiacie dzisiaj i jutro? My dzisiaj jesteśmy megaleniwi – bardzo późne, obfite i smaczne śniadanie, lenienie się, pogaduchy, a jak już kolega wstanie, to siadamy do planszówek i karcianek i gramy, gramy, gramy… Nie ma innych planów na dzisiaj. Szczególnie, że pogoda nie zachęca   A jutro planujemy jechać na wyścigi na Służewiec. Zapowiada się ciekawie – Dzień Arabski, tylko zapowiedzi pogodowe psują nam krew – 15 stopni i deszcz   Chyba lobby niesłoneczno- i nieciepłolubnych w te wakacje ma większą siłę przebicia, ech… Miłego weekendu!   By Agnieszka Tatera                                    Zamieszczone w Książki, Stosiki                                      Tagged książka, książki, nowości, stosik, weekend, zakupy   22 