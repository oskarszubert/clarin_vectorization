paź 7 2010 Rozwiązanie konkursu! Nadejszła wiekopomna chwila…   Aż mi szkoda aktualnej młodzieży i dzieciaków, że 99,5% nigdy nie rozpozna skąd pochodzi to zdanie. Cóż, życie takie jest, a ja się chyba starzeję Przechodząc do meritum – czas ogłosić, kto wygrał konkurs! Pierwszą książkę “Dom tysiąca nocy” za odpowiedź na pytanie “Jaką książkę wydaną przez to Wydawnictwo lubisz najbardziej i dlaczego?”  otrzyma Paula, która zwróciła mą uwagę na aspekt Holocaustu, a on jest moim zdaniem ciągle zbyt mało znany i zrozumiany.  Muszę powiedzieć, że z ostatnio wydanych przez wydawnictwo Prószyński i S-ka książek najbardziej „lubię” (nie wydaje mi się, że to odpowiednie słowo w tym wypadku) „Holocaust w fotografiach”. Jako osoba, która bardzo czynnie interesuje się II Wojną Światową, Holocaustem i Powstaniem Warszawskim muszę powiedzieć, że CZEKAŁAM na tego typu książkę…Tyle ciągle o Holocauście czytamy czy słyszymy, ale mało mamy okazji bo TO zobaczyć. Ta książka-album daje na to szansę! Zdjęcia w książce są poruszające, nierzadko wzruszające czy wprost wywołujące złość. Na pewno nie są to zdjęcia wobec których można przejść obojętnie. Komentarze i opisy do zdjęć niezwykle trafne i dokładne. Poznajemy nie tylko historię Holocaustu, ale również historię tych zdjęć! Książka jednym słowem wspaniała i dlatego bardzo ją „lubię”!  A druga książka – za odpowiedź na pytanie “Jaka książka powinna zostać wydana lub wznowiona i dlaczego?” – poleci do Kasjeusz, ponieważ odpowiedź ta mocno mnie zaintrygowała i zachęciła do poznania twórczości tego autora. „Stryj Silas” (tytuł oryginalny: „Uncle Silas. A Tale of Bartram-Haugh”), Joseph Sheridan Le Fanu (1814-1873). Bo to bardzo dobra powieść gotycka utrzymana w realiach wiktoriańskich, a ten autor jest – niestety – w Polsce niemal zupełnie nieznany. Przydałoby się go wypromować, co powinno przyjść tym łatwiej, że ów twórca wykreował postać kobiety- wampira o homoseksualnych skłonnościach: motyw zgodny z obecnymi listami bestsellerów.    Przykro mi, że miałam tylko dwie książki, bo chciałoby się Was wszystkich obdarować, tak ciekawie odpowiadaliście! Dzięki temu postanowiłam zresztą, że w przyszłości chyba jednak będę robiła proste losowania, bo to oszczędzi mi długiego procesu wybierania oraz wyrzutów sumienia, że tyle fajnych odpowiedzi pozostało bez nagrody! A w losowaniu zdaję się na czysty przypadek i tyle. Wygranym gratuluję i proszę o przesłanie mi adresu na który Wydawnictwo Prószyński ma wysłać książki. A wszystkim serdecznie dziękuję i zapraszam do przyszłych konkursów, zapewne jakiś się pojawi za kilka tygodni. A może szczęście akurat wtedy się uśmiechnie?   PS. Dla wszystkich, którzy jeszcze przypadkiem nie wiedzą o tym, to dzisiaj literacką Nagrodę Nobla otrzymał Mario Vargas Llosa. Wiele osób się cieszy, ja pozostaję właściwie obojętna, bo znam tylko jedną książkę tego autora, która na dodatek nie powaliła mnie na kolana. Ale kiedyś przeczytam jeszcze coś i wyrobię sobie opinię     By Agnieszka Tatera                                    Zamieszczone w Książki   4 