lip 27 2012 Cenny stosik Coś się ostatnio porobiło! Na chwilę powróciła tradycja częstszego wrzucania stosików. Ale cóż ja mogę z tym zrobić, jak książki napływają wartkim źródłem?   Zadziwiająco wiele ich ostatnio do mnie przybywa, chyba przestałam ogarniać sytuację. Ale przechodząc do przyjemniej części, czyli prezentacji nabytków, oto stos numer jeden (od góry): - „Żelazny książę” Brook oraz „Krwawy król” Martin – od Wydawnictwa Dwójka bez Sternika. - „Przebudzenie. Walka. Szał” Smith – pobrane na Podaju. Zamierzam (kiedyś!) sprawdzić, skąd wariacje na punkcie tej serii. - „Księga Diny” Wassmo – po latach poszukiwań dorwałam w jednej z dzielnicowych bibliotek. I to właśnie ona jest najcenniejszym „nabytkiem” tego stosu. Wręcz biały kruk, którego ceny na Allegro (jak się czasem pojawia) sięgają 300 złotych! Zobaczymy, jakie wrażenie zrobi na mnie. - „Mróz” Ciszewski – kolejna książka z Biblioteki. A to wszystko przez Kalio, która orzekła, że od niej mam rozpocząć przygodę z tym autorem    Druga część stosu (od góry): - „Czaropis. Tom 2” Charlton – od Wydawnictwa Prószyński. Pierwszy tom mi się podobał, więc drugiego nie mogło zabraknąć. - „Uniesienie” Kate, „Czarodziejski labirynt” Farmer oraz „Dym i lustra” Gaiman – od Wydawnictwa Mag. Pierwsza z tych książek, to niespodzianka, nie zamawiałam jej, więc mam zamiar zasugerować zrobienie konkursu Druga i trzecia, to już moje zamówienia, chociaż dopiero niedawno zorientowałam się, że „Czarodziejski labirynt” to czwarty tom serii, więc będę miała problem. No, ale zobaczymy, może się uda dorwać trzy pierwsze w bibliotekach.  Jak zwykle przy umieszczaniu stosików wykorzystam okazję i zapytam: jakie macie plany na weekend? Co ciekawego zaplanowaliście? A może oddajecie się słodkiemu lenistwu i nicnierobieniu? Przyznam, że trochę zazdroszczę tym wszystkim, którzy mają po 2-3 miesiące wakacji i nic w tym czasie nie robią wielkiego poza czytaniem, imprezami, spotykaniem przyjaciół czy podróżowaniem. Błogie czasy! Ja miałam plany wyjazdowe, ale plany lubią się zmieniać, w związku z czym – będę siedzieć w domu, co nawet mnie cieszy, bo jestem upiornie zmęczona. Może spotkam się ze znajomą lub dwiema, zobaczymy. Muszę też trochę ogarnąć mieszkanie, bo po pierwsze – przychodzi właścicielka po czynsz, a po drugie – od czwartku czy piątku mam gości, więc na ich cześć wypada mieć względny porządek   Trochę poczytam, trochę popiszę, trochę zmarnuję czasu na forach i ogólnie w necie. I tyle. Miłego weekendu!   By Agnieszka Tatera                                    Zamieszczone w Książki, Stosiki                                      Tagged czas wolny, książka, książki, stosik, weekend   20 