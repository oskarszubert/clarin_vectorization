paź 9 2011 Ogłoszenia wieczorową porą Uzbierało się trochę różności   Chciałam przypomnieć o tym, że można głosować na mój blog w konkursie “Literacki Blog Roku”, a dokładnie pod tym linkiem :) Od kilku dni planowałam Was powiadomić, że możecie również głosować na Książkowo w innym konkursie – “Najlepszy Blog Książkowy Roku” - tutaj na trochę innych zasadach. Wszystko wyjaśnione jest na stronie. Bardzo się cieszę z faktu udziału w tych konkursach   Nie jest ważne zwycięstwo (bo o tym mowy nie ma patrząc na to, kto staje w szrankach tych konkursów), ważny jest fakt docenienia. ***** Z ogłoszeń innych… Już za kilka dni uczestniczyć będę w drugim Blog Forum Gdańsk :) Byłam zaproszona i w ubiegłym roku, ale wtedy było to w grudniu, gdy zima zaskoczyła drogowców, kolejarzy i wszelkie inne służby, co zaowocowało tym, że nie dałam rady dojechać   Bardzo się cieszę, że organizatorzy potraktowali to jako lekcję i przenieśli forum na październik. A może kiedyś odbędzie się on w maju?   A przechodząc do rzeczy – zaproszonych jest 150 blogerów + kilkudziesięciu gości. Spodziewam się – pamiętając relacje blogerów z pierwszego spotkania – że będzie się działo! A i panele zapowiadają się ciekawie: - Blogi vs Przyszłość, na przykład dyskusje na temat: Śmierć blogosfery? Czyli o trendach rozwoju i wykorzystania blogów i narzędzi tworzenia treści w internecie. - Blogi vs Społeczności, - Drogi na szczyt blogowania, na przykład: Krytyka na blogach – zwalczać, przywyknąć czy stosować? - Blogowanie w praktyce. Zapowiada się świetnie, tylko jakoś tak niewielu blogerów książkowych wypatrzyłam. Mam nadzieję, że jacyś będą i nie będę osamotniona! A Blog Forum już za tydzień – 15-16 października!   ***** Wiem, że przynajmniej kilkoro ze znanych mi z podczytywania ich blogów blogerów, wybiera się na Targi Książki w Katowicach. Jak wiecie – 22 października, o godzinie 11:30 odbędzie się wręczenie nagród w naszym plebiscycie “Złota Zakładka 2011″. Zapraszam wszystkich zainteresowanych! Z przyjemnością ugościmy Was na uroczystości oraz może wybierzemy się po niej na jakieś mini-spotkanie blogerów książkowych? Kto planuje być?  ***** Ostatnia sprawa: zamarzyła mi się całość serii “Uczta Wyobraźni” Wydawnictwa MAG. Jeżeli ktoś z Was posiada którąś z książek tej serii (szczególnie w twardej oprawie), a chciałby wymienić lub odsprzedać – będę bardzo szczęśliwa, jak mnie o tym poinformujecie    Podziel się:FacebookPocketTwitterGoogleWięcejPinterestDodaj do ulubionych:Lubię Wczytywanie...  Related By Agnieszka Tatera                                    Zamieszczone w Książki, Ogólne, Przemyślenia i inne takie   12 