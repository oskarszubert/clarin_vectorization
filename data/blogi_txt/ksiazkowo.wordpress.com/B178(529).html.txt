cze 4 2012 Złota Zakładka – druga edycja! Pamiętacie naszą blogerską nagrodę książkową? Tak, Złota Zakładka ciągle istnieje! Przygotowaliśmy nowy harmonogram na ten rok, dostaliśmy datę rozdania statuetek, pozmieniał się trochę skład ekipy i ruszamy! Z nadzieją i obawami mogę powiedzieć – rozpoczynamy nabór nominacji w tegorocznej edycji naszego plebiscytu! Od dzisiaj rusza nabór nominacji na ulubione książki wydane w ubiegłym roku (czyli data wydania 2011, pamiętajcie proszę!). Nominacje składać może każdy, kto bloguje od 6 miesięcy (liczone do dzisiaj) i pisze minimum 12 recenzji rocznie (i odpowiednio w razie krótszego stażu). Wszystkie informacje na temat tego, jak głosować, kto może głosować, jakie są kategorie etc. znaleźć możecie w notce informacyjnej na stronie oraz w Regulaminie. Czas na nadsyłanie nominacji macie do 1 lipca, a wysyłajcie je na adres: nominacje@zlota- zakladka.pl. A wszystkich zapraszam do sprawdzania regularnie strony internetowej – tam będą się pojawiały wszelkie uaktualnienia. A adres naszej strony internetowej to: http ://zlota-zakladka.pl/  Ponownie zaufali nam partnerzy, którzy z zainteresowaniem śledzą to, co się w ramach Złotej Zakładki dzieje, czyli: - Targi Książki w Katowicach, - portal Przy Kominku, - portal Granice.pl, - strona Kochamy Książki. Liczymy na to, że będziecie licznie nadsyłać Wasze nominacje. O podziale książek między odpowiednimi kategoriami decydujecie Wy sami, tak, jak Wam serce dyktuje  A wszystkie pozytywnie zweryfikowane blogi są uprawnione do głosowania, a dla biorących udział w głosowaniu przewidujemy losowanie nagród… książkowych  Więcej na ten temat za jakiś czas. Będziemy bardzo, ale to bardzo wdzięczni jeżeli umieścicie to info u siebie na blogu i roześlecie, gdzie tylko się da. Pomoże nam to w promocji i dotarciu do jak największej liczby blogerów oraz także innych osób związnych z książkami (co pomoże w dalszej promocji). Pomożecie w ten sposób w szerzeniu idei oraz jej rozwoju   Z góry dziękujemy! W razie pytań piszcie do mnie lub na adres info @zlota-zakladka.pl. Mam też nadzieję, że w tym roku aktywnie wezmą udział wszyscy ci blogerzy, którzy w ubiegłym roku płakali nam w rękaw, że mają za mały staż lub za mało recenzji   Do dzieła!    By Agnieszka Tatera                                    Zamieszczone w Książki   0 