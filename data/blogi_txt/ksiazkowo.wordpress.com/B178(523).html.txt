maj 18 2012 Stosik zaległy, stosik targowy i ozdobniki ;) Daaawno już nie było u mnie stosików, a aktualnie jest ku temu okazja. W końcu nazbierało się trochę różności, do tego doszedł stosik okołotargowy i voila. Długa to będzie relacja, ale głównie fotograficzna, więc łatwa do przyswojenia   Na pierwszy ogień niechże idzie stosik “zbierany”: - “39 wskazówek. Labirynt kości” Riordan oraz “Księga Daji” Pierce – od Wydawnictwa Initium. - “Niuch” Pratchett – od Wydawnictwa Prószyński. - “Numery” Ward – pobrana na Fincie. - “Tajny wywiad cara Grocha” Bialnin – z Kolejkowa. - “Dzienniki kołymskie” Hugo-Bader – pożyczona od koleżanki z pracy.  Stosik targowy już był po części kiedyś pokazywany…  ale mym usprawiedliwieniem jest to: Dedykacja dla mojej Mamy, która bardzo się ucieszy, gdy to zobaczy   Najpierw tylko musi poczekać, aż pojadę do domu Oraz książki nowe w stosiku, czyli:  Prezent od Małgosi, dziękuję! :* A koleżanki-blogerki się wpisały, chociaż niestety nie wszystkie, bo byłam zbyt wcześnie i tylko przelotem. Postaram się ją jak najszybciej przeczytać!  Ten autograf mam w książce tylko dzięki koleżance w pracy. Bo to ona wpadła na pomysł, że przywiezie dla mnie tą część, ja uzyskam dedykację, a po kolejnej wizycie w domu przywiozę tom bez dedykacji i zrobimy podmiankę. Dzięki, Zosiu! :*  Wrzucam tylko jako ciekawostkę, bo to autograf, który zdobyłam dla mojej znajomej   A właściwie nie ja, tylko Zosia, ponownie dzięki! :*     Drugi wpis zdobyłam dla mych małżonków, żebyście widzieli szczęście na ich twarzach! Szczególnie na twarzy jednego z nich   Ze zdjęć z Targów Książki, na których byłabym względnie w całości, a nie w postaci kawałka głowy, pleców etc., udało mi się wyłonić tylko dwa, a mianowicie:  Razem ze współpracownikami, a także ze współautorką nowej książki – Moniką Richardson oraz Zbigniewem Zamachowskim Autorzy kolejnej nowości podrożniczej, a właściwie “plecakowej”, czyli Marta Owczarek i Bartek Skowroński. Jest też fota upamiętniająca miłe chwile z ostatniego miesiąca, a mianowicie… Wejściówka oraz program Warszawskich Targów Książki   Do tego zakładka oraz Journal de Paris od Małgosi Gutowskiej-Adamczyk, czyli robienie apetytu na jej nową książkę, która wyjdzie jesienią. Płyta grupy “Kochankowie Gwiezdnych Przestrzeni”, na której to koncert trafiłyśmy z Dagą przez przypadek, a której muzykę polecamy   No i słodkie serduszko z Krakowa, upamiętnienie wszystkich miłych chwil, które tam przeżyłam. Owo serce otrzymałam od pewnej dziennikarki za załatwienie jej możliwości zrobienia wywiadu z Corinne Hofmann   Gdy patrzę na to zdjęcie, to przypominają mi się same miłe chwile! Tradycyjnie (chociaż ostatnio rzadziej to czynię, ale to wina mniejszej aktywności blogowej!) zapytam: jakie macie plany na weekend? Aktywność czy lenistwo? Planujecie czytać? Co? A może inaczej będziecie spędzać ten czas? Ja właściwie sama nie wiem. Różnorakie plany nie wypaliły, więc zapowiada mi sie pierwszy od chyba 1,5 miesiąca samotny weekend! Niesamowite, ciekawe, jak to zniosę! Chociaż na niedzielę szykuje mi się spotkanie ze znajomym, ale to jeszcze nic pewnego. Poza tym pewnie odrobina sprzątania, czytanie i korzystanie z dobrej pogody.   By Agnieszka Tatera                                    Zamieszczone w Książki, Stosiki   10 