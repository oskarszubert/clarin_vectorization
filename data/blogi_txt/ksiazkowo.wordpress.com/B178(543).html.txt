lip 9 2012 Głosowanie – aktualizacja! Dzisiaj krótko. Ruszyło głosowanie na najlepsze książki w ramach plebiscytu Złota Zakładka 2012. Wszystkie informacje znajdziecie w notce na stronie oraz w regulaminie. Proszę, przeczytajcie je uważnie. Pamiętajcie o wymogach, które muszą spełniać blogerzy uprawnieni do głosowania. Oraz o tym, że każdy los się liczy, więc i my liczymy na Was! Ja osobiście zaapeluję tylko: do dzieła blogerzy, dajcie mi osobisty powód do satysfakcji, dalszej motywacji i wiary we wspólną pracę! ***** AKTUALIZACJA! W ciągu godzin, które upłynęły od rozpoczęcia głosowania wypłynęły trzy bardzo ważne sprawy. Prosimy o zapoznanie się z nimi i ich przyswojenie  1. Link prowadzący do spisu książek, które przeszły do głosowania był (błędnie!) zastrzeżony. Zostało to zmienione, teraz powinien być dostępny dla każdej osoby posiadającej ten link http://goo.gl/n7x4K. Proszę o informację, czy faktycznie każdy bezproblemowo może tam wejść! 2. Osoby, które nominowały książki (i dostały potwierdzenie przyjęcia nominacji) NIE muszą się weryfikować po raz drugi. A nawet nie powinny  Wasze blogi już raz przeszły weryfikację, kody dostaliście już w mailach, więc nie potrzebujecie ponownej weryfikacji. 3. Dziękujemy dwóm blogerkom za czujność! Okazuje się, że w kategorii “Najbardziej poruszająca książka” została zgłoszona i zatwierdzona do głosowania książka “Zakręty losu”, która została wydana w 2010 roku, nie może więc brać udziału w tegorocznej edycji. Wprowadziło nas w błąd oznaczenie na stronie wydawnictwa, gdzie jest podany rok 2011. Książka została wykasowana, a wszystkie głosy, które zdążyła uzyskać traktowane są jako nieważne. Koniec komunikatów, dziękujemy za uwagę!  By Agnieszka Tatera                                    Zamieszczone w Nagroda, Złota Zakładka                                      Tagged blog, blogerzy, nagroda, zakladka, zlota, Złota Zakładka   3 