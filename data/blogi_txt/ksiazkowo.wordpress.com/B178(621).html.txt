gru 12 2012 Polecanki Tym razem inaczej. Potrzeba mi inspiracji. Mam ochotę obejrzeć film, ale musi być to film szczególny. Raz – historyczny, dwa – w stylu „Rozważnej i romantycznej” czy też „Jane Eyre”. Coś kostiumowego, gdzie damy chodzą w uroczych sukniach, noszą parasolki od słońca, mdleją i płoną rumieńcem na widok wybranka serca; gdzie panowie chodzą w surdutach, kłaniają się damom w pas, podnoszą upadłe chusteczki i noszą za wybranką sztalugi. I zrywają nenufary w stawie. Ups…, chyba mi się filmy pomyliły Ja jestem filmowym laikiem, więc proszę o sugestie co do tego, co powinnam obejrzeć w weekend. Swoją drogą, to poczytałabym sobie też takie książki, więc możecie podawać i tytuły książek, tylko zapewne tych nie zdobędę i nie przeczytam od ręki. Co polecacie? Poprawka! Nie mam telewizora, nie mogę oglądać online (ze względu na ograniczony transfer miesięczny) oraz chcę na razie obejrzeć tylko jeden film, więc seriale po kilkanaście odcinków odpadają      By Agnieszka Tatera                                    Zamieszczone w Książki    Tagged film, kostiumowy, romantyczny   24 