lut 2 2011 Podsumowanie miesiąca – styczeń 2011 Miała się dzisiaj pojawić recenzja książki Pana Pawła Pollaka – “Niepełni”. Miała, ale niestety grypa zawładnęła mymi siłami dzisiaj prawie całkowicie i nie dam rady stworzyć sensownej recenzji, a byłoby o tej książce szkoda pisać “po łebkach”. Mam nadzieje, że jutro już będzie lepiej i wena razem z kreatywnością powrócą do mnie   Brak sił spowodował, że nabrałam ochoty na coś mało kretywnego i raczej “odtwórczego” – zrobienie podsumowania. Nigdy nie robiłam podsumowań miesięcznych i jeszcze nie do końca jestem przekonana, czy po tym pierwszym pojawią się kolejne. Zobaczymy, jak taka formuła przypadnie do gustu zarówni mnie, jak i Wam. Styczeń był całkiem dobrym miesiącem pod względem lektur.  Przeczytałam 21 książek + zaczęłam trzy, ale nie dałam rady ich przeczytać. Poległam na próbach przeczytania książek: - “Cena wody w Finistère” (nudy, nudy i jeszcze raz nudy!), - “O aniołach” (książka raczej dla kogoś bardziej obeznanego z tematyką i/lub osoby wykazującej się głębszym zainteresowaniem filozofią, logiką oraz myśleniem abstrakcyjnym. Opis książki wprowadził mnie trochę w błąd i dlatego ją zamówiłam. Jednak dziękuję Wydawnictwu Universitas za przesłanie książki :)), - “Badania terenowe nad ukraińskim seksem” (chaos i sztuka nowoczesna, nie dla mnie). Wszystkie przeczytane książki były w formie “tradycyjnej”, e-booków oraz audiobooków brak. W ubiegłym miesiącu przeczytałam: - 13 książek recenzyjnych (+ 1 jedna niedoczytana), - 3 książki w ramach akcji Kolejkowo (+ 1 z tych, których nie byłam w stanie przeczytać), - 3 książki własne(!) (+ 1 z niedoczytanych), - 2 książki z biblioteki. 13 książek z 21 już opisałam na blogu, co uważam za niezły wynik. W styczniu przeczytałam dwie do tej pory w Polsce wydane części cyklu “Szeptem” oraz tom drugi trylogii “Ognisty wiatr” (tom 3 Fabryka Słów jednak planuje wydać w marcu – hurra! :D). Tylko Becca Fitzpatrick była autorką, po którą sięgnęłam dwa razy, reszta autorów się nie powtarza. Kupiłam tylko jedną książkę, a i na tą skusiłam się dlatego, że była za grosze w licytacji WOŚP. Nie dotarła do teraz do mych rąk, więc chyba ktoś albo zadecydował za mnie w kwestii jej posiadania, albo wysłano ją zwykłym listem i PP sobie przywłaszczyła kolejną z moich przesyłek :/ Na przeczytane 21 styczniowych książek nie wydałam ani jednego złotego! No, chyba, że doliczę po kilka złotych do książek “kolejkowych”, które po przeczytaniu muszę przesłać dalej. Ale to i tak wynik niezły   Zdecydowanie za mało jest ciągle w moich statystykach książek własnych nierecenzyjnych i niestety nie znalazłam środka, który pozwoliłby mi to zmienić. To znaczy znalazłam – baaaardzo powoli przykręcam kurek “recenzyjny”. Innymi słowy robię się bardziej wybredna ;p Zmusza mnie do tego czysto praktyczny powód – nie mam miejsca na książki, a nie chcę ich składować w kartonach, na podłodze i na parapetach. Nie i tyle. Książki mają być w witrynach, na regałach i półkach, nigdzie indziej. O porażkach miesiąca pisać nie będę, bo naprawdę złych książek nie czytałam, a o przerwanych już wspominałam. Odkrycie miesiąca? Książka “Ksiądz Rafał” – za przywrócenie wiary w ludzkość (tak nie mogłam się doczekać egzemplarza do recenzji, że aż pożyczyłam i przeczytałam! :D) oraz “Pompa nr 6 i inne opowiadania; Nakręcana dziewczyna” – za dołożenie cegiełki do nawrócenia mnie na czytanie SF ;p Najlepsza książka? Nie zadecyduję przed zamknięciem ankiety, nie chcę wpływać na wyniki   Rzuciłam jednak okiem na to, co mi Excel mówi, a mówi, że powinnam raczej nazwać styczeń miesiącem bardzo dobrym, bo średnia ocena przeczytanych w styczniu książek to 5,05   W sumie przeczytałam 6892 strony, co średnio daje 328 stron na jedną książkę. Przewidywania na luty są dużo skromniejsze – w końcu połowę lutego spędzę na prowadzeniu szkolenia, w trakcie którego będę miała tylko robotę i stres, zero czasu na czytanie   Na razie jednak mogę ciągle trochę czytać, więc zaraz zaopatrzę się w chusteczki, herbatkę, książkę i uciekam na kanapę. PS. Tych, którzy jeszcze nie zagłosowali zapraszam do oddania głosu w ankiecie obok notki     By Agnieszka Tatera                                    Zamieszczone w Książki, Podsumowanie   18 