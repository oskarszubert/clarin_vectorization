wrz 23 2011 Stos dwutygodniowy Ależ przez czas mojej nieobecności się uzbierały smakowite stosy! Są tam takie książki, że najchętniej rzuciłabym wszystko i czytała pięć jednocześnie! A tu nie ma tak dobrze – przeziębienie, przygotowania do szkolenia, które zaczyna się w niedzielę, książka na zlecenie, czasu na przyjemności nie ma. Ale za to po powrocie… Sporo wśród tych książek, to książki do recenzji. Dawno nie miałam takiej ilości. Z jednej strony to trochę mnie niepokoi, ale z drugiej strony… TAKIE książki! Zobaczcie sami! Zdjęcia można powiększyć poprzez kliknięcie na nie. Od góry: - stojąca po lewej książka “Po śniadaniu” Rylski oraz trzy pierwsze od góry, czyli: “Oskar. Kot, który przeczuwa śmierć” Dosa, “Manuskrypty z Qumran” Jones oraz “Jak znaleźć pracę i nie zgubić po drodze siebie” Pióro   Burdzy – to książki od Wydawnictwa Świat Książki. “Po śniadaniu” już przeczytana, recenzja będzie w przyszłym tygodniu. Ta o pracy zainteresowała mnie o tyle, że niedługo planuję zmieniać sobie życie (w tym pracę), więc może będzie przydatna? A pozostałe dwie wydają się być bardzo ciekawe. - “Matki, żony, czarownice” Miszczuk oraz “Królestwo czarnego łabędzia” Carroll – książki od Wydawnictwa Prószyński. - “Między nami niebotyczne góry…” Ostrowska – pożyczka od biblionetkowego znajomego   - “Koty i ich sławni ludzie” Piechowiak – pożyczka od biblionetkowej znajomej   - “Rok w Poziomce” Michalak oraz “Ania ze Złotego Brzegu” Montgomery – obydwie pobrane z podaj.net. To już moja druga Ania pobrana na Podaju ostatnimi czasy. Może docelowo kiedyś uda mi się zebrać całość? To nic, że z różnych wydań   - “W pierścieniu ognia” Collins oraz “Gone. Faza trzecia” Grant – kupione za grosze na Allegro. Od dołu: - “Klaudyna w Paryżu”, “Małżeństwo Klaudyny” oraz “Klaudyna odchodzi” Colette – otrzymałam dzięki miłej pani z Wydawnictwa W.A.B.   Jak pamiętacie – pierwszy tom bardzo mi się podobał, a teraz otrzymałam pozostałe w nowym wydaniu. I tak oto starsze wydanie (które jakiś czas temu zakupiłam na Allegro) jest do oddania. Ktoś jest zainteresowany? - “Dom Derwiszy. Dni Cyberabadu” McDonald – otrzymana od Wydawnictwa MAG. Ależ ta seria Uczta Wyobraźni jest pięknie wydana! - “Wichry archipelagu” Beaulieu – od Wydawnictwa Prószyński. - “Czarne mleko” Safak – otrzymana dzisiaj od Wydawnictwa Literackiego. Czytania książek z tego stosiku już się kompletnie nie mogę doczekać! Co za cudeńka na mnie czekają. Muszę sobie po łapach dawać, by nie rzucić wszystkiego, co ważne na dzisiaj i nie zacząć czytać! W ogóle dawno żadne stosiki nie sprawiły mi AŻ takiej radości, jak te   Życzę Wam wszystkim cudownego weekendu, najlepiej spędzonego na czytaniu   Ja aktualnie choruję i niestety wpływa to minusowo na moją wydolność roboczo-czytelniczą i się wściekam. A na dodatek w niedzielę wyjeżdżam prowadzić kolejne szkolenie. Wracam 30 września. Trzymajcie za mnie kciuki!   By Agnieszka Tatera                                    Zamieszczone w Książki, Stosiki   22 