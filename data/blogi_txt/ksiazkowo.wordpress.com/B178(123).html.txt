paź 6 2010 Dwie dobre wiadomości! W końcu wróciłam do “żywych”   Właściwie, to miałam internet już wczoraj w godzinach popołudniowych, ale rozkłada mnie przeziębienie i sił oraz ochoty do pisania niewiele. Ale w końcu dzisiaj poczułam się zmotywowana, bo mam aż dwie dobre wiadomości   Przynajmniej dla mnie   Dobra wiadomość numer 1 Od dwóch dni można znaleźć online nowy numer magazynu literackiego “Archipelag”. Tematem przewodnim tego numeru jest dom.  Możecie tam odkryć domy sławnych pisarzy, poznać różne punkty widzenia dotyczące tego, jakże istotnego dla nas miejsca, odkryć wizję ogniska domowego oraz poznać tajemnice kamienic. A to wszystko okraszone recenzjami wielu książek, wydanych zarówno w Polsce, jak i tylko poza jej granicami oraz wieloma artykułami związanymi z książkami. Mamy tam również artykuły dotyczące autorów – np. z Nabokovem czy C.S. Lewisem. A to wszystko okraszone na dodatek komiksem i quizem, czyż nie ciekawie? Chcecie poznać pracę w wydawnictwie od podszewki? A może macie ochotę na spotkanie z Pawłem Huelle? Interesuje Was co działo się na Targach Książki w Warszawie?  Polecam z całego serca ten magazyn tworzony wolontarystycznie przez pasjonatki książek z wielu miast i krajów! Dołączcie do grona czytelników    Dobra wiadomość numer 2 Dzisiaj, gdy wróciłam zmęczona z całodziennego biegania po mieście i załatwiania różnych spraw czekał namnie mail gratulujący wygranej   Ale o co chodzi? Okazało się, że moja recenzja “Wielkiego bazaru kolejowego” Paula Theroux uzyskała tytuł recenzji miesiąca na portalu Lektury Reportera! Szczegóły tutaj. Niezmiernie mnie to cieszy!   Kolejna recenzja już jutro, a przynajmniej mam taką nadzieję     By Agnieszka Tatera                                    Zamieszczone w Książki   3 