sie 24 2011 Mój ci on! Jak część z Was wie – złamałam się i pękłam   Przez długie miesiące zastrzegałam się, że e-booki to zło. Tylko czytałam je na monitorze komputerowym, więc nic dziwnego, że były złem – nie są od tego, by je czytać na takich ekranach. Potem zarzekałam się, że czytnik to dno, jak można czytać na monitorze, bez dotyku, zapachu etc. Do czasu jednak – dostałam książkę do recenzji w formacie elektronicznym. Byłam u znajomych, którzy posiadają czytnik i pożyczyli mi go, bym mogła czytać wygodniej, niż na monitorze komputerowym. I zaczęłam się łamać. Przeczytałam jedną książkę, potem drugą i wsiąkłam. Decyzja powoli zapadała: chcę czytnik. Ostatnio dostaję – ze względu na specjalną współpracę – dużo plików elektronicznych. Postanowiłam więc i wykonałam postanowienie: kupiłam Kindle 3 WiFi   W piątek został zamówiony, a wczoraj wylądował w moich dłoniach, 2 dni przed wyznaczonym terminem!    Po pierwszym osłupieniu (jaki on wąziutki, jaki malutki, jaki leciutki!), zabrałam się za oswajanie Kundelka-Kindelka   Najpierw musiałam poznać podstawy podstaw, potem popracowałam na programie Calibre, by przekonwertować kilka e-booków na odpowiedni format. Ale wpadłam w szaleństwo i teraz mam już na dysku chyba z kilkaset e-booków! Nie muszę się zbytnio ograniczać, bo Kindle może pomieścić do 3500 książek, a przy czytaniu bateria powinna wystarczyć na około 2 miesiące.  Po jednym dniu użytkowania widzę następujące zalety: - waga i rozmiar (nie to, co książka z 500 czy 1000 stron!), - pojemność dysku i czas użytkowania baterii, - możliwość dopasowywania czcionki – aż 8 rozmiarów do wyboru, - możliwość ustawiania odległości między wersami, ilości słów w wersach, rodzaju czcionki. - możliwość podkreślania, robienia notatek, ustawiania zakładek. - 2 słowniki na dysku, które natychmiast sprawdzą dane słowo, - szybkie “przewracanie” strony, - dobry kontrast tła i czcionki, - ekran ma technologię e-papieru, więc nie świeci (jak ekrany w komórkach czy monitory komputerowe) i nie męczy oczu. To tyle tak na szybko. Wad na razie brak. Przyznaję, że po tym jednym dniu już jestem mocno zakochana w swym czytniku i zdecydowanie będę wybierać – przy posiadaniu dwóch wersji – wersję elektroniczną, czyta się świetnie   Co nie zmienia faktu, że będę też czytać książki drukowane. Zresztą to nie jest sytuacja z wyborem “albo-albo”. Nikt nie żąda czytania tylko książek elektronicznym, raczej uzupełnia się całość: książki   Czytamy książi drukowane, książki elektroniczne, słuchamy audiobooków, czytamy książki w odcinkach. To wszystko są książki   A sumując: czytnikowi mówię zdecydowane TAK! I zamierzam z nim robić między innymi to:  By Agnieszka Tatera                                    Zamieszczone w Książki, Ogólne, Przemyślenia i inne takie   58 