lis 26 2010 Piątek? Czyli pora na stosik ;) Rzuciło mi się w oczy, że pojawiło się już dzisiaj sporo stosików na blogach. Najwidoczniej to dobry czas na dzielenie się szczęściem   Ja też w końcu dzisiaj zdołałam zrobić fotki stosidłu, które do mnie w tym tygodniu przybyło.  - “Strażnik muszli” został upolowany za 2,25 zł na Allegro. Cieszy mnie to, bo bardzo lubię książki Divakaruni i staram się uzbierać wszystko, co jest przetłumaczone na język polski. - “Dziwne losy Jane Eyre” oraz “Żona kuchennego boga” również upolowałam za kilka złotych na Allegro. Pierwsza książka została zakupiona w celu niwelowania mojej nieznajomości części klasyków, a książka Tan dlatego, że lubię jej twórczość. - “Diamentowy wiek” udało mi się pobrać na Podaju. - “Noc i dzień” to książka od Wydawnictwa Literackiego. Moja pierwsza książkia Woolf!  - “Świat według psa” to również książka od Wydawnictwa Literackiego. - “Powrót do domu” to efekt wymiany na Biblionetce. - “Trzy połówki jabłka” to efekt wymiany podajowo- kolejkowej   - “Oko jelenia. Triumf Lisa Reinicke” to kolejna wymiana, tym razem na Lubimy czytać. - “Kudłata” oraz “Pod napięciem” to książki od Wydawnictwa Prószyński. - “Wiatr ze wschodu” oraz “Niepewne dni” otrzymałam od biblionetkowej znajomej w zamian za kilka moich staroci. - “Cesarzowa” – jak wyżej, od innej biblionetkowej znajomej. Coben zaplątał się przez przypadek – jest to od dawna moja książka, wróciła do mnie z pożyczki   A kolejne książki już zamówione! Dzisiaj miałam mocno “allegrowy” dzień (3 ksiązki u jednej użytkowniczki już zakupione, nad 2 się zastanawiam, ma bardzo przyjazne ceny ;p + nie wiem, czy jeszcze nie kupię “resztek z linii”, czyli 2 lub 3 książek Allende), no i dzięki Wykredowanej dorwałam książkę Cornwella za 10 zł i do tego dorzuciłam jeszcze “Ostatniego powiernika pierścienia” za 7 zł, a przesyłka w KDC do końca listopada to 3,99, bardzo przyjaźnie   Chciałam też się pochwalić dwoma wybranymi prezentami, które dostałam na urodziny Oto pierwszy, czekałam na niego długo, marudziłam, że chcę, w końcu rodzinka kupiła   To nic, że nie jest to dokładnie taki kolor, jaki bym chciała, ale drugiego sobie kupię sama, wiadomo, że parze raźniej   Czy mam go jakoś nazwać? Jak sądzicie? Drugi prezent, to prezent od grupki moich przyjaciół. Niezmiernie mi się ten komplet podoba: Wiedzieli, że marzy mi się coś Swarovskiego i voila! Dla tych kolczyków (oraz 2 innych par) specjalnie pojechałam dzisiaj przekłuć uszy ;p Proszę życzyć mi szybkiego ich gojenia oraz tego, bym mogła nosić wszystkie kolczyki, niezależnie od metalu, z którego będą zrobione bigle   To tyle na dzisiaj, uciekam czytać! PS. Jeżeli ktoś sądzi, że mógłby być potencjalnie zainteresowany trochę starszymi książkami, to proszę pisać maila, podeślę link do mojej listy.   By Agnieszka Tatera                                    Zamieszczone w Książki, Stosiki   17 