gru 9 2012 Śmieszne słowa, czyli statystyki prawdę Ci powiedzą ;) Niedziela to czas relaksu, więc postanowiłam poświęcić się błogiemu lenistwu i zamiast pisać recenzję, postanowiłam zajrzeć do statystyk. Zajrzałam, za głowę się złapałam i stwierdziłam, że muszę się tymi kwiatkami podzielić. Mój blog można znaleźć między innymi po takich frazach (pisownie oryginalna): - pies z opłatkiem - swoją drogą, ciekawe po kiego diabła ktoś poszukuje takiego zdjęcia (bo to zapewne o foto chodziło…) - jak napisać prośbe książki żeby ją przeczytać - oj, trzeba się podszkolić, koniecznie. Musi być po polsku i raczej poprawnie. - imię dla storczyka – proponuję Julian. Ewentualnie Romuald. Hm… A może Jan Cezary Emmanuel? - zo znaczy słowo snuć marzenie – hm… przykry jest sam fakt, że ktoś takiej informacji szuka. - ostra pompa z kawału – ale że o co chodzi?? - jak piszę się szczerze - chwali się to, że ktoś chce pisać szczerze, ale że nie wie, jak to zrobić…? - jak napisać że dana osoba już nie pracuje – jeny, mam nadzieję, że to nie moje szefostwo szukało takiej frazy   - aby umowic sie na spotkanie na targach - nie do końca kumam jaka jest różnica miedzy umawianiem się na spotkanie na targach, a poza nimi, ale życzę powodzenia. - ursula le guin nie lubię - przykro mi niezmiernie, ja lubię. Możemy ewentualnie podyskutować na ten temat, nie mam nic przeciwko temu. - koleki w satyrze - hęęęę? - wymyslamy dalsze losy kropelki - formowała się, formowała, aż spadła i rozbiła? Ewentualnie wpadła do kałuży/jeziora/morza/rzeki/strumyka/studni etc. - czy za miesiac listopad – oj, ktoś chyba ostro zaspał… - moje zdanie o targach książki - czy ono nie powinno być TWOJE? - bar książkowa – o, dobry pomysł, otworzę taki na emeryturze   - srednia ksiazek przeczytanych ma osobe na rok – ale na osobę w Polsce? Na świecie? We wszechświecie? - jak sie pisze nie dawają – nie dają! Na koniec clue całej listy, padłam po przeczytaniu i cały czas zastanawiam się, co też autor miał na myśli. Może ktoś mnie olśni i wyjaśni, o co chodzi? kura lubi być mala i lubiana.bo.tego nielubi robic  Pójdę się pozastanawiać dalej. A recenzję książki “Osobliwy dom pani Peregrine” przeczytacie u mnie jutro. Miłego popołudnia!   By Agnieszka Tatera                                    Zamieszczone w Blog, blogi                                    Tagged glupoty, relaks, slowa, smiech, smieszne, zabawa   13 