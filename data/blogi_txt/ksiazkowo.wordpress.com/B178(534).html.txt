cze 16 2012 Kłopot z nominacjami! Przyznam się Wam bez bicia – mam problem z nominowaniem książek do naszej nagrody – Złotej Zakładki. Przejrzałam to, co przeczytałam  w tym i w ubiegłym roku. Potem listę sprawdziłam pod kątem poprawności, bo przecież chodzi o książki wydane w 2011, a nie tylko przeczytane. Po przejrzeniu całości zostały mi tylko książki, które chciałabym nominować. Powiecie – no i gdzie ten problem? Sęk w tym, że jest ich 39! Tak, dobrze widzicie – 39 książek. Biorąc pod uwagę, że kategorii jest 9, a w każdej można nominować maksymalnie 3 książki, to teoretycznie daje to pole do popisu. Ale tylko teoretycznie, bo wiele z tych książek pasuje do więcej niż jednej kategorii   A to są takie fajne książki! Zdecydowanie chcę nominować – tylko jeszcze nie do końca wiem, w jakich kategoriach – te książki: - “Nakręcana dziewczyna, Pompa numer 6″ Paolo Bacigalupi, - “Pieśń ognia” William Nicholson, - “Ksiądz Rafał. Niespokojne czasy” Maciej Grabski, - “Król z żelaza” Maurice Druon (nowe tłumaczenie), - “Dżozef” Jakub Małecki, - “Sorry” i “Ty” Zoran Drvenkar, - “Zawsze przy mnie stój” Carolyn Jess-Cooke, - “Ród Aszura” Nadżib Mahfuz, - “Paranormalność” Kiersten White, - “Gaumardżos. Opowieści z Gruzji” Anna Dziewit-Meller, Marcin Meller, - “Pasja według Einara” Elżbieta Cherezińska - “Taniec z diabłem” Sherrilyn Kenyon, - “Imperium wampirów” Clay i Susan Griffith, - “Babskie gadanie” Izabela Pietrzyk, - “Sekretna córka” Shilpi Somaya Gowda, - “Żyjący z wilkami” Shaun Ellis, Penny Junor, - “Mroczne szlaeństwo” Karen Marie Moning, - “Dallas ’63″ Stephen King, - “Cukiernia pod Amorem” – 3 tom – Małgorzata Gutowska- Adamczyk, - “W północ się odzieję” Terry Pratchett (nowe tłumaczenie). Te pogrubione, to są moje pewniaki. A to jeszcze nie koniec! Jest jeszcze grupa książek, która mnie z tych, czy innych powodów bardzo kusi i też chciałabym je nominować. Ciekawe, jak zdołam to wszystko ogarnąć   Do tych książek należą: “Mariola, moje krople”, “Wampir z M-3″, “Ucieczka z Auschwitz”, “Tatami kontra krzesła: O Japończykach i Japonii”, “Księga Sandry”, “Objęcia nocy”, “Dobrani”, “Trucicielka”, “Pałac północy”, “Przywoływacz burz”, “EONA”, “Dziewczyny wojenne”, trzeci tom “1Q84″, “Czarne mleko”, “Szamanka od umarlaków” oraz “Jasper Jones”. A trzydziestą dziewiątą zapewne będzie aktualnie czytana książka – “Brylantowy miecz, drewniany miecz”. Powiedźcie sami – niezły problem, co?? A jak to wygląda/ło u Was? Było prosto, czy może nie mogliście się zdecydować? Nie zmienia to faktu, że wszystkich blogerów piszących o książkach zapraszam do udziału w Złotej Zakładce! Nominujcie książki, które są dla Was ważne, a potem bierzcie udział w głosowaniu! Na osoby biorące udział w tej edycji czekają również nagrody książkowe! Wszystkie informacje znajdziecie TUTAJ.   By Agnieszka Tatera                                    Zamieszczone w Książki, Złota Zakładka   19 