cze 3 2011 Popowrotowy stosik Wróciłam i żyję   Żadna bakteria coli, czy też inna mnie (chyba!) nie dopadła. Wróciłam wczoraj, ale po wylądowaniu przez cały dzień miałam spotkanie z przemiłymi biblionetkowiczami z Poznania. Było super, w związku z czym planuję niedługo pojechać do nich znowu   W czasie mojej nieobecności uzbierał się kolejny stosik, zresztą – zobaczcie sami   Od góry: - “Moja piękna pralnia” Kureishi – prezent od znajomej blogerko-kolejkowiczki Dzięki! - “Adibas” Burczuladze – od Wydawnictwa Claroscuro. - “Kochałam księcia Józefa”, “Panna Trau” Muszyńskiej-Hoffmannowej oraz “Pokolenie Teresy” Jackiewiczowej – pakiet pobrany na Podaju. “Pokolenie Teresy” zrobiło na mnie wielkie wrażenie, czytałam kilka razy, ale mój egzemplarz średnio się już do lektury nadaje. Skusiłam się więc na podajowy egzemplarz, a miły użytkownik zgodził się dorzucić dwie książki autorki, której inną książką – “Panny z kamienicy Pod Fortuną” – zaczytywałam się jako podlotek. - “Szeherezada” O’Neill – również pobrana na Podaju. - “Brama wezyra” Adalida oraz “Pielgrzymki” Soudena – książki od Wydawnictwa Bellona. Pierwsza jest kontynuacją, posiadam pierwszy tom, więc chciałam sprawdzić, co będzie dalej. A druga mnie skusiła faktem, że opowiada o 20 miejscach tłumnie odwiedzanych przez pielgrzymów. Intrygują mnie świątynie i klasztory wszelkiej maści, religia w tym przypadku nie jest ważna, więc nie mogłam się oprzeć takiej propozycji. Chciałabym Wam również pokazać jaką piękną paczkę przygotowała dla mnie Pani Agnieszka z Wydawnictwa Otwarte.  Pięknie wydana książka “Tygrysie Wzgórza” Mandanny, do tego dwa pięknie zdjęcia ukazujące Indie, kawa oczyszczona i nieoczyszona, laski cynamonu oraz prześliczny czerwony kamyk (ciekawe skąd wiedziała, że to mój ulubiony kolor!). Bardzo ciekawa niespodzianka   W ciągu weekendu zamierzam odpoczywać po pisaniu wniosku o grant, tworzeniu kilku innych dokumentów oraz podróży do Frankfurtu. Co będę robić? No cóż ja mogę robić?   Czytać naturalnie. A Wam życzę cudownego weekendu, oczywiście spędzonego w sposób, który Wam najbardziej odpowiada   PS. Niemiła wiadomość: mój przecudowny i ukochany Pan Kot zniknął już prawie 2 tygodnie temu   Nikt nic nie wie, żadnych śladów, zaczynamy myśleć, że otruł się czymś lub że dorwały go psy   Powoli dojrzewamy do przygarnięcia jakiegoś maluszka, najchętniej tricolora, ale niekoniecznie. Jednak Pana Kota żaden kicio nie zastąpi, bo to był(jest?) kot nad koty! Mądry, szybko się uczył, grzeczny, pieszczoch do potęgi n-tej, niczego go nie trzeba było uczyć, wszystko sam wiedział, nigdy nie miałam jeszcze takiego kota. Dlaczego musiało się tak stać?!         By Agnieszka Tatera                                    Zamieszczone w Książki, Stosiki   11 