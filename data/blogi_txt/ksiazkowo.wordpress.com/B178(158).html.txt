gru 10 2010 Tradycji ciąg dalszy, czyli zdążyłam ;) Ufff… Ledwo, ledwo, ale zdążyłam. Będzie kolejny stosik   A raczej część druga stosu z poniedziałku. A już myślałam, że nie dam rady! Dentysta, zakupy “prezentowe”, w międzyczasie niezła migrena leczona lekarstwami łykanymi w aptece, w biegu między jednym sklepem a drugim. A potem cudowne spotkanie autorskie z Wojtkiem Góreckim! Było bardzo ciekawie, tylko pani z biblioteki zbyt szybko zakończyła spotkanie, wszyscy byli niezadowoleni, a jej pewnie spieszyło się do domu :/ Za to Wojtek – po udzieleniu wywiadu – dołączył do naszego mini-spotkania biblionetkowego i przegadaliśmy kolejne 3 godziny! Niezmiernie ciekawy człowiek, jak i wszyscy, którzy dzisiaj się spotkali “Za piecem”   Jestem więc niezmiernie zadowolona, że udało się to spotkanie zorganizować   Przechodząc do moich nowych przyjaciół, to poznajcie: Piękny stosik, prawda? Od dołu: - “Toliny. Wystrzałowe opowieści dla dzieci” – książka od portalu Lubimy czytać. - “Tradycje polskiego stołu” oraz “Rosyjski romans” to książki od wydawnictwa Muza. - Ta nieśmiała książka to ” Księga tysiąca i jednej nocy. Wybór” – prezent od pewnej miłej osoby z Biblionetki. - “Ostatni władca pierścienia” to pożyczka od kolejnej miłej biblionetkowo-podajowej osóbki   - “EON” to książka od wydawnictwa Telbit. - “Pani Avalonu” to efekt polowania na dalsze części cyklu, upolowana na Allegro. - “Zdrada w Krondorze” to książka pobrana na Podaju. - “I boję się snów” to efekt wymiany, a “Pływanie w negliżu” to prezent świąteczny od tej samej osoby! Mało tego! Oprócz powyższej książki dostałam też śliczne dodatki   Przemiłe życzenia, śliczna świąteczna świeczka oraz pierniczki   Czuję się ostatnio rozpieszczana! Trzymajcie kciuki za pojawienie się w końcu nowej recenzji! No i za dojazd jutro – sytuacja na zewnątrz wygląda coraz bardziej nieciekawie – na zmianę gołoledź i intensywne opady śniegu (jak to może być jednocześnie?), grrr… PS. Zapomniałam zrobić zdjęcie autografu, który zdobyłam, może następnym razem moja pamięć lepiej się spisze ;p PS2. Skończyłam dzisiaj czytać “Dożywocie” i ja chcęęęęęęę więcej, pożadam i żądam ;p Co za cudni bohaterowie   A Licho ma moją miłość bezgraniczną na wieki! Rozczulający z niego anioł, chcę takiego dla siebie     By Agnieszka Tatera                                    Zamieszczone w Książki, Stosiki   10 