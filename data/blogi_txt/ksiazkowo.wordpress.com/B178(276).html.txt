maj 15 2011 Uśmiechnij się! Zacofany w lekturze ponownie mnie zainspirował. Nie, tym razem nie recenzją, ale notką o frazach z wyszukiwarki   Spojrzałam i ja w niezmierzone statystyki mego własnego bloga i złapałam się za głowę. Dlaczego? Na przykład dlatego, że w życiu nie domyśliłabym się, że w tym tygodniu kilka osób trafiło do mnie po frazie “wystawiamy książki na pokaz jak wielki otwarty mózg”. Hm… Muszę przyznać, że faktycznie – ukazując to, co czytamy, po części ukazujemy to, co mamy w głowie. Pokaż mi co czytasz, a powiem ci kim jesteś   “Tipsy zielone” powinnam zwalić na Zacofanego i jego podstępne komentarze powodujące, że trafiają do mnie osoby poszukujące porad kosmetycznych   A bardzo zastanawia mnie fakt, o czym to ja pisałam, że trafia się do mnie również przez frazę “dziecko za kratkami”, strach się bać! “Orchidea cesarska” – nawet nie wiedziałam, że jest taki kwiat orchidee są prześliczne, więc jeżeli taka odmiana istnieje, to zapewne jest cudowna   Statystyki twierdzą, że stałam się specjalistką książek recenzyjnych, w różnorakich wersjach istnieje chyba z kilkanaście (w tym tygodniu!) fraz typu “propozycja współpracy wydawnictwa książki do recenzji”. Naprawdę, istnieje już wiele wątków, w których o tym mowa, nie zamierzam tworzyć notki na ten temat, przepraszam   “Najwyzej oceniana ksiazka-życiowa 2010″ – to trudne pytanie, ale dla mnie byłaby to książka “Siostra mojego serca” Divakaruni. Oprócz tego “Anna Karenina” Tołstoja oraz “Czarne słońce” Redmonda. Bo rozumiem, że nie o reportaże autorowi/ce chodziło  “Ile książek przeczytali polacy 2010″ – zapewne pomoże GUS lub Instytut Książki. Ile by ich nie przeczytali i tak uważam, że powinni przeczytać więcej   ”Skandynawskie kryminaly lubie” – ja też! I sama nie wiem dlaczego!  Obawiam się, że nie pomogę w kewestii “ksiązki o wpływie niewidzialny przyjaciół na dzieci”, nie mam pojecia, jaki jest ich wpływ. Tak samo tajemnicze dla mnie jest zapytanie “jaki w pływ bohatera wywarł jego pasja do czytania książek” – zapewne jest to indywidualna sprawa   “Pytania do autora” należy wymyślić samemu   W końcu kto ma wiedzieć, jakie emocje w Was wzbudziła dana książka, co było w niej ważnego, zastanawiającego, zaskakującego? “Miesiac marzec wymienne” – ale że o co chodzi?  “Bibliofil słowa” – słowa używane przez bibliofila? Hm… brak miejsca, stosy, brak czasu, podwójne rzędy na półkach, kurz, brak czasu, brak miejsca, księgarnie, biblioteki… To byłyby chyba główne słowa  “Czytam coraz lepiej” – brawo! Jestem z osoby wyszukującej bardzo dumna! “Magia krwawi” – mam jednak nadzieję, że się nie wykrwawi, bo co by się stało z moją ukochaną fantasy? Magio, żyj! “Mag z innego wiatru” – jak nie ten wiatr, to inny, ważne, żeby był pomocny Przyznam, że zaskoczył mnie “smok na głowę” i nie jest dla mnie jasne, czego dana osoba szukała   “To prawda, że w końcu wielkość biblioteki ma znaczenie” – no tak, oczywiście, że ma, gdzie mają przechowywać te wszystkie tomy, które my chcemy przeczytać? A znowu totalny przeskok tematyczny to “liczba wcieleń u psa”. Wiem, że kot ma siedem lub dziewięć (zależy od przyjętej wersji), ale ile ma pies? A wracając do książek, to pojawiła się też kwestia “ocenianie książek” – sprawa to bardzo indywidualna, trzeba sobie wypracował własne zasady oceniania i tego się trzymać  “Coraz mniej osób na pogrzebach” to zjawisko albo niepokojące (zanik tradycji), albo pozytywne (budowanie nowej tradycji). Osobiście wolałabym nie poruszać tego tematu – “opisz ostatnie dni judasza”  “Cos z pasja opowiadanie” – najlepiej odkryć własną pasję i napisać o niej. “Przykład zrecenzowanej sensacji na ksiazce?” brzmi tajemniczo… A “przykład nieistniejącej rzeczy” to wręcz pytanie filozoficzne! Poszukiwanie frazy “napisz krytyczna recenzje ostatnio przeczytaniej ksiazki” wskazuje na to, że ktoś nie przeczytał książki lub że nie umie pisać krytycznie   A czasami wskazane jest wręcz “siedzieć i słuchać narazie”, przydatne w nauce i obserwacji  “Dlaczego chciałbyś/chciałabyś wygrać książkę” – a dlaczego ja miałabym odpowiadać na takie pytanie w czyimś imieniu?   Nie mam niestety pojęcia  ”czy bedzie 5 tom “wiedźma” olgi gromyko”. To kwiatki z tego tygodnia   Jednak generalnie króluje wyszukiwanie albo po tytułach, albo po nazwiskach autorów. Czasami występują tematy (zespół Downa, ksiązki o pobycie w Auschwitz etc.). A najbardziej cieszą mnie wyszukiwania po nazwie mojego bloga lub imieniu i nazwisku Sprawdzanie tych statystyk sprawiło mi dużą frajdę, mam nadzieję, że u Was też wywoła uśmiech na twarzy     By Agnieszka Tatera                                    Zamieszczone w Książki, Ogólne, Przemyślenia i inne takie   8 