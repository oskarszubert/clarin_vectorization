maj 1 2012 Podsumowanie miesiąca – kwiecień 2012 Zrobiłam przed momentem podsumowanie miesięczne i zadziwiłam sama siebie, bo wyszło na to, że mimo tego, że miesiąc był dla mnie o wiele bardziej aktywny, to i tak przeczytałam, więcej niż w marcu! Niespodzianka. Chociaż pewną zasługę może tu mieć podróż do/z domu, gdzie mam dobrych kilka godzin na czytanie   W kwietniu przeczytałam 10 książek. Jestem w trakcie słuchania “Służących” i bardzo mi się podoba. Zresztą sama książka jest niesamowita. Nie kupiłam też żadnej książki! Coraz bardziej podoba mi się ta tendencja, bo zaczynam w końcu czuć, że czytam własne książki, które stały na półkach od lat, kończę cykle, czytam pożyczone, które również długo czekały na swoją kolej. To jest wyśmienite uczucie! Zyskałam chyba ze 3 książki recenzyjne, kilka prezentów, książek pobranych na Fincie czy Podaju. Ale generalnie zbyt wielu stosików nie było w tym miesiącu, chyba dwa? Wśród przeczytanych w kwietniu były: - 4 książki do recenzji, - 1 książka do recenzji wewnętrznej, - 3 książki własne, - 2 książki pożyczone. I tym samym jest to pierwszy miesiąc od nie wiem kiedy, w którym przeczytałam tyle samo książek recenzyjnych, co wszystkich innych. W końcu! Ostatnio podsumowałam i wyszło mi na to, że od początku wyzwania “Z półki” przeczytałam 9 książek własnych, więc zbliżam się do końca drugiego poziomu, który to sobie ustawiłam jako poziom na cały rok! Więc jest szansa, że do końca roku przeskoczę do najwyższego, czwartego, poziomu i będę z tego niezmiernie dumna Jest to pierwsze z wyzwań, którego realizacja wychodzi mi bardzo dobrze! Średnia ocen książek przeczytanych w marcu jest jedną z niższych od początku roku i wynosi 4,4. Przeczytałam łącznie 3702 strony, czyli prawie o 900 więcej niż w marcu! Średnio jednak wychodzi mi na to, że czytałam książki cieńsze, niż w marcu, bo przeciętnie miały 336 stron. Na blogu opisałam 7 z tych książek, tej do recenzji wewnętrznej nie mogę tu opisać, a jedną pozostałą opiszę na dniach. Ostatnia z listy, to książka z mojej pracy, więc nie chcę jej tu opisywać, by mi nikt stronniczości nie zarzucił :p Wychodzi na to, że opisałam (ok, opiszę   ) wszystkie, które mogłam opisać w tym miesiącu. Odkrycie miesiąca? Zdecydowanie będzie to książka “W twoich rękach. Dziennik matki”! Za wiarę, nadzieję i miłość   Za ogromny optymizm i motywację. Za pokazanie pięknej wytrwałości i determinacji. Bardzo dobra była także książka “Utalentowana”, a niesamowicie wyróżniała się swoim odjechaniem “Księga kłamców” (którą opiszę na dniach). Gniot miesiąca? Tutaj także nie mam wątpliwości – jest to “Meksykański romans”, o którym nawet nic nie chce mi się pisać, wszystko macie w recenzji. Plany na maj? Będą książkowe, ale raczej mało czytelnicze   Jutro po pracy jadę do rodziców, gdzie spędzę czas do niedzieli, ale nie wiem na ile czytelniczo, bo chcę pobyć z rodzinką, spotkać się ze znajomymi, pójść do dentysty. A po powrocie wpadnę w wir przygotowań, bo na dniach zaczną sie Warszawskie Targi Książki! To będzie czas wyjęty z życiorysu, pewnie będę biegać z rozwianym włosem. Jednakże z chęcią będę spotykać znajomych blogerów, więc wszystkie osoby zainteresowane spotkaniem proszę o komentarz lub mail, to podam Wam mój numer i jakoś się będziemy umawiać. A zanim TK się skończą, to już będę w drodzę – jadę jako “opiekunka” jednej z zagranicznych autorek do Krakowa, gdzie ma ona nagranie dla TVN-u i spotkanie autorskie. Jak wrócę to będzie już 16 maja i pewnie dopiero wtedy odetchnę, przynajmniej wieczorami   Tak wyglądają moje najbliższe plany, potem zobaczymy.    By Agnieszka Tatera                                    Zamieszczone w Książki, Podsumowanie   10 