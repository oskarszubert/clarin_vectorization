paź 31 2011 Targi Książki w Krakowie Będzie krótko i zwięźle. Wybieram się na targi w Krakowie, złożyło się na to wiele różnych czynników. Złośliwe zdrowie stara się przeszkodzić. Dopadło mnie przeziębienie + dzisiaj ułamał mi się ząb! Oczywiście teraz, jak nikt sensowny dzisiaj nie przyjmuje, a ja w środę chciałam już odbyć pierwszy etap podróży :/ Ech, nic to, załatwiłam sobie wizytę na środowe przedpołudnie i liczę na to, że dentysta chociaż tymczasowo ząb załata, a naprawiać będzie po moim powrocie. No, ale do rzeczy… W Krakowie będę zapewne w czwartek popołudniu, w zależności od systuacji na drogach i kierowcy. Zostaję pewnie do niedzieli lub poniedziałku, jeszcze nie wiem. I w związku z tym mam prośbo- propozycję   Jeżeli ktoś z Was się wybiera i ma ochotę na wspólne powłóczenie się po Krakowie / targach / spotkaniach autorskich – zapraszam do kontaktu. Niezależnie od dnia – o ile będę mogła, to zapraszam. Mój mail znajdziecie na tym właśnie blogu. Z wielką przyjemnością spotkam inne mole książkowe. Dziewczyny – Claudette oraz Kaś - organizują spotkanie blogerów w sobotę. Wszystkie szczegóły znajdziecie na ich blogach. Już się nie mogę doczekać – tylu wystawców, tylu autorów!   No i może w końcu uda mi się pójść na spotkanie autorskie Dehnela! Próbowałam już kilka razy, ale zawsze mi coś wypadało, co mnie powstrzymywało od udziału. Wybieracie się? PS. Osoby niemogące / niechcące przyjechać przepraszam za trucie na temat, który jest wałkowany powszechnie     By Agnieszka Tatera                                    Zamieszczone w Książki   14 