lis 3 2012 Garść zachwytów, vol. 2 *****  W połowie ranka deszcz ustał. Woda skapywała z drzew przy alamedzie, a krepa zwieszała się wilgotnymi sznurkami. Stał razem z końmi i przyglądał się orszakowi ślubnemu wychodzącemu z kościoła. Pan młody ubrany był w za duży czarny garnitur, w którym musiał czuć się, sądząc po jego rozpaczliwej minie, bardzo nieswojo, jakby nie przywykł jeszcze do noszenia ubrań. Jego wybranka wyglądała na zawstydzoną i z całych sił wczepiała się w rękaw męża. Przystanęli na schodach, pozując do obowiązkowej fotografii, a ich dziwne, uroczyste stroje na tle kościoła wyglądały cudownie, zupełnie jak na starych zdjęciach. Młoda para zestarzała się niemal natychmiast w sepiowych, monochromatycznych barwach deszczowego dnia, w zagubionej wśród gór wiosce. Na alamedzie staruszka w czarnym rebozo* przechylała stoły i krzesła, zlewając z nich wodę. Razem z innymi zaczęła rozstawiać jedzenie wyjmowane z wiader i koszyków, a obok stanęli trzej muzycy w uwalanych błotem srebrnych garniturach i z instrumentami w rękach. Pan młody podał żonie dłoń, pomagając jej ominąć kałużę ozlaną przed kościołem. Odbijały się w niej szare postaci na tle równie szarego nieba. Z orszaku wybiegł jakiś chłopczyk i skoczył w kałużę, rozpryskując wodę i błoto na wszystkich, po czym uciekł razem z bandą urwisów. Panna młoda przytuliła się do męża. Ten klął pod nosem i spoglądał za łobuziakami, ale nic nie mógł zrobić, a żona obejrzała sukienkę, spojrzała na męża i wybuchnęła śmiechem. Wtedy on także się roześmiał, a za nim cały orszak, i szli przez ulicę, śmiejąc się i patrząc po sobie, a kiedy weszli na alamedę orkiestra zaczęła grać. (str. 398-399) * rodzaj szala ***** Ta cudowna, barwa scena jakby żywcem wyjęta z filmu, pochodzi z książki “Rącze konie” Cormaka McCarthy’ego. Wiele tam mocnych, przejmujących czy skłaniających do refleksji scen, ale spośród wszystkich akurat tą chciałam się z Wami podzielić. Poczułam się, jakbym oglądała film, a w tym filmie scenę ukazującą szczęście. Chyba za kilka miesięcy obejrzę film na podstawie tej powieści, ciekawe, czy ta scena w ogóle tam się znajdzie. Zostało mi 20 stron książki do końca, ale już mogę ją z czystym sercem polecić, na wrażenia z lektury jednak poczekacie kilka dni. Obejrzałam właśnie trailer filmu. Postawili na wątki miłosne, które są tu bardzo ważne, powiedziałabym jednak, że jest tu o wiele więcej, ale o tym w recenzji. A na razie obejrzyjcie sami PS. Chyba zrobię sobie odpowiednią kategorię pod te moje zachwyty     By Agnieszka Tatera                                    Zamieszczone w cytat, Książki, Literatura współczesna, zagraniczna    Tagged cytat, film, książka, rącze konie, zachwyt   5 