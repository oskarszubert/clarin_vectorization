lut 5 2011 Trzy w jednym, czyli książkowy misz-masz Uzbierały mi się do Was trzy sprawy, będzie dłużyzna, więc proszę o cierpliwość   ***** Sprawa pierwsza: wyniki ankiety! Tym razem padło 150 głosów, wszystkim serdecznie dziękuję za udział!   Obiecuję, że wszystkie recenzje pojawią się w tym miesiącu, taki mam plan. Te trzy + zaległe dwie. Może to będzie “przekąska” na czas mojej nieobecności? A, tak, wyniki!   1. Złodziejka książek (Zusak Markus) – aż 52 głosy! – 35% 2. Ksiądz Rafał (Grabski Maciej) – 25 głosów – 17% 3. Dżuma (Camus Albert) – 18 głosów – 12% 4. Ogród Afrodyty (Stachniak Ewa) – 15 głosów – 10% Jako, że otrzymałam jednak egzemplarz “Księdza Rafała” do recenzji, więc tym samym “anuluję” jego udział w ankiecie. Automatycznie więc książki z miejsca 3 i 4 przesuwają się o jedno oczko w górę. A recenzja “Księdza Rafała” pojawi się już w najbliższych dniach. Jeszcze raz dziękuję za Wasze głosy i zapraszam do głosowania na początku marca! ***** Sprawa druga: serie i cykle   Tylko po łebkach, bo tym razem nie chcę się na tym skupić, tylko nadmienić istnienie pewnego zjawiska. Dlaczego często wydawnictwa nie trzymają się tej samej estetyki i planowania technicznego w czasie druku książek w seriach i cyklach. Zaczynam być na tym punkcie uczulona chyba   Najnowsze przykłady:                   W obydwóch przypadkach mam te same uwagi: różnice w wysokości książek (ok, może trudno jest tutaj zrobić to inaczej), ale przede wszystkim różne umieszczenie nazwisk, tytułów. A przy Kuszielu wkurzający wybór koloru czwartego tomu – jeżeli trzy tomy są w ciemnej stylistyce, to skąd nagle ta biała? Pasuje jak pięść do oka   No, ale może się zbytnio czepiam. Kiedyś napiszę jednak osobny wpis na ten temat, udokumentowany fotkami o wiele lepiej   ***** Ostatnia sprawa, to odrobina reklamy. Jak wiecie – reklama jest dźwignią handlu. Więc przypomnę Wam tylko, że gdy zamawiacie książki w Selkarze wchodząc na ich stronę przez logo umieszczone w lewej kolumnie, to pomagacie mi ciułać złotówki na dwa zbożne cele: kinkiety w sypialni (w końcu będę mogła poczytać w normalnych warunkach, a nie przy górnym świetle, więc oszczędzicie mi dalszych problemów zdrowotnych) oraz fotel do biurka (siedzę na starym, zwykłym krześle i mój kręgosłup już woła o pomstę do nieba   ech…). A żeby Was jeszcze bardziej zachęcić, to chciałam podzielić się z Wami wiadomością, że wyczytałam gdzieś w internecie (nie mogę znaleźć gdzie!), że powstała inicjatywa, by szał walentynkowy przekuć na coś sympatycznego dla moli książkowych i tego dnia (a właściwie nocy, bo akcja ma się odbywać o 00:30 w nocy z 14-ego na 15-ego lutego) sprezentować swoim bliskim książkę(i). Ten pomysł podoba mi się o wiele bardziej, niż tradycyjne prezenty walentynkowe i postanowiłam zasugerować to i owo   Listy oparte nie tylko na moich doświadczeniach. Do dzieła więc! By przejść na strony książek wystarczy kliknąć w linki. Prezenty unisex: 1. “Dożywocie” Marty Kisiel. 2. “Wciąż o tobie śnię” Fannie Flagg (to najnowsza książka, ale polecam i inne!) 3. “Mężczyźni, którzy nienawidzą kobiet” Stieg Larsson (właściwie całą trylogię!) 4. “Gringo wśród dzikich plemion” Wojciech Cejrowski 5. “Wampir z M-3″ Andrzej Pilipiuk 6. “Ksiądz Rafał” Maciej Grabski 7. “Zimowy monarcha” Bernard Cornwell 8. “Mgły Avalonu” Marion Zimmer Bradley 9. “Filary ziemi” Ken Follet 10. “Nigdziebądź“ Neil Gaiman   Ponoć bardziej dla niej… 1. “Duma i uprzedzenie” Jane Austen 2. “Siedem lat później” Emily Giffin 3. “Tysiąc wspaniałych słońc” Khaled Hosseini (oraz “Chłopiec z latawcem”) 4. “Chicago” Ala al-Aswani 5. “Cukiernia pod amorem” (tom 1 i 2) Małgorzata Gutowska-Adamczyk   Ponoć bardziej dla niego… 1. “Pustynna włócznia” (tom 1 i 2, chociaż głównie jeżeli wcześniej już przeczytany został “Malowany człowiek”) Peter V. Brett 2. “Miecz przeznaczenia” Andrzej Sapkowski 3. “Strzelec” Stephen Hunter 4. “Pod kopułą” Stephen King 5. “Jak zostać arktycznym ninja i inne przygody z Evelem Oliverem i wiceprezydentem Botswany” Richard Hammond I proszę na mnie nie krzyczeć, że tendencyjnie, że stereotypowo itd. Dostosowuję się tutaj do zachciewanek społecznego ogółu   Lista jest tendencyjna ;p Gdybym chciała zrobić naprawdę listę marzeń, to musiałabym spędzić kilka(naście) dni, a nie godzinę   A poza tym ja osobiście uważam, że właściwie każda z tych książek jest dla (prawie) każdego, wybór jest Wasz. A to tylko maciupeńki wyrywek z tysięcy książek, które są na stronie. Zapraszam do własnego wyboru według kryteriów, które są dla Was najważniejsze   A na dodatek Selkar oferuje teraz maluśką promocję walentynkową – wystarczy przy zamawianiu wpisać kod rabatowy c2baac, a otrzymacie 5% zniżki :) Kod rabatowy należy wpisać w specjalne pole przy składaniu zamówienia (krok 2, zakładka: Płatność). PS. Obiecuję, że będe Wam bardzo rzadko robić takie akcje reklamowe. Ale dzisiaj oczy razem z kręgosłupem podkręciły mi motywację   Jeżeli komuś to przeszkadza – przepraszam     By Agnieszka Tatera                                    Zamieszczone w Książki   31 