maj 13 2011 Stosik i przypominajki Stosik w tym tygodniu zrobił mi dużo radości, bo na kilka pozycji czekałam już długo lub intensywnie   Przepraszam za złą jakość zdjęcia, ale od rana dokucza mi jakieś lumbago, postrzał czy też inne korzonki, jak zwał, tak zwał, ważne, że boli :/ A oto stosik: Od góry: - “Pensjonat Sosnówka” Ulatowskiej razem z płytą z preludium – “Szyszka z Sosnówki” (czyta Dorota Segda) otrzymałam od Wydawnictwa Prószyński. W książce widzicie zakładkę, bo dorwała się do niej moja Mama, która czytała już pierwszy tom i zaraz zechciała czytać drugi   - “Mag niezależny Flossia Naren” Izmajłowej oraz “Księga Jesiennych Demonów” Grzędowicza to książki od Wydawnictwa Fabryka Słów. - trzy tomy z cyklu “Ania z Lechnickich Pól” – “Dziecięctwo”, “Młodość” oraz “Miłość Ani” Dunin-Kozickiej otrzymałam z wymiany. Ktoś mi kiedyś polecił, mam nadzieję, że faktycznie warto czytać   - “No cóż, za moich czasów…” Feher – po recenzji Zacofanego w lekturze sama zapragnęłam ją przeczytać   A potem znajoma biblionetkowiczka zaoferowała pożyczkę i już nie mogłam się oprzeć   - “Psy Tartaru” Łysiaka to efekt dalszego testowania pewnego protalu internetowego   - “Las Zębów i Rąk” Ryan to efekt zaakceptowania propozycji pierwszej recenzji dla Wydawnictwa Papierowy Księżyc   O stosik oparty stoi pierwszy tom z cyklu “Zwiadowcy”, który to przywędrował do mnie z Kolejkowa, ale zanim zdążyłam go przeczytać właścicielka zaproponowała mi wymianę. A ja już od dawna czaję się na ten cykl, więc z radością zaakceptowałam jej propozycję   Dzięki! Pora na przypominajki… ***** Tydzień czy dwa temu moja recenzja “Sorry” zajęła drugie miejsce w konkursie na recenzję tygodnia na portalu Na Kanapie. Nagrodą jest bon rabatowy uprawniający do zniżki – 15% na zakupy e-booków w serwisie nakanapie.pl. Ja nie mam na razie czytnika, a na monitorze czytać nie lubię, więc po konsultacji z administracją portalu postanowiłam oddać ten kod komuś, kto będzie zainteresowany. Kod nie ma ograniczeń czasowych i nie jest przypisany do mojego konta. Jeżeli zgłosi się tylko jedna osoba – kod oddam bez problemu. Jeżeli zainteresowanych byłoby więcej, to zrobię losowanie. Albo uzgodnicie sobie wszyscy razem jedno zbiorcze zamówienie Zgłoszenia przyjmuję do końca weekendu, czyli do północy w niedzielę. Nikt nie chce zrobić sobie tańszych zakupów? ***** Od poniedziałku na portalu Biblionetka gościem jest Maciej Grabski. Pamiętam, że obydwa tomy przygód Księdza Rafała miały sporo bardzo pozytywnych recenzji na blogach, więc pomyślałam, że może ktoś z Was byłby zainteresowany porozmawianiem z autorem, który jest przesympatycznym, ciepłym, otwartym i bystrym człowiekiem Jeżeli chcecie zadać pytania (lub chociaż przeczytać rozmowę), to zapraszamTUTAJ. A jeżeli dodatkowo chcecie brać udział w konkursach dla tych, którzy już czytali (a w najbliższych dniach dla tych, którzy jeszcze nie czytali), to zapraszam TUTAJ. Autor będzie z nami cały tydzień   ***** Widzę, że Blogger vel Blogspot wariuje :/ Zauważyłam to, jak chciałam się zgłosić do losowania u Kornwalii, a potem w oko wpadły mi znikające wpisy! Ech, mam nadzieję, że to długo nie potrwa, bo będzie posucha blogowa przez najbliższe dni   Pierwszy raz od dawna cieszę się, że prowadzę bloga na WordPressie   Miłego weekendu!   By Agnieszka Tatera                                    Zamieszczone w Książki, Ogólne, Stosiki   19 