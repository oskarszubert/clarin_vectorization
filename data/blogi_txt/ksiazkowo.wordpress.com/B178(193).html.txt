sty 21 2011 Jak co piątek: stosik + ogłoszenie ;) Najpierw ważne ogłoszenie! Znowu jesteście potrzebni moi drodzy! Potrzebna jest pomoc finansowa, ludzka lub przynajmniej rozesłanie tej informacji dalej. Bo znowu mam przykład tego, jacy są niektórzy ludzie! Jakiś gnój podpalił kojec z psem w środku! Pies cudem przeżył, jednak jest poparzony i zbierana jest teraz kasa, by go wyleczyć. Pomóżcie tak, jak tylko jesteście w stanie temu biednemu Kubie! Więcej szczegółów znajdziecie TUTAJ. ***** Czytam ostatnio zrywami. Jednego dnia pochłaniam olbrzymie ilości stron, a drugiego prawie nic. Poznaję też drugą książkę z gatunku science fiction. Dobra jest, ale dziwnie mi się czyta takie teksty   Dojrzewam też do napisania tekstu niekoniecznie dotyczącego książek, ale moich odczuć, pomarudzę sobie odrobinkę   Może nawet jutro. Tydzień był w sam raz, ani zawalony przesyłkami, ani pusty   Kilka książek do recenzji, kilka upolowanych (ale nie kupionych całe szczęście!).  Z boku widzicie pamiątkę, którą przywiozła mi przyjaciółka z jej letniego wyjazdu na wyspę słoneczną i gorącą. Zachciało mi się słońca, lata, ciepełka i dlatego chociaż tak symbolicznie chciałam je tu uwzględnić. A stosik pod palmą w wersji polskiej, czyli pod juką   A od góry: - “O radości” ojca Knabita – pod wpływem pozytywnej recenzji innej książki tego autora, którą to czytałam na blogu Pabla zdecydowałam się ją pobrać na Podaju. Już przeczytałam, całkiem ciekawa lektura. - “Oryks i Derkacz” Atwood – od znajomej. - “Jak żołnierz gramofon reperował” Stanisic – w ramach akcji Kolejkowo, w końcu dorwałam!   - “Kwestia równowagi” Fishman – od Wydawnictwa Prószyński. - “Szczeniaki” Siedleckiej – pod wpływem recenzji Grzesia nabrałam na lekturę tej książki wielkiej ochoty, a że akurat na Biblionetce jedna dziewczyna chciała wymienić, więc skorzystałam z okazji   - “Mariola, moje krople…” Gutowskiej- Adamczyk, “Córka Agamemnona” Kadare, “Biblioteka cieni” Birkegaarda oraz “Ucieczka z Auschwitz” Pogożewa to książki od Wydawnictwa Świat Książki   Książkę “Mariola, moje krople…” właśnie czytam, już przekroczyłam połowę, więc pewnie na początku przyszłego tygodnia będzie recenzja. **** Jak już chciałam nacisnąć przycisk “opublikuj”, to usłyszałam dzwonek do drzwi. Okazało się, że to kurier z książkami od Wydawnictwa PWN. Otóż postanowiłam popracować nad swoją polszczyzną   Od ukończenia liceum trochę czasu upłynęło, na studiach języka polskiego nie miałam, więc przyda się odświeżenie. I tak oto zostałam dzisiaj dumną posiadaczką trzech – na zdjęciu nierozpakowanych jeszcze z folii – książek: Będę je podczytywała powolutku, żeby lepiej się wiedza w głowie umościła   Ciekawe, jak mi to pójdzie, bo szczerze pisząc, to tak, jak uwielbiam czytanie książek i jak lubiłam pisanie wypracowań, tak od zawsze nie lubiłam gramatyki i ortografii. Niezależnie od języka Polski, niemiecki, francuski, rosyjski, macedoński – wszystko jedno. Chyba nie lubię reguł   A może do nich dojrzałam? Miłego weekendu moi drodzy! Mnóstwo spokoju i czasu na czytanie  By Agnieszka Tatera                                    Zamieszczone w Książki, Ogólne, Stosiki   25 