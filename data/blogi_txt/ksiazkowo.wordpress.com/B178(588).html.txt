paź 13 2012 “Smaczki” z pierwszego dnia Blog Forum Gdańsk 2012 Pobudka o 3:20, barbarzyństwo istne, szczególnie po kilku źle przespanych godzinach. Trasa  Warszawa – Gdańsk przejechana – w deszczu! – w cztery godziny, to zasługa “kierowniczki”. PGE Arena bardzo fajnym obiektem jest   Robi wrażenie. Kawa, pierwsze spotkania ze znajomymi, poznawanie nowych ludzi. Pierwsza prelekcja – masło maślane, miałam trochę wrażenie, że – kolejny raz! – gość z zagranicy miał mimo wszystko wrażenie, że przyjechał oświecać “dzikich”, co też można robić za pomocą Internetu. Ale może ja skrzywiona jestem. Następnie Segritta z ciekawą prezentacją a propos pisania angażującego. Raczej dosyć podstawowe prawdy, ale przedstawione fajnie, z jajem, okraszone ciekawostkami. Następnie prezentacja o cenzorowaniu blogosfery, która okazała się być robiona według podejścia prawnego, bardziej teoretyczna, niż oczekiwałam. Ale po niej zrobiło się bardziej energicznie i aktywnie, bo odbył się panel “hejters gonna hejt”, czyli o internetowym trollowaniu, języku nienawiści i radzeniu sobie z tymże zjawiskiem. Interesująco, sporo sprzecznych opinii – od ignorowania po tępienie. Po obiedzie zjazd energii ostro w dóóóół. Dyskusja “poprawna polszczyzna vs. językowy fristajl” była ciekawa, gwiazdorzył tutaj najbardziej Tymon Tymański, ale robił to w całkiem fajny sposób. Potem “Promocja treści z wykorzystaniem mediów społecznościowych” – byłoby dobrze, gdyby nie fakt, że prelegenta pożarła trema, straszliwie się denerwował i wiele razy się do tego publicznie przyznawał. Na koniec “Jak zbudować, zarządzać i zniszczyć społeczność bloga?”, prowadzenie Tomek Tomczyk vel Kominek. Można wiele o nim mówić, pozytywnie, negatywnie, jak kto woli, ale charyzmy mu odmówić nie można. Jedna z ciekawszych prezentacji dzisiejszego dnia.  Zdjęcie Blog Forum Gdańsk Kilka kwiatków, które dzisiaj pod wpływem emocji – na gorąco – wrzucałam na Twittera. Wnioski pełniejsze dopiero, jak się wyśpię   - Hejterstwo jako wstęp do rzeczywistej agresji w realu? - Jesteś w ciąży,nie masz kasy, to my Ci damy. Czyli sposób na hejtera. - Shejterowany hejter, czyli hejterstwo sprawiedliwe? - Nowomowa: Upadkowy dżobik (Tymon Tymański) - Co czytałeś? Joyce’a. O kurwa, zajebiście, ja pierdolę! (z panelu o polszczyźnie) -  10 odwiedzających i komentujących osób, to nie jest społeczność (Kominek) - Bloger się boi społeczności. Ma pełne gacie, gdy jakiś czytelnik pogrozi mu palcem (Kominek) - Jeśli nie potrafisz sprzedać swojego tekstu, to jesteś słabym blogerem (Kominek) - Kominek – Kuba Wojewódzki blogosfery? (interpretacja zapytania z sali) To na teraz wszystko, tak na szybko. Teraz prysznic, chwilka relaksu i wyjazd na imprezę integracyjną. Ciekawe, czy dociągnę do 24 h bez snu, czy jednak padnę wcześniej… A Was zostawię ze zdjęciem – dowodem na to, że bloger może się dorobić “realnych” fanów    Zacytuję za autorem zdjęcia (Krzysztof Kotkowicz) – “Pan nas wpuści, prosiiiiiimyyyyyy… My tylko na chwilę, po autograf do Kominka”.  By Agnieszka Tatera                                    Zamieszczone w Blog, media                                    Tagged blog forum gdansk 2012, blogi, blogosfera, hejter, kominek, segritta   7 