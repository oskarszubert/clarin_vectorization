lis 18 2011 Stos z niespodziankami Ledwo zipię. Okazało się, że choróbsko nie jest dla mnie tak łaskawe, jak myślałam i ciągle mnie trzyma w szponach. Postanowiłam dzisiaj pojechać do Torunia, gdzie miałam okazję zjeść obiad z Małgorzatą Gutowską-Adamczyk, Renatą Czarnecką i dwójką przemiłych pracowników Książnicy Kopernikańskiej. Było bardzo miło i ciekawie, jednak potem okazało się, że w sumie prawie 4 godziny podróży i godzina czekania to trochę za dużo na mój chory organizm. Ale zanim padnę na kanapę z książką w ręku, musi się stać zadość tradycji stosikowej   Na zdjęciu nie zobaczycie książki “Willa” Magdaleny Zimniak, bo porwała (tzn. pożyczyła   ) ją moja Mama i już czyta. A dostałam ją od Biblionetkowego Mikołaja, który przysłał ją przy pomocy dwóch przecudnych elfów, którym bardzo dziękuję :* A na fotce od góry znajdziecie: - “W naszym domu” Picoult – z biblioteki, po przerwie spowodowanej podróżami wracam do uczestniczenia w spotkaniach DKK. - “Co się wydarzyło w Madison County” Waller oraz “Wilczy brat” Paver – to kolejna odsłona Biblionetkowego Mikołaja. Dziękuję za prezenty! - “Milczące psy” Łysiak – pobrana na Podaju. - “Accelerando” Stross oraz “Viriconium” Harrison – obydwie kupione na Allegro. 15,40 i 19,90 zł, według mnie – dobry biznes    Jak co tydzień – życzę Wam miłego weekendu! Ja swój – po raz pierwszy od jakiegoś czasu – spędzę w domu, na czytaniu, spaniu i czynnościach wymagających niewielkiego wysiłku, w końcu jestem chora   Bardzo mi się ta wizja lenistwa podoba! A co Wy będziecie robili?   By Agnieszka Tatera                                    Zamieszczone w Książki, Stosiki   16 