cze 10 2011 Stosik i zaproszenia W tym tygodniu zamierzam nie tylko podzielić się radością z nowych książek, ale również zaprosić Was do udziału w dwóch przedsięwzięciach. A stosik w tym tygodniu godny, głównie zakupowo-prezentowy    Stosiczek czysto recenzyjny, od dołu: - długo wyczekiwany drugi tom, czyli “EONA” Goodman oraz drugi jeszcze-nie-wiem-czy-wyczekiwany-bo-pierwszy-tom-jeszcze-nie- był-czytany tom “Katastrofa” Kuhn – od Wydawnictwa Telbit; - “Żyjący z wilkami” Ellis i Junor – od portalu “Lektury Reportera”. Bardzo mnie otrzymanie tej książki ucieszyło, bo wydaje się być bardzo ciekawą lekturą, a niedawna recenzja na blogu Izusr narobiła mi jeszcze większej ochoty    Stosik zakupowo-prezentowy. Od dołu: - “Lwy Al-Rassanu”, “Tigana” i “Ysabel” Kaya, to książki, które od dawna chciałam mieć na swoich półkach, a które tanio zdołała dla mnie kupić moja znajoma z drugiego końca Polski   Każda z nich kosztowała od 12 do 16 złotych! - “Ogród Afrodyty” Stachniak oraz “Lodołamacz” Suworowa, to prezenty od powyższej znajomej, które dorzuciła do paczki z zakupami   Pierwszą już czytałam, miałam wypożyczoną z biblioteki i podobała mi się, więc z radością przywitałam ją na moich półkach. - “Deszczowa noc” Picoult – prezent od kolejkowej znajomej, sprawiła mi nim wielką przyjemność. Tym większą, że do książki dołączyła zakładkę, którą wykonała razem z córeczką! Prawda, że śliczna?   Dziękuję kochana! Stosik według mnie jest bardzo smakowity i aż żal, że te książki będą trochę musiały poczekać na półkach. Ale wracam powoli do normy sprzed połowy maja, co mnie bardzo cieszy. A przechodząc do zaproszeń… ***** Potal “Przy Kominku” organizuje plebiscyt KSIĄŻKA NA LATO 2011. Fajna sprawa, więc postanowiłam dołączyć do promocji, tym bardziej, że głosujący mogą wygrać sporo książek! Zobaczcie sami:  Serdecznie zapraszamy do udziału w trzeciej edycji plebiscytu na książkę lata – konkursie współorganizowanym przez przykominku.com oraz zaprzyjaźnione blogi. Celem plebiscytu jest poznanie odpowiedzi na pytanie – którą książkę warto polecić na lato 2011? Takie pytanie zadawaliśmy sobie i Wam przez dwa ostatnie lata. Bardzo nas cieszy, że plebiscyt zdobywa coraz większą popularność. Być może uznacie, że tytułów jest odrobinę za dużo, a my przyznajemy, że wybór nie jest łatwy, ale chcemy, żeby każdy znalazł coś dla siebie. Podobnie jak w ubiegłych latach plebiscyt będzie trwał do połowy wakacji i wtedy ogłosimy wyniki – w sam raz, by na drugą połowę wakacji zostawić sobie te najciekawsze i najprzyjemniejsze książki. Dla osób, które zdecydują się wziąć udział w plebiscycie przygotowaliśmy również część konkursową, w której nagrodami są niemal kilogramy książek. Po szczegółowe zasady głosowania i konkursu zapraszamy na stronę regulaminu.   Ja już zagłosowałam, ciekawe, czy uda mi się wygrać, któryś z tych kilogramów książek?   ***** Kolejne zaproszenie dotyczy pewnej akcji, która spontanicznie pojawiła sie na blogach. Otóż kilkoro blogerów postanowiło sprawdzić, co też tak naprawdę pisał Józef Ignacy Kraszewski. Jakoś utarło się, że to nudziarz i tyle. A my postanowiliśmy sprawdzić jaka naprawdę jest twórczość tego autora, który na dodatek był oszałamiająco płodnym twórcą. Założony został blog, na którym uczestnicy będą publikować wrażenia z lektur jego książek. Nie ma ram czasowych, ilościowych, nie jest to typowe wyzwanie czytelnicze. Nie ma nacisku na przeczytanie X książek w Y miesięcy. Czytasz to, co chcesz, kiedy chcesz, ważne, że napiszesz kilka słów o swoich wrażeniach z lektury i umieścisz je na blogu. To jest jedyne zobowiązanie   Jeżeli ktoś z Was ma ochotę poznać lepiej tego pisarza, to zapraszam na bloga! ***** To byłoby na tyle   Wam życzę miłego weekendu, a ja planuję czytać oraz tworzyć regulamin Nagrody Blogera. Tak, tak, pomysł nie upadł, wręcz przeciwnie. Nie wyszło nam zbytnio długofalowe zbiorcze, ogólne debatowanie, więc zabrała się za to minigrupka. Ale o ostatecznych propozycjach dowiecie się wszyscy.   By Agnieszka Tatera                                    Zamieszczone w Książki, Nagroda, Ogólne, Przemyślenia i inne takie, Stosiki, Wyzwanie 13 