sie 12 2011 Stosiczek maluteńki Zanim dojdę do kwestii stosikowej chcę napisać o sprawie dla mnie bardzo ważnej. Moi drodzy blogerzy książkowi: nominujcie swoje typy do przyszłego głosowania o nagrodę blogerów książkowych “Złotą Zakładkę 2011″. Wszystkie informacje na temat tego jakie są kategorie, kto może nominować, jak nominować etc. możecie znaleźć na stronie internetowej. A moje wynurzenia na temat jej powstania możecie znaleźć tutaj. A żeby Was jeszcze zachęcić: właśnie dyskutujemy nad kwestią pewnej puli nagród książkowych do rozlosowania wśród nominujących. Niedługo poinformujemy Was o wynikach tej dyskusji   Więc nominujcie swoje typy, a może akurat trafi Wam się jakaś nagroda?   ***** Jeszcze tak malutkiego stosiku nie było   Jak tak dalej pójdzie, to tradycja stanie się dwutygodniowa   Zobaczcie sami jakie to maleństwo!  A w tym maleństwie (od góry): - “Amerykańscy bogowie” Gaiman oraz “Lodowe kowadło” Rohan – obydwie pobrane od jednej użytkowniczki na finta.pl. Ale pierwsza jest przykładem tego, że nie powinno się brać książek na szybko i bez sprawdzenia. Delikatnie mi się pomyliło   Nie sprawdziłam i zapomniałam, że od dawna “Amerykańskich bogów” mam. I to w tym fajnym autorskim wydaniu. A brakowało (no i ciągle siłą rzeczy brakuje) mi “Chłopaków Anansiego”   No cóż, skleroza. Książka trafi na kupkę do wymiany lub wrzucenia na finta.pl - “Dziewczyny wojenne” Modelski – wrześniowa zapowiedź Wydawnictwa Znak. Ciekawa jestem tej książki bardzo, pewnie przeczytam w ciągu najbliższego miesiąca. - “Spotkanie” Synnove Eriksen – zapomniałam dorzucić ją do zdjęcia, bo ciągle się głowię, jak ją ocenić. Pobrałam na podaj.net, ale była właścicielka się słowem nie zająknęła, że książka w 90% była zalana i cała jest pofalowana, powyginana. No i od wczoraj myślę, jak ocenić tą transakcję, więc książka leży na biurku, uciekła mi z pamięci Wszystkim życzę miłego przedłużonego weekendu! Żeby udało się Wam go spędzić tak, jak chcecie     By Agnieszka Tatera                                    Zamieszczone w Książki, Nagroda, Stosiki   9 