maj 16 2012 Szalony tydzień… Wróciłam. Ten targowo-krakowski tydzień, to było istne wariactwo, które zmęczyło mnie tak, że teraz z chęcią przez tydzień odpoczywałabym w domu   Pomyślałam,  że napiszę krótką relację, lepiej nie będę się zagłębiać, bo wyszło by zbyt obszernie, a poza tym nie o wszystkim powinno się pisać   W czwartek byłam na targach, rozpoznać teren. Miałam też okazję spotkać oko w oko współpracującą z blogerami p. Anię z Wydawnictwa Prószyński. W piątek zajrzałam tam już na dłużej, spotkałam Prowincjonalną Nauczycielkę, a potem byłam na pogaduchach ze współpracującą ze mną przedstawicielką Fabryki Słów. Miałam też odebrać z dworca Izusr, jednakże jej autobus spóźnił się aż 100 minut(!), więc wróciłam i zdobyłam dla niej dedykację od Jarosława Kreta   Jak już w końcu przybyła, to miałyśmy tylko czas na to, by pojechać do mnie, odświeżyć się, przebrać i pojechać na moją firmową imprezę (na którą Iza także była zaproszona). Miałyśmy tam okazję liznąć „wielki świat” – czerwony dywan, dobre jedzenie, piękna restauracja, sławni goście etc. Jednakże dla mnie największym wydarzeniem wieczoru było to, że miałam okazję poznać Jacka Dehnela! Wprawdzie była to tylko niedługa rozmowa, ale to nie zmienia faktu, że i tak jestem ciągle pod wielkim wrażeniem tego autora. Uwielbiam od lat jego prozę, a on sam robi też niesamowite wrażenie   Ale cały wieczór był ciekawy, nie powiem. Izie zrobiłam psikusa stawiając ją w sytuacji bez wyjścia, gdy musiała przezwyciężyć wstyd i powiedzieć to, co chciała pewnemu przemiłemu mężczyźnie Sobotni poranek był ciężki do przeżycia   Jednakże potem dzień nabrał prędkości światła! Śniadanie z Fri2go i jego drugą połową oraz z Martą z FS, potem spotkanie z Kalio, jej córką, Kasią Eire, Prowincjonalną Nauczycielką, Edith, Leną i wieloma innymi osobami, zbieranie autografów, a wieczorem spotkanie w blogerskim gronie okraszonym przedstawicielkami Lubimy czytać. Było bardzo sympatycznie, żałowałam mocno, że większość osób wraca wieczorowo-nocną porą do domów i że dlatego musi się ono dosyć wcześnie skończyć. Mamy naprawdę fajnych ludzi w naszym gronie! Najbardziej szczęśliwa byłam z faktu spotkania w końcu (po tylu latach!) mej Matki Chrzestnej, czyli Kalio. Mówię Wam, to super babka jest   Wieczorem miałam za to dziwaczną akcję na lotnisku, gdy odbierałam Corinne, ale potem za to były rozmowy do poduchy z Izą. I tym sympatycznym akcentem zakończyłyśmy dzień. W niedzielę rano Iza jechała już do domu, a ja zaczynałam kolejny wariacki dzień. Najpierw makijaż dla mej podopiecznej, potem sesja fotograficzna do nowej książki (która wyjdzie w wakacje), w międzyczasie bieg przywitalny do znajomych pisarzy na innych stoiskach, a także poznawanie naszych autorów, którzy tego dnia mieli spotkania z czytelnikami. Na koniec robienie za ochronę Corinne, żeby jej ludzie nie stratowali podczas rozdawania autografów   A po miłym obiedzie ze znajomą z pracy wylądowałam w mieszkaniu i prawie padłam na nos. Pierwszy raz od lat byłam w łóżku o dziewiątej wieczorem   W poniedziałek rano jechałyśmy z Corinne do Krakowa, gdzie ona miała wolny dzień, a ja miałam spotkanie z przedstawicielami współpracującego z nami portalu internetowego. Za to potem miałam okazję na chwilkę spotkać moich ukochanych małżonków, a także ponownie Macieja Grabskiego. To były przeurocze chwile w czwórkę, z tym triem zawsze cudnie mi upływa czas   Dzień zakończyłyśmy kolacją z Corinne i przedstawicielką stacji telewizyjnej, która zaprosiła Corinne do jednego z programów. To także był miły wieczór. W środę rano nasz gość jechał na nagranie programu, a ja szkoliłam się pod kątem nowych obowiązków roboczych, potem kolejne spotkanie i czas uciekał błyskawicznie. Po szybkim obiedzie już musiałyśmy jechać z Corinne do biblioteki, gdzie miała spotkanie autorskie. Stawiło się 200 osób! Wyszło bardzo fajnie J Kazimiera Szczuka zadawała dobre pytania, Corinne odpowiadała ciekawie i z uśmiechem, tłumacz się spisał, transmisja online zadziałała bezproblemowo, fotograf zrobił masę zdjęć, czyli wszystko było super!  Jednakże nas gość był mocno zmęczony, więc po kolacji zaraz poszła spać. A ja spędziłam wieczór w towarzystwie mych dwóch małżonków, korzystając z pewnych kuponów zniżkowych na niebieski trunek   Dzisiaj tylko rano Corinne miała wywiad do pewnego dziennika, a potem pojechała już na lotnisko. Odjeżdżała bardzo zadowolona z tego, jak przebiegł jej pobyt, co mnie niezmiernie cieszy J A ja tylko odbyłam jeszcze jedno spotkanie i wsiadłam w pociąg. A w trakcie podróży do Warszawy tworzę ten wpis, korzystając z tego, że Play się zdecydowanie nie spisał, w związku z czym dostęp do netu mam mooooocno sporadyczny i nigdy na dłużej. Ale nie ma tego złego… Jak widzicie – ostatni tydzień był szalony, ale także bardzo udany   Ciekawe, co przyniosą następne tygodnie!   By Agnieszka Tatera                                    Zamieszczone w Przemyślenia i inne takie   27 