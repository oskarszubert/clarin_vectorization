mar 25 2011 Piątkowy stosik Ufff… w końcu w domu, przed komputerem   Miałam dzisiaj lekko zwariowany i zalatany dzień. Ale w końcu mogę odsapnąć i opublikować cotygodniowy stosik   W tym tygodniu było spokojniej, niż w poprzednich. Ale i tak mogło być lepiej, niestety złamałam swoje przyrzeczenie. O tym jednak za chwilę. Od góry: - “Dżozef” oraz  ”451° Fahrenheita” – efekt złamanego przyrzeczenia, czyli skorzystania z jeszcze bardziej (niż moja wiejska) wypasionej biblioteki w Bydgoszczy. Ale nie mogłam się oprzeć takiemu bogactwu wyboru   Obydwie lektury zainspirowane wpisami u Pabla (no ok, “Dżozef” nie tylko dzięki recenzji Pabla, również wielu innych, ale od tej jednej się zaczęło :p). Nie mogę się doczekać, kiedy będę mogła je przeczytać. A przyrzeczenie to wynikało z faktu zawalenia pożyczkami oraz kilku bibliotecznych książek, które to miałam przeczytać przed skorzystaniem z tej biblioteki   - “Świniobicie” oraz “Ruiny Gorlanu” – przeczytam dzięki akcji Kolejkowo. - “Rok w Poziomce” – pożyczone przez miłą blogerkę   - “Hakus pokus” – lektura, która będzie widoczna w internecie   Od Wydawnictwa Prószyński. - “Życie na trzy psy” – efekt wymiany na LC. - “Ostatni szczegół” – pobrany na Podaju. Stosik trochę skromniejszy od poprzednich, ale to mnie akurat ostatnio cieszy   Jednak dzisiaj dotarła do mnie przesyłka, która oprócz książek zawierała prezenty! Oto one: Prawda, że to najpiękniejsze kolczyki, które od dłuższego czasu widzieliście?   A to wszystko dzięki Mad, która od czasu do czasu przysyła mi takie cudeńka! Dziękuję kochana! Wszystkich, którym te kolczyki przypadły do gustu, zapraszam do zajrzenia na blog Mad, na którym umieszcza zdjęć swoich prac (a znajdują się wśród nich również zakładki!). Życzę Wam cudownego weekendu!     By Agnieszka Tatera                                    Zamieszczone w Książki, Stosiki   34 