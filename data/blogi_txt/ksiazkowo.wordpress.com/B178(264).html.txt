kwi 29 2011 Stosik + relacja + informacja W tym tygodniu stosik jest dla mnie plastrem na serce Dlaczego? Od dołu: - dwa tomy “Szalonego statku” oraz pierwszy tom “Statku przeznaczenia” Hobb – zakupione na Allegro za 15 zł/sztuka. W ten sposób już mam prawie skompletowaną trylogię “Kupcy i ich żywostatki”, co bardzo mnie cieszy! Brakuje mi tylko drugiego tomu “Statku przeznaczenia”, jeżeli ktoś ma i chciałby wymienić/sprzedać, to ja z chęcią przygarnę   Zresztą powoli kompletuję też pozostałe trylogie Hobb. - “Neela. Victory song” Divakaruni – ostatnie punkty na Bookmoochu wydałam na ściągnięcie tej książki. Staram się kolekcjonować książki tej autorki i dlatego żałuję, że nie mam żadnych punktów na BM, bo mogłabym sobie ściągać kolejne książki. Ale pomyślę, jak zdobyć troszkę punktów. - “Jak Bóg przykazał” Ammaniti oraz “Księga zjaw i duchów wielkopolskich” Sobczaka – prezenty otrzymane od nowopoznanego blogera, którego blog obserwuję od jakiegoś czasu, ale dopiero wczoraj miałam okazję go spotkać oko w oko   Dzięki! - “Wyrok” Zielke – jedyna w tym stosie książka do recenzji! Niesamowite, co nie?   Najpierw nie chciałam się zgodzić na jej przyjęcie, ale po wymianie kilku maili z autorem oraz przeczytaniu entuzjastycznych opinii stwierdziłam, że jednak chcę   To tyle w tym tygodniu. Cieszy mnie to, że prawie wszystkie książki są przeze mnie kupione, zdobyte lub mi sprezentowane, a tylko jedna jest do recenzji. Wynika to z faktu kompletnego zawalenia książkami recenzyjnymi. Chyba nie umiem się opierać, gdy oferuje się mi świetnie zapowiadające się książki   ***** Wczoraj uczestniczyłam w spotkaniu autorskim pani Małgorzaty Gutowskiej-Adamczyk. Czytałam jej dwie książki: “Mariola, moje krople!” oraz “Cukiernię pod Amorem” (tom pierwszy, drugi czeka na półce), zrobiły na mnie wrażenie, szczególnie ta druga książka. Byłam więc ciekawa tej autorki. Okazała się ona być osobą bardzo naturalną, bezpośrednią, z poczuciem humoru oraz wieloma interesującymi przemyśleniami. Zdecydowanie jest ona ekstrawertyczką, otwartą na ludzi i życie, lubiącą rozmawiać. Poznaliśmy między innymi jej motywacje i inspiracje do napisania trylogii “Cukiernia pod Amorem”, styl pracy, przeżycia zawodowe i rodzinne w ciągu ostatnich lat, poglądy na rolę kobiety w rodzinie, pisarstwo, wrażenia ze spotkań autorskich, szczególnie tych z młodzieżą, plany na przyszłość. Potrafi ona oczarować uczestników spotkania, nawiązać kontakt osobisty, wprowadzić ciepłą i prywatną atmosferę. Widać, że jest to człowiek “dla ludzi”, a nie celebrytka literacka   Zrobiła na mnie duże wrażenie i z przyjemnością uczestniczyć będę w przyszłych spotkaniach dotyczących jej książek   Zyskałam też motywację do poprzestawiania kolejek czytelniczych i wstawienia drugiego tomu trylogii na wyższe miejsce w kolecje. A przy okazji spotkania autorskiego miałam też okazję poznać kolegę-blogera, było mi bardzo miło z tego powodu, bardzo sympatycznie się rozmawiało, więc myślę, że spotkamy się przy następnych okazjach literackich A na dodatek dzięki niemu zdołałam poznać Małgorzatę Gutowską- Adamczyk i dane było mi kontynuować rozmowy w czasie wieczoru. Dziękuję zarówno blogerowi za przedstawienie autorki, jak i jej samej za przemiły wieczór!   ***** Chciałam Was poinformować o akcji, w której mój blog ma patronat   Już kiedyś zresztą publikowałam tutaj nabór do tejże akcji, a teraz ukazał się jej rezultat – e-book. Miłośnicy książek zrzeszeni na Facebooku uczcili Światowy Dzień Książki i Praw Autorskich wydając zbiór cytatów o książkach i czytaniu. To pionierska akcja zainicjowana przez Wydawnictwo Bezkartek.pl Self-Publishing oraz grupę Książki Moja Miłość. Artykuł na temat tej akcji znajdziecie TUTAJ, a sam e-book z cytatami o książkach i czytaniu znajdziecie TUTAJ. Zachęcam do pobierania, jest tam cała masa bardzo ciekawych cytatów   Żeby zachęcić Was jeszcze bardziej dodam, że jest on darmowy! Życzę Wam wszystkim świetnego długiego weekendu. Korzystajcie dobrze z czasu wolnego, słonka, zieleni, kwitnących bzów oraz tylu kuszących książek dookoła!  By Agnieszka Tatera                                    Zamieszczone w Książki, Ogólne, Przemyślenia i inne takie, Stosiki   11 