cze 29 2012 Gość dawno niewidziany, czyli stosik ;) To chyba najdłuższa przerwa “stosikowa”, jaką mialam na tym blogu! Ostatni stosik opublikowałam 18 maja, więc półtora miesiąca temu! No, no, kto by pomyślał…   Tym razem jakoś nagle się uzbierało trochę książek, więc będzie stosik w dwóch odsłonach. Pierwsza część: - “Panny z kamienicy Pod Fortuną” oraz “Panie na Wilanowie” Muszyńska-Hoffmannowa, “Klaudyna w szkole” i “Klaudyna w Paryżu” Colette – książki zakupione dla mnie (przy okazji transakcji na Allegro) przez mego blogowego Chrześniaka, które przeleżały u niego chyba z rok. A ja w międzyczasie zdążyłam się dorobić ze 3 czy 4 wydań Klaudyn, więc muszę zrobić porządek i część poodawać   Ksiązki Muszyńskiej- Hoffmannowej uwielbiałam jako podlotek, więc postanowiłam przygarnąć za praktycznie zerowe pieniądze i spróbować po latach. - “Magiczny ogród” Allen – prezent w ramach pikniku firmowego. Każdy dostał książkę, mi trafiła się akurat ta. Ciekawe, jak mi się spodoba! - “Colorado Kid” King – pobrana na Fincie. Z tą transakcją miałam najwięcej problemów w kilkuletniej historii pobrań na Podaju i Fincie. Ech, spuśćmy może na to zasłonę milczenia. - “Straż! Straż” Pratchett – zanim zabiorę się za “Niucha” chciałam poznać początek podserii. Z okolicznej biblioteki    Znacznie nowsza druga część: - “Klinika” Fitzek – wymiana. - “Opowieść niewiernej” Witkiewicz – książka, którą się zajmuję roboczo, więc chcę przeczytać w wersji finalnej. - “Zakon smoka” Tesic – od Wydawnictwa Prószyński. Twórca z Bałkanów, nie mogłam sobie odmówić! - “Droga do Różan” Ziembicka – pobrana jakiś czas temu na Fincie. - “Sebastian” Bishop – od Wydawnictwa Initium. Chcę się w końcu dowiedzieć w czym tkwi fenomen tej autorki.  Dawno nie miałam okazji do pokazania tylu książek   Część z nich najchętniej zaczęłabym czytać już, natychmiast, ale niestety, poczekają troszkę. Przy okazji stosików wrócę też do tradycji “weekendowej”. Jakie macie plany na weekend? Nauka już chyba nie, co? Błogie lenistwo? Ja jutro będę miała sporo sprzątania, pewnie zejdzie mi większość dnia, bo jest co robić. A w niedzielę na Służewcu najważniejsza gonitwa roku, czyli Derby. Zamierzam wygrać grube pieniądze… jak tylko mnie olśni na jakiego konia postawić   Poza tym chciałabym napisać recenzję lub dwie i poczytać. Ciekawe, ile z tego wszystkiego uda mi się wykonać! Miłego weekendu!   By Agnieszka Tatera                                    Zamieszczone w Książki, Stosiki   20 