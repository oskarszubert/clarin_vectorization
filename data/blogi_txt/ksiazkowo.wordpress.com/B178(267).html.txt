maj 3 2011 Podsumowanie miesiąca – kwiecień 2011 Pora na kolejne podsumowanie   Kwiecień był kolejnym miesiącem dobrym czytelniczo. Zanim pojawią się kolejne komentarze dotyczące ilości przeczytanych książek, przypomnę tylko, że jestem w takiej sytuacji życiowej, że na czytaniu mogę spędzać sporo czasu. A i tak nie biję rekordów, znam osoby czytające więcej. Przechodząc do meritum: w kwietniu przeczytałam 18 książek. Jakościowo to był też niezły miesiąc, nie przerwałam czytania ani jednej książki, czyli znowu zero gniotów   W ubiegłym miesiącu przeczytałam: - 10 książek recenzyjnych, - 4 książki w ramach akcji Kolejkowo, - 1 książkę własną nierecenzyjną, - 2 książki z biblioteki, - 1 książkę pożyczoną. Znowu spadek formy w czytaniu książek własnych nierecenzyjnych – tylko jedna :/ Skusiłam się na wypożyczenie 2 książek z nowej biblioteki i też dlatego mam mniej książek własnych nierecenzyjncyh na koncie. Bardzo jestem ciekawa, jaki będzie pod tym względem ten miesiąc. A już w miarę niedługo będę mogła zrobić podsumowanie półroczne i wtedy zobaczę, jak kształtują się moje tendencje czytelnicze. Wrażenia z lektury 11 książek pojawiły się na blogu, więc nie jest źle, ale też nie jest bardzo dobrze   Mogłoby być więcej, ale ostatnio miałam pewien kryzys zarówno czytelniczy, jak i recenzyjny. Musiałam sobie poukładać w głowie różne rzeczy, a na dodatek były Święta, mnóstwo gości i w związku z tym i mnóstwo przygotowań   Cztery z przeczytanych książek należą do cykli/serii. Rozpoczęłam nowy cykl czytaniem “Króla z żelaza”, a kolejną trylogię “Dobranymi”. Kontynuowałam serię “Mrocznego Łowcy” z książką “Objęcia nocy” oraz obserwowałam dalsze przygody inspektora Knutasa z książką “We własnym gronie”. W kwietniu kupiłam 3 książki, ale nie jestem jakoś tym przerażona, bo wszystkie należą do trylogii, którą staram się skompletować (a która ma 3 tomy, każdy tom ma 2 księgi!), więc nie jest źle   Trochę mniejszy był napływ książek recenzyjnych, co pewnie wyrówna się w tym miesiącu Przetestowałam też nową bibliotekę, mają tam wspaniałe wyposażenie,  z trudem powstrzymuję się od sporych wypożyczeń przypominając sobie o zawaleniu pożyczkami, książkami własnymi recenzyjnymi i nierecenzyjnymi. Walczę i walczę z pokusami wypożyczania   Odkrycie miesiąca, hm… Bardzo świeży i nietypowy był “Kompozytor burz” oraz “Dżozef”. “Król z żelaza” urzekł mnie umiejętnością stworzenia badzo ciekawej i pochłaniającej historii, a “Dobrani” pokazali, że romans dla nastolatek może być naprawdę dobrą książką. Porażką miesiąca była książka “Sto dni po ślubie” – według mnie najgorsza książka tej autorki, nie mogłam znieść głównej bohaterki, takiej kretynki, to ja dawno w książce nie spotkałam   Średnio podobała mi się też książka “44 Scotland Street”. Kwiecień był najgorszym miesiącej (od początku 2011 roku) pod względem ocen – średnia to 4,5. W sumie przeczytałam 5560 stron. Średnio przeczytane przeze mnie książi miały 309 stron. Jak zwykle – planów czytelniczych na następny miesiąc nie robię     By Agnieszka Tatera                                    Zamieszczone w Książki, Podsumowanie   17 