lut 12 2011 Nagroda blogerów Przed wyjazdem chciałabym Wam zostawić zadanie domowe do przemyślenia. Jak niektórzy może pamiętają pod tym wpisem pojawił się pewien pomysł. Natchnął mnie (i jak widać, nie tylko mnie) do niego komentarz Fri2go.  Mam dziwne wrażenie, że wszystkie książki, które są tu „tytułowane” jakimś wyróżnieniem, są kompletnie snobistyczne, mdłe i nudne. Może i genialne, ale bez większej wartości dla zwykłego człowieka. (…) Jak ja się cieszę, że wszystkie książki jakie czytam nie zdobyły żadnych wymuskanych nagród i są po prostu dobrą lekturą.  Pojawił się pomysł stworzenia książkowych nagród blogerów. Tadam! Nagradzalibyśmy książki, które w ubiegłym roku najbardziej nas poruszyły. Z oczywistych względów powinny być to ksiażki, które miały premierę w danym roku, inaczej tego nie da się ogarnąć. Nie jest to jednak takie proste, pojawia się pełno pytań praktycznych: - Jak przeprowadzić zbieranie nominacji? - Jak przeprowadzić głosowanie? - Jakie kategorie miałyby wchodzić w grę – według gatunku, kategorie wymyślone przez nas czy jakiś miks? Dla natchnienia: http://www.ksiazkiroku.pl/ - Jaki byłby regulamin konkursu? - Kto byłby odpowiedzialny za jego sprawne funkcjonowanie (i zgodne z regulaminem ;p)? - Czy dla nagrodzonych książek i autorów byłoby to tylko “hasło” czy mielibyśmy stworzyć i wysyłać im np. jakieś dyplomy okolicznościowe? - Czy znalazłby się ktoś, kto mógłby stworzyć jakieś skromne logo konkursu? - Jak powinna się nazywać nasza nagroda? To chyba na tyle aktualnie, nic innego mi do głowy nie przychodzi. No, może kwestie techniczne – jak można byłoby pod względem technicznym sporządzić nabór nominacji, a potem głosowanie. Kwestia filozoficzna – czy bylibyśmy reprezentatywni dla reszty blogerów książkowych? Bo inaczej nazwanie tego “Książką blogerów” byłoby pewnie przegięciem. Mnie bardzo spodobał się pomysł, byśmy to my w jakiś chociaż symboliczny sposób nagradzali książki i autorów, którzy w danym roku sprezentowali nam cudowne chwile spędzone na czytaniu. Nie wiem tylko, jakie szanse na sukces ma ten pomysł i jak to praktycznie zorganizować. Ale liczę na Was   O 11-tej wyjeżdżam i wracam jutro późnym popołudniem, więc w tym czasie nie będę reagowała na Wasze sugestie, ale potem oczywiście zareaguję na każdą z nich. Pamiętajcie: każdy pomysł się liczy i żaden z nich nie jest od czapy :p   By Agnieszka Tatera                                    Zamieszczone w Książki, Przemyślenia i inne takie   78 