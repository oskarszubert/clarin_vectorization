lip 7 2011 Podsumowanie miesiąca + dodatek Ciekawe, czy tym razem też powinnam pogrubionymi literami napisać: UWAGA! Mało kto może i chce tyle czasu spędzać na czytaniu co ja, więc proszę nie robić porównań odnośnie ilości przeczytanych książek!? Ciekawe, czy kiedyś będę mogła zaprzestać pisania tych ostrzeżeń :p Czerwiec nie był aż tak szalony czytelniczo jak maj. Może to ze względu na dwa kilkudniowe wyjazdy i długą anginę? Nie wiem. W każdym bądź razie: przeczytałam 16 książek. Jak zwykle kilka z nich to kontynuacje (lub rozpoczęcia) serii i cyklów. W czerwcu nie kupiłam też (o ile dobrze pamiętam) żadnej książki. Za to w lipcu sie złamałam, ale o tym za miesiąc   Właśnie odkryłam, że majowe podsumowanie poplątałam z czerwcowym, więc część zwykle wymienianych informacji pominę, gdzie ja miałam głowę? W ubiegłym miesiącu przeczytałam: - 10 książek recenzyjnych, - 2 książki w ramach akcji Kolejkowo, - 2 książki własne nierecenzyjne, - 1 książkę z biblioteki, - 1 książkę pożyczoną. Statystyki – jak widać – podobne są do tych z ubiegłego miesiąca. Wielkich odchyłów od normy brak. Jednak w ciągu najbliższego półrocza powinno się to powoli zmieniać, bo – jak mniej lub bardziej stali czytelniczy bloga wiedzią – zakończyłam współpracę z ponad połową firm, niedługo zakończę jeszcze z częścią i zostanę z absolutnym minimum. Mam więc nadzieję, że stopniono (ale niezbyt szybko, bo książek recenzyjnych masa) będzie się pojawiało więcej książek własnych nierecenzyjnych, bibliotecznych, pożyczonych. Wrażenia z lektury 10 książek pojawiły się na blogu, uważam, że to niezły wynik. Przechodząc do kolejnych statystyk   Czerwiec był przeciętnym miesiącem pod względem wystawionych ocen – średnia 4,7 plasuje go pomiędzy złymi i dobrymi miesiącami. Łącznie przeczytałam 5341 stron, co daje przeciętnie 333 strony. Odkrycia miesiąca są trzy. Pierwszym jest druga część cyklu, czyli “EONA. Ostatni Lord Smocze Oko” – bardzo ciekawa kontynuacja pierwszego tomu. Kolejnym jest “Przywoływacz dusz” – niezwykłe zwykłe fanatasy, bardzo dobrze się czyta. A ostatnim “Dobranoc, słonko” – wstrząsająca opowieść o molestowaniu seksualnym. Świetne książki, każda z innego powodu. Gnioty miesiąca? “Córka rzeki” – nie mam pojęcia po co autorka napisała tę książkę. Wygląda ona jak rozliczenie z życiem, miastem, rodziną i samą sobą, ale jeżeli autorka czuła taką potzebę, to mogła opisać to w pamiętniku czy liście do przyjaciela, niekoniecznie musiała publikować ten tekst w formie książki. Nawet nieźle napisane, ale kompletnie do mnie nie przemówiło. ***** Chociaż to nie jest informacja związana z książkami, ale postanowiłam się nią podzielić. Niektórzy z Was wiedzą, że jakiś czas temu nagle zaginął mój ukochany kocur – Pan Kot, kot nad koty! Nikt nic nie widział, nie słyszał, nie wie  :( Kot nie odnalazł się do dzisiaj, a nam było ciężko bez zwierzaka. Podjęta więc została decyzja, o przygarnięciu nowego kota, a właściwie – dzięki mej małej manipulacji – dwóch. Od kilku dni mieszkają z nami dwa kociaki, oto one:  Jak ktoś chce zobaczyć powiększenie, to wystarczy kliknąć na zdjęcie. Biało-szary (w skrócie biały   ) jest u nas dłużej, ale jest ciągle nieufny i przestraszony. Zresztą widać na zdjęciach – zawsze mnie obserwuje, nie śpi tak beztrosko, jak szary. Bezproblemowo daje się głaskać, gdy jest śpiący, raz nawet usnął u mnie na kolanach. Ale jak tylko odzyskuje przytomność, to zwiewa. Niezbyt mam pomysł na to, co z tym zrobić, dzisiaj upływa 6 dzień jego pobytu, ciekawe kiedy się naprawdę oswoi. Za to szary jest o trzy dni krócej, a wiele łatwiej przychodzi mu przyzwyczajanie się i zaufanie. Jeszcze czasami potrafi na chwileczke się poderwać i uciec, ale generalnie idzie dobrze. Wczoraj pierwszy raz uruchomił mruczenie przy głaskaniu, bawił się ze mną, sam wskoczył do mnie na kanapę, a dzisiaj zaczął mnie myć tym swoim szorstkim jęzorkiem, co spowodowało u mnie banana   Obstawiam, że szary to kocur, a biała kotka. Zobaczymy na 100%, jak mi biała zaufa (bo szarego już sprawdziłam :p). Macie jakieś sugestie imion? Niezbyt skomplikowanych, raczej niedługich i fajnych do wymawiania   Padła sugestia bogów i bóstw egipskich, zastanawiam się nad nią   Podoba mi się także to, jak nazwano kociaki przygarnięte z ulicy: Tymianek, Imbir etc. Ale decyzja nie została podjęta, więc można zgłaszać sugestie. Ja już się nie mogę doczekać, aż mi obydwa w pełni zaufają   Pewnie za jakiś czas pożałuję, jak mi zdemolują wszystko dookoła :   By Agnieszka Tatera                                    Zamieszczone w Książki, Ogólne, Podsumowanie, Przemyślenia i inne takie   25 