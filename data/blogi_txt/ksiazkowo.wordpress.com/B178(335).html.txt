sie 5 2011 Kolejne stosy Do nabytków z tego tygodnia muszę doliczyć te z ubiegłego piątku – byłam “w gościach” i nie mogłam wrzucić zdjęcia pełnego stosiku. Więc w tym tygodniu jest on obfitszy niż w poprzednich. I w tym wszystkim jest tylko 1 książka recenzyjna, jupiii! Zaczynajmy… Od góry: - “Kobieta w klatce” Adler-Olsen – wymiana na LC. - “Zwiadowcy. Królowie Clonmelu” Flanagan – wymiana na Wizażu. - “Z Miśkiem w Norwegii” Urbankiewicz- kupiona za groszę u znajomej blogerki   Razem z pięknymi dodatkami, ale o tym za chwilę. - “Depeche Mode” Żadan – prezent od znajomej blogerki, dzięki! - “Instynkt gry” Zeh, “Historia twojego życia” Chiang – część pierwsza książek z wymiany na Wizażu. Od góry: - “Opowieść o kocie, mistrzu Zen” Brunel,  - dalsza książka z powyżej wymiany na Wizażu. - “Krew faraonów” Dutka – prezent, ta sama paczka, co prezent z powyższego zdjecia. A to wszystko od znajomej, od której pobrałam… - “Tajemnica Bożego Narodzenia” Gaarder – pobrana na finta.pl. - “Amazonia” Rollins – i ostatnia książka z powyższej wymiany, matko, ależ mi się rozrzuciły te książki po obydwu stosach   - “Ja jestem Halderd” oraz “Pasja według Einara” Cherezińska – tom drugi i trzeci cyklu, który rozpoczęłam cudną “Sagą Sigrun”. Już się niecierpliwię, kiedy będę mogła po nie sięgnąć, ale niestety będą musiały poczekać, bo mam X poumawianych wymian i muszę na nie czytać książki Obydwie książki zakupiłam dzięki bonowi rabatowemu uzyskanemu z wygranej recenzji tygodnia na portalu nakanapie.pl   Trafił mi się ten bon w idealnym momencie   - “Babskie gadanie” Pietrzyk – od Wydawnictwa Prószyński. Książka ta zawieruszyła mi się gdzieś i uciekła z poprzednich zdjęć stosikowych. Ale dorwałam spóźnialską i jest   - “Gone. Faza pierwsza: Niepokój” Grant – po przeczytaniu wielu pozytywnych recenzji i przy trafiającej się okazji do wymiany, postanowiłam skorzystać. Ciekawe kiedy i jak zdobędę pozostałe tomy. Całe szczęście nie spieszy mi się. Wymiana na Wizażu. A teraz dalsze piękności. Zakupy z bonu rabatowego mogłam zrobić w księgarni Kumiko. Nigdy z nich nie korzystałam, więc byłam ciekawa obsługi. Wybrałam normalne opcje, nic specjalnego i oto, co otrzymałam:  Świetna ta odznaka czytelnicza   No i piękna karteczka z motylem, która na drugiej stronie zawiera gratulacje wygranej, pozdrowienia i życzenia miłej lektury. Powiem tyle: czuję się dopieszczona i mam nadzieję, że często będę wygrywała bony rabatowej do tej księgarni. No ewentualnie, że będą robili wielkie przeceny, które mnie skuszą na zakupy. Świetne podejście do klienta. A propos podejścia do klienta, to nie tylko firmy je mają. Blogerka, od której kupiłam książkę umożliwiła mi także zamówienie zakładki z kotkiem. A, gdy paczka do mnie dotarła, okazało się, że zakładki są dwie, jedna w prezencie! Dziękuję Futbolowa! :*  Prawda, że są prześliczne   Mogą symbolizować obydwa moje kociaki   Każdu będzie miał jedną zakładkę dla siebie   Teraz już sami widzicie, że ostatnie dni rozpieszczały mnie baaaardzo   Tyle fajnych książek z wymian, prezenty, wygrane, tylko jedna książka recenzyjna, super! Życzę Wam moi drodzy miłego weekendu. Ja mam rodzinkę na wakacjach (niby jutro jadą do domu). A poza tym będę tylko czytać i przygotowywać się do wyjazdu, bo od poniedziałku do czwartku mam zlecenie robocze. Będę w Krakowie i jego okolicach     By Agnieszka Tatera                                    Zamieszczone w Książki, Stosiki   18 