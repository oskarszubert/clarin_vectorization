paź 5 2011 Podsumowanie miesiąca – wrzesień 2011 Najpierw – jak od jakiegoś czasu co miesiąc – pojawi się ostrzeżenie: UWAGA! Mało kto może i chce tyle czasu spędzać na czytaniu co ja, więc proszę nie robić porównań odnośnie ilości przeczytanych książek! Teraz możemy przejść do meritum   We wrześniu prowadziłam 2 szkolenia, w sumie byłam w pracy i w podróży 17 wrześniowych dni, więc ponad pół miesiąca. W związku z tym właśnie zdałam sobie sprawę, że wynik nie jest taki kiepski, jak mi się wydawało   Przeczytałam 10 książek. Z tego, co kojarzę, to we wrześniu kupiłam to i owo, ale kompletnie nie pamiętam ilości. Jednak niestety nie powstrzymałam się od nabywania książek. Ciekawe, czy potrafię na dłuższą metę porzucić kupowanie. Zobaczymy… Jako, że wiedziałam, że większą część tego miesiąca będę miała z głowy, to było mocno jednolicie. Przeczytałam: - 9 książek recenzyjnych, - 1 książkę pożyczoną. Mam nadzieję troszeńkę to zmienić w tym miesiącu, a jeszcze bardziej od listopada. Przynajmniej zapowiada się, że wtedy będę miała znowu trochę więcej czasu, niż przez ostatnie miesiące. Statystyk ciąg dalszy. Średnia ocen przeczytanych książek to 4,5, więc bardzo podobnie do poprzednich miesięcy. Lubię dobrze oceniać i mam szczęście do dobrych książek    We wrześniu przeczytałam razem 2642 stron, co daje średnio 264 strony. Jak widać – we wrześniu sięgałam po nieduże objętościowo książki. Jest to najgorszy wynik od początku roku. Jednak już się ślinię na myśl, że pod koniec października będę mogła w końcu bezkarnie sięgać po te wszystkie cegiełki, o tak! Odkrycie miesiąca? Z książek przeczytanych we wrześniu najbardziej podobała mi się “Sekretna córka” (Shilpi Somaya Gowda). Bardzo dobra książka związana z kwestiami: rodziny, adopcji, tożsamości, emigracji, poczucia przynależności, różnic kulturowych itp. Najlepszą rekomendacją powinno być chyba to, że przeczytałam ją właściwie w jeden dzień. Gniot miesiąca? Straszliwych gniotów brak. Najmniej z wszystkich przeczytanych książek podobała mi się książka “Umierający dandys” (Mari Jungstedt). Jakoś ten kryminał – mimo wątków związanych ze sztuką – mniej do mnie przemówił. Plus ten toporny styl! Ciekawe, czy to wina tłumaczki, czy autorki. Nie dowiem się, bo nie przeczytam oryginału   Ten miesiąc zapowiada się jeszcze całkiem aktywnie – sama się szkolę, mam sporo różnorakich spotkań, odwiedzam przyjaciół, biorę udział w Blog Forum 2011, potem jadę na Targi Książki do Katowic, gdzie wręczać będziemy nagrody w ramach plebiscytu Złota Zakładka… Przynajmniej nie będzie nudno!   By Agnieszka Tatera                                    Zamieszczone w Książki, Podsumowanie   5 