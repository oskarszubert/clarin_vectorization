sty 18 2013 Stos, dawno niewidziany gość To chyba nowy rekord! Ponad miesiąc bez pokazywania stosu, wieki takiej przerwy nie było. Ale to i dobrze, bo za dużo mam książek, co szczególnie dociera do mnie teraz, gdy przygotowuję się do przeprowadzki. Ech, ech… W stosie znajdziecie (od góry): - “Rewolucja social media” Sadowski, czyli połowy z tych, co “Internety robią”. Pożyczka, chociaż pewnie swój egzemplarz kupię sobie w końcu, jak zdecyduję się na wykorzystanie bonu zakupowego   Bardzo jestem tej książki ciekawa! - “Długa ziemia” Pratchett, Baxter – od Wydawnictwa Prószyński. - “To nie jest kraj dla starych ludzi” McCarthy – pobrana na Fincie. - “Zielony księżyc” Opłocki – prezent od znajomego blogera. - “W otchłani” Revis – od Wydawnictwa Dolnośląskiego. - “Alicja w krainie czarów. Po drugiej stronie lustra” Carroll – pobrana na Fincie. Dawno temu miałam ilustrowany egzemplarz, który został podarowany któremuś dziecku w rodzinie. Postanowiłam przygarnąć ten, by kiedyś sprawdzić, jak mi się spodoba ta historia teraz, gdy jestem dorosła. - “Groza” Robotham – roboczo. - “Korona Śniegu i Krwi” Cherezińska – od Lubimy czytać. Może być tak, że jedną czy dwie książki już prezentowałam. Ostatni stos był tak dawno temu, że już się pogubiłam    To był bardzo intensywny tydzień, właśnie łapię odrobinę oddechu. Od poniedziałku do czwartku włącznie praktycznie nie bywałam w domu poza godzinami przeznaczonymi na sen. Gala “Najlepszy blog firmowy roku 2012″, TweetUp, Social Media Czwartek, a oprócz tego spotkania, spotkania, spotkania   A weekend też planuję dosyć intensywnie, może nie spotkaniowo, ale zdecydowanie będę miała co robić. A jakie są Wasze plany na te wolne dni?   By Agnieszka Tatera                                    Zamieszczone w #darylosu, Blog, Książki, Stosiki    Tagged #darylosu, książka, stos, stosik, weekend   8 