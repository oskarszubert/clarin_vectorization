maj 10 2012 Targi, spotkania, rozrywki… No i zapadła cisza. Mało tego, ta cisza potrwa pewnie aż do przyszłego tygodnia! Wierzę jednak, że mi to wybaczycie, niestety zwyczajnie i po prostu nie mam czasu. Od poniedziałku aktualnie mam pierwszą wolną godzinę, którą spędzam w domu i w trakcie której nie spię   Mam wariacki tydzień. Przygotowania do Warszawskich Targów Książki (które to targi dzisiaj się zaczęły), wieczorami a to kino, a to spotkanie autorskie, a to babski wieczorek, a to sprzątanie mieszkania o 22   Wczoraj odbyło się spotkanie autorskie Michała Witkowskiego. Było bardzo przyjemnie, autor jest zdecydowanie zwierzęciem medialnym i samograjem. Wystarczyłoby dać mu do ręki mikrofon i zostawić go w wygodnym fotelu, a on zabawi przez 2 godziny zebraną publiczność   Bardzo zabawne, interesujące spotkanie. A, że bylismy w silnej grupie roboczej, to było jeszcze fajniej, bo to była właściwie pierwsza okazja – odkąd jestem w Warszawie – by spędzić trochę czasu razem poza pracą   Dzisiaj wpadłam na chwilę na targi, by zorientować się w terenie dopóki było luźniej. Zdecydowanie Pałac Kultury i Nauki nie jest miejscem wyborowym do tego typu imprezy. Ja naprawdę nie jestem w stanie zrozumieć dlaczego i krakowskie, i warszawskie targi nie mogą być zorganizowane w odpowiednich do tego celu halach expo. Czy naprawdę w tych miastach nie ma hal wystawowych z odpowiednią infrastrukturą i metrażem? Na razie spotkałam tylko znajome osoby ze Świata Czytników, Wydawnictwa Prószyński oraz Lubimy czytać. No, ale tak naprawdę “akcja” zacznie się od jutra. Będzie się działo! Jutro ruszają pierwsze spotkania z autorami na naszym stoisku, m.in. z Jarosławem Kretem. W sobotę siedem spotkań, w niedzielę cztery, razem aż czternaście okazji do spotkania autorów!  W tym Warries Dirie, Corinne Hofmann, Manuela Gretkowska etc. Jutro przyjeżdża w odwiedziny Izusr    A oprócz tego spotkam również kilkoro innych blogerów, ale kumulacja nastąpi w sobotę. Próbuję znaleźć miejsce, by zarezerwować nam stolik na sobotni wieczór, ale na razie nic sensownego blisko PKiN-u nie znalazłam, spróbuję jeszcze jutro. Sporo innych rzeczy będzie się działo od jutra, ale nie będę się wielce rozpisywać. Dodam tylko, że jeżeli w niedzielę nie uda mi się czegoś napisać, to cisza pewnie potrwa nawet do 16 maja, bo od poniedziałku do środy jestem w Krakowie razem z jedną z naszych autorek, pewnie też nie będzie czasu na pisanie notek Pozostaje więc tylko trzymać kciuki za Waszą cierpliwość do mnie oraz pozytywne nastawienie! Wybaczcie chaos mej wypowiedzi, ale mam sama lekki chaos w głowie   A teraz uciekam, niechże poczytam chociaż 20 min, bo od trzech dni nie otworzyłam nawet książki i mam głód czytania!   By Agnieszka Tatera                                    Zamieszczone w Książki, Przemyślenia i inne takie   5 