gru 24 2010 Dwie tradycje połączył jeden dzień To, że dzisiaj jest Wigilia, to nie oznacza automatycznie, że nie będzie stosów   Oczywiście, że będą! Tym bardziej, że w tym roku jakoś bardziej luzacko jest – wszystko już praktycznie zrobiliśmy i tylko to, co ma być podawane na gorąco będzie do zrobienia za jakiś czas   Więc stresów brak. Stosidło w tym tygodniu jest całkiem godne. Najpierw goście i domownicy… Od góry: - “Tajemnica Bladego Konia” Christie – książka upolowana na Podaju, lubię kryminały tej autorki   - “Drop City” Boyle’a – nagroda zdobyta w konkursie na recenzję Matrasa, wyróżnienie (znajomi blogowi zdobyli również wyróżnienie i nagrody :D). - “Dom Augusty” Axelsson – kupiona na Allegro za 5 zł! - “Pięć osób, które spotykamy w niebie” Albom oraz “Księga rzeczy utraconych” Connolly’ego – efekt wymiany biblionetkowej   - “Badania terenowe nad ukraińskim seksem” Zabużko oraz “Pocałunek Fauna” Banach to książki z akcji Kolejkowo. I domownicy w wersji specjalnej, czyli recenzyjnej   Od góry: - “Dzisiaj narysujemy śmierć” Tochmana oraz “Pociąg widmo do Gwiazdy Wschodu” Theroux to książki od Wydawnictwa Czarne. - “Dziewczyny z Rijadu” as Sani od wydawnictwa Smak Słowa. - “Podróże po Azji Środkowej (1885-1890)” Grąbczewskiego oraz “Obrazy z życia na Wschodzie (1879-1893)” Neumanowej otrzymałam od Wydawnictwa PWN   To by było na tyle, następny stosik może za tydzień ;p Pod choinką znajdę pewnie maksymalnie dwie książki, więc nie wiem, czy będzie mi się chciało je wrzucać osobno na bloga, czy poczekam do piątku, zobaczymy… ***** Stosik, stosikiem, ale przede wszystkim chciałabym podzielić się z Wami moją radością z tych specjalnych Świąt. Moi mili, nieważne, czy jesteście wierzący w Boga, czy nie, jednak wierzycie w dobro, przyjaźń, miłość, pomoc – tego Wam więc w Waszych życiach życzę z całego serca! To Święta gromadzą ludzi przy stole znanych i mniej znanych. To opłatek jednoczy Boży, pojednanie na Nowy Rok. Wszystkim szczęścia gwiazdka życzy, na choince bombki śmieją się. Melodia wszystkiego co najlepsze, kolęda śpiewa nam, otuchy ciepła na lepsze dni wciska nam. wszyscy życzenia składają wokoło i ja pragnę złożyć też. By Bóg szedł z Wami jedną drogą a światło Pana oświetlało każdy ciemny kąt. By serce nie płakało gdy w życiu chwile złe, by pamiętać, że są wokół Ciebie przyjaciele, którzy ochronią Cię. Podzielę się opłatkiem, który przesyłam przez te życzenia, błogosławiąc dalsze dni. Aby przyjęło mnie Twoje serce, a opłatek skrócił drogę która dzieli nas. Żebyśmy mogli wspólnie się cieszyć ze świątecznych chwil!    Ten pies przypomina mi natychmiast akcję “Krainy Chichów” Carrolla ***** A dla wszystkich tych, którzy lubią alternatywne wersje wydarzeń wrzucam filmik   Zdecydujcie sami, czy fajny, odrażający, zabawny, oburzający, czy od czapy!     By Agnieszka Tatera                                    Zamieszczone w Książki, Stosiki   13 