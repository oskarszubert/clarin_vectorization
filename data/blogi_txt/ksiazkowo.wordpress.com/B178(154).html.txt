gru 6 2010 Stos, mikołajkowe prezenty i losowanie Kompletnie nie mogę się powstrzymać :p Muszę, bo pęknę   Znowu mam stosik do pokazania i prezenty do pochwalenia się   I nie tylko prezenty – wczoraj okazało się, że moja recenzja “Gdzie indziej” wygrała konkurs na recenzję tygodnia na Lubimy czytać i w związku z tym miałam do wykorzystania kod rabatowy, który natychmiast wykorzystałam (bo do północy trwała promocja z bezpłatną dostawą, więc w ogóle wyszłam na zero :D).  A co zamówiłam? Pochwalę się, jak dotrze :p Zaczynam od zaprezentowania nowości, dzisiaj dotarły do mnie te oto książki: Od góry: - “Mapy dla zagubionych kochanków” – książka dorwana na Podaju. - “Nadzieja umiera ostatnia. Wyprawa w przeszłość” oraz dwie książki na spodzie stosu, czyli: “Skafander i motyl” oraz “Szeptem” to książki z akcji Kolejkowo. - “Wergeld królów” oraz “Dożywocie” przysłała mi niezastąpiona Fabryka Słów   - “Niewidzialny” otrzymany od Wydawnictwo Bellona. Teraz czas na prezenty! Już myślałam, że Mikołaj niczym mnie dzisiaj nie obdarował, a tu niespodzianki   Przebrał się za listonosza i przytachał te oto cudeńka:  Dwie pierwsze książki (“Autoportret reportera” oraz “Mała księżniczka”) to prezenty od Biblionetkowych Mikołajów, a “Złotą wolnością” obdarował mnie kolejkowy Mikołaj przy okazji odesłania pożyczonek mu książki Ale to jeszcze nie wszystko!  Mikołaj z Kolejkowa obdarował mnie płytą z audiobookami, na której znajdują się cztery ksiażki: “Stefcia Ćwiek w szponach życia” Dubravki Ugresic, “Ucieczka od wolności” Ericha Fromma, “Muskając aksamit” Sarah Waters oraz “Jakbyś kamień jadła” Wojciecha Tochmana   A drugi Mikołaj z Kolejkowa wprost zarzucił mnie prezentami: przekazał mi masę zakładek od kolejkowego Mikołaja z Niemiec (częścią obdaruję inne grzeczne osoby :D), a do tego dorzucił dzieła własnych rąk – przepiękne kolczyki oraz cudną zakładkę! Takie kochane te Mikołaje dookoła mnie     ***** Po takiej miłej niedzieli i poniedziałku nie mogę się powstrzymać i postanowiłam również kogoś troszkę uszczęśliwić   Ogłaszam więc losowanie recenzenckiej wersji książki “Wergeld królów” Jarosława Błotnego (recenzje tutaj, na dole strony). By brać udział w losowaniu wystarczy zgłosić się w komentarzu pod tą notką. Na zgłoszenia czekam do czwartku 9.12.2010, do godziny 20:00. Losowanie odbędzie się tego dnia późnym wieczorem. A jest ona wydana tak samo jak te książki. Zapraszam do udziału!   By Agnieszka Tatera                                    Zamieszczone w Książki, Stosiki   31 