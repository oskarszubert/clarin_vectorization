gru 3 2011 Współpraca z wydawnictwami – część I: blogerzy Ostatnio chodzi mi po głowie sporo myśli a propos blogosfery, współpracy z wydawnictwami etc. W pewnym momencie pomyślałam, że dużo się mówi o plusach i minusach samej współpracy, ale nie zastanawiamy się nad tym, co nam wychodzi, a co nie. Jakie są według Was błędy popełniane przez blogerów przy współpracy z wydawnictwami? Co zdarza się nam robić źle? A jakie są nasze silne punkty, co potrafimy? Co należałoby przemyśleć a propos tej kwestii? Co moglibyśmy poprawić? Jakich błędów się ustrzegać? Chyba wszyscy wędrujemy po wielu różnych blogach, obserwujemy ich działanie, rozwój, słyszymy o różnych historiach, więc materiału do przemyśleń i dyskusji powinno być sporo. Możemy mówić o swoich indywidualnych silnych i słabych stronach lub o wrażeniach ogólnych, jak wolicie. Ale w tej części skupiajmy się na tej jednej stronie: blogerach. Pytanie dodatkowe, które nasunęło mi się w trakcie czytania Waszych komentarzy: ile (średnio) “przerabiacie” książek recenzyjnych miesięcznie? Jakie są proporcje liczby książek recenzyjnych do tych własnych nierecenzyjnych, pożyczonych, bibliotecznych? Zapraszam!   By Agnieszka Tatera                                    Zamieszczone w Książki, Przemyślenia i inne takie   81 