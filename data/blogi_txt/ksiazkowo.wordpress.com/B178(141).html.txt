lis 18 2010 Jesteś lekiem na całe zło… czyli kolejne stosidło Żeby wszystkim (bo chyba wszyscy uwielbiają oglądać książki czy to w stosikach, czy na półkach, czy gdzie tylko się da ;p) zagwarantować chwilę dobrego nastroju przed snem (co jest bardzo przecież ważne, zły nastrój = łatwiej o zły sen ;p) pozwalam sobie zaprezentować kolejne cudne stosidło. A właściwie stosidłus maximus   Sprawił mi tyyyyyyle radości! Poznajcie książki, które zjawiły się u mnie w ciągu ostatnich trzech dni Od dołu: - “Księga łamigłówek”, a nad nią “Mały lord” Burnett – prezenty na Gwiazdkę dla mojej małej bratanicy. - “Utracone dzieciństwo” Nir – zakupione w jakiejś śmiesznej cenie w matrasowej promocji. - “Dom w ruinie” oraz “Matka” Buck – tak, jak wyżej. Bardzo lubię jej książki, a do tej pory mam tylko jedną, starusieńką. I nie wiedziałam, że Muza wydała je w takim ładnym wydaniu, zaczęłabym kupować wcześniej!   - “Nieludzka komedia” Fronczaka – książka z akcji Kolejkowo. - “Sto dni po ślubie” Giffin – dotarła do mnie po zakończeniu kolejki w powyższej akcji. - “Kobiety bez mężczyzn” Parsipur – nowa książka Wydawnictwa Claroscuro, otrzymana do recenzji. - “Siedem grzechów kubańskich” Yoss – recenzja już dawno wisi, ale dopiero teraz otrzymałam “prawidłowy” egzemplarz. - “Miłość w Berlinie” Hermann – zdobyty w ramach wymiany. - “Księżniczka z lodu” Lackberg – pożyczona od znajomej. Za pożyczkę jestem bardzo wdzięczna, bo pozwoli mi to na czytanie tego cyklu w odpowiedniej kolejności   - “Na tropach Smętka” – dorzucone jako gratis do płyty, która stoi obok. Lubię Wańkowicza, a nie miałam do tej pory tej książki, więc się cieszę   A obok stoi płyta z filmem “Księga Diny” – to nic, że jeszcze nie czytałam tej książki i że właściwie niezbyt mam do niej dostęp (no, chyba że plotki okażą się prawdą i w przyszłym roku pojawi się wznowienie) , postanowiłam mieć i film. Stosidło charakteryzuje się tym, że jest wielkie   Poznajcie więc drugą część tego statecznego tworu: Od dołu: - “Nagle w głębi lasu” oraz “Jak uleczyć fanatyka” Oz – niespodzianki otrzymane od BiblioNETkowego Mikołaja! Obydwóch poszukiwałam, tej drugiej nawet intensywnie, a tu nagle taka przesyłka   - “Czytelniczka znakomita” Bennett – inspiracja znaleziona na blogach Montgomerry i Anny   - “Zimowy monarcha” Cornwella – inspiracją tutaj jest Kalio   - 2 tomy “Opowieści z meekhańskiego pogranicza” Wagner – kolejna blogowa inspiracja, tym razem Pablo Ostatnie  4 książki zakupione dzięki rabatowi wygranemu “recenzją miesiąca”   - “Nigdziebądź” Gaiman – dzisiejsza niespodzianka! Tą cudną książkę (czytałam już dawno, ale bardzo chciałam mieć swoją!) oraz piękną kartkę dostałam w prezencie urodzinowym od naszej blogowej koleżanki – Moni! Moni – jesteś cudna, wywołałaś uśmiech na mej twarzy taki, że do teraz trzyma To wszystko ;p Wiem, że zawaliłam się książkami po nos, niedługo nie będę mogła oddychać. Ale aktualnie jestem w tej fazie, w której mi z tą sytuacją dobrze   Czytanie mnie upaja! PS. Raport: przeczytałam już ponad 400 stron “Mgieł Avalonu”, faktycznie idzie to jak burza, wciąga! PS2. Zapomniałam o podziękowaniu! Dziękuję Wam wszystkim za niezmiernie ciekawą dyskusję w notce poniżej! Czytałam Wasze wypowiedzi z autentycznym zainteresowaniem i dały mi one sporo materiału do przemyśleń   Cieszy mnie, że temat okazał się ważny dla tak wielu osób! A dodatkowo cieszy mnie fakt, że dyskusja przebiegała w tak fajnej atmosferze, na poziomie. Dzięki!  By Agnieszka Tatera                                    Zamieszczone w Książki, Stosiki   25 