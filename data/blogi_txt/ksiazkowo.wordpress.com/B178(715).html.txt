maj 16 2013 Do roboty! Rzadko Was namawiam do rzeczy innych niż czytanie książek lub spotkania blogerów   Dzisiaj to zrobię! Wszystkie osoby posiadające konto na Biblionetce zachęcam, zapraszam, zmuszam, namawiam… do wypełnienia ankiety dotyczącej przyszłych zmian w ramach tego portalu. Nawet jeżeli używaliście lub używacie go sporadycznie – wypełnijcie ją, a może będziecie gościć częściej! A osoby, które praktycznie zrezygnowały z jego używania zapraszam do wypełnienia tej ankiety, bo może dzięki propozycjom zmian zechcecie tam znowu ponownie zagościć. Tak marudzę, bo Biblionetkę sobie cenię bardzo, szczególnie za uporządkowany i bogaty katalog książek. Od lat jestem użytkowniczką tego portalu, schowek traktuję jako spis własnych i upragnionych książek. I cieszę się, że nadchodzą zmiany, zresztą mocno o nie od dłuższego czasu walczyłam. Ja już ankietę wypełniłam i Was też o to proszę! Zajmie Wam to trochę czasu, a może przyczynić się do rozwoju tego fajnego miejsca. A oto apel redakcji: Drodzy BiblioNETkowicze, Ankieta już jest dostępna, zapraszamy do jej wypełnienia: Ankieta BiblioNETkowa W trakcie wielu rozmów na Forum okazało się, że pomysłów i sugestii macie bardzo dużo. Postanowiliśmy zebrać je i przedstawić w formie ankiety, by dowiedzieć się, co Waszym zdaniem jest dla BiblioNETki ważne, a co nie. Ankieta związana jest z pomysłem, który pozwoli nam zrealizować Wasze najważniejsze propozycje i najpilniejsze prośby. Udzielenie odpowiedzi na pytania zajmie Wam mniej niż 10 minut, a wyniki tej ankiety są dla nas bardzo ważne, dlatego zapraszamy wszystkich do klikania!   Z góry dziękujemy serdecznie za wszystkie odpowiedzi! Pozdrawiamy, Redakcja BiblioNETki   By Agnieszka Tatera                                    Zamieszczone w Ankiety, Książki   6 