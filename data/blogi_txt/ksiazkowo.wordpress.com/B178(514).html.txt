kwi 20 2012 Całkiem spory stosik …jak na mnie ostatnio   Uzbierało się trochę różności od Świąt. Po lewej stoi mój nowy nabytek, który pewnie większość z Was widziała już na Facebooku   A od góry: - “Krąg ognia” Zink – od Wydawnictwa Telbit. Zrobiono mi przyjemność przysyłając trzeci tom i umożliwiając przeczytanie calej trylogii. Przy następnej wizycie w domu rodzinnym zabiorę więc tom drugi i ruszam z czytaniem. - “Przenośne drzwi” oraz “Śniło ci się” Holt – otrzymane od jednej z biblionetkowiczek, tylko za pokrycie kosztów przesyłki. Tylko na Biblionetce i wśród blogerów możliwe jest oddawanie innym książek praktycznie za darmo   - “Opowieści z Wilżyńskiej Doliny” Brzezińska – pobrana na Fincie. - “Z Miśkiem w Norwegii” Urbankiewicz, “Oko jadeitu” Liang oraz “Der Seelenbrecher” Fitzek – efekt spotkania z dwiema zaprzyjaźnionymi blogerkami. Pójdź na takie spotkanie, to zawsze wrócisz z książkami   Ta ostatnia to prezent mający na celu motywowanie mnie do regularnej i stałej nauki języka niemieckiego   Ale jeszcze daaaaleka droga przede mną, dużo wody upłynie zanim ją przeczytam. - “Czerwona ziemia i obfity deszcz” Chandra – pobrana na Fincie. Taki mały cud, książka w idealnym stanie i twardej oprawie uzyskana za śmieszną ilość punktów, ciągle jestem w szoku    A to stosik “roboczy”, czyli książki, które chcę przeczytać w ramach pełnienia mych obowiązków zawodowych. Ciekawe, kiedy mi się to uda :p Od lewej: - “Byle dalej. W 888 dni dookoła świata” Owczarek i Skowroński. - “Polki na bursztynowym szlaku” Richardson i Popiel. - “Płatki na wietrze” Andrews.  Jak widzicie – maaaam co czytać! A jeszcze ostatnio dwójka zaprzyjaźnionych autorów podesłała mi elektroniczne wersje swoich książek, więc podczytuję cztery książki jednocześnie   A jakie macie plany na weekend? Czytelnicze? A może będziecie pracować lub uczyć się? Ciekawa jestem, jaka będzie pogoda! Od tego dużo zależy w przypadku moich planów. Wstępnie planuję jutro uczestniczyć wraz ze znajomą w projekcie Czytamy gdzie indziej 3 , a potem pewnie wylądujemy w Trafficu i Dedalusie sprawdzając promocje z okazji Światowego Dnia Książki. I tak pewnie skończy się moje niekupowanie książek   A w niedzielę? Nie wiem… Może Ochota Kobiet z Sylwią Chutnik? A potem może pójdę na Czytamy pod chmurką? A jeszcze chciałabym trochę posprzątać, poczytać i muszę uczyć się niemieckiego, bo we wtorek test! Nie wiem, jak to wszystko ścisnąć w jeden weekend   W każdym razie: miłego weekendu życzę Wam i sobie!   By Agnieszka Tatera                                    Zamieszczone w Książki, Stosiki   13 