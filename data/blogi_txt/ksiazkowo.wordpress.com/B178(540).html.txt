lip 2 2012 Podsumowanie miesiąca – czerwiec 2012 To był całkiem dobry czytelniczo miesiąc. I jakościowo, i ilościowo. Po niezbyt dobrym jakościowo początku miesiąca, trafił mi się świetny jego koniec   W międzyczasie sporo się działo różności, więc to, że udało mi się przeczytać aż tyle książek uważam za sukces   W czerwcu przeczytałam 10 książek. Chociaż nie, okłamuję Was – przeczytałam ich 9. Dziesiątą jest słuchany chyba przez dwa miesiąca audiobook “Służące” . Przesłuchałam także kilka pierwszych rozdziałów audiobooka “Francuska oberża”. Dotarło do mnie w tym miesiącu kilka (?) książek, jednak żadna nie pochodziła z zakupu! W związku z czym świętowałam pięciomiesięcznicę pod hasłem “nie kupuję książek” Wiecie, że to naprawdę jest coraz łatwiejsze z czasem? To tylko dowodzi mego przekonania co do tego, że zakupy książkowe to zwykły nałóg i tyle. Książki napłynęły do mnie w ramach wymiany, pobrań na Fincie, prezentów, dwie do recenzji i wypożyczeń z biblioteki. I tak czuję się nimi zarzucona, kompletnie nie narzekam na braki   Garść statystyk. W czerwcu przeczytałam: - 3 książki recenzyjne, - 1 książkę do recenzji wewnętrznej, - 3 książki własne nierecenzyjne, - 2 książki pożyczone, - 1 książkę biblioteczną. Tym samym jest to pierwszy miesiąc chyba od dwóch lat, w którym przeczytałam dużo więcej książek nierecenzyjnych, niż recenzyjnych. Ale fajnie   Przeczytałam 7 książek napisanych przez kobiety, a 3 przez mężczyzn. Czterech autorów pochodzi z Polski, a sześciu to obcokrajowcy. Średnia ocen w czerwcu jest wyższa, niż w poprzednich dwóch miesiącach i wynosi 4,5. Przeczytałam łącznie 3552 strony, co prosto daje średnią 355,2 strony na książkę   Z listy czerwcowej tylko 3 książki opisalam na blogu! Oj, powinnam się bardzo wstydzić   Sama jednak czuję, że czerwiec był dla mego bloga miesiącem słabym, więcej było notek “okołoksiążkowych”, niż samych opisów wrażeń z lektury. Ciekawe, jak to będzie dalej… Odkrycie miesiąca? Jest nim zdecydowanie książka “Brylantowy miecz, drewniany miecz”, o której pisałam wczoraj. Zdecydowanie polecam! Odkryciem może nie miesiąca, ale dwóch czy trzech jest książka “Służące”. Jeszcze o niej nie pisałam, ale mam wielką nadzieję, że uda mi się coś napisać, chociaż będzie to trudne, gdyż jej słuchanie tak mocno rozłożyło się w czasie. Muszę też przyznać, że lektorki wybrane do tej książki spełniły swe role wyśmienicie, brawo! Gniot miesiąca? W tym miesiącu najgorszą ocenę (3) otrzymała książka do recenzji wewnętrznej, więc ją pomijam. Były aż trzy średniaki, które otrzymały ocenę 3,5. Były to: “Maciejka”, “Naga cytra” oraz “Maur z Kastylii”. Plany na lipiec? Praca. A poza pracą także 3,5 dnia spędzone u Rodziców, 6 dni spędzone w Krakowie u moich kochanych Mężów Dwóch oraz jeden weekend w Kazimierzu Dolnym. Biorąc to wszystko pod uwagę, to mam niejasne wrażenie, że zbyt dużo, to ja sobie nie poczytam. A sierpień zapowiada sie jeszcze “gorszy” , jakoś mnie to jednak nie przeraża     By Agnieszka Tatera                                    Zamieszczone w Książki, Podsumowanie                                      Tagged książka, podsumowanie   6 