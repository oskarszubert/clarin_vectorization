lip 13 2012 O dziwo, stosik! Dziwne to, bo od porzedniego stosiku nie upłynął nawet miesiąc. Ba! Z biedą upłynęły dwa tygodnie, więc sytuacja jak na mnie ostatnio mocno nietypowa. Nie jest to stos wielki, ale nie zmienia to faktu, że zaistniał   Od góry: - “Wiedźma.com.pl” Białołęcka – dotarła do mnie w ramach akcji Włóczykijka. Przyznam, że zapomniałam o tym, że sie do niej zapisałam (swoją drogą – muszę sprawdzić do czego jeszcze się zapisałam   ) i mocno się zdziwiłam, jak ją wczoraj odebrałam na poczcie   A najlepsze jest to, że wychodzi na to, że w międzyczasie ją zdobyłam i jest gdzieś w domu rodzinnym. Ale tam pojadę dopiero w połowie sierpnia, a przeczytać powinnam już, więc nie sprawdzę - “Upał” Ciszewski – skuszona recenzją Kalio i kilku innych osób nie wytrzymałam i jak się nawinęła pod rękę, to pożyczyłam od znajomej   - “Na pastwę aniołów” Carroll – jak można przeczytać taki tekst (a szczególnie jego ostatnie dwa zdania) zaraz weszłam na stronę mych dzielnicowych bibliotek i zamówiłam. Fajnie sie złożyło, bo trafiłam przed przerwą wakacyjną, więc mogę ją trzymać sporo dłużej niż miesiąc. - “No place to hide” O’Harrow oraz “The girl next door” Noble – prezenty od znajomej blogerki. Dziękuję Ci, kochana! :* Pierwsza zainspirowana lekturą podziękowań w jednej z książek Deavera, a druga od tak, bo to fajne czytadło   - “Alibi na szczęście” Ficner-Ogonowska – od Wydawnictwa Znak. Bardzo się dzisiaj przy odbieraniu przesyłki na poczcie zdziwiłam, bo zamówiłam ją już wieki temu i zdążyłam o niej zapomnieć, a tu siurpryza   Ależ to grubas! Chyba zostawię sobie na urlop.  Książka Białołęckiej nie dotarła sama, zobaczcie:  Mnóstwo zakładek i dwa czasoumilacze do wypicia   Zakładki polecą dalej (oczywiście poza tą, którą przygarnę sobie na pamiątkę), ale herbata i kawa zostanie skonsumowana w trakcie lektury   Jak to zawsze czynię przy okazji stosików, tak uczynię i teraz. Co planujecie na weekend? Pracę? Naukę? Sprzątanie? Nicnierobienie? Ja nie mam żadnych planów. Może poczytam, może coś napiszę, może posprzątam, może pójdę na spacer. Nie planuję nic, będzie, co będzie     By Agnieszka Tatera                                    Zamieszczone w Książki, Stosiki                                      Tagged czytanie, książki, nowości, stosik, weekend   16 