paź 23 2011 Dawno nie było konkursu… To właśnie przyszło mi ostatnio do głowy. Postanowiłam więc zmienić ten stan, tym bardziej, że i okazja jest znakomita. Razem z Wydawnictwem Telbit chcielibyśmy Was zaprosić do konkursu, w którym do zdobycia będą 3 egzemplarze nowej książki Zorana Drvenkara – “Ty”. Ja już ostrzę sobie na nią zęby, bo – jak wierni czytelnicy pamiętają – bardzo, ale to bardzo mi się się podobała poprzednia książka tego autora – “Sorry”. Jeżeli ta będzie tak samo dobra, to będzie to czytelnicza uczta.  Powieść o ojcach, synach i córkach, o przyjaźni oraz mrocznej tęsknocie za chaosem i okrucieństwem. Pięć normalnych niemieckich dziewczyn. Ty. Jeden normalny niemiecki mafioso. Ty. Jeden normalny niemiecki psychopata. Ty. Co zrobisz, kiedy najlepsza przyjaciółka bez słowa zniknie z twojego życia? Co zrobisz, kiedy w końcu znajdziesz ją naszprycowaną prochami, z trupem ojca w zamrażarce? Co zrobisz z wartym miliony euro składzikiem narkotyków? Co zrobisz, kiedy jeden z najpotężniejszych ludzi w Berlinie zacznie na ciebie polować? Co zrobisz, kiedy jakaś młoda siksa spróbuje sprzedać ci twój własny towar? Co zrobisz, kiedy znajdziesz w piwnicy ciało własnego brata? Co zrobisz, kiedy morderczyni twojego brata spróbuje uciec w miejsce, w którym nie ma już nic? Do czego się posuniesz, żeby znaleźć to, czego całe życie szukasz? A co zrobisz, kiedy okaże się, że cały czas szukałeś źle? A gdy w końcu to znajdziesz? Co zrobisz, kiedy ludzie wokół ciebie zaczną umierać? Co zrobisz, kiedy okaże się, że to wszystko kłamstwo? Co zrobisz, kiedy twój świat wywróci się do góry nogami? Ty. Aby brać udział w konkursie należy odpowiedzieć na pytanie: Kto jest Twoim ulubionym “czarnym” charakterem literackim? Dlaczego? Odpowiedzi należy umieszczać w komentarzu pod tą notką. Pamiętajcie, że muszę mieć możliwość kontaktu z Wami, więc albo potrzebuję adres bloga, albo adres mailowy. Na zgłaszanie odpowiedzi macie czas do środy (26.10.11), do północy. Najciekawsze odpowiedzi wybiorę ja we współpracy z Wydawnictwem Telbit. Powodzenia!   By Agnieszka Tatera                                    Zamieszczone w Horror / thriller, Konkursy, Książki, Od Wydawnictwa Telbit   29 