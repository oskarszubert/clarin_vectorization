gru 9 2011 Stosik Niezły tym razem mam Wam do pokazania stosik, nie spodziewałam się, że będzie taki w tym tygodniu   Tylko dwie książki do recenzji, a i to z sympatii do autora, nie we współpracy z wydawnictwami. Tym razem w stosiku znajdziecie (od góry): - “Asurito Sagishi” oraz “Wyspa dla dwojga…” Zielke – prezent od autora, którego pierwsza książka zrobiła na mnie wrażenie, więc z przyjemnością opiszę i te dwie. Na razie napomknę tylko tyle (na pierwszy rzut oka) wydania dużo ładniejsze od poprzedniej - “Nakręcana dziewczyna. Pompa numer sześć” Bacigalupi oraz “Podziemia Veniss” VanderMeer – kupione na Allegro, odbiór osobisty. Nie tak tanio, jak udało mi się zdobyć poprzednie książki, no ale Bacigalupi osiąga coraz wyższe ceny, więc 40 zł za jego książkę i 20 zł za VanderMeera uważam za dobrą cenę   - “CeWEBryci – sława w sieci” Janczewski- odkupiona od Prowincjonalnej Nauczycielki. Pieniądze za książkę poszły na słuszny cel – koty   - “Statek Przeznaczenia. Część II” Hobb – ostatni brakujący tom całego cyklu. Upolowany w trakcie Dnia Darmowej Dostawy za 12 zł i przywieziony do mnie kurierem za 0 zł   - “Istoty ciemności” Garcia, Stohl – pobrany na finta.pl. Okazało się, że moje tragicznie niefartowne Mikołajki były takie tylko 6 grudnia. Już nazajutrz sytuacja się wyjaśniła (przynajmniej po części) – Mikołaj utknął w okolicach Gdańska i tamże czekał na mnie mój prezencik. A składa się on z…: - “Wojna nie ma w sobie nic z kobiety” Aleksijewicz – w końcu! Od dawna chciałam ją przeczytać, a teraz nawet mam swoją   - “Ludzie na walizkach” Hołownia – dużo dobrego słyszałam o tej książce i od dawna była na mojej liście książek do zdobycia. - do tego wszystkiego była jeszcze taka piękna kocia zakładka. Oraz słodycze, ale one się na zdjęcie nie załapały    Ten weekend będzie dla mnie mało czytelniczy. Całą sobotę oraz więęększość niedzieli spędzę w Bydgoszczy, gdzie uczestniczyć będę w seminarium “EVS is the best”. Jest to spotkanie byłych wolontariuszy europejskich (jak pewnie część z Was pamięta ja spędziłam w ramach tego programu 8 miesięcy w Macedonii), których wysłała na wolontariat organizacja z naszego regionu. W trakcie spotkania będziemy się lepiej poznawać, rozmawiać o wolontariacie, o Programie Młodzież w działaniu, zastanawiać się, jak promować wolontariat, jak wykorzystać to, czego się nauczyliśmy etc. Na czytanie nie będzie więc czasu   Co nie zmienia faktu, że Wam życzę dobrego weekendu spędzonego tak, jak chcecie! Co zamierzacie robić?   By Agnieszka Tatera                                    Zamieszczone w Książki, Stosiki   17 