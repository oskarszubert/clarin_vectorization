mar 7 2012 Lans wieczorową porą Muszę się pochwalić, bo grozi mi – znowu! – pęknięcie   Dzięki znajomemu z Lektur Reportera mam dzisiaj wieczorem okazję uczestniczyć w przedpremierowym spektaklu “Zrób sobie raj”, który to spektakl powstał na podstawie książki - autorstwa Mariusza Szczygła - o tym samym tytule. A po spektaklu spiszę swoje odczucia i będziecie mieli je okazje przeczytać na stronie portalu.  Zdjęcie pochodzi ze strony Teatru Studio, fot. Krzysztof Bieliński. Jak można przeczytać na stronie Teatru: Instytut Reportażu  i  Teatr Studio zjednoczyły siły, aby na scenie opowiadać o świecie prawdziwym. Nie chcemy zaludniać sceny wymyślonymi postaciami i pokazywać wymyślonych emocji, wymyślonej miłości czy wymyślonej  śmierci. Reportaż wynaleziono  po  to,  żeby  jak  najwięcej  ludzi  rozumiało innych ludzi. Wierzymy, że jeśli teatr sięgnie po literaturę faktu, pomoże nam lepiej zrozumieć świat. Spektakl na podstawie książki Mariusza Szczygła to opowieść o Czechach współczesnych, Bogu i wierze, ale o wierze, której nie ma. To historia ludzi, którzy wierzą, że nie wierzą. Mariusz Szczygieł pyta: „jak się Państwu żyje bez Boga?”. W Polsce to pytanie niewyobrażalne, w Czechach ? oczyszczające. Świadomość totalnej autokreacji. Budowania swojego świata, tworzenia swojego otoczenia. Bez ograniczeń, bez obaw, bez strachu przed omnipotencją.  Bez strachu,  czyli  na  luzie.  Taka  będzie  ta  sztuka. Na luzie, niewymuszona, podpatrzona, czeska. Bo czy w Boga trzeba wierzyć? Czy musimy sobie zadawać pytania ostateczne? Czy nie lepiej po prostu napić się piwa? Czy nie lepiej mieć niespodziankę? Grupa bohaterów czeka. A my z nimi. Z humorem, bo humor jest najważniejszy. W końcu jesteśmy w Czechach? Ja już nie mogę się doczekać, a na kolejne spektakle zapraszam miłośników reportażu, którzy będą akurat w okolicy     By Agnieszka Tatera                                    Zamieszczone w Imprezy, Książki   5 