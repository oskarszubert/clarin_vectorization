gru 13 2010 “Dożywocie” – post scriptum oraz wyniki ankiety Tak sobie siedziałam, myślałam i wyszło mi na to, że jednak chyba ta notka o “Dożywociu” pominęła kilka ważnych rzeczy. Przede wszystkim to, że jest to książka napisana językiem lekkim, ale bogatym. Wszystkie opowiadania łączą się ze sobą w jedną całość i “kręcą się” wokół bohaterów i ich życia codziennego. Jednakże autorka bardzo zgrabnie wplata w tą – jakby się wydawało zwykłą treść – nawiązania do wydarzeń, które się dookoła nas pojawiają, a także nawiązania kulturowe. Mamy więc protestujących ekologów, bojkot budowy hipermarketu, grupy “czystych i silnych moralnie” ludzi, którzy zajmują się życiem wszystkich, tylko nie swoim, mamy miałkość mas, które zajmą się tym, co wróży sensację, mamy zazdrość i zawiść. “Dożywocie” to droga ku dojrzałości Konrada – czeka go rozwój od lekkomyślnego i egoistycznego początkującego pisarza, do człowieka, który widzi wartość życia wraz z bliskimi mu osobami, wzajemne dbanie o siebie, troskę o przyszłość. W treści książki widać zamiłowanie autorski do epoki romantyzmu – zarówno w satyrycznie ukazanych opisach, jak i np. dialogach Szczęsnego. Hm… to chyba tyle, ale pewnie o czymś jeszcze zapomniałam   Uważam, ze “Dożywocie” to naprawdę dobry kawałek literatury rozrywkowej i bardzo żałuję, że autorka ponoć nie myśli o kontynuacji   Idę sobie pochlipać w kąciku! ***** Wróciłam. Zerknijmy na wyniki ankiety, która to trwała do wczoraj i dotyczyła książek, których recenzje chcielibyście tutaj widzieć. Przyznam, że jestem zszokowana i to bardzo! Głosów jest aż 138! Wszystkim bardzo dziękuję za udział i zapraszam do kolejnych ankiet. Top 3 stworzyły następujące książki: - “Madame” Antoni Libera – 24 głosy, czyli 17%. - “Lektor” Bernhard Schlink – 20 głosów, czyli 14%. - “Krwiopijcy” Christopher Moore – 13 głosów, czyli 9%. Zaraz za tymi książkami uplasowały się “Anna Karenina”, “Gdzie jesteś, Amando?” i “Śniadanie mistrzów”. Bardzo mnie cieszy fakt, że każda z książek zdobyła przynajmniej 2 głosy, więc wszystkie mają swoich amatorów   Przyznam, że wygrała książka, co do której mam mocno mieszane uczucia i będzie mi ciężko stworzyć sensowną recenzję, ale spróbuję. Nie wiem, kiedy dokładnie pojawią się te trzy notki, ale postaram się, by pojawiły się w miarę szybko. Jeszcze raz – dziękuję za głosy i pozdrawiam!     By Agnieszka Tatera                                    Zamieszczone w Książki   14 