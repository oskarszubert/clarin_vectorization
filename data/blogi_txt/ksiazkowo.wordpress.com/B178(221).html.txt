mar 8 2011 Konkurs z Wydawnictwem Świat Książki! Nadeszła pora na… Telesfora. A, nie, przepraszam, nie ten tekst Na losowanie, na losowanie pora   Tym razem nagrodę zawdzięczać będziemy Wydawnictwu Świat Książki. Zastanawiam się nad tym, jaka będzie frekwencja akurat w tym losowaniu, bo tę książkę mają już chyba wszyscy   Tak, dobrze myślicie, chodzi o książkę “Mariola, moje krople!” Małgorzaty Gutowskiej-Adamczyk. Autorka bestsellerowej “Cukierni pod Amorem” tym razem serwuje nam pełną humoru powieść obyczajową z akcją w prowincjonalnym teatrze przed stanem wojennym. Jest listopad 1981 roku. Działa tu i “Solidarność” i stary związek zawodowy. Bufetowa pędzi bimber i chowa się świnia na mięso. Aktorzy przygotowują równolegle antyrosyjski dramat i prokościelną “Pastorałkę”. Na wieść, że teatr odwiedzi delegacja radziecka, dyrektor postanawia wystawić “Streap-tease”, nie mając pojęcia, że w poważnej sztuce Mrożka nikt się nie rozbiera… Świetne dialogi i – wciąż aktualna linia podziałów w narodzie… Mieszanka klimatów z filmów Barei i kultowego “Rancza” Moje wrażenia z lektury możecie znaleźć TUTAJ. Żadnych wypasionych wymogów dotyczących uczestnictwa. Ani kreatywnych, ani tych dotyczących wrzucania w linki i promocji Wystarczy zgłosić się w komentarzu do północy 11-ego marca (piątek). Losowanie – w weekend. Byłoby mi miło, gdybyście napisali dlaczego chcielibyście tę książkę otrzymać, ale nie jest to wymóg. Jeżeli zgłoszeń będzie podobna masa, jak w trakcie ostatniego losowania, to pomyślę nad dodatkową nagrodą Zapraszam do uczestnictwa!   By Agnieszka Tatera                                    Zamieszczone w Konkursy, Książki   93 