Z ostatnich wypieków zostało  mi sporo białek i zastanawiałam się co z nimi zrobić. Z pomocą przyszła mi Atinka podając kilka przepisów na ciasta z wykorzystaniem zbędnych białek. Wybrałam ciasto makowe z przepisu Dorotuś i to był dobry wybór:) Ciasto jest delikatne, miękkie, pachnące bakaliami i aromatem migdałowym.  To naprawdę świetny i prosty sposób na pyszne ciasto z samych białek. Robi się je bez użycia miksera a składniki odmierza na szklanki :)Składniki:*1 szklanka mąki pszennej*1 szklanka maku suchego (nie trzeba mielić)*1 szklanka białek*1 szklanka cukru*1/2 szklanki zimnego stopionego masła*1 łyżeczka proszku do pieczenia*1 szklanka bakalii (rodzynki, orzechy, kandyzowana skórka pomarańczowa)*kilka kropel ulubionego aromatu do ciast (u mnie migdałowy)Wykonanie:Białka ubić na sztywno (ubijałam ręczną trzepaczką), dodać cukier i dalej ubijać. Do otrzymanej masy dodać mąkę, mak, proszek do pieczenia, bakalie, roztopione masło i aromat. Wymieszać. Piec w keksówce około 50 minut (czasami krócej, zależy od piekarnika) w temperaturze 220 stopni. Można od góry przykryć folią aluminiową aby się za bardzo nie spiekło. Sprawdzić patyczkiem czy jest upieczone. Po upieczeniu można polać polewą czekoladową .Smacznego :) 