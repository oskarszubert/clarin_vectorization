Całkiem niedawno pierwszy raz jadłam chłodnik z botwinki. Byłam nim zachwycona i postanowiłam zrobić taki w domu. W ręce wpadł mi lipcowy numer Smaków Życia, w którym znalazłam ten przepis. Wszystkie składniki miałam, więc przygotowałam sobie taką oto zimną zupę z botwinki. Choć jestem zdecydowaną fanką zup na ciepło to chłodnik znajdzie z pewnością swoje miejsce w moim zupowym wiosenno-letnim menu.:)   Składniki: *1 pęczek botwinki z buraczkami *sok z 1/2 cytryny *300 ml kefiru *100 ml kwaśnej śmietany 18% (u mnie jogurt naturalny) *1/2 pęczka rzodkiewki (nie miałam) *1 ząbek czosnku *koperek (ok. 2 łyżki posiekanego) *szczypiorek (ok. 1 łyżki posiekanego) *sól i pieprz do smaku *2 jajka   Wykonanie: Botwinkę umyć i osuszyć. Buraczki pokroić w słupki lub kostkę. Łodyżki i liście posiekać. Włożyć do garnka, zalać ok 200 ml wody i sokiem z cytryny. Gotować ok 10 minut na średnim ogniu - warzywa powinny tylko zmięknąć, a buraczki nadal pozostać chrupiące.  Garnek odstawić do ostudzenia. Rzodkiewki pokroić w kosteczkę. Czosnek utrzeć. Koperek i szczypiorek posiekać. Kefir i śmietanę (jogurt) wlać do ostudzonej botwinki. Dodać czosnek, rzodkiewkę, koperek i szczypiorek. Wymieszać, doprawić do smaku solą i pieprzem. Wstawić do lodówki na minimun 1 godzinę. Podawać schłodzony z dodatkiem połówek jaj ugotowanych na twardo. Smacznego :) 