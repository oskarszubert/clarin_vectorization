Zgodnie z życzeniem Ukochanego upiekłam sernik. Oczywiście inny niż te, które piekłam do tej pory, bo muszę wypróbować każdy przepis. Miałam w szafce krem krówkowy, więc postanowiłam tym razem go wykorzystać. Przepis na ten sernik znalazłam u Alexandry. Ciasto jest fantastyczne w smaku. Krem krówkowy dodaje słodkości, a orzechy świetnie do niego pasują, jak w batoniku "Snickers".Składniki na spód (blaszka 23:23, ja korzystałam z okrągłej 22cm średnicy)*1 szklanka mąki*2 łyżki cukru*1 jajko*5 dkg margaryny*1 łyżeczka proszku do pieczeniaWszystkie składniki zagnieść i wyłożyć na blachę. Podpiec przez chwilkę by było rumiane. Pozostałe składniki:*800g twarogu mielonego*6 jajek*1 łyżka mąki pszennej*1 łyżka mąki ziemniaczanej*3/4 szklanki cukru pudru*rodzynki (opcjonalnie)*100g orzechów włoskich łuskanych*puszka mleka skondensowanego lub puszka gotowej masy krówkowejWykonanie:Mleko skondensowane w puszce gotować 3 godziny. Ja użyłam gotowej masy krówkowej (kajmaku), więc nie musiałam już gotować. Żółtka zmiksować z cukrem pudrem aż powstanie jednolita masa. Dodawać po trochu twaróg, następnie obie mąki i zmiksować. Dodać namoczone wcześniej rodzynki i wymieszać. Ubić pianę z białek i dodać do masy serowej. Delikatnie wymieszać. Przełożyć całość na podpieczony spód i piec około 50-60 minut w temperaturze 180 stopni.Masę krówkową jeszcze ciepłą (lecz nie gorącą) wyłożyć na ciepły sernik. Górę posypać posiekanymi orzechami włoskimi. Uwagi: Jak widać na zdjęciach masa krówkowa była trochę za luźna. Następnym razem zrobię z wykorzystaniem mleka skondesowanego a nie gotowej masy.Smacznego :) 