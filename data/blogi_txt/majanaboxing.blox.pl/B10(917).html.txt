Szarlotka, na specjalne życzenie mojego synka, bo to jego ulubione ciasto. Jabłuszka z cynamonem pośrodku kruchego ciasta, a na wierzchu chrupiący lukier. Wręcz rozpływa się w ustach, mniam!  Bardzo polecamy, jest przepyszna! Za przepis dziękujemy .Agatce.  Składniki na kruche ciasto (2 placki):* 250g masła lub margaryny* 500g mąki pszennej, przesianej* 2 łyżeczki proszku do pieczenia* 100g cukru* 3 jajkaSkładniki na masę jabłkową:* 1,5 kg kwaśnych jabłek (użyłam musu jabłkowego mojej mamy) * ok. 50-70g cukru (lub więcej, jeśli jabłka są mniej słodkie)* 1 opakowanie galaretki cytrynowej *cynamon w ilości jaką lubicieSkładniki na lukier:* 150g cukru* 4-5 łyżek wody* sok z połowy cytrynyewentualnie: garść skórki pomarańczowej do dekoracji ciastaWykonanie:Masło rozpuścić, odstawić do wystudzenia. Do dużej miski przesiać mąkę z proszkiem do pieczenia, dodać cukier i wymieszać. Wlać wystudzone masło, dodać jajka i szybko zagnieść ciasto. Podzielić na 2 części.Jedną część ciasta rozwałkować na wymiar blachy, w której będzie pieczone ciasto (można dokończyć wałkowanie już w blasze lub wałkować ciasto na papierze, który należy przełożyć do blaszki wraz z ciastem). Piec ciasto ok. 20-25 minut w temperaturze 175 stopni na złoty kolor.Tak samo postąpić z drugą częścią.W czasie kiedy placki się pieką jabłka umyć, obrać, wykroić gniazda nasienne. Pokroić na niewielkie kawałki i dusić prawie do rozpadnięcia (dobrze, żeby zachowało się trochę cząstek). Do gorących jabłek wsypać cukier i galaretkę, dokładnie wymieszać. Ja użyłam gotowego musu jabłkowego mojej mamy dodając do niego galaretkę i cynamon.Na jeden placek wyłożyć gorące jabłka, przykryć drugą częścią ciasta.Przygotować lukier: cukier wsypać do rondelka, wlać wodę, gotować na małym ogniu stale mieszając. Kiedy cukier się rozpuści, gotować jeszcze 5 minut. Odstawić z ognia na 5 minut (powinien zacząć gęstnieć, jeśli nie gęstnieje, dosypać 2 łyżki cukru i ponownie zagotować), wlać sok z cytryny, wymieszać i jeszcze ciepłym lukrem polać ciasto. Można posypać skórką pomarańczową, ja nie posypywałam. Smacznego :) 