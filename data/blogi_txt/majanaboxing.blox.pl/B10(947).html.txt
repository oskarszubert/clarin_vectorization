...i płatkami migdałowymi oblana syropem klonowym ;) O, taka długa nazwa dla małej tarty. :) Pomysł podchwyciłam u Cudawianki, która zrobiła pyszną tartę gruszkową z orzeszkami piniowymi. Chwyciłam kawałek ciasta francuskiego i ułożyłam na nim takie oto składniki, by po chwili delektować się smakiem i moim ulubionym połączeniem - jabłek z cynamonem. To taka słodkość na smutki - siedzimy w domku z grypą. Synek jest chory :( . Oj, było kiepsko, bo termometr wskazywał powyżej 40 stopni. Byłam przerażona :( Teraz jest lepiej, ale oczywiście nadal siedzimy w cieplutkim domku. Antybiotyk, syropy na kaszel i na zbicie gorączki, herbatka z cytryną i ciepły kocyk, a dziś do tego ...  Składniki (dowolna ilość): *ciasto francuskie *jabłka *rodzynki *płatki migdałowe *cynamon *syrop klonowy lub miód Wykonanie:Z ciasta francuskiego wyciąć kształt tarty (ja miałam prostokątne płaty ciasta), brzegi podwinąć do góry. Posmarować tartę syropem klonowym, ułożyć jabłko pokrojone w cząstki, posypać rodzynkami i płatkami migdałowymi oraz cynamonem. Brzegi tarty można posmarować rozbełtanym jajkiem. Ja nie smarowałam. Piec 30 minut w 180 stopniach do zrumienienia się tarty. Przed podaniem można dodatkowo polać syropem klonowym. Smacznego :) 