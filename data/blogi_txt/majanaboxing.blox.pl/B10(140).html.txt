Zachciało mi się muffinek z serem ricotta, który akurat stał sobie w lodówce i czekał na swój moment. ;) Zupełnie przez przypadek trafiłam na stronę Joy of Baking i tam znalazłam wymarzone muffiny. Wyszły przepyszne, dzięki serkowi mięciutkie i takie mega czekoladowe. Jak coś jest czekoladowe to chyba musi być pyszne, nie? ;)  Update 30.03.2010: Dziś jest fajne święto - Dzień Muffinka!   Składniki na 16 muffin: *250g serka ricotta *2 duże jajka *1 i 1/3 szklanki mleka (320ml) *1 łyżka ekstraktu waniliowego *50g niesolonego rozpuszczonego i ostudzonego masła *260g mąki  *250g cukru (dałam 200g) *2 łyżeczki proszku do pieczenia *1/2 łyżeczki soli *60g kakao *170g chipsów czekoladowych (dałam pokrojoną mleczną czekoladę)   Wykonanie: Piekarnik rozgrzać do 180 stopni C.  W jednej misce wymieszać składniki mokre: ricottę, jajka, mleko, ekstrakt waniliowy, rozpuszczone i ostudzone masło. W drugiej misce wymieszać składniki suche: mąkę, cukier, proszek do pieczenia, kakao i sól. Połączyć zawartość obu misek wlewając mokre składniki do suchych, wymieszać tylko do połączenia składników. Wsypać chipsy czekoladowe (pokrojoną czekoladę) i wymieszać.  Nakładać do formy wyłożonej papilotkami do ok 3/4 wysokości foremki. Piec około 20 minut, do tzw suchego patyczka.  Smacznego :) 