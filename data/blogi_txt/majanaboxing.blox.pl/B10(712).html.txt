Po serniku z pestkami mam zdrowszą propozycję czyli sałatkę z quinoa, czerwoną fasolką, cebulą i papryką. Wszystkie smaki bardzo fajnie się połączyły i miałam zdrowy obiadek. Bardzo polubiłam komosę ryżową, zresztą nie tylko ja - mojemu synkowi także posmakowała. Mam tylko problem z jej zakupem. Kto podpowie mi, gdzie można ją nabyć (poza sklepami wysyłkowymi) ?  Przepis ze strony stylzdrowia.pl.    Składniki: *2 szklanki quinoa *3/4 szklanki czerwonej fasolki z puszki *żółta lub czerwona papryka (można dać trochę jednej i drugiej) *2 cebule (u mnie białe) *2 łyżki soki z limonki lub cytryny *chilli, sól, pieprz - do smaku Wykonanie: Quinoa wypłukać, następnie ugotować w lekko osolonej wodzie przez około 15-20 minut, pamiętając o tym, że po ugotowaniu ziarna przez chwilę nadal „dochodzą do siebie”. Paprykę pokroić w kosteczkę, posiekać cebulę i podsmażyć je na patelni. Następnie podsmażone warzywa wymieszać z ugotowaną komosą, czerwoną fasolką i sokiem z limonki. Przyprawić do smaku.﻿ Smacznego :) 