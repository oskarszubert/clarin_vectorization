Bardzo lubię te bułeczki. Tym razem zamiast masła wykorzystałam do nadzienia roślinny smalczyk Smakowitą Pajdę z ziołami. Bułeczki pięknie pachną posiekanym czosnkiem, ziołami i świeżą natką pietruszki. Z wierzchu przyjemnie delikatnie chrupią, a w środku są mięciutkie. Cudowna radość z jedzenia i intensywny smak, to lubię! :)  Przepis z blogu Moje Wypieki, zmodyfikowany nieco przeze mnie.      Składniki na 12 bułeczek (robilam z połowy porcji):*400 g mąki pszennej chlebowej (dałam zwykłą pszenną)*20 g drobnego cukru*pół łyżeczki soli*1 łyżeczka drożdży suchych (4 g) lub 8 g drożdży świeżych*260 g mleka*30 g Smakowitej Pajdy z ziołami, roztopionejPonadto na posmarowanie:*1 jajko roztrzepane z 1 łyżką mlekaWykonanie: Wszystkie składniki na ciasto umieścić w mikserze i zmiksować, można również wyrobić ręcznie (z drożdży świeżych najpierw zrobić rozczyn). Ciasto powinno być gładkie i bardzo dobrze wyrobione. Umieścić w misce, przykryć lnianym ręczniczkiem i pozostawić do podwojenia objętości (1,5 h lub dłużej, w zależności od temperatury otoczenia).Po tym czasie ciasto podzielić na 12 równych części. Uformować z nich kulki, następnie każdą spłaszczyć i ulepić w podłużną bułeczkę, układając złączeniem do blachy. Przykryć, pozostawić na 30 minut do ponownego wyrośnięcia w ciepłym miejscu.W tym czasie przygotować nadzienie:*60 g Smakowitej Pajdy z ziołami*4 ząbki czosnku drobniutko posiekane *2 łyżeczki świeżej natki pietruszkiWszystkie składniki rozetrzeć tyłem łyżki. Wyrośnięte bułeczki posmarować jajkiem roztrzepanym z mlekiem. Ostrym nożem naciąć do połowy, łyżeczką nałożyć w to miejsce nadzienie.  Piec w temperaturze 180ºC przez około 15 minut. Podawać ciepłe. Smacznego:) 