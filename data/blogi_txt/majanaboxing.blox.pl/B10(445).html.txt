Atinka jadła placuszki - racuszki z jabłuszkiem i cynamonem i narobiła mi na nie smaku. Musiałam je zrobić ;) Kocham wszystko co z cynamonem, a te placuszki są dodatkowo z jabłkiem - przecież to moje ulubione połączenie. Zdaje się, że tych połączeń, które lubię jest sporo hi hi ;) Wracając do placuszków, były pyszne! Jedliśmy je z syropem klonowym, powidłami śliwkowymi, a synek z nutellą.   Składniki: *200 ml mleka  *50 ml wody  *300 g mąki pszennej  *100 g cukru  *2 jajka *1 łyżka rozpuszczonego masła  *1 1/2 łyżeczki proszku do pieczenia  *1/2 łyżeczki cynamonu  *1/2 łyżeczki przyprawy do piernika  *2 jabłka  *szczypta soli  Jajka utrzeć z cukrem, wlać mleko i masło. Zmiksować. Dodać mąkę, sól, cynamon, przyprawę do piernika i proszek do pieczenia, dokładnie zmiksować ciasto. Dodać 2 obrane, starte na tarce jabłka i całość wymieszać. Na gorącej teflonowej patelni smażyć placuszki aż będą z obu stron złote. Można podać z konfiturą, twarogiem lub posypane cukrem pudrem. Smacznego:-) 