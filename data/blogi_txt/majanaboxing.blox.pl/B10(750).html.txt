Bardzo lubię sałatki ze śledzikiem. Skusiłam się na sałatkę z dodatkiem selera konserwowego, na którą przepis znalazłam u Eweny. Akurat miałam słoiczek selera, traf chciał, że była to mieszanka z ananasem, ale i tak go wykorzystałam do tej sałatki. I wyszło pysznie. :) Zdjęcia tylko takie sobie, ale niestety światło było kiepskie i sałatki już końcówka. Pomyślałam jednak, że przepis podam, bo warto. Wielbicielom sałatek śledziowych na pewno posmakuje, tak jak i mnie. :)   Składniki: *3 płaty filetów śledziowych *1 cebula pokrojona w kostkę *1 słoik selera konserwowego, odsączonego i pokrojonego na mniejsze kawałki *3 jajka ugotowane na twardo i pokrojone w kostkę  *3 kopiaste łyżki majonezu *sól i pieprz do smaku    Wykonanie : Filety moczyć przez 2 godziny w wodzie. Pokroić na małe kawałki i umieścić w misce. Dodać pokrojoną cebulę, seler i jajka. Dodać majonez i dokładnie wymieszać. Doprawić solą i pieprzem. Schłodzić w lodówce. Smacznego :) 