Smaczny sposób na kurczaka według kuchni Tadżykistanu znalazłam oczywiście na blogu Ireny i Andrzeja :) . Zrobiłam, zjedliśmy na obiadek z ziemniaczkami i surówką. Co tu dużo pisać, bardzo nam smakowało :). Mięsko było soczyste i miękkie, świetny pomysł z marynowaniem w jogurcie. Bardzo nam pasował także dodatek cytryny (zastąpiłam nią limonkę) i czosnku:).   Składniki:  *2 duże ząbki czosnku, *pół łyżeczki soli, *2 szklanki jogurtu, *sok i pulpa z 1 dużej limonki (u mnie cytryna), *pół łyżeczki pokruszonego pieprzu, *2 duże piersi z kurczaka ok. 90 dag. Wykonanie: Utrzeć sól z czosnkiem. Dodać jogurt, limonkę (u mnie cytryna) oraz pieprz. Piersi zalać przygotowanym jogurtem i wstawić na noc do lodówki. Mięso wyjąć z marynaty i grillować. Smacznego:) 