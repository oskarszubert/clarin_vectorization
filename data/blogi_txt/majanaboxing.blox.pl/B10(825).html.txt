Tydzień truskawkowy już dobiega końca, więc przygotowałam jeszcze truskawkowy sernik, który jest moim pomysłem. Korzystałam z przepisu, na podstawie którego robi się większość serników z wykorzystaniem ciasteczek digestive. Sernik jest pięknie różowy, niezbyt słodki, ale naprawdę smaczny. Truskawki są wdzięcznym, aromatycznym, pięknym owocem, ale nie wszystko ostatnio mi z nimi wychodziło, dlatego widać małą u mnie małą przerwę. :) Chyba jednak już się z nimi pogodziłam :)Składniki na spód:*150g ciasteczek digestive*2 łyżki nutelli*1/2 łyżeczki cynamonuTortownicę o średnicy 20 cm wyłożyć folią aluminiową. Ciastka pokruszyć, dodać nutellę i cynamon i dokładnie wymieszać. Masę ciasteczkową umieścić w tortownicy i wstawić do lodówki na około 30 minut.Składniki na masę serową:*500g sera śmietankowego (u mnie wiaderkowy)*0,5 szklanki cukru (można dać więcej, ciasto będzie słodsze)*3 jajka*1 łyżka proszku budyniowego waniliowego*1/4 szklanki kwaśnej śmietany*około 0,4 -0,5 kg truskawekSerek ubić z cukrem na gładką masę. Ubijając dodawać jajka, proszek budyniowy i śmietanę. Następnie dodać truskawki. Tak przygotowaną masę serową wylać na schłodzony ciasteczkowy spód. Piec w temperaturze 180 stopni przez około godzinę. Udekorować truskawkami, płatkami migdałowymi. Smacznego:) 