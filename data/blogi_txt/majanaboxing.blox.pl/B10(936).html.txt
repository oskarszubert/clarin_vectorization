To właściwie nie jest przepis, tylko dwa składniki, minimalizm w czystej postaci. Co najprostsze to często najlepsze. Szparagi same w sobie są tak smaczne, że dla mnie nie potrzebują zbyt wiele dodatków. Wiosna to czas wszelkiej świeżej zieleniny, którą uwielbiam. Także krótki czas szparagów. Udało mi się kupić pęczek, więc zrobiłam sobie na obiad:).  Składniki: *pęczek zielonych szparagów *2 jajka *sól *pieprz   Wykonanie:Szparagi umyć, odkroić zdrewniałe końcówki. Wrzucić do osolonej wrzącej wody i gotować kilka minut. Jajka usmażyć na patelni, tak jak lubicie.  Szparagi ułożyć na talerzu, posypać pieprzem, podawać z jajkiem. I już. :)Smacznego :) 