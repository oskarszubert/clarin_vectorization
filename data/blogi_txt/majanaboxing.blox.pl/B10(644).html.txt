Ciasto piernikowe z czekoladą to niezupełnie piernik, bo nie zawiera miodu, ale pachnie i smakuje piernikowo. Jest wilgotne i miękkie, a dodatek czekolady sprawia, że jest jeszcze pyszniejsze. Takie ciasto do podjadania przed świętami, przed właściwym piernikiem. Bardzo polecam.  Przepis pochodzi od Dorotuś i jest moją propozycją do Festiwalu Pierniczków. Składniki: *2 jajka *100ml oleju *1 szklanka maślanki *250g mąki pszennej *150g drobnego cukru *2 łyżki kakao, z lekkim czubem *2 łyżeczki sody oczyszczonej, z lekkim czubem *3 łyżeczki przyprawy korzennej *100 g gorzkiej czekolady posiekanej Wykonanie: Jajka, maślankę, olej umieścić w misce i zmiksować do połączenia się składników. Mąkę, cukier, kakao, sodę i przyprawę korzenną wymieszać. Dodać do płynnych składników i zmiksować na gładką masę. Wsypać czekoladę i wymieszać. Keksówkę o wymiarach 24 x 11 cm wysmarować masłem i wysypać kaszą manną lub otrębami. Wlać ciasto. Piec w temperaturze 175 stopni C przez około 60 minut do suchego patyczka. Smacznego :) 