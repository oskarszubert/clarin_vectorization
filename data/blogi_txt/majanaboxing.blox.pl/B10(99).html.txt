Zobaczyłam je na blogu Atinki i nawet nie wiem kiedy poszłam do kuchni by zagnieść ciasto ;) Robi się je tak szybciutko, a jeszcze szybciej zjada. Są to bułeczki, którym nie sposób się oprzeć, tak miękkie, tak delikatne, rozpływające się w ustach. Po prostu rewelacja! Moje jak zawsze bladzioszki, ale taki już urok mojego pieczywka. Składniki na około 12 bułeczek:*500g mąki*1 łyżka cukru*1 i 1/2 łyżeczki soli*7 g drożdży instant*200g jogurtu naturalnego*120g mleka*1 jajko*60g masła Wykonanie:Wszystkie składniki włożyć do miski i zagnieść ciasto. Można użyć miksera. Ciasto pozostawić do wyrośnięcia w ciepłym miejscu w misce przykrytej ściereczką na około 1- 1 i 1/2 godziny. Po tym czasie wyłożyć ciasto na blat i uformować wałek. Wałek podzielić na 12 kawałków, z których uformować bułeczki. Tak przygotowane bułki obtoczyć w oleju i układać dość blisko siebie  w wysmarowanej olejem tortownicy.Następnie tortownicę przykryć ściereczką i odstawić na godzinę do wyrośnięcia. Przed włożeniem do piekarnika posmarować bułeczki roztrzepanym jajkiem lub mlekiem (tak ja zrobiłam) i posypać makiem lub sezamem.Piec w temperaturze 200 stopni przez około 20-25 minut.Smacznego :)Po wyjęciu z piekarnika: 