Oto pierwszy upieczony przeze mnie sernik. Jest naprawdę bardzo smaczny. Serdecznie polecam !     Składniki: *3 opakowania serka homogenizowanego o smaku naturalnym (całość ok. 75 dag) *1 opakowanie serka homogenizowanego waniliowego (ok. 25 dag) *4 jaja  *2 szklanki cukru pudru *2 budynie waniliowe *cukier waniliowy *płaska łyżeczka proszku do pieczenia *2 szklanki pokruszonych herbatników *tłuszcz do wysmarowania formy *bułka tarta do posypania formy       Przygotowanie:  Żółtka ucieramy z cukrem pudrem i cukrem waniliowym na puch, białka z dodatkiem szczypty soli ubijamy na bardzo ścisłą pianę.  Serki mieszamy, dodajemy do nich sypiąc przez sitlo budynie z proszkiem, następnie ubite żółtka i pianę. Składniki delikatnie, ale dokładnie mieszamy.  Na spodzie przygotowanej dużej tortownicy (wysmarowanej tłuszczem i oprószonej tartą bułką) rozkładamy pokruszone herbatniki, wylewamy masę , wyrównujemy powierzchnię i wstawiamy na godzinę do ciepłego, nagrzanego do temp. 160 stopni C piekarnika.  Sernik jest upieczony, gdy wierzch się równo zrumieni, a boki odstają od formy. Wychłodzony, przekładamy na paterę, kroimy w romby i lekko posypujemy cukrem pudrem. Do tego sernika nie dodajemy tłuszczu ! :) To jego dodatkowy plus:)Smacznego :) 