Są takie dni, kiedy nie mam czasu przygotować obiadu. Nie wiem jak to jest u Was, ale u mnie w takie chwile bardzo dobrze sprawdza się makaron. Kiedy wracamy do domu po szczególnie męczącym dniu w pracy, szkole i głodni, gotuję makaron, dodaję do niego pyszne składniki i mamy ciepły obiad. Makaron z dodatkiem szpinaku jest bardzo smaczny, a kiedy Synek prosi o dokładkę to tym bardziej mnie to cieszy :). Szpinak przygotowałam dusząc go na roślinnym smalczyku Smakowita Pajda z ziołami. Bardzo aromatycznie, szybko i pysznie, czego chcieć więcej? ;)     Składniki: *250g (1 opakowanie) świeżego szpinaku *300g makaronu kokardki lub innego ulubionego *2 ząbki czosnku *2 łyżki Smakowitej Pajdy z ziołami *śmietanka 30% (około 3 łyżki) *sól, pieprz *parmezan do posypania   Wykonanie: Makaron ugotować al dente. Odcedzić. Szpinak opłukać i osączyć. Czosnek drobno posiekać. Na patelni rozpuścić 2 łyżki smalczyku roślinnego Smakowita Pajda z ziołami. Podsmażyć na niej czosnek, aż stanie się szklisty. Wrzucić szpinak. Dusić, aż listki zmiękną. Wlać śmietankę, wymieszać i dusić do zagotowania śmietanki. Makaron wrzucić na patelnię, wymieszać z sosem szpinakowym. Podawać posypany parmezanem. Smacznego:) 