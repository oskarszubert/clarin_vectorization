Jednak coś jeszcze przed świętami upiekłam :)       Ciasto mleczne, delikatne, babkowe, ale jednak inne . Bardzo proste w wykonaniu , nie potrzeba nawet miksera. Przepis pochodzi z bloga Evenki - Arabeski. Dziękuję:)  Składniki: *1/2 kostki margaryny *3/4 szklanki cukru *3/4 szklanki mleka *2 szklanki mąki *1 łyżeczka sody oczyszczonej *1/2 łyżeczki proszku do pieczenia *1 łyżka kakao *1 łyżeczka cynamonu *1 łyżka dżemu  *1 duże jajko lub 2 małe Lukier: *1/2 szklanki cukru pudru *2 łyżki mleka *kilka kropli aromatu śmietankowego    Wykonanie:  Margarynę, cukier i mleko zagotować, ostudzić. Dodać składniki suche oraz dżem i wymieszać. Dodac jajko i ponownie wymieszać. Wylać ciasto do blaszki keksowej i piec w temperaturze 180 stopni prze około 40-50 minut do tzw"suchego patyczka".  Składniki lukru wymieszać razem i polać jeszcze ciepłe ciasto. Smacznego :) 