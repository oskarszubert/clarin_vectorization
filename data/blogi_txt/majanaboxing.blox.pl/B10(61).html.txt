Uwielbiam botwinkę, a tak dawno jej nie jadłam! Jak zobaczyłam na blogu Natalki to nie mogłam się powstrzymać i codziennie męczyłam właścicieli warzywniaka o świeżą, pachnącą botwinkę. No i w końcu ją mam :) Oto moja pyszna zupa z przepisu Natalii : Składniki:*1 duży pęczek botwiny wraz z buraczkami*dodatkowo 1 burak, jeśli buraczki przy botwinie są zbyt małe*kostka rosołowa*2 ząbki posiekanego czosnku*sok z 1/2 cytryny*200ml słodkiej śmietanki*1 łyżeczka cukru*sól, pieprz Wykonanie:Buraczki obrać i zagotować z kostką rosołową w ok.2 litrach wody przez 15 minut. Liście dokładnie opłukać i posiekać drobno wraz z łodygami. Dodać do gotujących się buraczków. Dodać czosnek i sok z cytryny. Przyprawić cukrem, solą i sporą ilością pieprzu. Na końcu dodać śmietanę. Dokładnie wymieszać.Podawać z jajkiem ugotowanym na twardo, z gotowanymi ziemniaczkami lub tak jak zrobiłam ja - z makaronem muszelki i była pyszna !:) Smacznego ! 