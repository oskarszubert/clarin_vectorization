Pancakesy to ja mogę jeść zawsze i wszędzie. Próbowałam już niemal każdych i wszystkie bardzo mi smakują. Tak też było z malinowymi. Robiłam już malinowo - rabarbarowe, więc wiedziałam, że i te również będą nam smakować. Swoimi placuszkami dołączam do akcji Malinowy Zawrót Głowy organizowanej przez Ivkę76. Składniki (robiłam z podwójnej porcji): *1 szklanka mąki *1 czubata łyżeczka proszku do pieczenia *2 łyżki cukru pudru *1 1/4 szklanki maślanki lub kefiru *1 jajko roztrzepane *2 łyżeczki miodu płynnego *20g roztopionego masła *około 200g świeżych malin    Wykonanie: Do naczynia przesiać mąkę, wsypać cukier i proszek,wymieszać. W drugim naczyniu wymieszać roztrzepane jajko, maślankę, miód i roztopione masło. Wmieszać maliny. Zawartość naczyń połączyć, wymieszać. Ciasto będzie dość gęste.  Smażyć na nieprzywierającej patelni (bez tłuszczu) z obu stron.  Smacznego :) 