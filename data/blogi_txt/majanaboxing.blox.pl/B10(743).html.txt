Ryż na mleku z cynamonem jest pyszny, prawda? A ryż na mleku z cynamonem i jabłkami? Przepyszny! Dziś zatem taka właśnie propozycja. Wspaniałe śniadanie, smak dzieciństwa, proste i pyszne. Jedna porcja dla mnie, druga dla Synka. Smacznego:) Przepis z internetu, ale nie pamiętam skąd. Składniki na masę ryżową: *1 szklanka ryżu *3,5 szklanki mleka *4 łyżki cukru *cukier waniliowy (u mnie 2 łyżki domowego) *szczypta soli Składniki na masę jabłkową: *4 jabłka *3 łyżki cukru *2 łyżeczki cynamonu   Wykonanie: Ryż zalać szklanką mleka i gotować na wolnym ogniu do wchłonięcia. Dolać kolejno 2 szklanki mleka, gotować w ten sam sposób, do wchłonięcia. Do ostatniej porcji mleka dodać cukier, sól i cukier waniliowy, wymieszać i wlać do gotującego się ryżu. Ryż powinien być miękki, ale nie jak papka. Jabłka obrać ze skórki, pokroić na kawałki, wrzucić do garnuszka i podsmażyć z cukrem i cynamonem.  Podawać na ciepło :) Smacznego:) 