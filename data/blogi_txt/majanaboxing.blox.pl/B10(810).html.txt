Czas odkurzyć wspólną kuchnię, bo dawno razem nic nie piekłyśmy. Od maila do maila umówiłyśmy się nareszcie na wspólny wypiek: Atinka, Cudawianka i ja. Skusiłyśmy się na uwielbiane przez nas sernikobrownies, które upiekłyśmy z dodatkiem dyni, jako, że sezon dyniowy i Festiwal Dyni w pełni.:) Czekolada, a do tego masa serowo-dyniowa, wzbogacona jesienno-zimowymi zapachami cynamonu i gałki muszkatołowej - jednym słowem -pychota! Jestem troszkę gapa, bo zapomniałam dorzucić przypraw do masy serowej, więc po prostu posypałam nimi wierzch ciasta ;).  Kochane moje dziękuję Wam za wspólny, pyszny wypiek:*. Było jak zawsze wspaniale i czekam na kolejne spotkania w wirtualnej kuchni. :). Wypiek na podstawie tego przepisu klik.     Składniki na brownie:﻿ *125 g gorzkiej czekolady *125 g masła *3/4 szklanki jasnego brązowego cukru *1 szklanka mąki  *2 łyżeczki ekstratu z wanilii *szczypta soli *2 jajka *2 czubate łyżki śmietany 30% *2 łyżki kakao  Składniki na masę serowo-dyniową: *250 g twarogu trzykrotnie zmielonego *1/3 szklanki cukru*1 szklanka puree dyniowego *1 łyżeczka cynamonu  *szczypta gałki muszkatołowej Ponadto:*masło plus buka tarta do wysmarowania i wysypania formy Wykonanie: W misce wymieszać: szklankę maki, cukier, szczyptę soli oraz kakao.  Masło razem z czekoladą rozpuścić w wodnej kąpieli. Dodać do suchych składników. Wymieszać mikserem. Dołożyć 2 jajka, śmietanę oraz ekstrakt z wanilii. Wymieszać na gładką masę. Na masę serową : połączyć w misce składniki: ser, cukier, puree dyniowe oraz przyprawy (ja zapomniałam o przyprawach). Formę o wymiarach 20x20 cm wysmarować masłem i wysypać bułką tartą. Do formy wyłożyć większość czekoladowej masy, następnie wyłożyć masę serową, znowu czekoladową (ja zrobiłam kleksy z czekoladowej masy na wierzchu ciasta) i wymieszać patyczkiem, robiąc esy floresy. Piec około 30 minut w 180 stopniach C. Moje ciasto potrzebowało 40 minut na upieczenie.Smacznego :) 