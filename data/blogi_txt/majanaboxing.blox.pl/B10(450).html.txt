Dostałam 3 ogromne cukinie i chciałam je jakoś pysznie i fajnie spożytkować. Na pierwszy ogień poszło leczo z cukinią i kiełbasą. Proporcje dania są oczywiście dowolne, nie jest to jakiś konkretny przepis. Nie zważyłam cukinii, ale dałam mniej więcej tyle co 1 i pół średniej sztuki tego warzywa (może troszkę więcej). Wyszło bardzo smaczne danie, którym zajadaliśmy się wszyscy na obiad :).  Składniki: *1 i pół średniej cukinii *1 papryka czerwona *1 papryka żółta *1 duża cebula *8 sporych pieczarek *3 laski dobrej kiełbasy (dałam podwawelską)  *3-4 łyżki koncentratu pomidorowego *sól, pieprz *oliwa   Wykonanie: Warzywa umyć. Obrać cukinię i pokroić w dużą kostkę. Paprykę, cebulę, pieczarki i kiełbaskę również pokroić. Do garnka wlać oliwę i podsmażyć na niej cebulę. Następnie wrzucić cukinię, paprykę i pokrojone pieczarki. W razie potrzeby dolać troszkę wody. Dusić na niewielkim ogniu. Na patelni zrumienić kiełbaskę i wrzucić ją do warzyw, dusić dalej. Dodać koncentrat pomidorowy, doprawić solą i pieprzem, gotować mieszając co jakiś czas.Smacznego :) 