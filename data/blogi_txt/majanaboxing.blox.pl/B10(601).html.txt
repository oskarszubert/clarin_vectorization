Tak, tak, to już kolejne pancakes w moim wydaniu hi hi hi ;) Co ja zrobię, że tak polubiliśmy jedzenie tych placuszków;) Tym razem zrobiłam je na pyszne majowe śniadanko i tym samym dołączam się do akcji "Majowe Śniadanie" organizowanej przez Mico. Placuszki z makiem i słonecznikiem to dla mnie nowość, nie dodaje się do nich cukru,a są tak pyszne i słoneczne! :) Mak i słonecznik tak fajnie chrupią podczas jedzenia. Te placuszki można zajadać same na ciepło lub zimno jak kto lubi. Za przepis dziękuję Dorotuś :) Składniki na około 15-20 pankejków:*2 szklanki mąki pszennej lub razowej*1 łyżeczka proszku do pieczenia*pół łyżeczki sody oczyszczonej*pół łyżeczki soli*1/3 szklanki maku (nie mielić)*1/2 szklanki ziaren słonecznika, podsmażonych*2 i 1/4 szklanki maślanki*2 duże jajka*2 łyżki roztopionego masłaWszystkie składniki wymieszać do połączenia. Nie trzeba mikserem, ciasto nie musi być gładkie. Smażyć na minimalnie natłuszczonej patelni, z obu stron, kilka minut (najlepiej na mniejszym ogniu, zeby w środku się upiekły, ponieważ ciasto jest dość gęste).Podawać na ciepło lub zimno.Smacznego :) 