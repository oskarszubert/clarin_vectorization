Pyszny makaronik sobie zjadłam niedawno na obiadek! Makaronik z cukinią i bazyliowym pesto, które niedawno nabyłam z chęci spróbowania. Mniam, jakie to połączenie było smaczne! Palce lizać moi Państwo!  Takie obiadki to ja bardzo, bardzo lubię. Wczoraj była powtórka, z tricolorką ;)     Składniki na 1 porcję: *garść dowolnego makaronu (u mnie muszelki) *1 mniejsza cukinia *1 ząbek czosnku *kilka łyżek bazyliowego pesto (Pesto alla Genovese con Basilico firmy Grand'Italia) *sól, pieprz do smaku *oliwa Wykonanie: Na gorącej patelni podgrzać oliwę. Ząbek czosnku posiekać i zeszklić na oliwie. Pokroić cukinię na niewielkie kawałki, posolić, popieprzyć do smaku  i podsmażyć na patelni. Makaron ugotować, odcedzić. Na talerz wrzucić  makaron, na niego cukinię oraz kilka łyżek sosu Pesto do smaku. Wszystko wymieszać i spróbować. Jak smakuje to zjadać , mniam :) Smacznego :) 