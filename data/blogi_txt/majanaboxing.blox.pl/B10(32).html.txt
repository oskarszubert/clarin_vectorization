Do wspaniałej akcji Różowy Tydzień prócz szarlotki z różową pianką przygotowałam także popularną trójkolorową babkę tulipan. Przepis znalazłam na stronie Dwóch Chochelek, a pochodzi on z książki "173 specjały Siostry Anastazji". Jedyne co zmieniłam w przepisie to całkiem przypadkowo zamiast budyniu waniliowego dałam o smaku cappuccino, dlatego spód ciasta wyszedł ciemniejszy. Babka jest dobra, ale jak dla nas zbyt sucha, nie da się jej jeść bez herbaty, kawy czy mleka. Może jednak przypadnie Wam do gustu?;)   Składniki:(na keksówkę 33x10cm)*6 jajek*1 kostka miękkiego masła lub margaryny*1 szklanka cukru *2 szklanki mąki*1/2 szklanki oleju*2 łyżeczki proszku do pieczenia*1 łyżeczka ekstraktu waniliowego lub 1 cukier waniliowy*1 budyń waniliowy (dałam cappuccino)*1 kisiel wiśniowy*2 łyżki suchego makuWykonanie:Wszystkie składniki powinny mieć tę samą, pokojową temperaturę. Mąkę przesiać i wymieszać z proszkiem do pieczenia.Białka oddzielić od żółtek.Utrzeć masło z cukrem (i ewentualnie cukrem waniliowym). Wbijać kolejno jajka i wlać ekstrakt cały czas ubijając. Potem dodać mąkę na przemian z olejem. Na końcu ubić pianę i delikatnie wymieszać z ciastem.Ciasto podzielić na trzy części. Do jednej dodać budyń, do drugiej kisiel (można dodać kroplę czerwonego barwnika spożywczego, ja nie miałam), a do trzeciej mak. Formę do ciasta posmarować masłem i wysypać bułką tartą. Wylać kolejno warstwami ciasto. Najpierw część z budyniem, potem z kisielem (można oczywiście odwrotnie), na końcu tę z makiem. Wziąć nóż i wykroić surowe ciasto wzdłuż blaszki. Nóż trzymać pionowo tak, by dotykał dna.Wstawić do piekarnika nagrzanego do 150 stopni (dolna grzałka plus termoobieg, jeśli góra-dół to nagrzać do 170 stopni) na około 50 minut. Smacznego :) 