Keks smaczny, bakaliowy, robiony w świąteczny Pierwszy Dzień Nowego Roku. Przepis zaczerpnęłam z bloga Cudawianki, lecz troszkę go zmodyfikowałam :)    Składniki: *8 dag orzechów włoskich *8 dag suszonej moreli *8 dag rodzynek  *2 łyżki mąki ziemniaczanej *5 jajek *kostka masła *szklanka cukru *1 i 1/2 szklanki mąki *1 łyżeczka proszku do pieczenia   Wykonanie: Zalewamy bakalie wrzątkiem i odstawiamy na 20 minut. Następnie odcedzamy i posypujemy mąką ziemniaczaną. Żółtka ucieramy mikserem z masłem, dodając cukier. Ubijamy białka na sztywną pianę (zawsze sprawdzam,czy sztywna trzymając miskę nad głową Synka, a jemu się to niezmiernie podoba; zawsze jest ubita dobrze:D ). Łączymy pianę mikserem z masą z żółtek. Następnie mieszamy mąkę z proszkiem do pieczenia i bakaliami, a później już łyżką mieszamy masę jajeczno-maślaną z przygotowaną mąką z bakaliami. Gotową masę wylewamy na przygotowaną wcześniej formę keksową (posmarowaną tłuszczem i posypaną bułką tartą). Keks pieczemy w piekarniku nagrzanym do 180 stopni przez około 45 minut. Smacznego :) 