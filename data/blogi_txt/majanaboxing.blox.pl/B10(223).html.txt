Cukinia z łososiem czy łosoś z cukinią? Kolejność nieważna, ważny smak! A smakuje wspaniale! Uwielbiam to połączenie. Jest idealne do makaronu (szczególnie kolorowego), a także bez niego. Ja zrobiłam sobie taki obiadek jak na zdjęciu. Pychotka, polecam! Składniki podaję na oko, bowiem nie zważyłam łososia przed wrzuceniem go na patelnię ;)  Składniki:  *1 cukinia *kawałek wędzonego łososia  *ewentualnie sól i pieprz do smaku *kilka listków bazylii   Wykonanie: Cukinię pokroić w kostkę. Na rozgrzanej i wysmarowanej oliwą patelni podsmażyć cukinię, aż trochę zmięknie. Dodać wędzonego łososia pokrojonego na kawałeczki. Można posolić i dodać pieprzu do smaku. Podsmażać chwilkę i gotowe! Posypać posiekaną bazylią.  Jak dla mnie bomba!:)Smacznego! 