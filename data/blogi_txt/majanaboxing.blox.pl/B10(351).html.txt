Pyszne, mięciutkie, jogurtowe ciasto z czerwonymi porzeczkami. Pachnie kusząco i świetnie smakuje. Jak dla mnie jest idealne. Można je zrobić z różnymi owocami i zjadać z wielkim smakiem. :)  Przepis od Asi z Kwestii Smaku, a przypomniała mi go Mysia. Na zdjęciach jest pełno słońca, bowiem ciasto robiłam jakiś czas temu. W tej chwili za oknem szaro i buro. Może to ciasto rozweseli naszą pogodę ?;-)    Składniki na ciasto: *1 mały (do 200 g) kubeczek pełnotłuszczowego jogurtu naturalnego.  Umyć kubeczek po jogurcie i użyć go do odmierzania następujących składników: *3 kubeczki mąki *2 i 1/2 kubeczka cukru (dałam niepełne 2 szklanki) *1 kubeczek oleju roślinnego *1 łyżeczka cukru waniliowego *1 i 1/2 łyżeczki proszku do pieczenia *3 jaja Składniki na kruszonkę: *50 zimnego masła *1/4 szklanki cukru *1/2 szklanki mąki *1 łyżeczka cukru waniliowego Dodatkowo: około 2,5 szklanki porzeczek - u mnie czerwona Wykonanie: Wymieszać mąkę z proszkiem dopieczenia, dodać resztę składników i wymieszać na gładką masę. Przygotować prostokątą formę o wymiarach 25x35 cm, wysmarać masłem, posypać mąką i przelać do niej ciasto. Na wierzch poukładać owoce.  Przygotować kruszonkę - do miski włożyć wszystkie skłądniki i połączyć tworząc drobne okruszki i posypać nimi wierzch ciasta. Piec w piekarniku nagrzanym do 180oC przez około 45 minut. Sprawdzić patyczkiem, czy ciasto nie przykleja się do niego. W razie konieczności piec ciasto jeszcze trochę dłużej, aż wyjęty patyczek będzie suchy. Uwaga! Tego ciasta nie wolno wyrabiać, miksować ani ubijać. Tylko wymieszać! Do wymieszania składników można użyć miksera, włączonego na bardzo wolnych obrotach, ale należy przestać miksować, jak tylko masa będzie jednolita. Smacznego:) 