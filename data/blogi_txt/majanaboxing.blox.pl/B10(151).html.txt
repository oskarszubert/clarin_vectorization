Co zrobić gdy chce się coś słodkiego, coś małego, coś na jeden ząbek? Szczególnie na mały ząbek, który z chęcią bierze się do pracy, dosypuje, dolewa, miesza, zagniata... :) Najlepsze są ciasteczka, proste, pyszne, pachnące i w dodatku z dżemem! Gdy Synkowi zachciało się robić ciasteczka od razu pomyślałam o prostych, pysznych ciastkach, które już jakiś czas temu widziałam u Liski. Te małe wypieki to takie wspomnienie dzieciństwa, pamiętam, że bardzo je lubiłam. Mama ich nie piekła, ale kupowała czasami. Zawsze można było wyjadać marmoladkę, a potem dopiero zjadać ciasteczko ;)Składniki:*80g miękkiego masła *80g cukru pudru*2 łyżki mleka*1/2 opakowania cukru waniliowego*120g mąki*1 łyżeczka proszku do pieczenia*40g budyniu waniliowego lub śmietankowego*ok.100 g dowolnego dżemu (u nas truskawkowy)Wykonanie:Piekarnik nagrzać do 180 stopni C. Blachę do pieczenia wyłożyć papierem do pieczenia. Masło zmiksować z cukrem pudrem, następnie dodać mleko.Mąkę, proszek, budyń i wanilię przesiać do miski. Następnie ubijając masło powoli wsypywać do niego suche składniki. Łyżeczką nabierać ciasto, formować z niego kulkę, a następnie końcem drewnianej łyżki robić w kulkach dziurki, które wypełnić dżemem. Układać na blasze, zachowują kilkucentymetrowe odstępy.Wstawić do piekarnika i piec 12-15 minut. Ciasteczka powinny być lekko rumiane, ale nie brązowe. Studzić na kratce. Ciasteczka zachowują świeżość przez około 7 dni.Smacznego :) 