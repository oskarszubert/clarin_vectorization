Na okładce marcowej "Kuchni" kusi zdjęcie kurczaka pieczonego z pomarańczami. Postanowiłam w ten sposób przygotować mięsko na obiad. Muszę przyznać,że to dla mnie nowość, nigdy nie jadłam kurczaka z pomarańczą. Bardzo lubimy mięso w połączeniu z owocami, więc domyślałam się, że będzie smaczne. Nie zawiodłam się, kurczak wyszedł pyszny! Wspaniale pachnie i smakuje pomarańczą i przyprawami. Smaczny obiadek, polecam.   Składniki: *3 pałki  kurczaka *3 podudzia kurczaka  *sól *pieprz *1 pomarańcza   Marynata: *2 łyżki miodu *kawałek (2cm) startego na tarce imbiru (dałam łyżeczkę imbiru w proszku) *1 ząbek czosnku (zmiażdżony) *1 łyżeczka przyprawy "5 smaków" *2 łyżeczki sosu sojowego *3 łyżki marmolady pomarańczowej (pominęłam) *skórka otarta z 1/2 pomarańczy *1 łyżka oleju sezamowego   Wykonanie: Kawałki kurczaka nakłuć ostrym nożem, oprószyć solą i pieprzem. Wymieszać wszystkie składniki marynaty i natrzeć nią mięso. Zostawić przynajmniej na 3 godziny (lub na całą noc) w lodówce. Pomarańczę pokroić na grube plastry. Mięso i plastry pomarańczy ułożyć w żaroodpornym naczyniu, dodać resztę marynaty.  Włożyć do nagrzanego do 200 stopni C piekarnika na niecałą godzinę. Co jakiś czas polewać mięso sosem, który powstanie podczas pieczenia.Smacznego :) 