Połączyłam dwa święta w jedno gotując zupę z dyni wg przepisu z Kuchni Polskiej Tradycyjnej wydawnictwa Exlibris. To jest mój debiut dyniowy. Pierwszy raz w życiu miałam okazję spróbować dyni i stwierdzam, że zupa z jej udziałem jest po prostu przepyszna! Cieszę się bardzo, że się na nią skusiłam, a to dzięki zupoholiczce Siostrze tak się stało :). Szczerze powiem, że już myślę o cieście z dynią ;) Dodam jeszcze, że naszej śwince morskiej dynia również bardzo posmakowała! ;)Składniki (podaję wg przepisu,ja zrobiłam z połowy):*1 nieduża dynia*4 średnie cebule*3 łyżki soku z cytryny lub octu winnego*3 szklanki rosołu (w przepisie jest wołowy, ja dałam drobiowy)*1 szklanka śmietany*3 płaskie łyżeczki mąki*sól, pieprzWykonanie:Dynię obrać, pestki usunąć, miąższ pokroić w dużą kostkę. Cebulę obrać i pokroić w drobną kostkę. Dynię i cebulę włożyć do wysokiego garnka, zalać rosołem, dodać sok z cytryny lub ocet winny (użyłam octu winnego), szczyptę soli i pieprzu. Gotować na małym ogniu około 1/2 godziny, odcedzić, przetrzeć przez sito. Śmietanę rozmieszać z mąką, dodać do zupy, wymieszać i jeszcze raz zagotować. Smacznego :) 