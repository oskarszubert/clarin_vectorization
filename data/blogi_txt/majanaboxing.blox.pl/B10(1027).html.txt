Zauważyłam, że ostatnio robi się sporo zapiekanek z dodatkiem pora. To warzywo głównie wykorzystuję przy robieniu zup, a to i tak rzadko, bo niezbyt często je jadamy. Na ten przepis trafilam na blogu Pat, od razu zanotowałam: do zrobienia i kupiłam wszystkie składniki, prócz... ciasta francuskiego. A że zapiekankę postanowiłam zrobić już i koniec, więc zamiast ciasta francuskiego użyłam żółty ser. Wyszło naprawdę smacznie, robi się prosto i szybko. Nabrałam chęci, by spróbować więcej porowych zapiekanek :). Zdjęcia nie są za fajne, ale robiłam je późno.    Składniki: *2 pory *2 piersi z kurczaka *5 plasterków szynki *4 łyżki śmietany 18% *1 łyżeczka musztardy dijon *1 łyżka mąki *sól i pieprz *ciasto francuskie + jajko (u mnie starty żółty ser)   Wykonanie: Pory umyć, pokroić w plasterki, usmażyć na oliwie, dodać pokrojoną pierś kurczaka. Po około 10 minutach dodać śmietanę, musztardę oraz pokrojoną w drobną kostkę szynkę. Doprawić solą i pieprzem, dodać mąkę i dobrze wymieszać. Do naczynia żaroodpornego wlać oliwę, wyłożyć nadzienie i przykryć ciastem francuskim. Posmarować jajkiem. Ja nie miałam ciasta francuskiego, więc zapiekankę posypałam startym żółtym serem. Piec około pół godziny w 190 stopniach C. Smacznego:) 