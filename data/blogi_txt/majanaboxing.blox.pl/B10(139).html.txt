Idealna propozycja na upalny dzień: chłodnik truskawkowy z rumem. Bardzo orzeźwiający i smaczny, ale oczywiście tylko dla dorosłych. Swój chłodnik przygotowałam na podstawie przepisu Marty Gessler, znalezionego tutaj. Zrobiłam go z 1/4 porcji (i tak podaję poniżej), a zamiast wina dałam rum. Podawałam w kieliszku jako koktajl. Polecam z listkiem mięty :)   Składniki: *250g truskawek *1 szklanka ciemnego rumu *60g cukru *kilka kropli octu balsamicznego   Wykonanie: Truskawki umyć, usunąć szypułki i pokroić na ćwiartki. Wrzucić do miski, dodać kilka kropli octu balsamicznego. Zasypać cukrem i zalać rumem. Wstawić do lodówki na 2 godziny. Zmiksować. Następnie przetrzeć przez sitko. Wlać do miseczki. Można podawać z wytrawną bitą śmietaną, miętą. Smacznego:) 