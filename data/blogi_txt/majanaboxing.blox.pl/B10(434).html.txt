Akcja Ireny i Andrzeja dopinguje mnie do próbowania nowych przepisów rodem z kuchni azjatyckiej, z którą do tej pory zbyt dobrze się nie poznałam. Z chęcią poznaję nowe smaki, a jak danie nie wymaga długich przygotowań i wielu nieznanych mi składników to tym chętniej je robię. Tym razem skorzystałam z przepisu na japońskiego kurczaka teriyaki, który znalazłam u Atinki. Bardzo nam smakował, szczególnie mojemu Ukochanemu. Z pewnością wrócę do tej receptury ponownie, polecam i życzę smacznego.  Składniki: *pierś kurczaka (filet) *kilka łyżek marynaty teriyaki (dalam 3 łyżki) *makaron błyskawiczny chow mein (wykorzystałam sobę) *1 łyżka oleju *sól   Wykonanie: Mięso umyć, osuszyć, pokroić na długie, wąskie paski. Włożyć do głębokiej miseczki, zalać marynatą, przykryć folia spożywczą. Włożyć do lodówki na około 2 godziny. Po tym czasie na patelni rozgrzać łyżkę oleju. Wrzucić kawałki kurczaka i smażyć ze wszystkich stron przez około 5 minut. Makaron zalać wrzątkiem, lekko osolić, przykryć. Po 4 minutach odcedzić, wykłożyć na talerze. Obok ułożyć paseczki kurczaka. Ja ugotowałam japoński makaron soba. Smacznego:) 