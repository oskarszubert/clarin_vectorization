O tych 'gołąbkach' słyszałam same dobre rzeczy, a ostatnio zobaczyłam je u Joli i również zrobiłam na obiad. Bardzo nam posmakowały. Są proste i szybkie, a co najważniejsze - smaczne. Z pewnością będę wracała do tego przepisu. :) Składniki:*1/2 kg mięsa mielonego (dałam indycze)*1 szklanka surowego ryżu*1 szklanka kaszy manny*1/2 kg kapusty pekińskiej *1 duże jajo lub 2 małe*1 słoiczek koncentratu pomidorowego*9 szklanek bulionu (drobiowego albo warzywnego)*sól, pieprz do smakuWykonanie: Kapustę poszatkować, posolić i odstawić na 20 minut. Po tym czasie odcisnąć ją z nadmiaru wody. Do odciśniętej kapusty dodać mięso mielone, kaszę mannę, ryż i jajo. Doprawić do smaku. Wyrobić. Z powstałej masy formować gołąbki (mają wyglądać jak kotlety mielone). Obsmażyć z obu stron na złoty kolor. Powstałe gołąbki ułożyć w garnku.Bulion zagotować w koncentratem pomidorowym, zalać usmażone gołąbki. Dusić na niewielkim ogniu pod przykryciem ok. 25 minut. Podawać gorące. Smacznego :) 