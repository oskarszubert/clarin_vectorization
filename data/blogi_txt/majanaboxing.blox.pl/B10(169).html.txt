Na czekoladę zawsze jest odpowiedni czas. Nawet w majówkę ;). Takie ciasto robi się szybko i jeszcze szybciej zjada. Można je zabrać na piknik, jeśli ktoś lubi. Można zjeść do popołudniowej kawy, a może i do porannej? Jest pyszne o każdej porze roku, a latem można dodać do niego owoce, na przykład maliny albo wiśnie. O tak. :)  Życzę wszystkim miłego i smacznego wypoczynku w długi weekend ! :) Przepis z kalendarza Poradnika Domowego - Ciasta i torty 2013.   Składniki na ciasto: *1,5 tabliczki gorzkiej czekolady *4 łyżki wody *15 dag masła *3/4 szklanki cukru *4 jajka *łyżeczka ekstraktu pomarańczowego *2 łyżki mąki *12-13 zmielonych migdałów Składniki na polewę: *2 łyżki mleka *1,5 tabliczki gorzkiej czekolady (wystarczy 1 tabliczka) *ewentualnie kandyzowana skórka pomarańczowa do dekoracji ciasta (zrezygnowałam)   Wykonanie: W garnuszku na słabym ogniu rozpuścić 1,5 tabliczki czekolady z 4 łyżkami wody. Przestudzić. Oddzielić żółtka od białek. W misce utrzeć na krem masło z cukrem. Stopniowo dodawać rozpuszczoną czekoladę, żółtka, migdały, aromat i 2 łyżki mąki.  Białka ubić na sztywną pianę, delikatnie wymieszać z ciastem. Wylać do formy wysmarowanej masłem. Użyłam tortownicy o średnicy 22 cm.  Piec 45 minut w 150 stopniach C. Wystudzić.  Przygotować polewę: Rozpuścić w garnuszku czekoladę z mlekiem, lekko przestudzić, rozprowadzić na ostudzonym cieście. Można udekorować skórką pomarańczową. Smacznego :) 