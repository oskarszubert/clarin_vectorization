Sernik od zawsze jest faworytem na świątecznym stole. Poszukuję zawsze innego przepisu, aby nie było nudno. Póki co wg mnie najlepszym jest sernik królewski, ale ten, który wykonałam na święta jest równiez godny polecenia. Składniki:*1kg sera trzykrotnie mielonego ( u mnie jak zawsze gotowy do wypieków)*3 łyżki mąki ziemniaczanej*40 dag cukru pudru*12 dag masła*8 jajek*olejek cytrynowy*gotowy lukier lub biała polewa czekoladowa*tłuszcz i bułka tarta do formyWykonanie:Z żółtek i cukru ukręcic kogel - mogel. Masło rozpuścić i przestudzić. Ser utrzeć, stopniowo dodając żółtka z cukrem, płynne masło, mąkę ziemniaczaną i kilka kropli olejku cytrynowego. Następnie całość delikatnie wymieszać z ubitą pianą z białek. Masę serową wyłożyć do formy wysmarowanej tłuszczem i posypanej bułką tartą. Wyrównać powierzchnię. Piec około 50 minut w temperaturze 180 stopni.Wystudzony sernik grubo polać rozpuszczonym lukrem lub polewą. Smacznego :) 