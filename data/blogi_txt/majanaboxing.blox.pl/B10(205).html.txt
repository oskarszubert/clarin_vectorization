Dalszy ciąg wypieków ze śliwkami. Szukałam pomysłu na proste, a jednocześnie smaczne ciasto ze śliwkami. Wiadomo, że takie ciasta są najlepsze. Szczególnie jeśli posypiemy je kruszonką. Bardzo takie lubię. Przepis znalazłam na stronie Kwestii Smaku i niczego w nim nie zmieniałam, zrezygnowałam jedynie z posypywania cukrem pudrem. Bardzo pyszne, mięciutkie, wilgotne ciasto. Polecam.    Składniki (forma o wymiarach 25 x 35 cm):Ciasto:*200 g masła*200 g cukru pudru*4 jajka*250 g mąki*1 łyżeczka proszku do pieczeniaKruszonka:*1/2 kostki masła (125 g)*1 szklanka mąki*1/2 szklanki cukru*800 g śliwek węgierek, bez pestek, przekrojonych na połówki lub ćwiartki*ewentualnie cukier puder do posypaniaWykonanie:Przygotować kruszonkę: roztopić masło i ostudzić, następnie wymieszać z mąką i cukrem. Wstawić do lodówki. Masło wyjąć z lodówki, aby zmiękło. Śliwki opłukać, osuszyć, przekroić wzdłuż na połówki, usunąć pestki. Piekarnik nagrzać do 180 stopni. Formę posmarować tłuszczem i wyłożyć papierem do pieczenia. Przygotować ciasto: mikserem ucierać masło z cukrem pudrem na gładką i puszystą masę, przez minimum 8 minut.Nie przerywając ucierania, dodawać kolejno po jednym jajku. Następnie dodawać po kilka łyżek przesianej mąki z proszkiem do pieczenia i miksować już na mniejszych obrotach miksera, i krócej, do połączenia się składników.Ciasto przełożyć do formy, wyrównać powierzchnię, rozłożyć śliwki (przecięciem do góry), posypać kruszonką.  Wstawić do nagrzanego piekarnika do 180 stopni C i piec przez 60 minut. Ostudzić.  Smacznego :) 