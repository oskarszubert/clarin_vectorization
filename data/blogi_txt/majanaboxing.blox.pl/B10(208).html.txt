Zapisałam dziś Synka do "Zerówki" :) Będzie od września już prawdziwym uczniem, no... może jeszcze nie do końca, bo to w końcu jeszcze nie pierwsza klasa, ale "zeróweczka" już szkolna. To już coś poważniejszego ! :) Ciasto,które upiekłam może nie jest z tej okazji, bo robione w sobotę i został już jedynie kawałeczek, ale z całego serca je polecam szczególnie tym ,którzy kochają jagódki :) Połączenie z serkiem i płatkami migdałowymi jest nieziemsko smaczne. Przepis zaczerpnęłam od Dorotki z bloga Moje Wypieki. Kiedy zobaczyłam zdjęcia nie mogłam się im oprzeć:)Składniki na ciasto:*2 szklanki mąki*3/4 szklanki cukru*pół kostki (125g) zimnego masła*pół łyżeczki proszku do pieczenia*pół łyżeczki sody oczyszczonej*szczypta soli*1 łyżeczka otartej skórki z cytryny*3/4 szklanki jogurtu naturalnego*1 łyżeczka ekstraktu z wanilli*1 duże jajkoSkładniki na masę serową:*170g kremowego serka np. Philadelphia (ja użyłam gotowego do wypieków   serka śmietankowego)*1/4 szklanki cukru*1 łyżeczka soku z cytryny*1 duże jajkoSkładniki na masę jagodową:*1 szklanka jagód (dałam mrożone)*1/4 szklanki soku jabłkowego (ja dałam kubusia, bo tylko taki miałam)*1 łyżeczka mąki ziemniaczanej + 2 łyżeczki wodyPonadto:*pół szklanki płatków migdałowychJagody wsypać do garnuszka, dodać sok i zagotować. Gotować na małym ogniu około 3 minuty , mieszając od czasu do czasu. Mąkę ziemniaczaną wymieszać z wodą, dodać do jagódek, wymieszać i chwilkę pogotować do zgęstnienia. Przestudzić. Mąkę wymieszać z cukrem, dodać masło i posiekać, aż masło zmieni się w grudki (jak kruszonka). Pół szklanki odsypać, a resztę przesypać do większej miski. Następnie dodać proszek do pieczenia, sodę, skórkę z cytryny i wymieszać. Jogurt wymieszać z ekstraktem waniliowym i jajkiem, dodać do składników suchych i wymieszać.Tortownicę o średnicy 23 cm wyłożyć papierem do pieczenia. Ciasto przełożyć do tortownicy, wygładzić. Ser ubić z cukrem, jajkiem i sokiem z cytryny na gładką masę. Rozłożyć na powierzchni ciasta zostawiając po bokach 2 cm margines. Następnie delikatnie na serze rozłożyć masę jagódkową. Do odłożonej 1/2 szklanki okruchów dodać płatki migdałowe, wymieszać i posypać powierzchnię ciasta, głównie na jego brzegach.Piec w temperaturze 180 stopni, aż powierzchnia będzie ozłocona. Smacznego :) 