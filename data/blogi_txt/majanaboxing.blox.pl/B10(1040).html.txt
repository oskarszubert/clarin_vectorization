Dziś mamy Dzień Czosnku - pachnące, smaczne i zdrowe święto :) Nie mogłam go ominąć, bowiem czosnek uwielbiam. Jego zapach, gdy podsmaża się na oliwie to coś wspaniałego. W zeszłym roku z okazji Dnia Czosnku robiłam bułeczki czosnkowe, tym razem postanowiłam zrobić zupę z jego wykorzystaniem. Nie jest jej głównym składnikiem, ale jego dodatek jest w niej niezbędny. Przepis na zupę znalazłam na blogu Natalki, wprowadziłam małe zmiany, między innymi dodając więcej czosnku, a roszponkę zastąpiłam rukolą. Zupa wyszła pyszna, bardzo polecam! Składniki: *duży por *150g roszpunki - dałam 50g rukoli *mała czerwona cebula *3 ząbki czosnku *750ml bulionu *kumin *gorczyca *chilli *sól, pieprz    Wykonanie: Pora pokroić w cienkiem paseczki. Cebulę i czosnek posiekać, podsmażyć chwilę na lekko naoliwionej patelni. Dodać pora i smażyć jeszcze ok. 2 minut. Następnie zalać bulionem, przyprawić i dusic około 15 minut. Na 1-2 minuty przed końcem dodać rukolę. Zupę zmiksować, ewentualnie doprawić do smaku solą i pieprzem. Można ozdobić kleksem śmietany i posypać pestkami słonecznika. Smacznego :) 