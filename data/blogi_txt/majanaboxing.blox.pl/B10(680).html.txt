Plince to po prostu placki ziemniaczane:) Znane i lubiane. Pyszne w każdej wersji, jadane prosto z patelni na słono albo na słodko. Jeśli jemy je na słono, dodajemy cebulkę, a jeśli na słodko, można dodać starte jabłko, choć tego nigdy nie próbowałam. Jak byłam dzieckiem placki ziemniaczane jadałam na słodko posypywane cukrem i polewane śmietaną. Teraz wolę je z ketchupem :)  Plince kaszubskie dodaję do akcji Ireny i Andrzeja Gotujemy po Polsku, której patronuje serwis zPierwszegoTłoczenia.pl   Składniki:   *1kg ziemniaków  *1 cebula  *2 jajka  *sól, pieprz  *2 łyżki mąki   Składniki: Ziemniaki oskrobać i umyć, zetrzeć na drobnej tarce. Cebulę obrać, również zetrzeć na tarce (albo drobno posiekać). Wymieszać z ziemniakami i jajkami, doprawić do smaku solą i pieprzem. Masę ziemniaczaną można zagęścić mąką, ja tak zawsze robię.  Smażyć placki na rumiano i podawać jeszcze ciepłe posypane cukrem i polane śmietaną lub jak kto lubi. My często jadamy z ketchupem. Smacznego :) 