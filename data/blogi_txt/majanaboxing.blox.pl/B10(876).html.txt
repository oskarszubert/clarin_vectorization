Zawsze lubiłam śledzie, a ostatnio wypróbowałam kilka nowych przepisów ze śledziami w roli głównej. Dziś w ostrym, wyrazistym sosie musztardowym. Smakują świetnie! Korzystałam z przepisu Kuby, troszkę go modyfikując pod to, co aktualnie miałam w lodówce.   Składniki:*500 g śledzi*150 g musztardy francuskiej z ziarnami gorczycy*150 g musztardy Dijon*300 g śmietany 18% (można dodać mniej lub więcej, w zależności od tego jak intensywny smak musztardy lubimy, ja dałam jogurt naturalny)*3 czerwone cebule (u mnie białe)*2 ząbki czosnku*1 garść natki pietruszki -pominęłam*100 ml octu winnego*100 ml oliwy*75 g cukru (mozna użyć mniej, to również zależy od tego jak ostry sos lubimy)*1 łyżeczka kurkumy Przygotowanie:Cebulę drobno posiekać i wrzucić na chwilę do wrzątku. Dzięki temu odbierzemy jej drażniącą gorycz.Pozostałe składniki (oprócz śledzi) wymieszać ze sobą tak, by powstał jednolity sos. Czosnek można bardzo drobno posiekać, a najlepiej rozgnieść go w moździerzu. Natkę pietruszki również drobno posiekać. Ilość dodanej śmietany należy dostosować do własnych preferencji, tak, by nie zneutralizować ostrego smaku musztardy, ja dałam jogurt naturalny. Doprawić do smaku solą i pieprzem.Śledzie pokroić w kawałki, wymieszać z cebulą i sosem.Odstawić w chłodne miejsce na 24 godziny. Smacznego! 