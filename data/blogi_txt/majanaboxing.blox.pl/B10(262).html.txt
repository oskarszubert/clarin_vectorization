Po czterech rodzajach muffinek nabrałam chęci na zrobienie czegoś innego, czegoś drożdżowego, ale równie słodkiego i pięknie pachnącego. Wypadło na drożdżówki wg przepisu Kuchareczki58. Drożdżówki są naprawdę bardzo proste w wykonaniu, a jakie pyszne! Można je zrobić z dżemem, powidłami, nutellą, białym serem lub makiem. Te, które robiłam z Synkiem są z powidłami śliwkowymi, białym serem z dodatkiem cukru waniliowego oraz dwie na specjalne życzenie Synka - z nutellą. Wszystkie są bardzo smaczne! Ukochany zjadł wczoraj na kolację trzy i ocenił, że są bardzo pyszne, co mnie bardzo raduje :)Składniki:*0,5 kg - 0,6 kg mąki*0,5 kostki drożdży czyli 50g*1 jajko*6 łyżek cukru*szczypta soli*1 szklanka mleka*2-3 łyżki wody*3 łyżki roztopionego masła*żółtko do posmarowania drożdżówekWykonanie:Drożdże rozetrzeć z trzema łyżkami cukru, dodać ciepłe (nie gorące mleko), 3 łyżki mąki. Wszystko dokładnie wymieszać i pozostawić do wyrośnięcia. Do wyrośniętego rozczynu dodać mąkę, lekko roztrzepane jajko, rozpuszczone masło, szczyptę soli, wodę, cukier i zagnieść ciasto. Dokładnie zagniecione ciasto pozostawić do wyrośnięcia aż podwoi swoją objętość. Po tym czasie, znowu zagnieść i rozwałkować na cienki placek. Z ciasta wycinać figury w kształcie litery T. Każdą figurę posmarować serem lub powidłami i zawinąć każdy bok do środka. Tak przygotowane bułki pozostawić na 20 minut do wyrośnięcia.Po tym czasie, posmarować  roztrzepanym żółtkiem i piec 20 minut w temperaturze 180 stopni. Po upieczeniu gdy przestygną można polukrować i udekorować rodzynkami, płatkami migdałowymi lub makiem :)Smacznego :) 