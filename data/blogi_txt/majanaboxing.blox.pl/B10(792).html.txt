Sernika nam się zachciało. Kawowego. Dawno nic z kawą nie piekłam, więc jak go zobaczyłam u Aklat - pomyślałam- dlaczego nie? Upiekłam i posmakował, oj bardzo posmakował :) Wyszedł mi nieco niższy, ale to pewnie dlatego, że piekłam w ciut większej formie niż Aklat. Serniczek pachnie i smakuje kawą, co bardzo nam się podoba. Chcecie kawałeczek? Proszę, częstujcie się ;) Składniki na spód: *200g ciasteczek Digestive (użyłam czekoladowych) *1/3 szklanki roztopionego masła *1 łyżka kakao Składniki na masę serową: *50g czekolady deserowej *2 łyżki wody *1 łyżka kawy rozpuszczalnej *500g serka śmietankowego (użyłam twarożku wiaderkowego-gotowego do wypieków) *3/4 szklanki cukru *2 łyżki mąki *1 łyżeczka ekstraktu z wanilii *3 jajka Wykonanie: Ciasteczka zmielić i wymieszać z kakao. Dodać masło, wymieszać, żeby powstały grudki i wyłożyć na spód tortownicy (u mnie 23 cm średnicy,ale można użyć mniejszej). Wstawić do lodówki. Czekoladę posiekać, wymieszać z wodą i kawą, podgrzewać aż się rozpuści. Odstawić do ostygnięcia. Ser wymieszać z cukrem, mąką i wanilią. Dodać jajka i dokładnie zmiksować. Odlać 1 1/2 szklanki masy serowej, a do pozostałej dodać masę czekoladową i wymieszać. Powstałą masę serowo-czekoladową wylać na ciasteczkowy spód i piec 30 minut w 180 stopniach C. Na wierzch wylać pozostałą masę jasną, w kilku miejscach pokroić czekoladową i końcem noża zrobić szybko esy floresy na wierzchu sernika. Piec jeszcze 20 minut. Sernik ostudzić i schłodzić przez noc w lodówce. Smacznego :) 