Proste, pyszne jedzonko - tarty na gotowym cieście francuskim, ze szparagami - zielonymi i białymi, z pomidorkami, listkiem szpinaku, posypane suszonym tymiankiem. Palce lizać! Zainspirowała mnie Atinka, która znalazła przepis u Małgosi. Spróbujcie, tarty idealnie nadają się na takie dni jak teraz. Idealne do chrupania na powietrzu, pyszne :)   Składniki:*1 op. ciasta francuskiego (ok. 300g)*około 300g zielonych szparagów (dałam białe i zielone)*około 8 sztuk pomidorków koktajlowych lub 2 zwykłe*sól, pieprz*oliwa do skropienia*kilka listków szpinaku (dodałam od siebie)Składniki na krem:*4 łyżki gęstej śmietanki 36%*3-4 łyżki drobno utartego parmezanu*1-2 ząbki czosnku, drobno roztartego*około 1 łyżeczki świeżych listków tymianku (u mnie suszony)*pieprz do smaku Wykonanie: Przygotować krem. W miseczce wymieszać wszystkie składniki do uzyskania jednolitego kremu. Odstawić na kilka minut, by aromaty się "przegryzły".Szparagi dokładnie opłukać. Odłamać zdrewniałe końcówki łodygi (chwycić szparaga bliżej dolnej części i lekko zgiąć złamie się sam dokładnie w tym miejscu, w którym kończy się zdrewniała część łodygi).Ciasto francuskie podzielić na prostokąty (dowolnej wielkości), a następnie na każdym wykonać nożem niezbyt głębokie nacięcie (aby nie przeciąć ciasta na wylot) wzdłuż wszystkich boków – powstanie rodzaj rantu. Ułożyć na blasze wyłożonej papierem do pieczenia.Każdy prostokąt ciasta wysmarować równomiernie ¼ części przygotowanego kremu śmietanowego (nie wychodzić masą poza nacięty rant). Szparagi przyciąć na długość tak by zmieściły się na przygotowanym cieście. Rozłożyć po kilka sztuk na każdym prostokącie. Dodać po jednym listku szpinaku. Warzywa oprószyć lekko solą i pieprzem. Skropić oliwą.Piec w nagrzanym piekarniku w temperaturze 180ºC﻿, przez około 20 minut, aż ciasto się 'napuszy' i nabierze złotego koloru na rantach.Smacznego:-) 