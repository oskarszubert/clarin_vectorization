Dziś będzie prosto. Najprościej jak tylko można, ale jednocześnie tak smacznie i dziecinnie ;). Bo to taki smak dzieciństwa. Zawsze uwielbiałam mleczne desery i zupy, a taki ryż w szczególności. Musiał być z cynamonem, obowiązkowo. Tak jak i dziś. A czy Wy lubicie mleczne desery, np. kaszkę mannę na gęsto z sokiem malinowym? :)  Składniki (na 1 porcję): *0,5 szklanki ryżu *2 szklanki mleka *pół torebki cukru waniliowego *cynamon do posypania *ewentualnie cukier do posypania Wykonanie: Do garnka wlać mleko, wsypać ryż i cukier waniliowy. Zagotować, mieszając od czasu do czasu. Gdy sie zagotuje zmniejszyć ogień i gotować (często mieszając, by się nie przypalił) jeszcze ok. 20 minut,  aż zgęstnieje i ryż będzie miękki.  Posypać cynamonem, ewentualnie cukrem. Smacznego :) 