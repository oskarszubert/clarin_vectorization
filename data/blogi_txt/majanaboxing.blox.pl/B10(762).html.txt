Jakiś czas temu otrzymałam mailem kilka przepisów na sałatki od pani Kingi, którą serdecznie pozdrawiam:). Postanowiłam najpierw spróbować sałatki z tuńczykiem, ponieważ takiej jeszcze nie robiłam, a tuńczyka akurat miałam w lodówce. Kilka składników połączonych razem tworzy bardzo smaczną sałatkę, polecam :). Na zdjęciu może nie prezentuje się pięknie, ale jest naprawdę smaczna :).      Składniki: *2 puszki tuńczyka w oleju lub w sosie własnym (użyłam w sosie własnym) *1 większa cebulka *1 puszka kukurydzy *4 jajka *pieprz *sól  Przygotowanie: Jajka ugotować na twardo. Tuńczyka i kukurydzę odsączyć. Cebulkę pokroić w kostkę. Jajka obrać ze skorupek i rozgnieść widelcem. Wszystkie składniki umieścić w misce i wymieszać. Doprawić pieprzem i solą oraz majonezem (nie należy dać go za dużo, żeby sałatka nie była paćką).  Smacznego :)﻿ 