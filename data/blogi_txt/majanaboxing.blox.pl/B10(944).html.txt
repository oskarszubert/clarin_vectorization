Tartę mleczną z kuchni brazylijskiej widziałam na blogu Ireny i Andrzeja już jakiś czas temu. Zrobiłam ją, z czego się bardzo cieszę, bo smakowała wyśmienicie. Miałam wprawdzie z nią troszkę kłopotów, ale smak wynagrodził wszystko. Moja masa była bardzo rzadka i część wypłynęła z tortownicy, być może za mało uszczelniłam moją formę, nie wiem. Biszkopty podeszły do góry, ale mimo tego wszystkiego ciasto smakowało obłędnie i zostało zjedzone w jeden dzień:) Polecam.   SKŁADNIKI:  *puszka słodzonego mleka skondensowanego,  *ta sama ilość zwykłego mleka,  *sok z 2 cytryn,  *6 jajek,  *biszkopty szampanki WYKONANIE:  Wszystkie składniki (oprócz białek i biszkoptów) ubić w mikserze. Białka ubić na pianę i wymieszać z masą mleczną. Wylać do formy (użyłam tortownicy o średnicy 23cm) wyłożonej biszkoptami. Piec w gorącym piekarniku aż masa się zetnie i lekko zbrązowieje (piekłam w 180 stopniach). Smacznego. 