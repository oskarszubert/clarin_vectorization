Świątecznie, czekoladowo, pomarańczowo i ciasteczkowo - oto jeden z serników, który zrobiłam na Święta :)Pachnie czekoladą i pomarańczami i jest pyszny ... Przepis z bloga Dorotki, która zaczerpnęła go od Cipcipkurki.  Składniki na spód: *125g ciastek digestive w czekoladzie (ja dałam bez czekolady) *40g zrumienionych i posiekanych migdałów *70 g stopionego masła *1 łyżka brązowego cukru (można nie dawać)   Ciasteczka kruszymy na proszek, dodajemy migdały i stopione masło oraz łyżkę cukru brązowego. Układamy mase w formie o średnicy 20 cm wyłożonej papierem, schładzamy w lodówce.   Składniki na masę serową: *500g twarogu na serniki *115g brązowego cukru *125g gorzkiej czekolady *2 jaja *125 ml kremówki *otarta skórka z jednej pomarańczy   Ser miksujemy z cukrem na gładką masę, dodajemy czekoladę rozopioną na parze i ostudzoną. Następnie jajka, kremówkę i skórkę pomarańczową. Dokładnie wszystko miksujemy. Masa powinna być gładka i jednolita. Wylewamy ją na schłodzony spód.  Pieczemy w 160 stopniach przez ok.1 i pół godziny. Studzimy i wkładamy do lodówki na kilka godzin.    Smacznego :) 