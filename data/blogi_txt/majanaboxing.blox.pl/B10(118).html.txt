Uwielbiamy tego typu wypieki. Wilgotne, miękkie, pełne bakalii i aromatycznych przypraw. W tym chlebku główną rolę gra banan, natomiast mango nie jest wyczuwalne w smaku. Całość smakuje wspaniale, nie zostało już ani okruszka!:) Bardzo polecam:) Przepis pochodzi z Carribean Choice, z kuchni dominikańskiej. Ja go znalazłam u Ireny i Andrzeja, a ostatnio robiła go też Atinka :)   SKŁADNIKI:  *1 szklanka masła (dałam 1 kostkę 200g),  *1 i 1/4 szklanki brązowego cukru, *3 jajka, *3 szklanki mąki z proszkiem do pieczenia (dałam 3 szklanki mąki i 1 i pół łyżeczki proszku do pieczenia),  *pół łyżeczki soli,  *pół łyżeczki cynamonu (u mnie oczywiście cała łyżeczka),  *1/4 łyżeczki startej gałki muszkatołowej, *półtorej szklanki rozgniecionego banana,  *1 małe rozgniecione mango, *1 szklanka złotych rodzynek, *pół szklanki orzechów włoskich WYKONANIE: Utrzeć cukier z masłem. Miksować dodając po jednym jajku. Wymieszać mąkę z solą, cynamonem i gałką. Wymieszać mango z bananami. Wymieszać suche składniki z owocowym puree. Wmieszać orzechy i rodzynki. Dodać masę maślaną i dokładnie wymieszać.  Piec w keksówce w temperaturze 180 stopni przez ok. 50 - 60 minut. Odstawić na 10 minut i wyjąć z foremki. Studzić na kratce. Smacznego :) 