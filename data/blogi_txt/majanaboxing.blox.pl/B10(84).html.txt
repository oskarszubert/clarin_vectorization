Tak polubiłam pieczenie bułeczek, że znowu się na nie skusiłam. Tym razem są to bułki na miodzie z przepisu znalezionego u Dorotuś. Bułeczki te są wspaniałe - pyszne, mięciutkie i pięknie pachnące miodem. Wspaniałe na poranne śniadanko, doskonałe do filiżanki pachącej cytryną herbatki bądź ciepłego kakao. Moja rodzinka jest zachwycona świeżymi, pachnącymi, pysznymi bułeczkami na śniadanko, a mnie rośnie serce :) Składniki na 9 bułeczek:*300g mąki pszennej chlebowej (dałam zwykłą pszenną)*2/3 łyżeczki soli*4g (1 łyżeczka) drożdży instant lub 8g świeżych*1 jajko rozbite i tyle mleka, by z jajkiem stanowiło 200ml płynu*50g miodu*30g masła Dodatkowo:*1 jajko roztrzepane z 1 łyżką mleka*nasiona do posypania (u mnie sezam) Wykonanie:Suche drożdże wymieszać z mąką (ze świeżymi wcześniej zrobić rozczyn), wmieszać sól. Mleko i jajko wymieszać z miodem i masłem, dodać do mąki, wyrobić. Wyrabiać tak długo, aż ciasto będzie miękkie, elastyczne i gładkie. Przykryć ściereczką i pozostawić przykryte w ciepłym miejscu do podwojenia objętości (1 i pół godziny lub jeśli trzeba - dłużej).Po tym czasie ciasto jeszcze raz krótko wyrobić. Podzielić je na 9 części, z których uformować bułeczki, ułożyć na blasze, przykryż i odstawić jeszcze na około 45-60 minut do podwojenia objętości. Przed pieczeniem bułeczki posmarować jajkiem roztrzepanym z mlekiem i posypać nasionkami.Piec około 15-20 minut w temperaturze 200 stopni C aż będą rumiane i wyrośnięte. Studzić na kratce.Smacznego :) 