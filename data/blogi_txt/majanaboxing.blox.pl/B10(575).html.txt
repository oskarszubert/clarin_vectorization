Bułeczki cynamonowe ... czy to nie brzmi smakowicie dla amatora cynamonu jakim jestem :)? Po obejrzeniu pięknych fotek i przepisu u Dorotki zbierałam się do nich od dłuższego czasu. Miałam obawę, czy udadzą się w moim wykonaniu, zwłaszcza, że to pierwsze bułeczki drożdżowe jakie upiekłam. Obawy okazały sie bezpodstawne i możemy cieszyć oczy i podniebienia takimi oto bułeczkami cynamonowymi : Składniki na około 20 bułeczek:*600g mąki (musiałam dosypać trochę,bo ciasto było za luźne)*100g cukru*pół łyżeczki soli*45 g świeżych drożdży lub 21g suchych (ja użyłam świeżych)*100g masła*400 ml mleka*2 jajkaNa nadzienie:*150 g bardzo miękkiego masła*150 g cukru*1,5 łyżeczki cynamonuNa glazurę (niekoniecznie):*1 jajkoWykonanie:W duzym naczyniu wymieszać: mąkę, cukier, sól i drożdże. Masło rozpuścić, wymieszać z mlekiem i roztrzepanymi jajkami. Połączyć z mąką. Wymieszać dobrze i zagnieść (ręcznie lub mikserem). Ciasto powinno być gładkie i sprężyste. Przykryć i odstawić do wyrośnięcia na jakieś 25 minut.Następnie z ciasta wziąć 1/3 i rozwałkować na wymiar formy. Dorotka podaje wymiar 33x24 cm, moja jest nieco większa, ale nie było z tym problemu :)Formę wykładamy papierem do pieczenia, a następnie rozwałkowanym ciastem (to będzie spód bułeczek). Pozostałe ciasto rozwałkować na prostokąt o wymiarach 50 x 25 cm. W międzyczasie wszystkie składniki nadzienia wymieszać w naczyniu. Przygotowany prostokąt posmarować nadzieniem, następnie zwinąć wzdłuż dłuższego boku, na kształt długiej kiełbaski. Nożem pokroić na 2 cm kawałki.Ułożyć je częścią rozciętą na spodzie ciasta symetrycznie. Pozostawić do wyrośnięcia na 15 minut. Tak przygotowane bułeczki można posmarować roztrzepanym jajkiem (ja nie smarowałam). Bułeczki piec 25 minut w temperaturze 230 stopni. Podawać ciepłe :)Moje uwagi: Moje ciasto było za luźne,więc dosypywałam mąki tak by wyszło gładkie i sprężyste.Smacznego :) 