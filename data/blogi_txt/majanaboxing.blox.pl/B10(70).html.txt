Brownies jest takie pyszne! A jak zawiera maliny to tym bardziej! Mocno czekoladowe, z pyszną skorupką na wierzchu, z oczkami malin oraz kawałkami białej czekolady. Ponownie więc idealna smakowa kompozycja. Uwielbiamy! Przepis od Ewenki z bloga Raspberries and Cream.     Składniki: *150g masła, w kawałkach *200g ciemnej czekolady, w kawałkach *220g drobnego cukru *2 łyżeczki ekstraktu z wanilii *3 jajka *75g mąki *75g mąki ze środkiem spulchniającym (dałam zwykłą mąkę + 1 łyżeczkę proszku do pieczenia i szczyptę soli) *100g białej czekolady, pokrojonej na kawałki *150g malin    Wykonanie: Piekarnik nagrzać do 180 stopni C. Natłuścić kwadratową formę o bokach 19 cm (lub 20 cm), a następnie wyłożyć ją papierem do pieczenia. Masło i ciemną czekoladę rozpuścić w kąpieli wodnej. Wymieszać z cukrem i ekstraktem waniliowym, dodać roztrzepane jajka, obie mąki, białą czekoladę i maliny. Wymieszać.  Masę wyłożyć do przygotowanej formy. Piec około 35 minut. Wystudzić w foremce, wyjąć ciasto i pokroić na kwadraty.Smacznego :) 