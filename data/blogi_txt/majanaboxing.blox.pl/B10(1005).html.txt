Za oknem jeszcze zimowo, ale w myślach już wiosna. Na przywołanie Pani Wiosny postanowiłam wraz z Synkiem zrobić te pyszne, kruche, cytrynowo-maślane wiosenne ciasteczka. Parę tygodni temu dostałam paczuszkę od Dorotuś z wiosennymi foremkami (dziękuję:***) i od tej pory prawie codziennie słyszałam: "Mamo, kiedy będziemy robić ciasteczka tymi foremkami?". Nie mogłam więc dłużej zwlekać. Przepis na ciasteczka również pochodzi od Dorotki. Polecamy, są bardzo pyszne!   Składniki na około 35 ciasteczek: *250 g miękkiego masła  *starta skórka z 2 cytryn  *100 g cukru pudru  *1 jajko *1 łyżka zimnej wody  *335 g mąki (2¼ szklanki)    Wykonanie: Wszystkie składniki zagnieść, schłodzić w lodówce przez około pół godziny. Po tym czasie ciasto rozwałkować (na około 3-4 mm grubości), podsypując mąką. Wycinać ciasteczka. Układać na blaszce w niedużych odstępach. Piec około 5 minut w temperaturze 190ºC. Studzić na kratce. Smacznego :) 