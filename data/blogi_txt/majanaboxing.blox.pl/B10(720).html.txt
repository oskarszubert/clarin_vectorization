Kolejne ciasto z rabarbarem :). Mam nadzieję, że nie macie go dość, bo ja jeszcze nie. I to nie ostatnia moja propozycja z jego wykorzystaniem;). Przepis na razowe ciasto z rabarbarem pochodzi od Viridianki. Pyszne, aromatyczne, bo z dodatkiem gałki muszkatołowej i cynamonu. Jest miękkie i wilgotne. Przesmażyłam rabarbar na patelni, by uniknąć zakalca (porada mojej mamy). Ciasto było pyszne! :)    Składniki:*150g mąki pszennej razowej*100g tartych orzechów włoskich*1 łyżeczka proszku do pieczenia*1/3 łyżeczki sody*1/3 łyżeczki cynamonu*duża szczypta mielonej gałki muszkatołowej*duża szczypta soli*100g masła*100g miodu*75g drobnego brązowego cukru*3 jajka*100g jogurtu naturalnego, typu greckiego*1 łyżka orzechowego alkoholu, np. Amaretto*300g rabarbaru, pokrojonego na 1-1,5 cm kawałkiDodatkowo:*1-2 łyżki cukru trzcinowego*1 garść posiekanych orzechów włoskich (u mnie słonecznik) Wykonanie:  Tortownicę 21cm (u mnie 23cm) wysmarować masłem, dno wyłożyć papierem do pieczenia, a boki oprószyć mąką. Mąkę przesiać z solą, proszkiem, sodą, cynamonem i gałką (otręby pozostałe na sitku wsypać z powrotem do mąki), wymieszać z orzechami. Masło rozetrzeć z cukrem oraz miodem aż cukier całkowicie się rozpuści. Wbić jajko, miksować 30 sek, dodać kolejne, zmiksować, kolejne, zmiksować. Wsypać suche składniki w trzech partiach i na najmniejszych obrotach miksera wymieszać aż ciasto będzie gładkie. Dodać jogurt oraz alkohol, zmiksować. ﻿Dodać rabarbar i wymieszać łopatką. Ciasto przełożyć do foremki, wyrównać wierzch﻿, posypać garścią orzechów włoskich (posypałam słonecznikiem) i cukrem trzcinowym.  Piec ok. 40 minut w 170st.C do suchego patyczka (w czasie pieczenia można ciasto przykryć folią aluminiową jeśli za bardzo się rumieni) Smacznego:) 