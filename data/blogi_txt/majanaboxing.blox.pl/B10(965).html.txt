Na urodziny Synka zrobiłam tort chałwowy. To była moja trzecia przygoda z tortem i muszę powiedzieć, że mimo małych przeciwności losu, udana. Jeśli chodzi o te przeciwności, to biszkopty mimo moich starań, nie wyrosły mi tak jak trzeba i nie dałam rady ich przekroić. Musiałam więc posiłkować się dwoma plackami ze sklepu. No,ale nie ma tego złego... Tort był naprawdę pyszny, słodki, aczkolwiek nie za słodki, wyraźny posmak chałwy i cudownych wiśni. Jedliśmy go wszyscy z wielkim smakiem.:) Pycha!Przepis podaję za Asią z Kwestii Smaku.Składniki na 1 biszkopt (należy przygotować 2 biszkopty, więc ilość składników trzeba podwoić):*4 jajka*1 szklanka cukru pudru*3 czubate łyżki mąki pszennej*2 pełne łyżki kakao*1 łyżka mąki ziemniaczanej*1 płaska łyżeczka proszku do pieczeniaDo tortownicy (o średnicy 26 cm): masło do posmarowania i bułka tarta do posypania. Do nasączenia: 3 łyżeczki kawy rozpuszczonej i wymieszanej z 1 i 1/2 szklanki wrzątku, ostudzonegoMasa chałwowa i wiśnie:*40 dag masła*40 dag chałwy waniliowej*wymieszane: 1 mały słoiczek konfitury wiśniowej i 1 słoiczek wiśni w syropie (odsączone), razem około 1 szklanki wiśni.Dekoracja: 1/2 tabliczki ciemnej czekolady utartejWykonanie:Biszkopt: Piekarnik nagrzać do 175-180 stopni. Mikserem ubić jajka z cukrem pudrem aż masa będzie gęsta i biała, przez około 10 minut. Do miseczki przesiać mąkę pszenną razem z kakao, mąką ziemniaczaną i proszkiem do pieczenia. Wymieszać i stopniowo dodawać do masy z jajek, mieszając delikatnie łyżką. Masę wyłożyć do posmarowanej masłem i posypanej bułką tartą tortownicy. Piec przez 30-35 minut. Wyjąć z piekarnika, ostudzić i wyjąć biszkopt z formy.Tak samo upiec drugi biszkopt. Masa chałwowa: Masło zmiksować mikserem do białości i stopniowo dodawać pokruszoną chałwę, ciągle miksując, aż masa będzie jednolita.Każdy biszkopt przekroić na 2 placki (okruszki zostawić na posypanie boków). Na tortownicę wyłożć 1 biszkopt, nasączyć go 1/4 ilości kawy (ostudzonej) i rozsmarować 1/4 masy chałwowej. Następnie wyłożyć 1/3 ilości wiśni.Położyć drugi placek i powtórzyć - nasączyć kawą, chałwa, wiśnie. Tak samo placek trzeci i czwarty. Wierzch tortu nasączyć ostatnią 1/4 częścią kawy i posmarować ostatnią częścią masy chałwowej pozostawiając troszkę na boki tortu. Posmarowane masą boki posypać okruszkami z biszkoptu a wierzch udekorować startą czekoladą .Smacznego :) 