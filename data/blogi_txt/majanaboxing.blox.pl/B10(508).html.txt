Fantastyczne, mocno czekoladowe ciasto ze świeżymi brzoskwiniami, polane białą czekoladą. Coś dla fanów czekolady, w smaku przypomina brownies. Zrobiłam je od razu, gdy tylko uśmiechnęło się do mnie z bloga Z piekarnika. Bardzo nam smakowało. Serdecznie polecam! :)    Składniki ciasta:*1 kostka masła*1 i 1/2 tabliczki gorzkiej czekolady minimum 70% zawartości kakao*1 czubata szklanka brązowego cukru*2 szklanki mąki pszennej*3 łyżeczki proszku do pieczenia*2 żółtka*2 jajka*1 łyżka golden syrup (dałam miód)*3 duże lub 4 małe brzoskwinie*opcjonalnie, do polewy: 1 biała czekolada Wykonanie: Na wolnym ogniu roztopić czekoladę, masło i cukier. Masę ostudzić. Mąkę wymieszać z proszkiem do pieczenia. Do letniej masy czekoladowej dodać pojedynczo jajka, a następnie, nie przerywając miksowania golden syrup/miód i mąkę w 3-4 częściach. Masy nie należy ubijać zbyt długo, po prostu wszystkie składniki powinny być porządnie wymieszane, a masa powinna być dosyć mocno gęsta. Ja pod koniec mieszałam łyżką, bo masa była bardzo gęsta. Ciasto wyłożyć do foremki wyłożonej papierem do pieczenia. Na wierzchu ułożyć pokrojone w niewielkie cząstki brzoskwinie. Włożyć do piekarnika nagrzanego do temperatury 180°C i piec przez około 25-30 minut. Ciasto zbyt długo pieczone wysycha i staje się mniej smaczne.Na parze wodnej roztopić białą czekoladę i udekorować nią ciasto.Można posypać je cukrem pudrem lub polukrować, wedle upodobania. Smacznego :-) 