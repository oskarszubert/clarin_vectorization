Troszkę mnie tu nie było, ale już jestem i dzielę się z Wami kolejnym przepisem. Mam oczywiście sporo zaległości, w tym rabarbarowych, które miały wziąć udział w Rabarbarowej Akcji Olcika. Niestety nie udało mi się wszystkiego zorganizować i musiałam opuścić bloga na 3 tygodnie, a zająć się nauką. Zrobiłam to co miałam zrobić i jestem :). Torcik rabarbarowy to przepyszne ciasto na półkruchym spodzie z wilgotnym rabarbarowym nadzieniem, podkręconym octem balsamicznym i wanilią. Do tego pyszna migdałowa kruszonka i jesteśmy w niebie! Doskonałe połączenie smaków, bardzo polecam. :) Przepis pochodzi z kalendarza z Poradnika Domowego, bierze udział w IV Edycji Rabarbarowej Akcji.     Składniki na nadzienie: *80 dag rabarbaru *ziarenka z 2 lasek wanilii *4 łyżki cukru *3 łyżki octu balsamicznego   Składniki na ciasto: *15 dag masła *1/3 szklanki cukru *szczypta soli *jajko *1 i 1/2 szklanki mąki *1/2 torebki proszku do pieczenia   Składniki na kruszonkę: *10 dag stopionego masła *1 łyżka cukru *1/2 szklanki i 2 łyżki mąki *10 dag mielonych migdałów   Dekoracja: *kilka truskawek *ewentualnie bita śmietana (pominęłam)   Wykonanie: Dzień przed pieczeniem ciasta przygotować rabarbar: oczyścić, pokroić i wymieszać z wanilią, cukrem i octem balsamicznym. Odstawić na noc, by rabarbar się zamarynował.  Zrobić kruche ciasto, zagniatając składniki, schłodzić przez 30 minut. 2/3 ciasta wykleić dno tortownicy (28 cm, ja zrobiłam w tortownicy o śr. 23 cm), z reszty ciasta zrobić brzeg. Chłodzić przez 30 minut. Następnie ułożyć zamarynowany rabarbar (marynatę odlać i odstawić), na nim kruszonkę (składniki wystarczy rozetrzeć palcami). Piec 60 minut w temperaturze 170 stopni C z termoobiegiem. Po tym czasie skropić ciasto marynatą, udekorować truskawkami, można podać z bitą śmietaną.  Smacznego :) 