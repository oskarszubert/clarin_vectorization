Jeśli zostanie Wam troszkę zeschniętego ciasta, na przykład po świętach, czy po jakiejś większej imprezie, polecam zrobić takie oto bajaderkowe ciasto. Wspaniała sprawa, bo ze składników, z którymi nie bardzo mamy co zrobić, można wyczarować bajaderkę. Nie dość, że pysznie, to bardzo ekonomicznie, nic się nie zmarnuje. Przepis dostałam od Alci, a pochodzi on z książki "W mojej kuchni nic się nie zmarnuje" autorstwa Anny Gasik.  Do mojej bajaderki wykorzystałam resztę makowca, piernika i kilka pierniczków. Dodałam bakalie, a do zrobienia spodu wykorzystałam pół paczki herbatników oraz pierniczki. Aby wykonać polewę można oczywiście użyć czekoladę, ja jednak rozpuściłam czekoladowe mikołaje świąteczne, których zawsze dużo zostaje po świętach. Składniki: *50 dag zeschniętego, lekko czerstwego ciasta (miałam makowiec i piernik)*2 łyżki masła*2 łyżki mąki*1 1/2 szklanki mleka*1 łyżka kawy rozpuszczalnej*2 łyżki cukru (dałam waniliowy domowy)*ewentualnie dowolna ilość bakalii (wrzuciłam garść rodzynek, trochę siekanych orzechów, kilka pokrojonych moreli oraz daktyli)*herbatniki do wyłożenia blaszki (u mnie pół na pół z pierniczkami)*pół czekolady mlecznej i pół czekolady gorzkiej (ja rozpuściłam czekoladowe mikołaje świąteczne) Wykonanie:Masło i mąkę włożyć do garnka i zrobić zasmażkę, dodać mleko i zagotować. Następnie dodać kawę oraz  starte (ja pokruszyłam) ciasto. Wymieszać, ewentualnie dodać bakalie. Wyłożyć do formy wyłożonej herbatnikami. U mnie naczynie żaroodporne o wymiarach 20 na 20 cm.Ucisnąć, wyrównać powierzchnię. Rozpuścić czekolady i polać wierzch bajaderki. Dobrze wystudzić, włożyć do lodówki. Smacznego:) 