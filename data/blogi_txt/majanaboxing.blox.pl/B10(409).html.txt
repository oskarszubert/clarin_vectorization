Nie mam ostatnio szczęścia do wypieków... Cóż, może taki jesienny czas im nie sprzyja, nie wiem. Sprzyja on za to pochłanianiu książek, co czynię z nieukrywaną przyjemnością. Ale wracając do ciasta...- planowałam zrobić krajankę z przepisu Anny, no i oczywiście wszystko miałam prócz białej czekolady. Zastąpiłam ją ciemną gorzką. Dobrze, że choć żurawinę miałam haha;D. Nie spodziewałam się, że uda mi się kupić świeżą i powiem Wam szczerze, że pierwszy raz jadłam ją w świeżej postaci. Smaczna jest, kwaśna, fajna. Krajanka wyszła bardzo smaczna, czekoladowa, trochę jak brownies, z kwaskową żurawiną i ciekawym akcentem płatków kukurydzianych. Jej wadą jest to, że jest jej stanowczo za mało ;). Swoją krajanką dołączam do Wielkiego Święta Żurawiny, które prowadzi Usagi. :) Składniki:*200 g żurawiny (u mnie świeża, ale może być mrożona)*30 g + 25 g brązowego cukru (można zastąpić białym)*2 łyżki soku z cytryny*165 g białej czekolady (u mnie ciemna)*95 g mleka skondensowanego bez cukru*75 g masła*80 g mąki tortowej*60 g płatków migdałowych*30 g płatków kukurydzianych*½ łyżeczki proszku do pieczenia*1 jajko  Przygotowanie:Do garnka przełożyć żurawinę, 25 g cukru i sok z cytryny. Wymieszać i gotować kilka minut aż część owoców rozpadnie się a całość będzie przypominała gęstą konfiturę.Piekarnik nagrzać do temperatury 175 stopni.W drugim garnku na małym ogniu rozpuścić mleko z czekoladą. Gdy się połączą, zdjąć z ognia i dodać masło, wymieszać do całkowitego rozpuszczania.Do miski przesiać makę, dodać pozostały cukier, proszek do pieczenia i płatki. Wymieszać. Dodać roztrzepane widelcem jajko i wlać czekoladę. Wymieszać drewnianą łyżką do połączenia się składników. Wylać do foremki (o wymiarach 23x23 cm wyłożonej pergaminem) mniej więcej połowę ciasta, rozsmarować na dnie. Wyłożyć żurawinę, rozsmarować na cieście. Przykryć resztą masy. Piec bez nawiewu 30 minut. Smacznego :) 