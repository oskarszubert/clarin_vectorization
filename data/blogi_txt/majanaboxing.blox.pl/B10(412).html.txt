Kremówka to dwa kruche cienkie placuszki przełożone słodkim budyniowym kremem. Smaczne, rozpływające się w ustach. Przepis znalazłam u Evenki, a ponieważ troszeczkę trzeba odpocząć od serniczków to uznałam, że czas na smakowitego przekładańca. Kremówka jest słodka, ale nie za słodka. Całą słodycz daje środek, ponieważ placki nie zawierają cukru. Serdecznie polecam! :)Składniki na ciasto:*2 szklanki mąki *1 kostka margaryny*4 dag drożdży świeżych*4 łyżki śmietany 18%Mąkę przesiać na stolnicę i posiekać z margaryną. Dodać drożdże rozpuszczone w śmietanie i dobrze zagnieść. Ciasto podzielić na dwie części. Każdą z nich rozwałkować jesli się da na wielkość formy (23x33 cm). Ja nie wałkowałam, po prostu wykleiłam spód formy ciastem (oczywiście wcześniej wyłożyłam formę papierem do pieczenia). Piec osobno w temperaturze 200 stopni przez około 20 minut na złoty kolor. Placki są kruche, więc należy uważać przy wyjmowaniu z formy. Ja wyciągałam razem z papierem do pieczenia.Składniki na krem:*2 szklanki mleka *1 szklanka cukru*cukier waniliowy*3 żółtka*3 łyżki mąki pszennej*3 łyżki mąki ziemniaczanej*3/4 kostki masłaObydwie mąki, żółtka oraz 1/2 szklanki mleka zmiksować. Resztę mleka zagotować z cukrem i cukrem waniliowym. Wlać zmiksowaną masę, chwilę gotować mieszając aż masa zgęstnieje. Odstawić do wystygnięcia.Miękkie masło utrzeć na puch dodając stopniowo letni budyń. Tak przygotowanym kremem przełożyć placki i posypać cukrem pudrem. Ja posypałam wiórkami kokosowymi. :) 