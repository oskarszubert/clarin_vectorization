W czasie polskiego gotowania nie może zabraknąć u mnie sernika. Szukałam takiego, który pasowałby do jesiennego klimatu i zarazem był odpowiednio polski. W gazetce Palce lizać znalazłam przepis na sernik staropolski z żurawiną. Bardzo lubię żurawinę, a sernika z jej dodatkiem jeszcze nie piekłam. Ciasto wyszło bardzo smaczne. Kruchy spód, na nim owoce suszonej żurawiny i pyszna serowa warstwa. Polecam :).  Przepis dodaję do akcji Gotujemy po polsku!, pod patronatem serwisu ZpierwszegoTłoczenia.pl.    Składniki na spód: *100g mąki pszennej *50g masła *25g cukru *2 żółtka *szczypta soli Składniki na masę serową: *1 twarogu (u mnie mielony wiaderkowy) *180g cukru  *25g mąki pszennej *25g mąki ziemniaczanej*1 laska wanilii (dałam łyżeczkę ekstraktu waniliowego) *4 jajka *200g masła    Dodatkowo: *100g suszonej żurawiny   Wykonanie: Przygotować kruchy spód: mąkę przesiać do miski, dodać masło w kawałkach, cukier, żółtka i sól. Szybko zagnieść ciasto, zawinąć w folię spożywczą i wstawić do lodówki na conajmniej godzinę. Po tym czasie wyjąć, rozwałkować na stolnicy i wyłożyć nim tortownicę (o średnicy 23cm). Ja nie wałkowałam, wylepiłam ciastem tortownicę. Wstawić do piekarnika rozgrzanego do temperatury 180 stopniC. Piec 1-15 minut, aż ciasto nabierze złotego koloru. Odstawić do wystygnięcia. Przygotować masę serową: twaróg, cukier, mąkę pszenną, ziemniaczaną oraz miąższ z laski wanilii (lub ekstrakt) ubić mikserem na puszystą masę,stopniowo dodając jajka oraz rozpuszczone masło.  Owoce żurawiny wysypać na upieczony i ostudzony kruchy spód. Na żurawinę wlać gotową masę serową.Tortownicę wstawić do piekarnika nagrzanego do 170 stopni C i piec 50 minut.  Po upieczeniu wyłączyć piekarnik i potrzymać ciasto w zamkniętym piekarniku około pół godziny. Następnie otworzyć piekarnik i studzić. Po ostudzeniu wstawić do lodówki na kilka godzin, ja wstawiłam na całą noc.  Smacznego :) 