Pleśniak to jedno z naszych ulubionych ciast. Kruchy spód, kwaskowe wnętrze z owoców, delikatna pianka i kruszonka. Mniam:). Zwykle robię to ciasto ze świeżymi porzeczkami lub dżemem porzeczkowym. Tym razem skorzystałam z pomysłu, który znalazłam u Gosi i zrobiłam z rabarbarem. By przełamać smak dodałam mus jabłkowy. Całość znakomicie smakowała! :). Porzeczka na zdjęciu tym razem jest tylko w ramach dekoracji ;).  Miłego weekendu :)      Składniki: *3 szkl. mąki *1 kostka margaryny lub masła *4 żółtka  *4 łyżki cukru *1,5 łyżeczki proszku do pieczenia *cukier waniliowy lub aromat  *szczypta soli *ewentualnie łyżka kwaśnej śmietany lub wody (jeśli będą problemy z wyrobienie ciasta) Piana: *1-2 łyżeczki kakao *1/3 szkl. cukru *4 białka *1 łyżeczka mąki ziemniaczanej   Masa owocowa: *15 dag świeżego rabarbaru *200g musu jabłkowego *1/3 szklanki cukru *1/3 szklanki wody *1 płaska łyżka mąki ziemniaczanej   Wykonanie:  Owoce umyć i osuszyć. Rabarbar pokroić w plastry, a truskawki w średniej wielkości kawałki. Na patelnie lub do garnuszka wlać wodę, wrzucić rabarbar,cukier i wymieszać.  Na nie za dużym ogniu trzymać około 5 minut  (jeśli potrzeba dodać odrobinę więcej wody). Następnie dodać truskawki i całość trzymać na ogniu do czasu, aż owoce zmiękną.  Mąkę ziemniaczną rozpuścić w kilku łyżkach wody i wlać do musu owocowego. Mieszać i trzymać przez jeszcze około minutę. Masa powinna być gęsta (przypominająca kisiel). Odstawić do ostudzenia. Cukru może dodać więcej lub mniej, zależy co kto lubi.  *Jeżeli masa będzie gęsta, to można nie dodawać mąki ziemniaczanej Wszystkie składniki ciasta wymieszać (najpierw margarynę posiekać z mąką) i zagnieść. Podzielić na 3 części: jedną od razu rozwałkować i włożyć do średniej wielkości blaszki lub tortownicy , do drugiej dodać kakao, po czym włożyć razem z trzecią częścią na kilka minut do zamrażalnika.  Białka ubić, dodać cukier i dalej ubijać, aż cukier się rozpuści. Na koniec można dodać 1 łyżeczkę mąki ziemniaczanej , żeby piana była bardziej stabilna.Ciasto w blaszce posmarować masą owocową , na to zetrzeć ciasto kakaowe, wyłożyć pianę, wyrównać, wierzch posypać startym ciastem jasnym. Piec ok. 40 minut w temperaturze 200 stopni C. Smacznego :) 