Ostatnio sporo u mnie owocowych propozycji, dziś także nie będzie inaczej. Korzystam ze wszystkich letnich owoców ile tylko mogę :). Tym razem kruche ciasto z wiśniami, budyniem i kruszonką, na które przepis podpatrzyłam na blogu Cukrem i Miodem. Zamieniłam tylko owoce, bo w przepisie ciasto było z malinami. Malin u mnie mało, ale wiśnia za to w tym roku obrodziła naprawdę bogato. Bardzo się z tego cieszę, bo wszyscy lubimy wiśnie. Oczywiście tradycyjnie najlepsze surowe z drzewka, ale i w wypiekach i deserkach przepyszne. To ciasto jest równiez bardzo smaczne, może za dużo na nim kruszonki, bo się rozsypywała, ale co tam. ;-).       Składniki: Kruche ciasto: *250 g mąki *50 g cukru pudru *100 g masła *1 duże jajko Budyń: *2 budynie śmietankowe lub waniliowe *750 ml mleka *skórka starta z jednej cytryny *2 łyżki soku z cytryny Kruszonka: *185 g mąki *100 g cukru *100 g masła *cukier waniliowy  Dodatkowo: *300 - 400 g wiśni (wydrylowanych) Wykonanie: Mąkę przesiać, wymieszać z cukrem pudrem. Posiekać z zimnym masłem. Dodać jajko i zagnieść jednolite ciasto. Uformować kulę, zawinąć w folię spożywczą i schłodzić w lodówce przez ok. pół godziny. W tym czasie przygotować budynie według instrukcji na opakowaniu używając mniejszej ilości mleka (750 ml), wystudzić. Dodać sok i skórę z cytryny, wymieszać. W celu przygotowania kruszonki należy rozpuścić masło i do jeszcze ciepłego dodawać pozostałe składniki i dobrze wymieszać. Schłodzonym ciastem wyłożyć formę (u mnie 25x35 cm) i podpiec przez 15 minut w temperaturze 200°C. Na upieczonym i wystudzonym cieście wyłożyć wiśnie, na to wyłożyć masę budyniową i posypać kruszonką.  Piec ok. godziny w temperaturze 200°C. Smacznego:) 