Żółta fasolka i czerwony pomidorek- pasują do siebie jak ulał, tuląc się ze sobą w cieple oliwy, na podusi z czosnku i prześcieradełku z cebulki.                    Zdrowe, pyszne, proste - tak określiła to danie moja przyjaciółka Ania Galapagos podając mi przepis. I miała całkowitą rację. To jest po prostu rewelacyjne! Jest to moja propozycja na "Tydzień Pomidorka" :) Dziękuję Aniu :* :* :*Składniki:*1 kg świeżej żółtej fasolki szparagowej*2 cebule *3-4 duże pomidory*czosnek *sól, pieprz, vegeta*oliwa lub masłoWykonanie:Fasolkę ugotować w osolonej wodzie aż zmięknie (około 30 minut). Na patelni na oliwie zeszklić cebulkę. Pomidory sparzyć gorącą wodą i obrać ze skórki. Pokroić je na małą kosteczkę i wrzucić na patelnię dla towarzystwa cebulce. Następnie dodać ugotowaną fasolkę i wymieszać. Dodać pokrojony drobniutko czosnek, nie żałować go! :) Dosolić , doprawić pieprzem, vegetą do smaku :) Ja vegety nie używam, więc dodałam mojego ulubionego zestawu przypraw włoskich. Pogotować chwilkę jeszcze i zajadać ! :) Smacznego :)))) 