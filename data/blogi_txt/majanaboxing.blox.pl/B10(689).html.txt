Wspaniałe kotlety, które zrobiły u nas furorę! Smakują świetnie z pieczarkowym nadzieniem. Idealnie zgrały się z czarnymi kluskami, z którymi je podawałam. Ten śląski obiad bardzo nam smakował, a mój Ukochany był po prostu zachwycony! :) Za przepis dziękuję Irenie i Andrzejowi, dopisuję go do ich akcji Gotujemy po polsku, której patronuje serwis zPierwszegoTłoczenia.pl SKŁADNIKI:  *40 dag schabu lub polędwicy,  *30 dag pieczarek, *łyżka koncentratu pomidorowego,  *3 cebule,  *łyżka musztardy, *mąka,  *papryka,  *pieprz, sól,  *tłuszcz do smażenia. WYKONANIE:  Pieczarki i cebulę pokroić w kostkę, dodać koncentrat pomidorowy, musztardę, przyprawić solą, pieprzem i papryką. Mięso pokroić na plastry, bardzo cienko rozbić. Na mięsie układać wałeczki z nadzienia. Każdy plaster zwinąć w rulon kształtem przypominający wrzeciono i spiąć wykałaczką. Panierować w mące i smażyć na dobrze rozgrzanym tłuszczu. Podawać z brukselką z wody, ziemniakami i sałatą. Ja podawałam z kluskami czarnymi:)   Smacznego:) 