Żurek to zupa, której nie może zabraknąć na świątecznym wielkanocnym stole. Robię od kilku lat z tego samego przepisu, od Liski. Bardzo nam smakuje, a dziś jakoś jeszcze bardziej. Do żurku dodaję obowiązkowo wędzonkę (może to być wędzony boczek), a także białą kiełbaskę. Podaję przepis zarówno na zakwas, jak i na żurek.  Smacznego. :)   Zakwas na żurek:*10 łyżek mąki żytniej razowej *2 ząbki czosnku*5 ziarenek ziela angielskiego*2 listki laurowe*1,5 szklanki (375 ml) wody*2 łyżki zakwasu żytniego (to już mój dodatek)Wszystkie składniki umieścić w naczyniu - szklanym lub ceramicznym. Naczynie przykryć ściereczką i odstawić w temperaturze pokojowej na 2-3 dni.Żurek*5 grzybów suszonych*1 włoszczyzna*2-3 litry wody*1 listek laurowy*3 ziarenka pieprzu i 3 ziela angielskiego*majeranek, sól, pieprz*śmietana*jajka ugotowane na twardo *biała kiełbaska *kawałek boczku wędzonego   Grzyby zalać ciepłą wodą w wieczór poprzedzający gotowanie zupy.Na drugi dzień obrać włoszczyznę, włożyć do garnka z przyprawami i grzybami (można także użyć wody od grzybków, wtedy żurek będzie bardziej brązowy), zalać wodą i gotować tak długo, aż powstanie wywar o intensywnym zapachu - ok. 45 minut do godziny. Dodać zakwas - (tylko wodę, bez mąki! - ja przecedzam przez gazę i wyciskam całą wodę z zakwasu do wywaru), ewentualnie uzupełnić wodą. Gotować jeszcze ok. 15 minut. Doprawić solą, pieprzem i śmietaną.Podawać z jajkami i białą kiełbasą, posypane leciutko roztartym majerankiem.  Smacznego :) 