Są znane na całym świecie. Można z nich przyrządzić tak wiele różnorodnych potraw, a nawet ciast. W wielu kuchniach świata cieszą się niezmiennie powodzeniem. Ziemniaki, bo o nich mowa choć nie należą do moich ulubionych warzyw i są przeze mnie raczej nie doceniane, to jednak znalazły się i na moim stole dzisiejszego dnia. Wszystko to dzięki Oldze Smile i jej "Tygodniowi Ziemniaka", którym bardzo zachęciła mnie do ziemniaczanego pichcenia. Takim oto sposobem powstała ta potrawa - włoskie gnocchi, a jako, że lubię kuchnię włoską, to nie mogłam nie spróbować. Są pyszne, sycące, pięknie pachną. Na zdjęciu nie prezentują się najlepiej niestety, winię za to oświetlenie,a na następny dzień czekać nie mogłam , gdyż potrawy po prostu by już nie było. :)Przepis z "Poradnika Domowego"Składniki:*50 dag ziemniaków*10 dag mąki*2 żółtka*szklanka śmietanki 18 %*3 łyżki startego parmezanu*łyżka masła (u mnie oliwa)*sól , pieprz do smaku*łyżeczka oreganoWykonanie:Ugotowane ziemniaki przecisnąć przez praskę. Gdy przestygną, wymieszać je z żółtkami, mąką, oregano, solą i pieprzem. Zagnieść ciasto. Zwilżonymi dłońmi odrywać małe kawałki i formować kulki. Wkładać je do posolonego wrzątku. Po 10 minutach wyławiać i przekładać do posmarowanego naczynia żaroodpornego. Polać śmietanką, posypać parmezanem i zapiec w gorącym piekarniku. Podawać gorące.Taki był nasz dzisiejszy obiadek, pyyyyszny! :))) 