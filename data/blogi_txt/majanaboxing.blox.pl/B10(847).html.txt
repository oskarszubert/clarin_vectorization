Czas na sernik;). Ten przepis znalazłam na blogu Kulinarne Spotkania. Od razu mi się spodobał, bo wygląda tak jakoś radośnie dzięki kolorze pomarańczy. Mój sernik wyszedł trochę niski, a glazura pomarańczowa z delikatną gorzką pomarańczową nutką. Użyłam bowiem konfitury z gorzkich pomarańczy (oczywiście można dać ze słodkich). Całość bardzo fajnie się komponowała i sernik smakował naprawdę dobrze. Wilgotny, miękki, aromatyczny. Składniki:Spód: *150 g herbatników *1/2 łyżki kakao *ok. 55 g masła Masa serowa: *750 g mielonego twarogu (użyłam twarogu mielonego z wiaderka) *1/2 szklanki cukru *1 budyń śmietankowy *2 jajka *skórka otarta z 1 dużej pomarańczy *sok z 1 dużej pomarańczy   Pomarańczowa glazura: *6-8 łyżek konfitury pomarańczowej (u mnie z gorzkiej pomarańczy) *skórka otarta z 2 pomarańczy *sok z 1 dużej pomarańczy *1 łyżeczka żelatyny (opcjonalnie)   Wykonanie:     Spód: masło rozpuścić i zostawić do wystygnięcia. Herbatniki rozdrobnić na okruszki za pomocą tłuczka lub malaksera, dodać kakao, masło i wymieszać. Foremkę 20 x 24 cm wyłożyć papierem do pieczenia, wsypać pokruszone herbatniki i rozłożyć równomiernie na spodzie ugniatając łyżką. Masa serowa: ser, cukier, jajka, proszek budyniowy, skórkę i sok z pomarańczy umieścić w naczyniu i delikatnie zmiksować. Wylać na przygotowany spód, wstawić do piekarnika nagrzanego do temperatury 180 st. C i piec 40-50 minut. Pozostawić do wystygnięcia.   Pomarańczowa glazura: Konfiturę pomarańczową podgrzać delikatnie w garnuszku i wymieszać ze skórką i sokiem z pomarańczy. Przestudzić i wyłożyć na wierzch sernika.Jeżeli chcemy, żeby glazura była bardziej stabilna, można dodać żelatynę. Wówczas należy rozpuścić żelatynę w odrobinie gorącej wody lub soku pomarańczowym, przestudzić i wymieszać z pozostałymi składnikami. Tak przygotowaną glazurę pomarańczową wyłożyć na ostudzony sernik i wstawić do lodówki. Smacznego:) 