Kolejny obiadek na szybko, bo jest gorąco i lekkie obiadki są na czasie. Tym razem ugotowałam żółtą fasolkę, a na patelni wraz z oliwą i czosnkiem podsmażyłam pomidorki. Do pomidorów wrzuciłam fasolkę i podałam z ugotowanym makaronem grzybowym (który dostałam jakiś czas temu w prezencie prosto z Włoch). Pyszne wyszło, mniam:)  Składniki (ilość podaję "na oko", zależy od apetytu): *ok. 500g fasolki szparagowej *2 średnie pomidory *ząbek czosnku *oliwa do smażenia *makaron grzybowy *sól, pieprz do smaku   Wykonanie: Ugotować fasolkę szparagową. Na patelni, na rozgrzanej oliwie podsmażyć czosnek, dodać wcześniej sparzone i obrane ze skórki pokrojone pomidory. Do nich dodać następnie fasolkę, doprawić solą i pieprzem. Makaron ugotować. Podawać z fasolką i pomidorami.Smacznego:) 