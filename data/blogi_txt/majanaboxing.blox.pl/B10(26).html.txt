Bardzo smaczna, wilgotna i miękka babeczka z kokosem i delikatną cytrynową nutą. Myślę, że spokojnie może wystąpić na wielkanocnym stole obok baby drożdżowej, a także w każdy inny dzień. Na przykład w ramach podwieczorku. Smakuje zarówno dorosłym jak i dzieciom. Polecam. :) Babkę wykonałam wg przepisu Dorotuś. ﻿ Składniki: *2 szklanki mąki pszennej *2 łyżeczki proszku do pieczenia *1,5 szklanki wiórków kokosowych *1 ¼ szklanki cukru  *1 szklanka oleju *1 łyżeczka ekstraktu z wanilii *5 dużych jajek *1 szklanka mleka lub mleka kokosowego *otarta skórka z 1 cytryny Wykonanie:  Wszystkie składniki powinny mieć temperaturę pokojową (moje nie miały i tez wyszła). Mąkę pszenną przesiać z proszkiem do pieczenia, wymieszać z wiórkami kokosowymi.  W misie miksera umieścić cukier, olej, ekstrakt z wanilii i zmiksować. Dodawać jajka, jedno po drugim, miksując po każdym dodaniu. Powinna powstać lekko gęsta, jasna masa. Dodać 1/3 mąki z wiórkami, zmiksować do połączenia składników. Dodać połowę mleka i zmiksować. I tak do wyczerpania mąki i mleka. Wmieszać otartą skórkę z cytryny. Formę o wymiarach 30 x12 cmwysmarować masłem i jej dno wysypać kaszą manną. Przygotowane ciasto przelać do formy. Piec w temperaturze 160ºC przez 1 h 20 minut (lub krócej/dłużej - do tzw. suchego patyczka). Przestudzić w formie, wyjąć. Wystudzić. Smacznego:) ﻿ 