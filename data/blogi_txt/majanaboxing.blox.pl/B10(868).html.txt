Nie umiem nie piec. Nie umiem nie piec serników. A to sernik nie jest zwyczajny. Jest inny, bo z makiem. Jakby mało było na świątecznym stole pyszności, mój Ukochany zażyczył sobie czegoś makowego. No to zrobiłam :)  Ser w połączeniu z makiem to naprawdę udany i pyszny duecik. Jedno białe, drugie ciemne, leżą na sobie na kruchym spodzie i chyba nie wiedzą o tym, jak pysznie smakują. Wystarczy wgryźć się w jeden kawałeczek... i już mamy niebo ... niebo w gębie ;) Korzystając z przepisu Dorotuś, piekłam z połowy porcji w tortownicy o średnicy ok.23 cm. Podaję składniki na całość:Składniki na spód:*1,5 szklanki mąki*1/2 szklanki cukru pudru*125g masła*1 żółtkoWszystkie składniki szybko zagnieść, owinąć folią i włożyć do lodówki na godzinę. Po tym czasie oprószonymi mąką rękoma wyłożyć ciasto do formy o wymiarach 45x40 cm (największa blacha). Ponakłuwać widelcem i podpiec w temperaturze 190 stopni przez 15-20 minut. Składniki na masę makową:*4 i 2/3 szklanki maku*1 i 1/4 szklanki cukru pusru*100 g rodzynek*100 g posiekanych orzechów włoskich*4 jajka (osobno żółtka, osobno białka)*2 łyżki bułki tartej*olejek migdałowy do smakuMak sparzyć, zmielić dwukrotnie. Utrzeć z żółtkami i cukrem. Dodać bakalie, olejek,bułkę tartą i wymieszać. Białka ubić na sztywno i wymieszać z masą makową. Ja nie robiłam masy , miałam jeszcze jedną puszkę gotowej, więc z niej skorzystałam :)Składniki na masę serową:*1,2 kg twarogu dwukrotnie zmielonego (dałam wiaderkowy)*1,5 szklanki cukru pudru*150g miękkiego masła*5 jajek (osobno białka, osobno żółtka)*2 łyżki mąki ziemniaczanej*skórka pomarańczowa Miękkie masło utrzeć z cukrem i żółtkami. Dodawać po łyżce ser dalej ucierając. Wmieszać mąkę i skórkę. Białka ubić na sztywno i wmieszać do masy serowej.Na podpieczony spód wyłożyć masę makową. Na nią masę serową. Piec około 60 minut w temperaturze 175 stopni C. Wystudzić, schłodzić.  Można polać polewą czekoladową, lukrem, posypać orzeszkami itp. Smacznego :) 