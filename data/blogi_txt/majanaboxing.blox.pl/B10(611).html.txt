Przepis na zapiekankę z makaronu, z szynką, śmietaną i jajkami pochodzi z książki Kuchnia Włoska wydawnictwa Bellona. Ta książka jest świetna, bo tak - ja uwielbiam kuchnię włoską, uwielbiam język włoski, kocham Italię za wszystko po prostu. Próbuję więc także od czasu do czasu po włosku ugotować :) Wybrałam tę zapiekankę, choć troszkę zmieniłam składniki, gdyż nie miałam makaronu maltagliati, który podany jest w przepisie. Myślę, że penne lisce godnie go zastąpił. Zapiekanka nie jest może urodziwa, jednak była po prostu przepyszna, bardzo, bardzo syta :) Jeszcze się oblizujemy !:) Składniki:*450g makaronu penne lisce*4 łyżki stołowe masła*4 jaja*200g drobno pokrojonej szynki*2 łyżki stołowe drobno posiekanej natki pietruszki - pominęłam*szczypta gałki muszkatołowej*sól i świeżo zmielony czarny pieprz*1 szklanka (250 ml) śmietany chudej*1/2 szklanki (60g) parmezanu tartego (zastąpiłam serem startym wędzonym)Wykonanie:Na małym ogniu roztopić w rondlu masło. Dodać żółtka, szynkę i natkę i przez 2-3 minuty mieszać drewnianą łyżką. Dodać gałkę muszkatołową i doprawić do smaku solą i pieprzem. Zdjąć z ognia. Ubić śmietanę na sztywno. Delikatnie domieszać ją do białek i dodać do masy maślanej. Ugotować makaron al dente w dużym garnku wrzącej, osolonej wody. Odcedzić. Wysmarować masłem naczynie żaroodporne i nałożyć do niego makaron. Następnie zalać go mieszaniną jajek, szynki i bitej śmietany. Posypać serem.Zapiekać w nagrzanym piekarniku do temperatury 180 stopni przez około 50 minut. Podawać gorące. :)Smacznego :) 