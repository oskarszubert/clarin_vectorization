Maszkietne naleśniki to potrawa z kuchni śląskiej. Przepis na nie znalazłam w serwisie Śląskie Smaki i zaciekawił mnie bardzo. Nie jadłam jeszcze drożdżowych naleśników, a tym bardziej z nadzieniem budyniowo-twarożkowym z rodzynkami. Musze powiedzieć, że nadzienie było bardzo pyszne. Naleśniki również, choć całość dość mocno słodka, no i trochę grube mi te naleśniki wyszły, ale co tam ;) Naleśnikami dołączam do akcji Ireny i Andrzeja Gotujemy po polsku!, nad którą patronat objął serwis zPierwszegoTłoczenia.pl  Składniki na ciasto: *1 szklanka mąki *300 ml podgrzanego mleka *1 dag drożdży *3 jajka *olej do smażenia Składniki na nadzienie: *1 budyń (dałam waniliowy) *0,5 l mleka *2 łyżki cukru pudru *1 serek twarogowy homogenizowany *2 banany *3 łyżki rodzynek Wykonanie:CiastoZ podanych składników przygotować ciasto i pozostawić w ciepłym miejscu przez 1 godzinę. Potem usmażyć naleśniki na oleju.NadzienieUgotować budyń według przepisu. Posypać cukrem pudrem i pozostawić do ostygnięcia. Nastepnie dodać do niego serek, rodzynki, banany pokrojone w kostkę i delikatnie wymieszać. Gotowe nadzienie nakładać na naleśniki i składać je na 4 części. Smacznego:) 