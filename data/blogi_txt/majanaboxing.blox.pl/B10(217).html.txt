Przed świętami umawiałam się z Atinką, Anną-Marią i Alicją na pieczenie wielkanocnej colomby - tradycyjnego włoskiego, drożdżowego ciasta o kształcie gołębicy. Niestety nie wyrobiłam się z wypiekiem przed świętami, więc colomba pojawiła się u mnie na stole wielkanocnym. Bardzo się cieszę, że ją robiłam. Jest dość czasochłonna, najlepiej zabrać się za nią w wolny od pracy dzień, ale naprawdę warto! To jedno z najlepszych drożdżowych ciast, jakie miałam okazję piec i jeść. Do mojej colomby dodałam rodzynki, które przez kilka dni macerowały się w rumie i oczywiście startą skórkę z pomarańczy i cytryn. Smak, konsystencja, zapach - cytrusowo-rumowo zniewalająca! Miękka, wilgotna, świeża i pyszna nawet na następny dzień. Idealna. Bardzo wszystkim polecam! Przepis ze strony misya.info. z moim tłumaczeniem. Ps. Mario, dziękuję za link do przepisu :*. Składniki na formę 1 kg :  *500 g  mąki *100 ml wody *25 g świeżych drożdży *200 g  masła *170 g  cukru *5 żółtek *30 ml mleka *1 łyżeczka ekstraktu waniliowego*starta skórka z 1 cytryny *skórki startej z pomarańczowy *1 szczypta soli *50 g kandyzowanych owoców (opcjonalnie, u mnie rodzynki macerowane w rumie) Składniki na lukier:*2 białka *50 g cukru pudru*50 g z granulowanego cukru *70 g obranych migdałów (u mnie rodzynki rumowe)  Wykonanie:  Jeśli chcecie colombę z rodzynkami to należy je zalać rumem. Przykryć i zostawić na kilka dni. Zrobić bigę rozpuszczając drożdże w 100 ml ciepłej wody. Dodaj 140/150 g mąki i zacząć mieszać.  Zagnieść ciasto, aż będzie miękkie. Na powstałym cieście naciąć krzyż i umieścić w misce z napełnionej ciepłą wodą. Przykryć i zostawić do wyrośnięcia na 30 minut. Ciasto uniesie się na wodzie. Powinno podwoić swoją objętość. Do drugiej większej miski wsypać pozostałą mąkę (350 g), cukier, żółtka, 100 g miękkiego masła, szczyptę soli, ekstrakt waniliowy i startą skórkę z cytryny i pomarańczy. Zagniatać dodając mleko. Następnie wyjąć bigę z wody (odsączoną), wyjmuje się ją bez problemu. Dodać ją do przygotowanego ciasta.  Przełożyć całość na stolnicę i zagniatać, aż otrzymamy miękkie, gładkie , trochę lepkie ciasto. Następnie umieścić w ciepłym miejscu do wyrośnięcia na około 1 godzinę.  Po godzinie ciasto wyjąć, dodać 50 g miękkiego masła. Ja w tym momencie dodałam jeszcze rodzynki nasączone rumem. Wyrobić energicznie (około 10 minut) i ponownie odstawić ciasto do wyrośnięcia na 4 godziny. Ciasto powinno podwoić swoją objętość. Wyłożyć ciasto na stolnicę dodać ostatnie 50 g miękkiego masła i zagniatać ciasto przez 15 minut, następnie włożyć do formy na colombę. Pozostawić w cieple do wyrośnięcia przez około 40 minut, do momentu kiedy ciasto będzie dotykało krawędzi formy. (Ponieważ ciasta wyszło dużo, wystarczyło go i na formę colombę i na drugą formę). Piekarnik nagrzać do 190 stopni C.   Przygotować lukier ucierając białka z cukrem pudrem. Lukier wyłożyć na ciasto, posypać cukrem granulowanym i migdałami (ja poukładałam na cieście rodzynki nasączone rumem). Piec w rozgrzanym do 190 stopni piekarniku przez 10 minut, a następnie zmniejszyć temperaturę do 180 stopni i piec przez kolejne 30 minut. Wyjąć ciasto i ostudzić na kratce. Po ostudzeniu gołębicę jeść, jest doskonała :) Smacznego! 