Smakowita sałatka, która stanowi połączenie ciecierzycy, serka wiejskiego (w oryginale fety) oraz pomidorków. Bardzo dobrze smakuje z ciekawym sosem, który dodaje jej charakteru. Polecam, bo to bardzo pyszna i prosta do zrobienia sałatka. Przepis zaczerpnęłam od Ireny i Andrzeja.   Składniki na sałatkę: *1 puszka ciecierzycy (540 ml), * 14 - 15 pomidorków koktajlowych, *1/4 czerwonej cebuli (nie miałam, więc dałam białą) *100 g sera feta pokrojonego w kostkę ( u mnie serek wiejski) *8 - 10 czarnych oliwek   Składniki na dressing: *50 ml oliwy z oliwek, *1 - 2 posiekane ząbki czosnku,  *2 łyżki soku z cytryny,  *1 łyżeczka kuminu,  *1 łyżeczka suszonej mięty (pominęłam) *pół łyżeczki pieprzu kajeńskiego,  *1 łyżeczka soli, pieprz do smaku. Wykonanie: Wszystkie składniki sałatki wymieszać w salaterce (pomidorki pokroiłam na pół, cebulę w plasterki). Wymieszać składniki dressingu, polać nim sałatkę, wymieszać:) Smacznego:) 