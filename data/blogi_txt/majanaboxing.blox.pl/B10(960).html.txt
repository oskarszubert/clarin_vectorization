Torcik serowy Czarny Las to jeden z najpyszniejszych serników. Ciasteczkowy spód, masa serowa wzbogacona wiśniami z kompotu i likierem amaretto oraz wierzch z bitej śmietany, posypany startą czekoladą. Całość smakuje naprawdę wyśmienicie, kremowo. Zachęcam do spróbowania. Może zrobicie na Wielkanoc? :) Przepis od Atinki, nieco zmodyfikowany przeze mnie.        Składniki na spód: *1 i ½ szklanki zmielonych czekoladowych ciasteczek *1/3 szklanki roztopionego masła *1/4 szklanki płatków migdałów Pokruszone ciastka wymieszać z masłem, wyłożyć na spód tortownicy i dobrze ugnieść. Boki formy posmarować masłem i równomiernie posypać płatkami migdałów. Całość schłodzić. Składniki na masę serową: *500 g rozmiękczonego serka śmietankowego (typu cream cheese - dałam mielony wiaderkowy)*3/4 szklanki cukru*2 łyżki mąki pszennej*1 łyżeczka ekstraktu z wanilii*1/2 łyżeczki ekstraktu migdałowego (można zastąpić olejkiem migdałowym lub tak jak ja -likierem Amaretto)*680 g kwaśnej śmietany 18%*3 jajka*2 łyżki wiśniowej brandy lub soku z wiśni*3/4 szklanki suszonych wiśni, grubo pokrojonych (dałam wiśnie z kompotu) Do dekoracji: *3/4 szklanki bitej śmietany*wiórki z czekolady*płatki migdałowe Ser zmiksować z cukrem, mąką, ekstraktem waniliowym i migdałowym do uzyskania kremowej konsystencji. Następnie dodać śmietanę, jajka, wiśniową brandy lub sok z wiśni i wymieszać do połączenia składników. Na spód wylać połowę masy serowej, następnie równomiernie rozłożyć na niej wiśnie, a na nie delikatnie wyłożyć łyżką resztę masy serowej.  Atinka piekła sernik metodą gazetową, ja zaś jak zawsze - po swojemu, tradycyjnie. Piekarnik nagrzać do 180ºC. Piec sernik około 60 minut. Po upieczeniu studzić przez około pół godziny w zamkniętym piekarniku. Następne uchylić delikatnie drzwiczki i wystudzić. Po całkowitym ostudzeniu sernik schłodzić przez noc w lodówce. Przed podaniem udekorować bitą śmietaną, wiórkami czekolady i płatkami migdałowymi. Aby migdały zostały kruche i chrupiące, warto je wcześniej podprażyć na suchej patelni (ja zrezygnowałam z płatków migdałowych w ogóle). Smacznego :) 