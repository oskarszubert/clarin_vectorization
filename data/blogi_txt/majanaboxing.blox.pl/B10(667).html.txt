Mam jeszcze trochę malin w ogródku, to końcówka już, ale udało mi się upolować jeszcze maliny na ryneczku, więc kupiłam z myślą o drożdżówce. Najpierw chciałam zrobić bułeczki z malinami, ale przepis i zdjęcia z Kwestii Smaku zachęciły mnie do wykonania tego pysznego placka. Maliny i drożdżowe to wspaniały pomysł, ja dodałam od siebie pokrojone figi. Nigdy nie piekłam ciasta z figami, więc chciałam spróbować. Dałam ciut za mało fig, bo prawie ich nie czuć, ale za to maliny pachną i smakują w drożdżówie doskonale.       Składniki:*1 szklanka (250 ml) mleka*1 szklanka cukru*1 kostka masła (200 g)*4 jajka*50 g świeżych drożdży*4 szklanki mąki pszennej tortowej lub do wypieków drożdżowychOwoce:*500 g malin (lub truskawek lub jagód) *3 figi (lepiej dać więcej) Kruszonka:*75 g cukru*75 g masła*150 g mąki pszennej*ewentualnie cukier puder do posypania po wierzchuPrzygotowanie:Dużą formę o wymiarach około 28 x 39 cm (u mnie 25x36 cm) posmarować masłem i wyłożyć papierem do pieczenia. Papier też posmarować masłem.  Do rondelka wlać mleko, dodać cukier i pokrojone na kawałki masło. Cały czas mieszając podgrzewać na średnim ogniu aż masło i cukier się rozpuszczą. Bardzo ciepłą masę przelać do większej miski i zmiksować z jajkami. Wkruszyć drożdże do jeszcze ciepłej masy i zmiksować. Przykryć ściereczką i odstawić w ciepłe miejsce na około 2 godziny, aż masa się spieni. Do masy dodać przesianą mąkę i wyrabiać przez około 15 minut (można miksować mikserem np. końcówkami do ciasta drożdżowego), do czasu aż ciasto będzie jednolite i elastyczne. Ciasto będzie rzadkie, ale nie należy dodawać więcej mąki. Ciasto wyłożyć do przygotowanej blaszki i równomiernie rozprowadzić. W międzyczasie nagrzać piekarnik do 180 stopni C (góra i dół bez termoobiegu).  Przygotować kruszonkę: na patelni rozpuścić masło z cukrem. Gdy masło będzie gorące dodać mąkę i wymieszać. Odstawić z ognia. Na ciasto drożdżowe wyłożyć małe kawałki malin (rozłamać je palcami) lub pokrojone truskawki lub rozsypać jagody, posypać przestudzoną kruszonką. Do nagrzanego piekarnika wstawić blachę z ciastem, drzwiczki otworzyć na oścież i podgrzewać tak ciasto przez 20 minut (w tym czasie urośnie). Następnie zamknąć piekarnik i piec przez 25 minut aż brzegi ciasta lekko się zrumienią na złoty kolor, a wetknięty patyczek w ciasto będzie suchy. Wyjmować stopniowo z piekarnika. Można posypać cukrem pudrem. Przestudzić przed pokrojeniem. Smacznego:) 