Na świątecznym stole prócz sernika nie może także  zabraknąć tradycyjnego makowca. W tym roku zrobiłam makowiec z przepisu Asi z Kwestii Smaku. Ciasto drożdżowe jest wspaniałe, delikatne i puszyste. Długo zachowuje świeżość, a makowiec smakuje po prostu wspaniale, jest wilgotny i pyszny. Ciasto na makowiec zrobiłam praktycznie dokładnie wg przepisu, więc tak też go podaję. Masy makowej nie robiłam sama, skorzystałam z gotowej masy i muszę powiedzieć, że wyszło naprawdę przepysznie. Gotową masę troszkę wzbogaciłam dodając ubite białka, miód, orzechy, rodzynki. Z tego przepisu zrobiłam dwa duże makowce, ale z powodzeniem mogłam zrobić trzy.  Przepyszny tradycyjny makowiec dodaję do Kuchni Świątecznej i Noworocznej, którą organizuje Olga Smile oraz do Festiwalu (s)maku! Nette. Składniki:Ciasto:*23 g świeżych drożdży*6 żółtek*80 g drobnego cukru do wypieków lub cukru pudru*ziarenka z 1 laski wanilii (ewentualnie kilka kropli ekstraktu z wanilii)*380 g mąki pszennej tortowej*190 ml ciepłego mleka*110 g masła, roztopionego i ostudzonegoMasa makowa:**250 g maku*25 g orzechów włoskich, grubo posiekanych*25 g rodzynek, najlepiej sułtanek*25 g smażonej skórki pomarańczowej lub kandyzowanej*1/4 kostki miękkiego masła, 50 g*1 kieliszek likieru amaretto (opcjonalnie)*5 jajek, oddzielnie żółtka od białek*1 szklanka cukru pudru*gotowa polewa lukrowaWykonanie:Ciasto: Do kubka skruszyć drożdże, wymieszać z 1/4 szklanki ciepłego mleka, 1 łyżeczką cukru i 2 łyżkami mąki. Przykryć i odstawić na 15 minut w ciepłe miejsce do wyrośnięcia.  Żółtka utrzeć z cukrem na puszysty krem. Laskę wanilii przeciąć na pół, łyżeczką wyłuskać ziarenka i dodać je do ubitej masy. Wymieszać z przesianą mąką, drożdżami, resztą ciepłego mleka oraz roztopionym i ostudzonym masłem. Wyrobić elastyczne i dość luźne ciasto, przez około 10 minut, aż zacznie odchodzić od ręki. Przykryć ściereczką i odstawić w ciepłe miejsce do wyrośnięcia, na około 1 godzinę. Masa makowa: Mak umieścić na sitku i przelać wrzątkiem, dokładnie odsączyć i odparować. Zmielić dwukrotnie w maszynce sitkiem do maku (o najmniejszych oczkach). Do zmielonego maku dodać posiekane orzechy, rodzynki, skórkę pomarańczową, miękkie masło, oraz likier amaretto. Żółtka utrzeć z cukrem pudrem i wymieszać z masą makową, następnie ubić pianę z białek i również wymieszać z masą.  *Ja skorzystałam z gotowej masy makowej, do której wrzuciłam tylko ubite białka pozostałe z ciasta (czyli 6 białek), 3 łyżki miodu, dodałam rodzynek i orzechów oraz 2 łyżki amaretto. Wyrośnięte ciasto wyłożyć na podsypaną mąką stolnicę i wyrabiać przez 2 - 3 minuty. Ciasto rozwałkować na podsypanym mąką arkuszu papieru do pieczenia, całość przenieść na blachę do pieczenia. Pokryć masą makową i zawinąć w roladę, skleić ciasto na łączeniach, zarówno wzdłuż rolady jak i na jej końcach. Przykryć luźno przeźroczystą folią i odstawić na 30 minut do wyrośnięcia. Piekarnik nagrzać do 180 stopni, wstawić ciasto i piec przez 45 minut. Gdyby wierzch zanadto się rumienił, przykryć folią aluminiową. Ostudzić i polać lukrem, udekorować orzechami oraz bakaliami.  Smacznego:) 