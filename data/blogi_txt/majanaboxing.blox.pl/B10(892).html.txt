Wymyśliłam razem z synkiem pyszny deserek na podstawie przepisu na strawberry and oatmeal swirls, który robiłam w zeszłym roku. Do składników dodaliśmy serek danio bananowy zamiast jogurtu naturalnego oraz użyliśmy ciastek digestive w czekoladzie, żeby było słodziutko i pysznie. Synek zjadł deser z wieelkim smakiem, zdążyłam spróbować jedną łyżeczkę hi hi ;) Cieszę się, że mu tak smakowało.   Składniki: *250g truskawek świeżych lub mrożonych *4 łyżeczki cukru pudru *kilka pokruszonych ciastek owsianych (daliśmy Digestive w czekoladzie) *500ml jogurtu naturalnego (zastąpiliśmy serkiem bananowym Danio)   Wykonanie: Truskawki zmiksować razem z cukrem pudrem. Ciasteczka pokruszyć. Przygotować szklanki bądź pucharki. Do każdej nakładać po kilka łyżeczek musu truskawkowego, na to kilka łyżek serka, posypać okruszkami z ciastek. Powtórzyć warstwy, tak by na górze były okruszki.  Smacznego :) 