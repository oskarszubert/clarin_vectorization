Te smaczne bułeczki to przepis, jaki wybrała niedawno Amber do Weekendowej Piekarni. Pochodzi on z książki J.Hamelmana Bread:Book of Techniques and Recipes. Nie mam ostatnio czasu na pieczenie chlebów czy bułek, ale te bardzo mnie urzekły swoim wyglądem, więc postanowiłam zrobić. Pyszne wyszły, jednak najlepsze w dniu pieczenia, szybko robią się twarde, więc najlepiej zjadać je od razu. A jak nie to zawsze można odgrzać w mikrofalówce ;) Nie wiem, dlaczego, ale mi nie wyszły takie ładne koniczynki ;-)    Składniki: *500g mąki pszennej*230g wody *1 duże jajko*40g miękkiego masła*2 łyżki cukru*3 łyżki mleka w proszku*2 łyżeczki soli*1 łyżeczka drożdży instant Wykonanie: Wszystkie składniki umieścić w misce miksera z hakiem i mieszać, aż wszystko się połączy - ok. 3 minuty. Zwiększyć prędkość miksera i mieszać do większego rozwinięcia glutenu - ok.7 minut. Ja wyrabiałam ręcznie. Ciasto umieścić w lekko naoliwionej misce, przykryć i zostawić do fermentacji na 1 godzinę. Podzielić ciasto na kawałki o wadze 40g, a następnie każdy kawałek na trzy części. Z każdego kawałka uformować kulkę.Formę do muffinów na 12 sztuk lekko posmarować masłem, ja wyłożyłam papilotkami do muffin. W każdy otwór włożyć po trzy kulki. Odstawić przykryte na ok. 1 i 1/2 godziny do podrośnięcia.Wyrośnięte kulki ciasta posmarować roztopionym masłem i piec w piekarniku nagrzanym do temperatury 200 stopni C przez 15 minut.Formę z ciastem odwrócić i wyjąć gotowe bułeczki. Smacznego :) 