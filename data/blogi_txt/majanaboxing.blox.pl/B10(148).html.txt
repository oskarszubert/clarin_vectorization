Ostatnio bardzo polubiłam pieczenie ciasteczek, pozbierałam mnóstwo przepisów na różne ciastka i zamierzam je wypróbować po kolei. Dziś przyszła chęć i chwila na ciasteczka słonecznikowo - owsiane wg przepisu Komarki.             Uwielbiam płatki owsiane, słonecznik także, więc przepis bardzo mi się spodobał. Ciasteczka robi się szybko i łatwo i są bardzo pyszne :) Zachęcam! :) Chyba nie muszę pisać kto mi pomagał ;) Składniki: *1 i 1/3 szklanki mąki *1 szklanka płatków owsianych *1 kostka miękkiego masła (200 g) *pół szklanki cukru *1 opakowanie cukru waniliowego *1 szklanka ziaren słonecznika *1 łyżeczka proszku do pieczenia *szczypta soli   Wykonanie: Słonecznik uprażyć na suchej patelni i wystudzić. Masło wymieszać mikserem z cukrem , cukrem waniliowym i proszkiem do pieczenia. Dodać ziarna słnecznika, płatki owsiane, szczyptę soli i jeszcze raz wymieszać.  Wsypać mąkę i zagnieść ciasto. Formować kulki wielkości orzecha włoskiego, lekko je spłaszczać. Piec w temperaturze 175 stopni około 15 minut, aż będą złote. Smacznego! 