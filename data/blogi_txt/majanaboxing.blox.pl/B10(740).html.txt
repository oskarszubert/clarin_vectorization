Przyszedł czas na kolejne wspólne gotowanie. Andrzej dość dawno temu zaproponował Atince i mnie przepis na pyszną zapiekaną rybkę z książki  Joanny Futkowskiej i Marty Walęckiej - Zdroik pt. "Smaki Ameryki".  Ostatnio w mojej kuchni pojawia się sporo ryb, więc bardzo chętnie zrobiłam kolejną smaczną wersję. W przepisie wykorzystana jest sola, natomiast ja zrobiłam z łososiem. Parmezan przywiozłam sobie z Włoch, więc doczekał się swojej inauguracji w mojej kuchni. Rybką zajadałam się wspólnie z moim synkiem, bardzo nam posmakowała:) Kochani, dziękuję Wam za wspaniałe spotkanie kulinarne pod znakiem rybki, a nasze danie dołączam do akcji „Z Widelcem przez Kuchnię Obu Ameryk”. SKŁADNIKI: *45 dag filetów z soli (u mnie łosoś) *ćwierć szklanki startego parmezanu, *2 łyżki masła, *2 łyżki majonezu (u mnie jogurt naturalny) *2 łyżki posiekanej cebuli, *łyżka soku z cytryny, *sól, *tłuszcz do smarowania rusztu.   Do przybrania: gałązki natki pietruszki i plasterki cytryny.WYKONANIE: Rybę umyć, suszyć, posolić, skropić sokiem z cytryny i odstawić na 10 minut. Posmarować tłuszczem ruszt, położyć filety i upiec z dwóch stron w temperaturze 180 stopni C.  Ja piekłam w piekarniku na blasze, kładąc na niej papier do pieczenia. W miseczce dokładnie wymieszać parmezan, miękkie masło, majonez i cebulę. Na każdej porcji ryby położyć masę parmezanową i zapiec na złotobrązowy kolor. Podawać przybrane natką i plasterkiem cytryny. Smacznego :) 