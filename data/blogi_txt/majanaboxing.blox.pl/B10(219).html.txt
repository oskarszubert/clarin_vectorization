Zanim pojawią się tutaj świąteczne życzenia, poczęstuję Was kruchymi ciasteczkami z żurawiną. Cranberry Noel są bardzo proste do zrobienia, wychodzi ich bardzo dużo i co najważniejsze są przepyszne. Kruche, maślane, rozpływają sie w ustach. Idealne do pogryzania przed świętami, w święta i w każdy inny dzień. Mogą być także fajnym prezentem :). Idę robić keksa i zjadam kolejne ciacho.:) Przepis Marthy Stewart, podany na Cinie przez Dziunię, a ja znalazłam go u Dorotuś.     Składniki na około 60 sztuk ciasteczek:*220 g miękkiego masła*1/2 szklanki cukru*2 łyżki mleka*1 łyżeczka cukru waniliowego*1/2 łyżeczki soli*2,5 szklanki mąki pszennej*3/4 szklanki suszonej żurawiny*1/2 szklanki grubo posiekanych pecanów (dałam orzechy włoskie)*około 100 g wiórków kokosowychWykonanie:Masło zmiksować z cukrem, dodać mleko, wanilię, sól i stopniowo wsypywać makę, dobrze zmiksować. Ja wyrabiałam najpierw mikserem, a potem rękami. Dodać żurawinę i orzechy, zmiksować krótko (zagniatałam rękami). Z ciasta uformować dwa wałki około 30 cm długości. Posmarować każdy wałek wodą i obtoczyć w wiórkach kokosowych. Ciasto połozyć na kawałku folii spożywczej i szczelnie je owinąć. Chłodzić w lodówce minimum 2 godziny.Piekarnik nagrzać do 200 stopni, blachy wyłożyć papierem do pieczenia. Ostrym ząbkowanym nożem kroić plasterki ciasta o grubości ok. 4 mm, kłaść na papierze do pieczenia i piec około 12 minut lub aż brzegi zaczną się rumienić.Smacznego :) 