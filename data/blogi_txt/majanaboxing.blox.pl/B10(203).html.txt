Poznajemy się dopiero z dynią. Jest ciekawa, duża, ma piękny kolor i jest taka inna, może więc dlatego pokazuje tak wiele swoich twarzy. Zupa z dyni jest przepyszna, jednak już ciasto jakoś mniej. Oczywiście to  nie jej wina, a moich kubków smakowych. Ciasto dość ciężkie, może za dużo dyni dałam, chciałam być taka hojna hi hi ;) No cóż, kolor mi się podoba, bo taki słoneczny, więc prezentuję moje pierwsze dyniowe ciasto. Przepis ze strony Super Expressu.  Składniki: *2 szklanki dyni startej na tarce jarzynowej (a mnie sie pomyliło i dałam 3 szkl) *1 szklanka cukru *3 jaja *3 łyżeczki cynamonu *1 łyżeczka sody *1 cukier waniliowy *3 szklanki mąki *1 szklanka oleju Wykonanie: Jajka ubić z cukrem, dodać olej, mąkę, cukier waniliowy, sodę i cynamon. Wymieszać. Na końcu dodać startą dynię i wymieszać łyżką.  Wlać do formy (korzystałam z tortownicy o średnicy 23 cm) i piec przez 50 minut w 180 stopniach. Można posypać cukrem pudrem. 