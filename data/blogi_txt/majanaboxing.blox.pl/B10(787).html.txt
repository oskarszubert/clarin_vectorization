Sernik, który baaardzo polecam :) Przepis pochodzi ze strony Moje Wypieki. Uwielbiam piec serniki i próbować nowe przepisy, więc z chęcią wypróbuję wszystkie;) Kiedy ciasto się uda i w całym domku pachnie nim pięknie , a Ukochany powie , że bardzo mu smakuje, to dostaję skrzydeł i pragnę piec więcej i więcej i.. więcej. Pochwały Ukochanego  są tak smaczne i słodkie jak ciasta , które Jemu smakują.   *** Składniki na spód:  *150 g ciastek digestive (dałam niecale 2 paczki) *2 łyżki Nutelli * 1/2 łyżeczki cynamonu  Tortownicę o średnicy 20 cm wyłożyć folią aluminiową. Ciastka pokruszyć, dodać Nutellę i cynamon, dokładnie wymieszać. Masę ciasteczkową wyłożyć do tortownicy i wstawić do lodówki na około 30 minut. Składniki na masę serową: *500g sera śmietankowego (trzykrotnie zmielonego) * 0,5 szkl. cukru  *3 jajka *1 łyżka proszku budyniowego waniliowego *1/4 szklanki kwaśnej śmietany *100g czekolady (może być gorzka, ale ja dałam mleczną) *2-3 czubate łyżki Nutelli Wykonanie: Czekoladę rozpuścić w kąpieli wodnej lub mikrofali i ostudzić. Ser ubić z cukrem na gładką masę. Dalej ubijając dodawać jajka, proszek budyniowy i śmietanę. Masę podzielić na 3 części.  Do jednej z nich dodać rozpuszczoną czekoladę, wymieszać. Do drugiej Nutellę, zmiksować. Trzecią pozostawić białą. Kolejno porcjami nakładać masę serową na przygotowany spód. Najpierw, najgęstsza warstwa- czekoladowa, potem warstwa z Nutellą, a na końcu biała warstwa.  Piec w temperaturze 180 stopni przez około 60 minut.   Smacznego:) 