Pierwszy raz robiłam dżem z gruszek i jestem nim zachwycona! Dodatek wanilii, kardamonu i goździków sprawia, że jest niezwykle aromatyczny i smaczny. Przepis znalazłam na pysznym blogu Bei, gdzie mnóstwo świetnych pomysłów na przetwory i nie tylko. Ten dżem przypomniał mi czasy dzieciństwa, kiedy mama zamykała w słoikach pokrojone w cząstki gruszki w syropie z goździkami. Lubiliśmy je wyjadać, były takie pyszne i aromatyczne! :) Gruszki z wanilią i kardamonem dodaję do Korzennego Tygodnia Ptasi.       Składniki (na ok. 400 – 450 ml dżemu): *1 kg gruszek (waga po obraniu i pozbawieniu gniazd nasiennych)*ok. 180 g cukru*1 laska wanilii*2-3 kapsułki kardamonu (lub ok. 1 łyżeczki zmielonego kardamonu)*sok z 1/2 cytryny *2 goździki (mój dodatek)Wykonanie: wersja I Umyte, obrane i pozbawione gniazd nasiennych gruszki pokroić w kostkę, polewając je sokiem z cytryny. Laskę wanilii przekroić i wyskrobać nożem ziarenka. Kapsułki kardamonu otworzyć i rozgnieść ziarenka w moździerzu. Przyprawy wymieszać z cukrem (dodać również przekrojoną laskę wanilii), zasypać owoce, przykryć i odstawić na noc. Następnego dnia gruszki zagotować i mieszając smażyć do uzyskania odpowiedniej konsystencji (jeśli owoce puściły bardzo mało soku możemy ewentualnie dodać nieco wody do smażenia). Wyciągnąć laskę wanilii i gorący dżem przełożyć do czystych, wyparzonych (i osuszonych) lub wypieczonych w piekarniku słoików. wersja II - tę zrobiłam jaJeśli nie mamy czasu odstawiać owoców na noc, zaczynamy smażenie zaraz po przygotowaniu owoców dodając ok. 50 ml wody i – jak wyżej – smażymy do uzyskania odpowiedniej konsystencji. Smacznego :) 