Rozpoczynamy kolejną zabawę blogową pt  "Bananowa Kuchnia", zaproponowaną przez Myszkę. Upiekłam więc w końcu ciasto bananowe, zwane bananowcem, na które przepis dostałam od niebieskookiej Paulity i jej właśnie ten wpis i to ciasto dedykuję. Bananowiec jest pyszny,intensywnie smakuje i  pachnie bananami, a pianka dodaje mu delikatności i uroku. Ciasto jest lekkie, puszyste. Koniecznie muszę się pochwalić, że pierwszy raz wyszedł mi tak wysoki biszkopt !   Składniki na biszkopt: *4 jaja *1 szklanka cukru pudru *1/2 szklanki mąki pszennej *1/2 szklanki mąki ziemniaczanej *2 łyżki przegotowanej wody *1 łyżeczka proszku do pieczenia.   Jajka zmiksować z cukrem pudrem, dodać mąkę pszenną i ziemniaczaną, następnie wodę i proszek do pieczenia. Wszystko razem zmiksować na gładką masę i wstawić do piekarnika. Piec około 30-35 minut w temperaturze 180 stopni.   Warstwa bananowa: *4 większe banany *1 masło *1 żółta galaretka *3 żółtka *1 szklanka cukru pudru *1 łyżka żelatyny Galaretkę rozpuścić w jednej szklance wody.  Masło utrzeć z cukrem, żółtkami, dodać rozdrobnione banany, utrzeć. Wlać galaretkę, dodać żelatynę i zmiksować.    Warstwa piankowa: *3 białka *1/2 szklanki cukru pudru *1 galaretka dowolnego koloru (ja dałam o smaku owoców leśnych)   Białka ubić z cukrem pudrem na sztywno. Dodać galaretkę rozpuszczoną w szklance wody. Wymieszać.   Na ostudzony biszkopt nałożyć masę bananową, następnie piankę. Włożyć ciasto do lodówki na kilka godzin. Smacznego :) 