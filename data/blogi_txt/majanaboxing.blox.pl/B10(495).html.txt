Na święta zrobiłam mazurek. Wybraliśmy/wybrałam ten przepis spośród wielu, które drukowałam już kilka tygodni przed świętami. Patrzyłam, patrzyłam i nie mogłam się zdecydować. Położyłam przed sobą na stole 5 przepisów i poprosiłam Ukochanego by wybrał. Zostały na stole dwa... Mój Ukochany patrzył na inny, ale błagalnym wzrokiem wyprosiłam ten ... hihi;) Nie wiem, czy wybraliśmy, czy wybrałam? Wiem jedno, że ten mazurek to wielka pyszność i bardzo się cieszę, że właśnie on zagościł na naszym wielkanocnym stole. Wszystkim bardzo, bardzo smakował. Serdecznie polecam, a Lisce dziękuję za wspaniały przepis :) Mazurek orzechowy to moja kolejna propozycja do Wielkanocnej Kuchni Olgi.   Ciasto: *szklanka orzechów (użyłam 300 g)*15 dag masła*8 łyżek cukru*pół szklanki mąki (użyłam 80 g)*3 białka*tłuszcz i tarta bułka do formy Polewa: *3 żółtka*8 łyżek cukru*cukier z prawdziwą wanilią*1 łyżeczka mąki ziemniaczanej*orzechy do dekoracji (użyłam orzechów i skórki pomarańczowej) Wykonanie:  Orzechy zmielić w malakserze. Masło utrzeć do białości, stopniowo dodając cukier. Z białek ubić sztywną pianę. Składniki ciasta delikatnie wymieszać, dodając do utartego masła na przemian przesiana mąkę, pianę i zmielone orzechy. Ciasto wyłożyć do formy wysmarowanej tłuszczem i wysypanej tartą bułką (użyłam formy o wymiarach 24x34 cm wyłożonej papierem do pieczenia). Piec około 30 minut w 180 stopniach C.  Przygotować polewę: żółtka utrzeć z cukrem i cukrem z prawdziwą wanilią. Przesiać do masy żółtkowej mąkę ziemniaczaną i dokładnie wymieszać.Upieczone ciasto wyjąć z piekarnika i natychmiast posmarować polewą, udekorować kawałkami orzechów i ponownie wstawić do piekarnika na 3-4 minuty. Smacznego !:) 