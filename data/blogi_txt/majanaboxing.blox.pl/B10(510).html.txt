Spodobało mi się ciasto na blogu Kasi. Przyszłam do domu i je zrobiłam. Szybko, prosto i pysznie, a w dodatku pachnąco. I to jak - waniliowo! :) Nie miałam wprawdzie laski wanilii, lecz cukier waniliowy też dobrze się sprawdził. Zamiast malin i jeżyn jak u Kasi, dodałam borówkę amerykańską. Borówka i wanilia też bardzo się lubią. :)   Składniki: *2,5 szklanki mąki *250ml mleka *2 jajka *100 ml oleju *1 niepełna szklanka cukru *2 łyżeczki proszku do pieczenia *1 łyżka ekstraktu z wanilii  *1/2 laski wanilii (dałam cukier waniliowy) *300g borówki amerykańskiej *ew. cukier puder do posypania (ja posypałam mieszanką karmelu i wanilii z młynka firmy Kotanyi)   Wykonanie: Wszystkie składniki suche i ziarna wanilii wymieszać w jednym naczyniu. Mokre składniki wymieszać w drugim naczyniu i kiedy dokładnie się połączą dodać je do suchych. Wymieszać dokładnie do całkowitego połączenia. Na koniec dodać owoce i delikatnie wymieszać.  Formę o wymiarach 22x32 cm (*u mnie 24x34) wyłożyć papierem do pieczenia i przelać do niej ciasto. Piec w temperaturze 180 stopni C przez około 50-60 minut do "suchego patyczka". Można posypać cukrem pudrem. Smacznego :) 