Zrobiłam swój pierwszy dżem:) Udał się! Pachnie pięknie i smakuje. Zamknęłam go w słoiczki i będzie sobie czekał na otwarcie:) Myślę, że do świeżutkich, ciepłych bułeczek będzie pasował idealnie! Przepis na pachnący dżem rabarbarowo - truskawkowy znalazłam u Dorotki. Dałam mrożone truskawki (które mroziłam w zeszłym roku), ale kolejny zrobię ze świeżymi, jak tylko się pojawią. :)    Składniki: *1 kg rabarbaru, obranego i pociętego na nieduże kawałki  *pół kilo truskawek, odszypułkowanych i przepołowionych *1 szklanka cukru lub więcej (u mnie więcej niż szklanka) *sok z połowy cytryny  *od siebie dodałam jeszcze pół laski wanilii    Wykonanie: Rabarbar, truskawki, sok z cytryny i cukier umieścić w garnku z grubym dnem i zagotować. Gotować kilka godzin, aż dżem zgęstnieje, dobrze jest gotowanie rozłożyć na 2 dni. Słoiki wyparzyć (wrzącą wodą lub w piekarniku nagrzanym do 100 stopni C). Przelać konfiturę, dobrze zakręcić. Ja postawiłam słoiczki do góry nogami o owinęłam ręcznikami.  Z przepisu otrzymałam 2 i pół słoiczka dżemu :) Smacznego:) 