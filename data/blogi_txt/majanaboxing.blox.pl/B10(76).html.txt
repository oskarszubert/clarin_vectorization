Co roku 16 października obchodzimy Światowy Dzień Chleba - World Bread Day. To już 8 edycja akcji, dzięki której blogerzy z całego świata jednoczą się piekąc w swoich domach pachnące chleby i bułki. Ja biorę udział już 5 raz. Tym razem przygotowałam pachnący anyżem toskański drożdżowiec z rodzynkami czyli bucellato di Lucca. Przepis spodobał mi się na blogu Agnieszki w Kuchni nad Atlantykiem, a ponieważ jestem fanką włoskiej kuchni musiałam natychmiast wypróbować słodką włoską bułkę. :) U Agnieszki dowiedziałam się, że buccellato tradycyjnie jest pieczona w formie obręczy, ale można spotkać także podłużne bochenki. Mój wyszedł spory, mięciutki, pachnący i bardzo smaczny. :) Zorra, dziękuję za Światowy Dzień Chleba :) Buccellato di Lucca *50 g jasnych drobnych rodzynek*50 g ciemnych drobnych rodzynek*2 łyzki ciemnego rumuSuche składniki:*475 g mąki*100 g cukru *1/8 łyżeczki soli*2 łyżeczki susznych drożdży*1/2 łyżeczki nasion anyżku *skórka otarta z 1/2 cytryny*nasionka z 1/2 laski waniliiMokre składniki: *200 ml mleka*50 g masła*3 jajka *50 g zakwasu pszennego z białej mąki (ja zrobiłam z zakwasem żytnim)Wierzch: *1 jajko*1 łyżka płynnego miodu*2 łyżki cukru Wykonanie: Rodzynki zalać wrzącą wodą i odstawić do napęcznienia. Odsączyć i zalać rumem na minimum godzinę, a najlepiej na całą noc.Suche składniki wymieszać w dużej misce. Masło z mlekiem rozpuścić i gdy będzie letnie połączyć z lekko ubitymi jajkami i zakwasem.  Następnie połączyć mokre składniki z suchymi. Ciasto można wyrobić w maszynie do chleba lub w mikserze z hakiem do ciasta drożdżowego. Pod koniec wyrabiania dodać rodzynki. Zostawić do wyrośnięcia na ok. 1 godz, aż podwoi objętość. Wyjąć na wysypany mąką blat i uformować podłużny bochenek. Ułożyć na dużej blaszce na papierze do pieczenia i zostawić do drugiego rośnięcia na ok. 30 min. W tym czasie piekarnik nagrzać do 180ºC. Jajko ubić z miodem i posmarować pędzelkiem wierzch wyrośniętego ciasta. Posypać cukrem i wstawić do piekarnika na ok. 45 min aż się ładnie zrumieni. Mój piekł się niecałe 40 minut. Smacznego :) 