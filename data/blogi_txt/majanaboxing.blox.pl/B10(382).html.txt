Kolejna sobota i kolejne pyszne bułeczki. Kusiły mnie z bloga Dorotuś pachnąc kokosem i nie mogłam się im oprzeć. Bułeczki są wspaniałe! Mięciutkie, pachnące, cudownie delikatnie smakują kokosem. Serdecznie polecam na śniadanko do kubka ciepłego mleczka lub kakao. Można je zjadać z masełkiem, ulubioną konfiturką lub ot tak same - takie najlepsze :) Bułeczki wyszły mi dość duże, ale musiałam dosypywać mąki, gdyż podczas wyrabiania ciasto było bardzo mocno klejące. Powstały mi więc dość spore bułki-ślimaki, takie o różnych kształtach, bo bułki jak się napuszyły to zmieniły kształt :)Składniki na 12 bułeczek:*115ml kokosowego mleka z puszki*115ml mleka*1 jajko*pół łyżeczki ekstraktu z wanilii (dałam aromat waniliowy)*450g mąki (dałam nieco więcej)*25g wiórków kokosowych*pół łyżeczki soli*50g drobnego cukru*40g miękkiego masła*1 łyżeczka suchych drożdży (4g) lub 8g świeżychDo posmarowania:*50g masła roztopionego*2 łyżki cukru demerara Wykonanie:Wymieszać mleko kokosowe z mlekiem, ekstraktem z wanilii i jajkiem. W drugim naczyniu wymieszać mąkę, drożdże (w przypadku drożdży świeżych najpierw zrobić rozczyn), wiórki kokosowe, sól, cukier. Połączyć zawartość obu naczyń, dodać masło, wyrobić. Ciasto powinno być gładkie i elastyczne (trzeba dość długo wyrabiać). Ja musiałam dosypywać mąki, ponieważ ciasto wciąż kleiło mi się do rąk, więc dałam nieco więcej mąki. Ciasto odłożyć do miski, nakryć ręcznikiem, odstawić w ciepłe miejsce do podwojenia objętości (około 1,5 godziny).Po tym czasie ciasto podzielić na 12 części. Z każdej z nich uformować wałeczek o długości około 38 cm. Wałeczek zwinąć jak ślimaka, zaczynając od środka, a końcówkę podłożyć pod spód bułki. Po przygotowaniu wszystkich bułek, znowu przykryć je ręcznikiem i pozostawić w cieple do podwojenia objętości i napuszenia na około 45 minut. Przed pieczeniem bułeczki posmarować roztopionym masłem, posypać cukrem.Piec w temperaturze 220 stopni C przez 12-15 minut. Studzić na kratce.Smacznego :) 