Bardzo smaczne serowe niby pączusie. Wyglądają jak małe pączki, ale nimi nie są. Maleństwa zrobione z ricotty, pachnące cynamonem. Miękkie, w środku delikatne, rozpływające sie w ustach, takie na jeden kęs. Pysznie smakują posypane cukrem pudrem, bardzo dobre także na następny dzień. Przepis Nigelli Lawson, który znalazłam u Dorotuś.      Składniki (na 1 talerz): *200 g serka ricotta *2 jajka *75 g mąki *1½ łyżeczki proszku do pieczenia *szczypta soli *pół łyżeczki cynamonu *1 łyżka cukru pudru *pół łyżeczki ekstraktu z wanilii Ponadto: *olej do smażenia *cukier puder do posypania   Wykonanie:  Serek ricotta i jajka ubić mikserem na gładką masę. Dodać mąkę, proszek do pieczenia, sól, cynamon, cukier i wanilię. Ubić wszystko mikserem. Do płytkiego garnuszka lub patelni wlać 2 - 3 cm oleju (ja piekłam we frytkownicy). Rozgrzać. Łyżeczką wykładać na rozgrzany tłuszcz. Smażyć z obu stron jak pączki (w średniej temperaturze, by zdążyły 'dojść' w środku). Przed podaniem posypać cukrem pudrem. Smacznego :) 