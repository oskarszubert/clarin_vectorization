Najpierw kusiła mnie nimi Bea, później Atinka. Powidła śliwkowe w wersji aromatycznej z dodatkiem kardamonu oraz wody różanej bardzo nam posmakowały. Zamiast wody różanej można dodać tarte płatki róży, z pewnością aromat i smak będzie wtedy bardziej wyczuwalny.  Moje powidła robiłam z 3 kg śliwek. Bardzo polecam!:)   Składniki: *1 kg śliwek *3 łyżki wody różanej *3/4 łyżeczki kardamonu *szczypta cynamonu *ewentualnie cukier (do smaku)   Wykonanie: ﻿﻿﻿﻿﻿﻿﻿﻿﻿Pierwszego dnia wypestkowane śliwki z dodatkiem odrobiny wody smażyć około godziny, a następnie odstawić je do wystygnięcia. Drugiego dnia znów smażyć je około godzinę (od czasu do czasu mieszając) i ponownie odstawić. Jeśli śliwki są bardzo soczyste, należy je smażyć nieco dłużej. Trzeciego dnia mniej więcej w połowie smażenia, gdy owoce zaczynają już być dobrze gęste dodać do smaku cukier oraz pozostałe przyprawy i wodę różaną. Gdy konsystencja powideł jest już odpowiednia, przełożyć je do przygotowanych słoików. Zakręcić, postawić do góry dnemi i zawinąć ręcznikiem. Smacznego :) 