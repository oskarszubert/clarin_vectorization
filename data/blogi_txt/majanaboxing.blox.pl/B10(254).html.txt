Pozostając w rybnym temacie, dziś przepis na rybę w occie, który dostałam od mamy. Zawsze bardzo smakuje mi przygotowana w ten sposób ryba, a co jeszcze ważniejsze bardzo chętnie zjada ją także mój synek. Zrobiłam zatem na święta dorsza w occie. Pyszna rybka, polecam!  Składniki: *1 kg filetów z dorsza *8 małych cebul *gorczyca *ziele angielskie *liść laurowy *8 szklanek wody *1 szklanka octu *6 łyżek cukru *1 łyżka soli *olej do smażenia ryby   Wykonanie:Rybę obtoczyć w mące i usmażyć na głębokim rozgrzanym tłuszczu. Wodę zagotować z octem, solą, cukrem, gorczycą, zielem angielskim, liściem laurowym. Cebulę pokroić w piórka. Wrzucić do wrzącej wody i zagotować. Ostudzić. Zalewę odcedzić od cebuli i przypraw, które pozostawić w miseczce (będą potrzebne). W naczyniu układać część ryb, na to część przypraw z cebulą i zalać 1 częścią wody. Czynności powtarzać. Ja zamykam ryby w ten sposób w słoiku, wyszły mi trzy słoiki. Wkładam do lodówki, a potem wyjmuję ze słoika na półmisek i podaję.Smacznego :) 