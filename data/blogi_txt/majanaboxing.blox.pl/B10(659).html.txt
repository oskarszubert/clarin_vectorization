Kiedy wraz z synkiem zajadałam się rybką zapiekaną w parmezanie, Ukochanemu (który średnio lubi ryby) zrobiłam takie oto faszerowane piersi kurczaka po włosku. Pomysł pochodzi z bloga Moje Ekspresje Kulinarne Gosi99. Tak przygotowany kurczaczek smakuje wspaniale, fajnie wygląda i pachnie, a jego dodatkową zaletą jest to, że nie smażymy go na patelni a pieczemy w piekarniku. Bardzo polecam!:)   Składniki:*2 łyżki drobno pokrojonych oliwek lub suszonych pomidorów*1 ząbek czosnku, przeciśnięty przez praskę*1/2 łyżki mieszanki przypraw (oregano,bazylia,tymianek,pietruszka)*200g tłustego serka "cream cheese" lub mascarpone*4 średnie piersi z kurczaka*3 średnie pomidory*oliwa z oliwek*sól i pieprz   Wykonanie:Piekarnik nagrzać do 220*C.Serek wymieszać z pomidorkami (lub oliwkami), czosnkiem i ziołami. Przyprawić solą i pieprzem. Każdą pierś naciąć z boku ostrym nożykiem, tak aby powstała kieszonka. Sposób przygotowania można podejrzeć u Gosi.Nadzienie włożyć do środka, lekko docisnąć. Każdy kawałek ułożyć na blaszce, posypać odrobiną soli i pieprzu. (uprzednio skropić odrobiną oliwy). Pomidory pokroić w plastry i ułożyć po 3 lub więcej kawałki na każdej piersi (w zależności od wielkości). Całość przyprawić solą i pieprzem (odrobinę!), skropić oliwą, posypać odrobiną suszonej bazylii i włożyć do piekarnika.Piec około 20 - 25 minut.Serwować z zieloną sałatą i czosnkowymi tostami. Ja podawałam z ziemniaczkami odsmażonymi.*Nadziane piersi przed pieczeniem można zrumienić na patelni.Smacznego! 