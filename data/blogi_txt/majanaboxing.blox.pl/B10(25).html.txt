Kolejną babką, którą upiekłam na święta była babka herbaciana. Przepis na nią już mam na blogu, ale myślę, że warto o niej przypomnieć. To bardzo dobra babka, lekko wilgotna i z delikatnie wyczuwalnym herbacianym aromatem. Poprzednio użyłam do niej herbaty Earl Grey, a tym razem czarnej herbaty truskawkowej. Przepis z bloga Atinki.   Składniki: *500 g mąki *160 g masła *200 g cukru *4 żółtka *2 szklanki mocnej herbaty (u mnie czarna truskawkowa) *160 g rodzynek *2 łyżeczki sody oczyszczonej *2 łyżeczki proszku do pieczenia *łyżeczka startej skórki z cytryny *szczypta soli   Składniki na lukier: *pół szklanki cukru pudru *sok z połowy cytryny  Wykonanie: Rodzynki włożyć do garnuszka z herbatą i gotować 5 min. Osączyć, a napar pozostawić do wystygnięcia.  Masło utrzeć z cukrem sukcesywnie dodając żółtka, skórkę z cytryny, przesianą mąkę wymieszaną z solą, sodą i proszkiem do pieczenia. Do ciasta stopniowo wlewać zimną herbatę i nadal je wyrabiać. Na koniec dodać rodzynki i wymieszać.  Ciasto przełożyć do natłuszczonej i posypanej tartą bułką formy. Ja piekłam w formie na babkę z kominkiem.  Piec około 50-60 minut, w temperaturze 180ºC.  Po wystudzeniu babkę polukrować. Smacznego:) 