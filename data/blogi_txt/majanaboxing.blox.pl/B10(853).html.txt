Sernik kosmiczny, sernik marsowy, batonikowy, łatwy do zrobienia i słodki jak ... jak Mars :) Pyyyyszny :)    Składniki: * 250 g ciasteczek czekoladowych (digestive albo petitki).U mnie bez czekolady - też mogą być:) *150g rozpuszczonego masła *2 łyżki brązowego cukru *20g masła dodatkowo *300 ml śmietanki kremówki (30% lub 36% ) *50g mlecznej czekolady, posiekanej *3 łyżeczki żelatyny *60 ml gorącej wody do rozpuszczenia żelatyny *500g białego sera kremowego (trzykrotnie mielony lub mascarpone) Ja dałam taki gotowy do wypieków we wiaderku . *110 g cukru pudru *180 g batoników Mars, posiekanych na kawałeczki ok. 1 cm Wykonanie: Ciastka ugnieść łyżką lub zmiksować na gładko tak, by nie było grudek. Dodać roztopione masło i wyrobić gładką masę. Tortownicę (20cm) wyłożyć folią aluminiową, następnie wyłożyć na nią masę ciasteczkową, dokładnie ugnieść. Zrobić także boki ciasta. Wstawić do lodówki na około 30 minut. W małym garnuszku rozpuścić dodatkowe masło z brązowym cukrem i 2 łyżkami kremówki. Ma powstać sos. Ostudzić. W następnym garnuszku roztopić czekoladę z 2 łyżkami kremówki. Odstawić. Ubić pozostałą kremówkę.  Żelatynę rozpuścić w gorącej wodzie. Ser ubić z cukrem pudrem na gładką masę. Wymieszać z ubitą śmietaną. Powoli wlewać ciepłą żelatynę, wymieszać i dodać posiekane marsy. Wyjąć z lodówki tortownicę ze spodem i ułożyć na niej połowę masy serowej, polać ją połową sosu maślanego i czekoladowego tworząc "esy-floresy". Nałożyć pozostałą część masy serowej, wygładzić i polać resztą sosów.  Wstawić do lodówki na minimum 3 godziny. Smacznego !:)  Przepis na sernik zaczerpnęłam ze stronki Dorotus "Moje Wypieki",a pochodzi on od Liski :) 