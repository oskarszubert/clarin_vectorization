Kruche ciasto, pyszne, kwaskowe nadzienie, słodka delikatna beza i kruchy wierzch - taki jest skubaniec, u nas znany jako pleśniak. Uwielbiamy to ciasto szczególnie ze świeżymi czerwonymi porzeczkami. Tym razem postanowiłam skorzystać z przepisu Mysi i zrobiłam pleśniaka z truskawkami i rabarbarem. Od siebie dołożyłam 2 brzoskwinie pokrojone na ósemki. Co tu dużo pisać - ciasto wyszło bardzo pyszne. Polecam, to obowiązkowa letnia propozycja. To u mnie jedyne ciasto z dodatkiem truskawek w tym sezonie. W czerwcu zajadaliśmy się truskawkami w ich czystej postaci, a przez naukę nie miałam czasu ani na przetwory, ani na pieczenie ciast z truskawkami. Składniki na ciasto:*450 g mąki *2 łyżeczki proszku do pieczenia *5 łyżek cukru *6 żółtek *200 g masła *2 łyżki smalcu (pominęłam) *2 łyżki kakaoSkładniki na nadzienie:*400 g rabarbaru *400 g truskawek *2 brzoskwinie Składniki na pianę: *6 białek *1 szklanka cukruWykonanie: Przygotować blachę o wymiarach 25 x 35 cm, wysmarować masłem i wyłożyć papierem do pieczenia.Szerokim nożem posiekać mąkę z zimnym masłem i smalcem, zagnieść z cukrem, żółtkami i proszkiem do pieczenia. Ciasto podzielić na 3 części. Jedną z nich rozwałkować i wyłożyć dno blachy. Owoce umyć i osuszyć. Rabarbar pokroić na kawałki o długości 1 – 1,5 cm, truskawki przekroić na pół i wyłożyć na wierzch ciasta. Brzoskwinie pokroić w ósemki.Do drugiej części ciasta dodać 2 łyżki kakao, zagnieść i odłożyć.Białka ubić na sztywną pianę, dodać porcjami cukier i miksować aż powstanie gładka, lśniąca masa. Wyłożyć na owoce. Resztę ciasta zeskubać na małe kawałki i ułożyć na wierzch piany.Piec w 180oC około 55-60 minut (do złotego koloru bezy).Smacznego! 