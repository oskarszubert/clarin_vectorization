Krówka tu, krówka tam... Sernikowi krówkę dam! :) Ta dam! O tak, sernik z pysznymi krówkami to jest coś wspaniałego! Kakaowy spód, masa serowa z krówkami, a na wierzchu orzechy włoskie, delikatnie oblane sosem z... a jakże - krówek! Ciasto jest wspaniałe, kuszące, rozpuszcza sie w ustach, polecam! Przepis na ten mega krówkowy sernik znalazłam u Kasi na blogu Słodkie Fantazje.    Składniki na ciasto: *1 i 1/3 szklanki mąki *120 g masła *1/3 szklanki cukru pudru *3 łyżki kakao   Składniki na masę serową*: *750 g twarogu zmielonego trzykrotnie (lub gotowego do wypieków) *5 jajek *½ szklanki cukru pudru (lub więcej, wg upodobań smakowych) *300 g krówek *200 ml śmietany kremówki, nieubitej *aromat śmietankowy   Dodatkowo: *50 g orzechów włoskich *150 g krówek *kilka łyżek mleka Przygotowanie: Masło rozpuścić, ostudzić. Mąkę, cukier i kakao wymieszać. Dodać przestudzone masło, zagnieść ciasto (ciasto będzie dość suche, kruszące, ale nie szkodzi). Spód tortownicy wyłożyć papierem do pieczenia, boków tortownicy nie wykładać, natłuścić. Ciastem wyłożyć dno tortownicy o średnicy 21-22 cmi lekko ugnieść. Krówki rozpuścić z kilkoma łyżkami mleka. Odrobinę przestudzić. Jajka utrzeć z cukrem (białek nie oddzielamy od żółtek). Stopniowo dodawać ser i dalej ucierać. Dodać aromat, śmietankę i masę krówkową. Dokładnie zmiksować. Masę serową wylać na ciasto. Sernik piec w temperaturze180°C około 60 minut. Studzić w piekarniku z uchylonymi drzwiczkami. Wystudzony sernik schłodzić przez kilka godzin w lodówce. Wierzch udekorować orzechami, polać stopioną masą krówkową. Oprószyć odrobiną soli morskiej (niekoniecznie). Smacznego :)*wszystkie składniki na masę serową powinny być w temperaturze pokojowej, wyjęte z lodówki na kilka godzin przed pieczeniem 