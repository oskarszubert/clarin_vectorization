Dawno nie było u nas jabłecznika, a bardzo lubimy to ciasto. Kupiłam dwa słoiczki musu jabłkowego z cynamonem, ale nie miałam odpowiedniego przepisu. Atinka podesłała mi przepis Edysi, w którym mogłam wykorzystać właśnie mus jabłkowy. Ciasto nam bardzo, bardzo smakowało! Zrobiłam je jednak w niewłaściwej formie, ciut za małej i spód ciasta wyszedł za gruby, ale oczywiście nie wpłynęło to na smak ;)    Składniki: *250g margaryny (dałam masło) *200g cukru pudru *3/4 fiolki aromatu waniliowego (dałam 1 i pół łyżeczki ekstraktu) *4 jajka *400g mąki pszennej *50g mąki ziemniaczanej *15g proszku do pieczenia *1 kg jabłek *1 łyżeczka cynamonu    Wykonanie: Margarynę stopić, ostudzić i ucierać mikserem z cukrem, dodać aromat i kolejno wbijać jajka. Następnie stopniowo wsypywać mąkę zmieszaną z ziemniaczaną i proszkiem do pieczenia. Dobrze utrzeć. Formę o wymiarach 21x25 cm (ja zrobiłam w tortownicy 23 cm średnicy, ale to był błąd, lepiej zrobić w prostokątnej formie) wysmarować masłem i wysypać mąką. Wyłożyć do niej połowę ciasta. Na cieście ułożyć jabłka obrane i pozbawione gniazd nasiennych, pokrojone w plasterki (ja dałam mus jabłkowy). Posypać cynamonem. Przykryć pozostałym ciastem, wyrównać wierzch.  Wstawić do nagrzanego do 180 stopni C piekarnika i piec 50-60minut. Smacznego :) 