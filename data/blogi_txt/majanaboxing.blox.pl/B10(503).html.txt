Sezon rabarbarowy w pełni, a u mnie na blogu do tej pory pojawiły sie tylko placki z rabarbarem. Zatem dziś pyszne, migdałowe ciasto z rabarbarem z przepisu Bei. Robiłam je dwa razy, za pierwszym miałam pyszny zakalec, serio był pyszny, został zjedzony tak szybko, aż byłam zaskoczona haha;D. Pomyślałam, że to przez mokry rabarbar, więc za drugim razem przesmażyłam go na patelni i ciasto wyszło wspaniale. Pyszne, migdałowo-rabarbarowe, o zapachu tonki. Super, polecam! :) Ciasto dodaję do akcji Ra-bar-bar!.   Składniki na tortownicę o średnicy 22 cm:  *ok. 250 g rabarbaru*150 g mąki*40 g drobno zmielonych migdałów*1 łyżeczka proszku do pieczenia*80 g miękkiego masła *130 g cukru*2 jajka*100 ml jogurtu naturalnego*2 łyżki amaretto (lub 2 dodatkowe łyżki jogurtu)*otarta skórka z 1 cytryny*1/2 dużego strartego ziarenka tonki (lub nasionka z 1 laski wanilii / cukier waniliowy) *dodatkowo : 1-2 łyżki jasnego cukru trzcinowego wymieszanego z odrobiną startej tonki lub cynamonu (lub cukru waniliowego) Wykonanie: Piekarnik rozgrzać do 180°. Rabarbar umyć, osuszyć i pokroić. Mąkę wymieszać z migdałami i proszkiem. Masło utrzeć z cukrem, następnie dodawać po jednym jajku i dalej miksować, aż masa będzie jednolita. Stale miksując (na wolnych obrotach) dodać otartą skórkę z cytryny, stratą tonkę i amaretto, a następnie dodawać na przemian mąkę i jogurt. Przełożyć ciasto do natłuszczonej i lekko wysypanej mąką tortownicy, na wierzch nałożyć pokrojony rabarbar i lekko ‘wgnieść’ go dłonią w ciasto; posypać cukrem i / lub płatkami migdałowymi. Piec ok. 55 minut (lub do suchego patyczka). Pozostawić na kilka minut w ciepłym piekarniku, a następnie wystudzić. Smacznego :) 