Razu pewnego tak sobie rozmawialiśmy i rozmawialiśmy, aż doszliśmy do wniosku, że musimy razem upiec sernik. Ten konkretny sernik, o którym wspomniał nam Grumko podsyłając przepis wraz z oficjalnym pismem (hihihi;) ) dostarczonym na m@ila Atince i mnie. Jak my zobaczyłyśmy ten syrop (o rajciu!) to nie mogłyśmy o nim zapomnieć! Rodzynki, rum, do tego sernik! No czego chcieć więcej. Na pismo odpowiedziałyśmy oczywiście pozytywnie :)  Wszyscy wiedzieliśmy, że będzie nam smakować i tak też było. Po moim serniku zostało tylko wspomnienie. Był baaardzo pyszny! Sam w sobie sernik zwyczajny, ale z sosem...boski! Ja tam syrop również łyżeczką wyjadałam, tak mi smakował :)  Atinko, Irenko i Andrzeju, dziękuję Wam za wspólne pieczenie, było pysznie i wesoło ;) I czekam na kolejne szaleństwa hyhyhy:)    Składniki na spód (tortownica o średnicy 20 cm): Ja robiłam w tortownicy o śr. 23 cm, dlatego sernik wyszedł mi taki niski.  *2/3 szklanki pokruszonych wafelków waniliowych *1 duże roztrzepane białko *tłuszcz do wysmarowania blaszki   Pokruszone wafelki wymieszać z białkiem. Tortownicę o średnicy 20 cm wysmarować tłuszczem. Wyłożyć przygotowanym spodem. Piec przez 5 minut w temperaturze 170 stopni C do lekkiego zbrązowienia.    Składniki na masę serową: *35 dag serka wiejskiego o niskiej zawartości tłuszczu *25 dag średnio tłustego serka kremowego *2/3 szklanki cukru *2 łyżki skrobii kukurydzianej (robiłam z mąką kukurydzianą) *1 łyżeczka ekstraktu z wanilii *1 duże jajko Serki utrzeć na gładką masę. Dodać cukier, mąkę, wanilię i jajko. Dokładnie wymieszać. Masę wyłożyć na podpieczony spód. Piec w 170 stopniach przez 30 minut. Zmniejszyć temperaturę do 160 stopni i piec 20 minut. Chłodzić w lodówce minimum 8 godzin.   Składniki na syrop: *3/4 szklanki ciemnego rumu *pół szklanki rodzynek *1/4 szklanki cukru *2 łyżki wody *1 łyżeczka mąki kukurydzianej Wymieszać rum z rodzynkami. Wstawić na 2 minuty do kuchenki mikrofalowej. Wyjąć, przykryć i odstawić na 10 minut. Wymieszać w garnuszku cukier z 1 łyżeczką wody. Gotować na małym ogniu przez 5 minut albo do momentu aż cukier się zezłoci. Wymieszać łyżkę wody z mąką. Dodać do cukru razem z rumem. Gotować przez minutę. Wystudzić do temperatury pokojowej i podawać z sernikiem. Smacznego :) 