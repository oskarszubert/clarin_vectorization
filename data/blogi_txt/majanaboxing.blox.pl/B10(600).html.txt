W piątek na obiad najczęściej są u nas placki, naleśniki, racuszki. Ostatnio szukałam nowych przepisów na placki, spodobały mi się pancakesy, które już kiedyś piekłam. Niedawno robiłam bananowe, które były tak wyśmienite, że nie zdążyłam zrobić im zdjęć ;) Tym razem zrobiłam pancakesy jabłkowe z przepisu Dorotuś. Zrobiłam z podwójnej porcji i to było dobre posunięcie, ponieważ placki tak nam zasmakowały, że z całą pewnością jedna porcja by nie wystarczyła hi hi hi ;)) Polecam, są wyśmienite! Składniki na około 15 placków:*190g mąki*pół łyżeczki sody oczyszczonej*pół łyżeczki proszku do pieczenia*50g drobnego cukru*1 łyżeczka cynamonu*1 jajko*200ml mleka*2 nieduże jabłka, obrane i starte na tarce o dużych oczkach*1 łyżeczka masła, roztopionego Wykonanie:W naczyniu wymieszać mąkę, sodę, proszek, cukier i cynamon. Jajko roztrzepać razem z mlekiem, dodać do mąki. Delikatnie wymieszać składniki. Na końcu wmieszać starte jabłka i masło (dodałam podobnie jak Dorotka 2 łyżki mleka dodatkowo).Rozgrzać patelnię. Na suchej (smażymy bez tłuszczu) formować pancakes'y. Smażyć na średnim ogniu z obu stron na jasny brąz (około 40 sekund do minuty z każdej strony). Jeśli na powierzchni placka ukaże się dużo pęcherzyków powietrza, przewracać na drugą stronę. Jeżeli będą zbyt brązowe, zmniejszyć ogień. Podawać z syropem klonowym, miodem, czekoladą, konfiturą...Smacznego :) 