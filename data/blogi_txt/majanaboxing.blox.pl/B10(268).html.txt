Przepyszne połączenie dwóch smaków - banana i kakao sprawia, że to ciasto nie jest zwykłą babką, a orzechowy środek dodaje mu odwagi i siły ;) Bardzo nam smakowało to ciasto, jest miękkie, wilgotne, aromatyczne, po prostu pyszne. Przepis mam już bardzo długo i nawet nie wiem skąd, ale widziałam także to ciasto całkiem niedawno u Eweny. Jest to moja propozycja na rozpoczynający się dziś Orzechowy Tydzień .  Składniki:*1/2 kostki masła*1 szklanka cukru*1 duże jajko*1 łyżeczka ekstraktu z wanilii*1 i 1/2 szklanki zmiksowanych bananów (3 duże banany)*1 i 1/2 szklanki mąki*1 łyżeczka proszku do pieczenia*1 łyżeczka sody oczyszczonej*szczypta soli*1/4 szklanki gorzkiego kakao*1 szklanka posiekanych włoskich orzechówWykonanie:Piekarnik rozgrzać do 180 stopni. Blachę o wymiarach 20x20cm wysmarować masłem i wysypać bułką lub wyłożyć pergaminem, jak ja zrobiłam (użyłam tortownicy o średnicy 23 cm).Mąkę przesiać z proszkiem do pieczenia, sodą i solą.  Masło rozetrzeć z cukrem na gładką masę. Dodać jajko i wanilię i dobrze ubić. Dodać zmiksowane banany i dobrze wymieszać i podzielić na dwie równe częsci. Do jednej dodać kakao, wymieszać i wylać do przygotowanej blachy, na to rozsypać posiekane orzechy, a następnie wylać warstwę ciasta jasnego . Piec około 25 minut aż ciasto  będzie ładnie rumiane. Smacznego :) 