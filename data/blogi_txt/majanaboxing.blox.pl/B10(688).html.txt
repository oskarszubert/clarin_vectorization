Przyszedł czas na śliwkowe wypieki. Ten placek robiłam już jakiś czas temu, właściwie zaraz po tym jak zobaczyłam go u Katarzyny. Ciasto bardzo nam smakowało, lecz zrobiłam je na zbyt małej blaszce i spód wyszedł trochę za gruby. Radzę więc użyć wiekszej formy. Jedyną zmianą jakiej dokonałam było posypanie ciasta cynamonem, nic nie poradzę na to, że tak lubię cynamon, a ze śliwką fajnie się komponuje. :)     Składniki:*60 dag mąki pszennej*30 dag masła lub margaryny*2 jajka*2 żółtka*20 dag cukru pudru*6 łyżek kwaśnej śmietany*4 płaskie łyżeczki proszku do pieczenia *1 cukier waniliowy*cukier puder i cynamon do posypania*60 dag śliwek (lub moreli)     Wykonanie: Mąkę przesiać z proszkiem do pieczenia na stolnicy, dodać masło lub margarynę, wymieszać z cukrem pudrem i wszystko razem posiekać na drobny maczek. Śmietanę, żółtka i całe jajka roztrzepać widelcem, zrobić zagłębienie w mące i wlać śmietanę z jajkami. Wyrobić ciasto ręką, aż utworzy się jednolita masa. Ciasto włożyć do zamrażarki na 10 minut. W międzyczasie umyć śliwki, wyciągnąć pestki, nacinać każdą połówkę na środku, żeby utworzyła się jodełka. Wyjąć ciasto z zamrażarki, rozwałkować ciasto na posypanej mąką stolnicy, przenieść na wałku na blachę wyłożoną papierem do pieczenia (duża blacha).  Ułożyć śliwki na cieście, jedną obok drugiej, posypać cukrem waniliowym i cynamonem. Piec w temperaturze 180 stopni 50 C minut.  Po ostudzeniu można posypać cukrem pudrem.  Smacznego:) 