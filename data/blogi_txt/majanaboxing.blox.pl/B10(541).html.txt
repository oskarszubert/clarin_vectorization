...Pachnące herbatą muffiny... miękkie, aromatyczne, przepyszne... do herbatki, do kawy, do mleka - idealne... I włożone ukradkiem Ukochanemu do teczki ze śniadaniem do pracy... - idealne... :) Przepis podpatrzony u Gani76, dziękuję :)Składniki:*0,5kg mąki*3/4 szklanki brązowego cukru (dałam zwykły, bo nie miałam brązowego)*łyżeczka proszku do pieczenia*łyżeczka sody*skórka i sok z 1 cytryny*szklanka mocnego naparu z herbaty (użyłam Earl Grey Tetley)*100ml oleju lub 100g rozpuszczonego masła (u mnie masło)*2 jajka*50g rodzynekWykonanie:Wymieszać osobno składniki suche, osobno mokre. Następnie wymieszać je razem, szybko, byle składniki połączyły się. Nakładać do foremek muffinkowych do 3/4 wysokości. Piec około  30 minut w temperaturze 170 stopni. Smacznego :) 