Planując co dobrego zjemy w święta korzystam raczej ze sprawdzonych przepisów, więc dużo nowego tu się nie pojawi. Mam jednak sernik, który robiłam pierwszy raz. Jest to sernik na biszkopcie, z masą kakaową, ciekawa alternatywa dla znanych nam już serników. Wierzch oblałam czekoladą. Ciasto fajnie się prezentowało i wszystkim bardzo smakowało :). Przepis z blogu Sweet Dreams.    Składniki na biszkopt:*6 jaj*6 łyżek cukru*4 łyżki mąki pszennej*2 łyżki mąki ziemniaczanej*1 łyżeczka proszku do pieczenia*skórka otarta z 1 cytryny*1/4 szklanki soku z cytrynyBiałka ubić na sztywną pianę, pod koniec dodając cukier, dodać żółtka i sok z cytryny, zmiksować. Dodać mąki, wymieszane z proszkiem do pieczenia oraz skórkę cytrynową, delikatnie połączyć. Wylać do blaszki ( 30x35 cm ), wyłożonej papierem do pieczenia, piec w 180 st. C przez około 35 minut. Wystudzić, przekroić na 2 blaty. Składniki na polewę: *150 g masła lub margaryny*1/2 szklanki cukru pudru*4 łyżki kakao*2 łyżki wody Masło rozpuścić w rondelku, dodać cukier puder i wodę. Gdy cukier się rozpuści, zdjąć z ognia, dodać kakao, wymieszać i lekko ostudzić. Składniki na masę serową:*1 kg sera zmielonego*4 jaja*szczypta soli*1 laska wanilii*3/4 szklanki cukru ( w oryginale 1/2, ale wolę słodszy sernik )*1 szklanka śmietany 30%*2 łyżki proszku budyniowego waniliowego lub śmietankowegoŻółtka utrzeć z cukrem na puszystą masę, dodać ser, budyń, śmietanę, ziarenka z laski wanilii, zmiksować do połączenia składników. Białka ubić ze szczyptą soli na sztywna pianę, dodać do masy serowej, delikatnie połączyć.Jeden blat biszkoptu ułożyć w blaszce, wylać na wierzch 1/2 polewy czekoladowej, na to połowę masy serowej, przykryć drugim blatem ciasta, rozsmarować resztę polewy i wyłożyć pozostałą masę serową.Piec w 165 st. C około 50 minut. Można posypać kakao. Ja oblałam wierzch polewą czekoladową: rozpuściłam 1 tabliczkę czekolady w kąpieli wodnej z ok 60g masła i tak przygotowaną polewą oblałam wierzch ciasta. Smacznego:) 