Kolejny pyszny sposób na śledzika podpowiedziała mi Atinka proponując pyszną pastę z kuchni śląskiej czyli hekele. Bardzo mi posmakowały śledzie w zestawieniu z ogórkiem kiszonym, gotowanym jajkiem i cebulką. Ja potraktowałam je jako sałatkę, pokroiłam na ciut grubsze kawałeczki (ale nie za grube) i jadłam bez pieczywa, ale można tę sałatkę położyć na świeżutki chlebek i będzie także pysznie. Polecam. :) ﻿ Składniki: *2 jaja na twardo *3 śledzie solone (6 filetów) *1 mała cebula *2 kiszone ogórki *pieprz, musztarda - do smaku Wykonanie: Jeśli śledzie sa mocno słone najpierw należy je namoczyć w wodzie. Potem wszystko bardzo drobno posiekać, wsypać do miski. Doprawić musztardą, pieprzem i dokładnie wymieszać. Można dodać odrobinę oliwy. Wstawić do lodówki. Najlepsze jak się przegryzie. Smacznego :) 