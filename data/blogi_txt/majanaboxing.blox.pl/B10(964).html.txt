Przepis na placek ziemniaczany pochodzi z mojej nowej książki "Kuchnia Włoska". Książką i przepisami w niej zawartymi jestem wprost oczarowana, natomiast jeśli chodzi o placek z ziemniakami to szczerze mówiąc trochę się zawiodłam. Ciasto jest ciężkie, wilgotne, coś jak brownie, pachnie cytrynowo, ale ma taki dość zdecydowany, ziemniaczany charakter w swej konsystencji. Może właśnie o to chodziło ? ;)Składniki:*4 duże ziemniaki*1 i 1/3 szklanki mąki*1 łyżeczka proszku do pieczenia*1 łyżeczka otartej skórki z cytryny*1 i 2/3 szklanki sera ricotta (ja dałam zwykły do serników)*1 i 1/2 szklanki cukru kryształu*4 łyżki stołowe stopionego masła*4 jaja*2 łyżki stołowe cukru waniliowegoWykonanie:Ziemniaki ugotować w mundurkach. Obrać ze skórki i zmiksować na gładkie puree, dopóki są jeszcze ciepłe. Wymieszać przesianą mąkę z proszkiem do pieczenia i skórką z cytryny. Puree ziemniaczane wymieszać z serem, cukrem, masłem i jajami. Następnie połączyć i wymieszać obie masy, ja połączyłam mikserem. Ciasto przełożyć do tortownicy (średnica ok.25cm) wyłożonej papierem do pieczenia i piec w nagrzanym do 180 stopni C piekarniku przez około 40 minut (tak jest w przepisie, ja piekłam dłużej, bo ponad godzinę). Wierzch placka można posypać cukrem waniliowym.Ludzik kasztanowy polubił ziemniaczanego placka ;) 