Robiłam już ekstrakt waniliowy, przyszedł więc czas na cukier:) Świetny pomysł na zrobienie własnego cukru waniliowego, który pachnie naprawdę bardzo intensywnie! Można go z powodzeniem używać do wszelkich wypieków czy przetworów. Przepis znaleziony u niezawodnej Dorotki.  Wykorzystałam już wszystkie laski wanilii, jakie miałam, więc zamówiłam nowe. Dziś przyszła pachnąca dostawa ;)   Składniki: *2 szklanki drobnego cukru *1 laska wanilii    Wykonanie: Cukier wsypać do szczelnego pojemnika. Laskę wanilii przeciąć wzdłuż, zeskrobać nasionka, wymieszać z cukrem. Pustą laskę wanilii przeciąć na 2 - 3 części, również zakopać w cukrze. Zamknąć pojemnik. Wstrząsnąć. Cukier jest gotowy do użycia po 1 - 2 tygodniach. Można go używać jak zwykłego, granulowanego cukru. Smacznego :) 