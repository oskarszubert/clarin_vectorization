Ten pyszny chlebek był propozycją Poleczki do Weekendowej Piekarni. Nie zdążyłam go upiec w terminie, ale wiedziałam, że prędzej czy później go zrobię. Chlebek wykonałam z połowy podanych składników, dokonałam także pewnych zmian, ale o tym poniżej. Mój bochenek wyrastał w koszyczku, a później wspaniale pachniał podczas pieczenia. Nie mogłam się doczekać kiedy ostygnie by móc go ukroić. Pyszny jest, taki lekko słodkawy, glazura wraz z sezamem dodaje mu chrupkości. Wspaniały i to nie tylko na święta, pasuje właściwie do wszystkiego. A ja to najbardziej lubię ot tak po prostu - sam. Pycha!  Ps. A chlebka już nie ma, żałuję, że zrobiłam z połowy porcji.  Składniki:*1 szklanka zakwasu pszennego*3 1/2 szklanki maki pszennej bialej chlebowej*1 łyżeczka soli*1 1/2 łyżeczki drożdży instant*1 łyżeczka cynamomu*1/4 łyżeczki mielonej gałki muszkatołowej*1/4 łyżeczki mielonego ziela angielskiego (dałam przyprawę piernikową)*1/4 łyżeczki mielonych goździków (pominęłam, a dałam kardamon)*1 łyżka zmielonej kandyzowanej skórki pomarańczowej (pominęłam)*1 łyżeczka naturalnego ekstraktu z migdałów (dałam waniliowy)*2 duże jajka, lekko roztrzepane*1/4 szklanki miodu plynnego*1/4 szklanki oliwy z oliwek*3/4 szkalnki letniego mlekaDo posmarowania bochenka:*2 łyżki wody*2 łyżki cukru*2 łyżki miodu*1 łyżeczka naturalnego ekstraktu pomarańczowego (pominęłam)*1 łyżeczka ziarna sezamowego Wykonanie: W dużej misce wymieszać razem: mąke, sól, drożdże, cynamon, gałkę, ziele angielskie i goździki. Dodać zakwas, ekstrakt, jajka, miód, oliwe i mleko. Dobrze wymieszać, aż ze skadników utworzy się kula, ktorą wyjąć na kuchenny blat i zagnieść miękkie, delikatnie lepkie ciasto (ok 10 min.).  Pierwsza fermentacja powinna trwać ok 1 1/2 godziny, w połowie której ciasto należy odgazować składając je jak kopertę (a ja zapomniałam odgazować). Gdy ciasto podwoi swoja objetość wyjąć je z miski i po lekkim odgazowaniu, uformować kulę. Znów zostawić do wyrośnięcia na godzine (mój chlebek rósł w koszyczku). W tym czasie nagrzać piec do 180C.  Wierzch bochenka posmarować miodową glazura. Piec 20 min, nastepnie obrocić bochenek o 180 stopni i piec kolejne 20-25 min. Przed podaniem koniecznie chleb należy wystudzic, ok 1 godziny. Polecam! 