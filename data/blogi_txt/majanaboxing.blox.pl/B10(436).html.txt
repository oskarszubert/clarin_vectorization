Przepis Nigelli na tego pysznego kurczaczka znalazłam Na Grabinie u Moniki. Bardzo mi się spodobał pomysł upieczenia mięska obtoczonego w krakersach. Musze powiedzieć, że to strzał w dziesiątkę! Mięsko kurczaka (ja użyłam piersi) jest mięciutkie i delikatne dzięki moczeniu  w jogurcie, natomiast z wierzchu otacza go chrupiąca krakersowa panierka. Bardzo nam wszystkim smakowało, a synek ciągle pyta czy zrobię jeszcze tego pysznego kurczaczka. Polecam, musicie spróbować!   Składniki: *1 pierś z kurczaka  *1 jogurt naturalny *1 paczka krakersów *sól i pieprz do smaku   Wykonanie: Pierś z kurczaka pokroić na kawałki, włożyć do miseczki i zalać jogurtem, doprawić solą i pieprzem. Zostawić na 1 godzinę lub dłużej (ja zostawiłam na całą noc w lodówce). Krakersy pokruszyć. Wyjmować kawałki mięska z jogurtu i obtaczać w krakersach. Piec w piekarniku nagrzanym do 180 stopni C przez około 25 minut. Smacznego:) 