Obłędne, mocno cytrynowe, z kuleczkami maku, smaczne tak, że rozeszły się w mgnieniu oka ! Wypróbowałam moją nową formę do pieczenia muffin, którą otrzymałam w prezencie imieninowym z pracy :) Forma sprawdziła się doskonale, jestem bardzo zadowolona. Muffinki cytrynowe wg przepisu Dorotuś są diabelsko smaczne! Polecam :)Nie wiem tylko, dlaczego wyszły mi takie jasne, ale i tak smakują pysznie, a najlepszym na to dowodem jest, że dziś Synek zapytał mnie czy jeszcze są takie muffinki, bo bardzo chciałby zjeść właśnie taką. Nie ma rady, trzeba zrobić jeszcze raz ;) Chętnie je zrobię!Składniki:*170 ml oleju słonecznikowego*225g mąki*1 łyżeczka proszku do pieczenia*1/2 łyżeczki soli*190g cukru pudru*1 duże jajko*1 białko*150ml mleka*sok i skórka otarta z jednej cytryny*2 łyżeczki maku + mak do dekoracjiWykonanie:W jednym naczyniu wymieszać składniki suche : mąkę, cukier puder, sól, mak, proszek do pieczenia.W drugim naczyniu wymieszać skladniki mokre: olej, jajko, białko, mleko, sok z cytryny i skórkę. Połączyć zawartości obu naczyń i wymieszać szybko , mogą pozostać grudki.Formę do muffinek wyłożyć papilotkami i rodzielić do nich ciasto. Każdą muffinkę przed pieczeniem posypać makiem.Piec około 25 minut w temperaturze 190 stopni.Smacznego :) 