Wydawało mi się, że nigdy nie odważę się jej zrobić, a jednak :) Uzbierało mi się tyle białek, że postanowiłam wypróbować przepis podany przez Atinkę na jej blogu. Pavlova to rewelacja! Mojemu Ukochanemu tak smakowała, że wciąż prosił o dokładkę ;) Nie sądziłam, że beza może być tak pyszna :)))Składniki:*6 białek*300g miałkiego cukru*1 łyżeczka mąki ziemniaczanej*1 łyżeczka białego octu winnego*300 ml śmietany 36%*owoce sezonowe - u mnie malinyWykonanie:Białka ubić na sztywno. Pod koniec ubijania dodawać po łyżce cukru, łyżeczkę mąki ziemniaczanej i łyżeczkę octu. Blaszkę wyłożyć papierem do pieczenia. Na papierze narysować okrąg - około 20 kilka centymetrów średnicy. Wyłożyć na niego masę białkową. Przyznam, że ja nie rysowałam okręgu. Upiekłam bezę po prostu w tortownicy o średnicy 26 cm wyłożonej papierem do pieczenia. :))Wstawić do nagrzanego do 180 stopni piekarnika i po 5 minutach temperaturę obniżyć na 150 stopni. Piec 1 i 1/2 godziny. Studzić w otwartym piekarniku.Wystudzoną bezę położyć do góry dnem, delikatnie zerwać papier. Na bezę wyłożyć ubitą śmietanę (bez cukru) i udekorować owocami. Smacznego :) 