Likier kawowy jest moją drugą propozycją do akcji "Czas na kawę", którą organizuje Maja. Przepis na niego znalazłam na blogu Atinki już dość dawno temu, ale jakoś nie było okazji by go zrobić. Kawowe święto stało się ku temu wspaniałym momentem i tak oto powstał mój alkoholowy napój. Jest dość mocny, intensywny i naprawdę bardzo kawowy. Chętnie wykorzystam go do jakiegoś pysznego kawowego wypieku. :)   Składniki: *5 czubatych łyżek kawy mielonej (niezbyt drobno) *1 1/2 szklanki wody wrzącej *1 szklanka wódki *4/5 szklanki cukru *1/2 laski wanilii Wykonanie: Kawę z wanilią zaparzyć 1 szklanką wrzątku. Przecedzić,a fusy zaparzyć resztą wrzątku. Ponownie przecedzić, połączyć napary i dodać cukier. Po rozpuszczeniu cukru dodać wódkę i odstawić likier na 2 dni. 