Wspaniałe chrupiące ciasteczka z ulubionymi orzeszkami M M. Czy może być coś wspanialszego dla dzieciaków? Pyszne, mówię Wam i nie tylko dzieci się nimi zachwycą:) Do ciasteczek przymierzałam się już długo, a znalazłam je u Dorotki. Na pewno pojawią się u mnie jeszcze nie raz:) Te ciasteczka robiłam dla synka, jak wyjeżdżał na kolonię, synek już wrócił, a ja mam takie zaległości na blogu hihi;)      Składniki na około 50 ciastek: *220g masła *1 szklanka brązowego cukru (dałam niepełną szklankę) *1/2 szklanki cukru *2 jaja *2 łyżeczki ekstraktu z wanilii *2 1/4 szklanki mąki *1 łyżeczka sody oczyszczonej *1 łyżeczka soli *około 400g orzeszków M M (u mnie 220g, wystarczyło)   Wykonanie: Masło utrzeć z cukrami. Wbijać jajka, wanilię, dalej ucierając. Dodać suche składniki i zmiksować. Na końcu wrzucić połowę orzeszków, wymieszać. Z masy (dość mocno się klei) formułować kulki wielkości orzecha włoskiego, układać na blaszce, spłaszczać. Mozna też wykładać łyżeczką. W ciasteczka powtykać połowę odłożonych orzeszków. Piec w temperaturze 180ºC przez około 10 minut. Odczekać chwilę przed zdjęciem z blachy (muszą stwardnieć). Studzić na kratce. Smacznego:) 