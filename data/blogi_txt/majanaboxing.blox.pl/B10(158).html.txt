Od jakiegoś czasu mieliśmy chęć na bananowe ciasto, które w smaku i zapachu byłoby zupełnie bananowe, a do tego miękkie, wilgotne i pyszne. Jak tylko Liska wstawiła swój przepis na banana bread wiedziałam od razu, że je zrobię. Ciasto jest cudownie pachnące i mooocno bananowe. Wspaniałe. Mój Ukochany od razu zjadł pół keksówki tak mu posmakowało. Moje ciasto może troszkę mniej wyrosło niż Liski, ale było tak pyszne, że nie został już ani okruszek ... :)   Składniki: *4 bardzo dojrzałe banany *150g brązowego cukru *1 jajko, rozbełtane *75 miękkiego masła *1 cukier waniliowy *170g mąki *szczypta soli *1 łyżeczka sody Wykonanie: Piekarnik nagrzać do 180 stopni C.  Podłużną formę o długości 23 cm posmarować masłem i posypać bułką tartą lub mąką. Banany rozgnieść widelcem, połączyć z cukrem, jajkiem, masłem i wanilią. Mąkę wymieszać z solą i sodą, dodać do bananó. Dokładnie wymieszać.  Wlać do formy, wstawić do piekarnika i piec godzinę. Moje ciasto troszkę mało wyrosło, ale było tak pyszne, że muszę je Wam pokazać i już !:) Po upieczeniu ostudzić w formie. Smacznego :) 