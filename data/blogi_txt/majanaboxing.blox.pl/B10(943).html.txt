Przykleiłam się dziś do trójki Pań piekących na morelowo.:)   W jednej z pogaduszek Ala opowiedziała mi, że będzie piekła czekoladową tartę z kremem migdałowym i morelami wg przepisu z bloga Ilary. Alcia namówiła mnie do pieczenia, a ponieważ tarta bardzo mi się spodobała to długo namawiać nie musiała;). Dołączyłam do Ali, Basi i Moniki, a tak na przyczepkę i miło mi bardzo, że dziewczyny mnie przyjęły :). Dziękuję Wam za wspólne, pyszne pieczenie na 4 blogi, morelowe pichcenie Morelowej Bandy ;). Jak smakuje tarta? Jest pyszna. Wilgotna i pachnąca owocowo i migdałowo. Jest z nią może troszkę więcej pracy, bo krem trzeba przygotować dzień wcześniej lub co najmniej kilka godzin wcześniej (jak ja to uczyniłam robiąc krem rano, a piekąc ciasto wieczorem). Jednak naprawdę warto, bo ciasto jest pyszne. A tak w ogóle to moje pierwsze ciasto z udziałem moreli. Dodaję je do akcji Karoliny Morelkowo-Brzoskwiniowo III. Składniki na krem:*150 g drobno zmielonych migdałów*150 g masła w pokojowej temperaturze*130 g cukru*2 jajka*1 łyżeczka esencji waniliowej*1 łyżka jasnego rumu, koniaku lub brandy (zapomniałam dodać)*20 g skrobi ziemniaczanej   Masło ubić z cukrem do uzyskania puszystej masy, dodawać porcjami migdały i jajka (po jednym). Gdy masa stanie się jednorodna, wlać esencję waniliową, wymieszać. Dodać skrobię, ponownie wymieszać.Masę nałożyć do worka cukierniczego (lub zwykłego foliowego worka na mrożonki), dla ułatwienia umieszczonego w jakimś naczyniu (na przykład w dzbanku na mleko) i wstawić razem z naczyniem do lodówki. Krem powinien zgęstnieć i zastygnąć.Najlepiej przygotować go w przeddzień pieczenia. Niewykorzystane resztki można zamrozić i przechowywać przez 3 - 4 tygodnie w zamrażarce.Składniki na ciasto:*200 g mąki*2 - 3 łyżki kakao*1/2 - 1/3 szklanki cukru*szczypta soli*100 g zimnego masła, pokrojonego w kostkę*1 jajko + jedno żółtko*1 łyżeczka esencji waniliowej *morele - około 6-9 sztukPrzygotować klasyczne kruche ciasto ręcznie lub w maszynie. Część mąki można zastąpić mielonymi migdałami.Można też dodać otartą skórkę z pomarańczy. Przygotowane ciasto uformować w dysk, owinąć w folię, schłodzić w lodówce przez co najmniej godzinę. Rozwałkować (na przykład między dwoma arkuszami papieru do pieczenia lub folii), wyłożyć nim formę do tarty, wysmarowaną uprzednio masłem i obsypaną mąką, nakłuć widelcem i wstawić do zamrażarki na 10 - 15 minut.W tym czasie przygotować morele - umyć je, osuszyć, przekroić na połówki i wypestkować.Do formy z ciastek przełożyć schłodzony krem migdałowy do 2/3 wysokości formy (nie wyżej, bo w czasie pieczenia urośnie), wygładzić powierzchnię, ułożyć połówki moreli.Piec w piekarniku nagrzanym do 160 - 170 stopni przez 40 - 50 minut.Studzić w formie 15 minut, a potem wyjąć i całkowicie ostudzić na kratce. Smacznego :) 