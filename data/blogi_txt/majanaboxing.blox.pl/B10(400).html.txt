Jeśli znudziły Wam się tradycyjne kotlety mielone lub pulpeciki w sosie to zachęcam do spróbowania takiej wersji mielonego. Kulki mięsne podane z sosem sojowo-miodowym, z dodatkiem prażonego sezamu. Bardzo smaczne i inne niż zwykle. Przepis znalazłam na blogu Ireny i Andrzeja, dzięki za obiadową inspirację :). Mięsko podawałam z makaronem soba. Bardzo nam smakowało. Nasz obiadek dodaję oczywiście do akcji "Z Widelcem po Azji".   Składniki: *pół kilograma mięsa mielonego (u mnie indycze) *2 łyżki sosu sojowego *świeżo zmielony pieprz do smaku *sól do smaku *1 posiekany ząbek czosnku *1 posiekana cebulka *1 łyżka podpieczonych ziaren sezamu *pół szklanki mąki *1 jajko roztrzepane z 1 łyżką wody *2 łyżki oleju (u mnie trochę więcej) Sos: *4 łyżki sosu sojowego *4 łyżki octu winnego (dałam ryżowy) *2 łyżeczki miodu *ostry sos do smaku (dałam trochę ketchupu) *2 łyżeczki podpieczonych ziaren sezamu *2 łyżeczki jogurtu naturalnego (mój dodatek)   Wykonanie: Składniki sosu wymieszać, odstawić. Wymieszać mięso z resztą składników z wyjątkiem oleju, mąki i jajka. Z masy formować kulki. Panierować w mące, jajku i jeszcze raz w mące. Smażyć na rozgrzanym oleju na złoty kolor. Podawać polane sosem. Smacznego :)  ﻿ ﻿ 