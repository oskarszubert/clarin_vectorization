Ulubione, domowe, pyszne powidła węgierkowe. Idealne do świeżej bułki, na słodkie śniadanie. Wspaniałe do naleśników oraz do aromatycznego piernika . Zapakowałam je w słoiczki i będą czekały na swoją kolej. :). Przyszła jesień, a więc czas na zmianę nagłówka na kasztankowy. Miłego weekendu:) Składniki:  *2,5 kg śliwek węgierek *150g cukru (można dodać mniej lub wcale) *kilka goździków opcjonalnie *odrobina wody Wykonanie: Śliwki wypestkować. Przełożyć do garnka (lub na patelnię, ja gotuję w garnku z grubym dnem, dzięki temu nie przywierają) i z  dodatkiem odrobiny wody gotować około godziny. Odstawić. Gotować 2-3 dni przez około godzinę każdego dnia na niewielkim ogniu, aż do odpowiedniej konsystencji. Mniej więcej w połowie smażenia ostatniego dnia można dodać cukier i pogotować tak by połączył się ze śliwkami. Ewentualnie można dodać kilka goździków. Gotowe, gorące powidła przełożyć do wyparzonych słoików, zakręcić i postawić do góry dnem. Przykryć ręcznikiem, do ostygnięcia. Smacznego:) 