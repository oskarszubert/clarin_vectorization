Trzecią i ostatnią moją propozycją z okazji Tygodnia Czeskiego są livance - czeskie racuchy z cynamonem. To pyszne, drożdżowe racuszki, pachnące, puszyste, posypane moim ukochanym cynamonem. Przepis na livance znalazłam w serwisie Ugotuj.to. Bardzo nam smakowały i na pewno zrobię je jeszcze nie raz :) Dziękuję za wspaniałą czeską zabawę i wspólne pichcenie :)Składniki na porcję dla 2 osób(ja robiłam z podwójnej ilości):*2 dag świeżych drożdży*2 dag cukru*1 szklanka mleka*szczypta soli*2 jajka*5 dag mąkiDo smażenia: 5 dag masła, ja smażyłam na olejuDo posypania: cukier wymieszany z cynamonem oraz cukier puderWykonanie:Drożdże rozetrzeć z cukrem, rozprowadzić w małej ilości ciepłego mleka. Dodać pozostałe składniki, utrzeć mikserem na jednolite, dość gęste ciasto.Przykryć ściereczką i odstawić do wyrośnięcia aż podwoi swoją objętość. Chochelką nabierać małe porcje ciasta i ostrożnie wylewać na rozgrzane masło lub olej. Smażyć małe racuszki z obu stron na złoty kolor. Posypać najpierw cukrem wymieszanym z cynamonem,a następnie cukrem pudrem.Smacznego :) 