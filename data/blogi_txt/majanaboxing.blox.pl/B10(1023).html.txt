Zakwas na żurek nastawiony. A jak u Was? Drugi rok z rzędu robię go z przepisu Liski. Tak samo żurek, który jest bardzo smaczny. Podaję oba przepisy, póki co zdjęcie tylko zakwasu.    Zakwas na żurek: *10 łyżek mąki żytniej razowej *2 ząbki czosnku*5 ziarenek ziela angielskiego*2 listki laurowe*1,5 szklanki (375 ml) wody *2 łyżki zakwasu żytniego (to już mój dodatek) Wszystkie składniki umieścić w naczyniu - szklanym lub ceramicznym. Naczynie przykryć ściereczką i odstawić w temperaturze pokojowej na 2-3 dni.   Żurek *5 grzybów suszonych*1 włoszczyzna*2-3 litry wody*1 listek laurowy*3 ziarenka pieprzu i 3 ziela angielskiego*majeranek, sól, pieprz*śmietana*jajka ugotowane na twardo  Grzyby zalać ciepłą wodą w wieczór poprzedzający gotowanie zupy.Na drugi dzień obrać włoszczyznę, włożyć do garnka z przyprawami i grzybami (można także użyć wody od grzybków, wtedy żurek będzie bardziej brązowy), zalać wodą i gotować tak długo, aż powstanie wywar o intensywnym zapachu - ok. 45 minut do godziny. Dodać zakwas - (tylko wodę, bez mąki!), ewentualnie uzupełnić wodą. Gotować jeszcze ok. 15 minut. Doprawić solą, pieprzem i śmietaną.Podawać z jajkami przekrojonymi na połówki lub ćwiartki, posypane leciutko roztartym majerankiem. Smacznego:) 