Dziś skromna, ale pyszna obiadowa surówka. Do białej rzodkwi dodałam pora, marchewkę, selera i jabłko, doprawiłam i już. :) Nie ma co dużo pisać, surówka bardzo mi posmakowała. :) Składniki: *1 biała rzodkiew *1 por (biała część) *1 marchew *1/2 małego selera  *1 jabłko *jogurt naturalny *ewentualnie niedużo sosu czosnkowego lub majonezu (łyżkę lub dwie, jeśli lubicie) *sól *pieprz *szczypta cukru do smaku   Wykonanie: Marchew, jabłko, rzodkiew i selera obrać, zetrzeć na tarce o średnich oczkach. Białą część pora przekroić na pół i posiekać. Wymieszać wszystko, dodać jogurt naturalny, sól, pieprz i cukier do smaku, można dołożyć łyżkę czy dwie majonezu lub sosu czosnkowego. Wymieszać. Smacznego :) 