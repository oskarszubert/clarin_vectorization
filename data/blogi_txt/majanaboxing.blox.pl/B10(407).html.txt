Festiwal Dyniowy Beatki to dobra okazja by spotkać się w kuchni i przygotować coś pysznego z udziałem dyni. Postanowiłyśmy więc – Atinka, Cudawianka i ja zrobić krajankę serowo-dyniową z przepisu Bajaderki. Ciasto okazało się strzałem w dziesiątkę. Fantastyczny maślano–orzechowy spód, delikatna warstwa serowo- dyniowa pachnąca cynamonem , śmietankowa kołderka i owsiano- orzechowa kruszonka. Czy trzeba pisać coś więcej? Chyba nie. Dodam  tylko, że ciasto bardzo nam smakowało i naprawdę szkoda, że nie zrobiłam z podwójnej porcji. Przepis jest na małą kwadratową formę, radzę od razu powiększyć składniki i zrobić w większej blaszce ;-). Pyszne, polecam. Dziękuję Wam Dziewczyny za wspólne spotkanie w naszej wirtualnej kuchni, jak zawsze było smacznie i miło :)   Składniki:   Ciasto:*1 szklanka mąki*1/2 szklanki jasnego brązowego cukru*115g bardzo zimnego masła, pokrojonego na kawałki*szczypta soli*1 szklanka orzechów pecan (zastąpiłam włoskimi)*3/4 szklanki płatków owsianychMasa serowo- dyniowa:*225g serka Philadelphia, temperatura pokojowa*3/4 szklanki przecieru z dyni*1/2 szklanki cukru*1 jajko*1 1/2 łyżeczki cynamonu*1 łyżeczka zmielonego imbiruWierzch:*1 szklanka gęstej kwaśnej śmietany*2 łyżki cukru*kilka kropel ekstraktu z waniliiWykonanie:Rozgrzać piekarnik do 180oC. Kwadratową formę o wymiarach 23x23-cm (u mnie 20x20) wysmarować masłem, dużą płaska blachę wyłożyć pergaminem.Ciasto:Pierwsze 4 skladniki zmiksowac w malakserze aż powstaną spore okruszki, dodać orzechy i drobno posiekać, wsypać płatki owsiane i miksować aż ciasto zacznie tworzyć wilgotne grudki.3 1/2 szklanki powstalych okruszków wsypać do kwadratowej formy i wylepić nimi dno. Pozostałe okruszki rozsypać na płaskiej blasze i piec do lekkiego zrumienienia, mieszając od czasu do czasu, okolo 10 minut. Wyjąć z piekarnika i wystudzić na blasze.Upiec spód ciasta na lekko rumiano, okolo 10-15 minut. Wyjać z piekarnika i lekko przestudzić.W czasie kiedy spód się piecze, przygotować masę serowo-dyniową:Wszystkie składniki zmiksować na gładką masę i wylać na jeszcze ciepły spód. Piec okolo 20 minut, aż masa się zetnie w środku a brzegi zaczną sie lekko unosić.Śmietanę wymieszać z cukrem i wanilią, rozprowadzić równo na gorącym cieście, wstawić do piekarnika i piec dodatkowe 5 minut. Wystudzić ciasto na drucianej siateczce.Zimne posypać upieczonymi okruszkami, lekko je wciskając w masę. Schłodzić w lodówce, pokroić na kwadraty. Smacznego :) 