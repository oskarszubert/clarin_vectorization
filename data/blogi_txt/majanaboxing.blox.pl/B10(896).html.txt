Znów zachciało nam się szarlotki ;) Muszę powiedzieć, że to ciasto - wilgotne, pachnące cynamonem i jabłkami jest jednym z naszych ulubionych ciast. Połączenie jabłek i cynamonu jest po prostu niezastąpione w smaku i pasuje na każdą porę roku, na każdy dzień i na każde święto. Przepis na tę szarlotkę znalazłam u Abbry i od razu wiedziałam, że prędzej czy później będę ją piekła ;) Polecam, jest pyszna! :)  Składniki na ciasto: *300g mąki *pół szklanki cukru *pół łyżeczki cukru waniliowego *200 g masła *10g świeżych drożdży *1 płaska łyżeczka proszku do pieczenia *3 żółtka    Składniki na nadzienie: *1 kg jabłek *cukier i cynamon do smaku  Można skorzystać z gotowych jabłek ze słoiczka, ja tak zrobiłam doprawiając je tylko większą ilością cynamonu :) Jabłek ze słoika dałam około 1 kg. Wykonanie: Z podanych składników zagnieść ciasto (drożdże wystarczy wkruszyć). 2/3 ciasta wyłożyć na blachę, a 1/3 włożyć do zamrażalnika na 1/2 godziny.  Jabłka zetrzeć na tarce i wymieszać z cukrem i cynamonem.  Spód ciasta podpiec w temperaturze 190 stopni przez około 10-15 minut. Na podpieczone ciasto wyłożyć jabłka, ja dałam gotowe ze słoika i posypałam obficie cynamonem. Na jabłka zetrzeć ciasto z zamrażalnika. Piec w temperaturze 190 stopni przez 40-50 minut. Smacznego :) 