Muffiny gruszkowe to moja lekka improwizacja. Zobaczyłam gruszkowe muffiny u Komarki, ale nie miałam wszystkich składników, by je upiec, więc wymyśliłam sobie przepis sama korzystając z innych przepisów na muffiny owocowe :) Wyszły z tego bardzo smaczne, aromatyczne muffinki. Tylko, że gruszki czuć słabo, może dlatego,że były to gruszki z zalewy. Następnym razem zrobię ze świeżymi!Składniki :*2 szklanki mąki*1 szklanka cukru*2 łyżeczki proszku do pieczenia*1 łyżeczka sody oczyszczonej*1 łyżeczka cynamonu + cynamon do posypania*szczypta soli*1 szklanka pokrojonych w kostke gruszek z syropu lub świeżych*2 jajka*200g jogurtu naturalnego *6 łyżek rozpuszczonego masła*2 łyżki mleka*1 łyżeczka aromatu waniliowegoWykonanie:W jednym naczyniu wymieszać suche składniki: mąkę, cukier, proszek do pieczenia, sodę, cynamon, sól oraz gruszki. W drugim naczyniu wymieszać składniki mokre: roztrzepane jajka, jogurt, ostudzone masło, mleko, aromat waniliowy.Zawartość obu naczyń połączyć i wymieszać szybko, tylko do połączenia składników. Formę muffinkową wyłożyć papilotkami i nakładać do nich ciasto. Posypać muffinki cynamonem i cukrem. Piec w temperaturze 200 stopni przez około 25 minut. Smacznego. :)A tu taka śmieszna muffinka, która troszkę wypłynęła z papilotki ;) 