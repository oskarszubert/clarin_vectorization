Zapraszam na kolejne ciasto z rabarbarem w roli głównej. Bardzo lubię rabarbar, zatem kiedy tylko jest okazja piekę ciacha z tymi badylami ;). Tym razem z budyniem, u mnie czekoladowym, bo akurat waniliowego nie miałam. Całość bardzo dobrze się komponuje, jest mało słodkie, więc amatorom słodziutkich ciast, proponuję zwiększyć ilość cukru. Nam bardzo smakowało i naprawdę szybko znikało. Robiłam zdjęcia ostatnim kawałkom;-). Ciasto nie jest idealne z wyglądu, wiem o tym, ale było smaczne, więc je tutaj pokazuję :). Przepis na znalazłam na blogu Kulinarne Spotkania i dodaję do Rabarbarowej Akcji Olciaky.    Składniki: *3 szkl. mąki *200 g masła *3/4 szkl. cukru (1/2 szkl.do ciasta + 1/4 szkl. do budyniu)*1 jajko *2 żółtka *2 łyżki śmietany *1 łyżeczka proszku do pieczenia *2 budynie o smaku waniliowym (u mnie czekoladowe) *3 szkl. mleka *ok. 400 g rabarbaru Wykonanie: Mąkę, masło, cukier, jajko, żółtka, śmietanę i proszek do pieczenia zagnieść na jednolite ciasto. Podzielić na dwie części, większą i mniejszą (ok. 2/3 i 1/3). Większą część ciasta rozwałkować i przełożyć do blaszki (25 x 35 cm) wyłożonej papierem do pieczenia, a mniejszą część włożyć do zamrażalnika. Rabarbar umyć, pokroić na małe kawałki i rozłożyć równomiernie na ciasto. Ugotować budyń i jeszcze gorący wyłożyć na rabarbar. Na wierzch zetrzeć na tarce pozostałe ciasto. Wstawić do piekarnika rozgrzanego do temperatury 180 stopni C i piec ok. 45 minut. ﻿ Smacznego:) 