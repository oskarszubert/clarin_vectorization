To jedna z najszybszych i najsmaczniejszych sałatek, jakie jadam. Robię ją bardzo często na różne sposoby: a to dodając rzodkiewkę, świeżego ogórka, pieczarki, garść żurawiny lub pestki dyni. W dzisiejszej propozycji mamy oczywiście sałatę i kurczaka, a także pomidorki i paprykę czerwoną. Magicznym składnikiem jest dla mnie oliwa połączona z octem balsamicznym, ten duet sprawia, że sałatki mają wspaniały smak, do tego sól, pieprz i zioła....mmm po prostu niebo :). Ubóstwiam takie połączenia ! :)   Składniki: *mix sałat            *pierś z kurczaka *pomidorki koktajlowe *papryka czerwona *sól, pieprz *oliwa *ocet balsamiczny *przyprawa do gyrosa lub do kuchni włoskiej lub świeże zioła (czasem dodaję świeżą bazylię, tymianek)    Wykonanie: Pierś z kurczaka ugrillować na patelni grillowej. Do miseczki wrzucić sałaty, pokrojone pomidorki, pokrojoną paprykę oraz pokrojoną pierś z kurczaka. Doprawić solą, pieprzem, przyprawą, ziołami. Polać oliwą i octem balsamicznym , wymieszać. Można dodać pestki słonecznika, ogórka świeżego, rzodkiewkę.  Smacznego :) ﻿ 