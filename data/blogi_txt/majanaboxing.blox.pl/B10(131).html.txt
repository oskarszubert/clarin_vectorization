Synek poprosił mnie,bym upiekła chlebek - taki jak na święta. Nie chciałam jednak się powtarzać, więc sięgnęłam po inny przepis. Jest to chlebek z płatkami owsianymi z przepisu Dorotuś. Smakuje wybornie! Miękki, z cudownie chrupiącą skórką, pachnący ciepłym chlebkiem prosto z piekarni, a zjadany z masełkiem czy z serkiem (w przypadku mojego dziecka) jest doskonały na pożywne śniadanie dla małego człowieka... Dla dużego też :)Składniki:*350 ml ciepłego mleka*50 ml ciepłej wody*25g miękkiego masła*2 łyżeczki cukru*1 łyżeczka soli*300g mąki chlebowej*150g płatków owsianych*1,5 łyżeczki drożdży instant Wykonanie:Drożdże i cukier wsypać do szklanki ciepłego mleka i poczekać, aż ruszą. Masło rozpuścić i wychłodzić, a następnie razem z mlekiem i drożdżami dodać do pozostałych składników.Wyrobić ciasto i pozostawić do wyrośnięcia aż podwoi swoją objętość. Po tym czasie wyrobić ciasto jeszcze raz, uformować bochenek i zostawić jeszcze na około 30 minut do wyrośnięcia.Piec w naczyniu żaroodpornym około 40-50 minut w temperaturze 200 stopni. Smacznego :) 