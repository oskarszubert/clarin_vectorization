Lubicie połączenie kokosu i czekolady jakie zawiera w sobie batonik Bounty? My bardzo! Robiłam już maleńkie kuleczki bounty, robiłam ciasto o tej samej nazwie, które cieszy się u nas wielkim powodzeniem, a tym razem postanowiłam zrobić krajankę. Przepis znalazłam u Karolci na blogu For the body and soul. Nazwa blogu opisuje również moje uczucia do krajanki ;) Dla ciała i dla duszy - pyszna, o czekoladowym spodzie, ze wspaniałym kokosowym środkiem i warstwą czekoladową na wierzchu. Mmmmm... Ja troszkę zmniejszyłam warstwę czekoladową, ale całość i tak smakuje cudownie! Musicie spróbować, polecam:) Krajankę dołączam do Kuchni Świątecznej i Noworocznej Olgi Smile. Składniki na spód:*80 g gorzkiej czekolady, połamanej na kawałki*80 g miękkiego masła*70 g drobnego cukru do wypieków*1 jajko*150 g mąki*2 łyżki kakaoMasa kokosowa:*225 g wiórków kokosowych*1 puszka (395 g) słodkiego mleka kondensowanego*2 jajkaMasa czekoladowa:*100 g masła (dałam 70g)*300 g gorzkiej czekolady (dałam około 175g czekolady)Wykonanie: Piekarnik rozgrzać do temperatury 180 °C. Formę do pieczenia o wymiarach 16 x 26 cm (u mnie 20x 20 cm) lekko posmarować masłem, a następnie wyłożyć papierem do pieczenia.  Przygotować spód krajanki : czekoladę rozpuścić w kąpieli wodnej. Masło utrzeć z cukrem przy pomocy miksera na puszystą masę. Nie przerywając ubijania, dodać rozpuszczoną czekoladę oraz roztrzepane jajko. Ubijać na małych obrotach, do czasu, aż składniki się połączą.Do masy przesiać mąkę oraz kakao. Wymieszać, tak, aby składniki dobrze się połączyły.Masę rozprowadzić równomiernie na dnie formy (można sobie pomóc palcami, ja wykładałam łopatką). Podpiec 15 minut. Przygotować masę kokosową : jajka roztrzepać widelcem, wymieszać z mlekiem skondensowanym i wiórkami kokosowymi. Rozprowadzić na podpieczonym spodzie.  Piec 25 minut, lub do czasu, aż masa się zarumieni. Pozostawić do całkowitego wystygnięcia. Przygotować masę czekoladową. Masło rozpuścić w rondelku na średnim ogniu, następnie zmiejszyć ogień, dodać połamaną na kostki czekoladę. Mieszać metalową łyżką do czasu, aż czekolada się rozpuści i powstanie gładka masa. Gotową masę wylać na masę kokosową.Wstawić na ok. 30 minut do lodówki. Następnie pokroić na kawałki. Smacznego :) 