"Ooo....a co to za bułeczki...? .... Mmmm, smaczne ..." -powiedział Ukochany zjadając bułeczkę z dżemem :)I właściwie nic już pisać nie trzeba ! Przepis na scones od Dorotus z blogu "Moje Wypieki".  Dodam jeszcze,ze scones robi się bardzo szybko, nie sądziłam, że aż tak szybko. Są przepyszne, pachnące, śliczne i można jeść je z dżemikiem lub masełkiem, jak kto woli :) Składniki: *40 dag mąki pszennej *3 łyżeczki proszku do pieczenia *1/2 łyżeczki soli *10 dag zimnego masła *5 dag cukru *10 dag rodzynek *2 jajka rozbite z taką ilością mleka, by osiągnąć 250 ml płynu Wykonanie: Masło rozetrzeć z mąką, proszkiem do pieczenia, solą i cukrem. Dodać rodzynki. Wlać mleko z jajkami, zostawiając trochę płynu do posmarowania wierzchów bułeczek.  Szybko wyrobić ciasto rękami. Jeżeli klei się za bardzo, dosypywać mąkę i wyrabiać. Następnie rozwałkować grubo na około 1,5 cm. Wycinać krążki szklanką. Ułożyć na blaszce wyłożonej papierem do pieczenia i posmarować z wierzchu mlekiem z jajkiem. Piec około 10-15 minut w temperaturze 220 stopni. Składniki są na około 12 scones, mnie wyszło 16 :) 