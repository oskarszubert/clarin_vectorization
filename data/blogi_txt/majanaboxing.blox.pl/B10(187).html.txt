Wspaniałe ciasto, proste do zrobienia, puszyste i smaczne. Bardzo dobrze smakuje także z innymi owocami. Robiłam je już z truskawkami i rabarbarem, za każdym razem było pyszne. Kruszonkę posypałam startym ziarenkiem tonki, która sprawia, że ciasto jest bardzo aromatyczne. Oryginalny przepis pochodzi od Tobatki z forum Cin Cin. Serdecznie polecam!     Składniki na ciasto:*1 szklanka maślanki*3 jajka*0,5 szklanki oleju*1 szklanka cukru pudru*2,5 szklanki mąki pszennej*3 łyżeczki proszku do pieczenia*1 cukier waniliowy*200 g jagódSkładniki na kruszonkę: *185 g mąki pszennej*100 g cukru pudru*100 g masła*cukier waniliowy *dodałam od siebie pół ziarenka tonki, które starłam i posypałam nim kruszonkęWykonanie:W jednej misce wymieszać składniki mokre, w drugiej suche. Mokre składniki wlać do suchych i wymieszać łyżką. Ciasto wylać do natłuszczonej formy do pieczenia o wymiarach 21x25 cm, posypać jagodami. Użyłam tortownicy o średnicy 23 cm. Przygotować kruszonkę:Masło roztopić i mocno ciepłe wlać do miseczki z mąką wymieszaną z cukrem pudrem i cukrem waniliowym. Dobrze wymieszać i zagnieść kruszonkę. Kruszonką posypać ciasto z jagodami.Formę z ciastem włożyć do piekarnika nagrzanego do 180 st.C i piec przez około 35 minut. Smacznego:) 