Ten weekend upłynął w zapachu pieczonego makowca, gotowanego kapuśniaku i rogalików Świętego Marcina (niestety tylko kupionych). Zarówno makowiec jak i kapuśniak robiłam po raz pierwszy. Wszystko wyszło smakowicie. Makowiec aromatyczny, miękki, mokry, taki jaki Ukochany najbardziej lubi. Najpiękniejszym komplementem jest to, że Ukochanemu i Synusiowi bardzo smakowało :) Dopinguje mnie to do próbowania swoich sił w pieczeniu kolejnych nowości i stwierdzam nieskromnie, że chyba nie ma już ciasta, którego nie umialabym upiec hi hi :D  I jeszcze mała prośba : jesli ktoś posiada przepis na rogale marcinowe, to bardzo poproszę :)   Oto makowiec:    Ciasto drożdżowe: *3 szklanki mąki pszennej *180 ml mleka *150g margaryny *6 żółtek (białka zostawić do masy makowej) *45 dag drożdży *6 łyżek cukru *1,5 łyżki oleju *pół łyżeczki soli *1,5 łyżki spirytusu *1 duże opakowanie cukru waniliowego   Masa makowa: *500g maku *250g cukru *100g rodzynek *50g orzechów włoskich *1 łyżka miodu *olejek migdałowy do smaku *cynamon do smaku *1 łyżka margaryny *skórka pomarańczowa   Można użyć masy makowej gotowej takiej z puszki. Ja własnie z takiej skorzystałam :)  Lukier: pół szklanki cukru pudru *2-3 łyżki gorącej wody   Wykonanie ciasta drożdżowego: 1. Drożdże rozpuścić z cukrem i mlekiem, odstawić na około 15 minut. 2. Dodać pozostałe składniki i wyrobić ciasto, dodając na koniec rozpuszczony tłuszcz. Odstawić do wyrośnięcia w ciepłe miejsce. Wykonanie masy makowej:  1. Mak zaparzyć w 500 ml wrzącej wody, odstawić do wystygnięcia, dwukrotnie zmielić. 2. Dodać pozostałe składniki .  3. Na końcu delikatnie wymieszać z ubitym białkiem, pozostałym z ciasta.   Ciasto podzielić wg uznania, rozwałkować na prostokątne placki, nałożyć masę makową. Zawinąć w posmarowany olejem papier do pieczenia, zostawiając około 3 cm po obu stronach. w formie tuby. Jesli ciasto jest zbyt klejące, podsypać mąką .  Pieczemy w temperaturze 180 - 190 stopni przez około 30-40 minut.  Ciasto polać lukrem, można posypać makiem lub płatkami migdałowymi. Smacznego :) Przepis pochodzi ze zbioru przepisów Dorotki - "Moje Wypieki". Dziękuję:) 