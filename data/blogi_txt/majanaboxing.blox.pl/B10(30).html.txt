Pomarańczowa babeczka, pachnąca, wilgotna, mięciutka. Oblana pomarańczowym lukrem. Posypana skórką pomarańczową i odrobiną startych migdałów. U mnie w kształcie serca, które z niej wycięłam by podarować mojemu Ukochanemu w Walentynki :). Smakowała bardzo, zarówno Dużemu jak i Małemu Chłopcu. Bardzo polecamy! Przepis pochodzi z pysznego bloga Charlotte, a niedawno przypomniała mi go także Aeliza.   Skladniki: *225 g drobnego cukru *100 g masła, miekkiego *skórka starta z jednej pomarańczy *150 ml mleka *200 g mąki pszennej *10 g proszku do pieczenia *6 białek jaj (200 ml) *szczypta soli Ponadto: *masło do wysmarowania formy *mielone migdały do wysypania formy Lukier: *100 g cukru pudru, przesianego *2 łyżki soku z pomarańczy *starta lub kandyzowana skórka z pomarańczy *mielone migdaly do posypania (niekoniecznie) Wykonanie:    Forme na babkę posmarowac masłem (ja robiłam w tortownicy 23cm średnicy)i wysypac mielonymi migdalami. Piekarnik nastawić na 180°C. Mąkę przesiać do miski razem z proszkiem do pieczenia. Masło utrzeć na puch, dodawać cukier stopniowo, cały czas miksujac. Dodac skórkę pomarańczową. Zmiksować. Cieniutkim strumieniem dolewać mleko, miksując. Wsypywać mąkę z proszkiem do pieczenia i za każdym dodaniem zmiksowac na jednolitą masę. Białka ubić na sztywną pianę dodając szczyptę soli. Ubite białka dodawać partiami do masy i mieszać bardzo delikatnie. Ciasto przełożyć do wcześniej przygotowanej formy.  Piec okolo 35 minut. Sprawdzić patyczkiem czy ciasto jest upieczone. Pozostawić około 5 minut w formie. Potem wyjąć z formy i ostudzić. Ja wycięłam specjalną formą serce. W międzyczasie przygotować lukier. Polać ostudzone ciasto, posypać świeżo startą skórką z pomarańczy lub kandyzowana. Można posypać mielonymi migdałami.  Smacznego:) 