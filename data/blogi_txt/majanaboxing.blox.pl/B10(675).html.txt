Zawsze smakowało mi to ciasto, czy to robione z kwaśnym porzeczkowym dżemem, czy też ze świeżymi owocami porzeczki. Ma w sobie tę kwaskową nutkę, którą uwielbiam. Nutkę porzeczki pachnącej latem, okrytej puchową pierzynką białka:) Tego pleśniaka upiekłam z okazji imienin Ukochanego, które ma w poniedziałek, ale ciasto zanosi jutro do pracy. :) Pleśniak został spróbowany przez Ukochanego, bardzo mu smakuje, a to mnie bardzo cieszy :) Przepis zapożyczyłam od Gani76 z bloga "My cuisine".  Składniki: *3 szklanki mąki krupczatki *5 jajek *1 i 1/2 szklanki cukru pudru *cukier waniliowy *2 łyżeczki proszku do pieczenia *kostka masła (20 dag) *2 łyżki kakao *2 słoiki kwaśnego dżemu lub kwaśne owoce (u mnie dżem z czarnej porzeczki)   Wykonanie: Z mąki, żółtek, masła, cukru waniliowego, 1/2 szklanki cukru pudru i proszku do pieczenia zagnieść ciasto. Podzielić je na 1/3 i 2/3.  Mniejszą część zagnieść z kakao. Całość ciasta schłodzić w lodówce. Jasne ciasto rozwałkować na blachę. Następnie wyłożyć na nie dżem. Ubić pianę z białek, dodać szklankę cukru pudru, zmiksować i rozłożyć na dżemie.  Ciemne ciasto zetrzeć na tarce o grubych oczkach i posypać na pianę z białek. Piec około 45 minut w 180 stopniach. Smacznego! :)  Dopisek 21.03.2008: Wlaśnie zauważyłam,że na zdjęciach ciasta widnieje conajmnie dziwna data. Zarówno ciasto jak i fotki robiłam wczoraj. Coś musiałam niechcąco poprzestawiać w aparacie :( 