Może najpierw zacznę od bajecznej kanapki. Nie, nie będzie przepisu ani zdjęcia, choć zdjęcie mogłoby być, ale go nie zrobiłam. W szkole mojego synka był konkurs, najmłodsze klasy przygotowywały bajeczną kanapkę. Dzień wcześniej zrobiliśmy projekt takiej kanapki. Wymyśliliśmy myszkę. Na przekrojonej bułce paryskiej, znalazła się sałata, ser,  szynka, oliwki, pomidorki, ogórki, papryczki zielona i czerwona. Wszystko odpowiednio pokroiliśmy i ułożyliśmy w taki sposób by powstała myszka, która miała nawet uszka, ogonek i wąsiki.  To była domowa wspólna próba :) Przygotowaliśmy następnie składniki do szkoły a w szkole dziecię wg projektu zrobiło swoją myszkową bajeczną kanapkę. :) Podał ją na tacy, którą ustroił liśćmi sałaty i koreczkami. Zajął zaszczytne drugie miejsce !:))) Bardzo, bardzo się cieszymy !:))) A teraz wyróżnienie, jakie otrzymałam od Szarlotka i Agatki: Dziewczyny, dziękuję Wam z całego serducha, jest mi bardzo, bardzo miło, dziękuję Kochane :*** Zgodnie z zasadami łańcuszka, powinnam odesłać go do kolejnych 10 blogów. Kochani, nie zrobię tego, wybaczcie...  Brałam udział już w kilku łańcuszkach, za każdym razem typowanie blogów sprawiało mi wielką trudność. Uwielbiam wszystkie Wasze blogi, jesteście niesamowici w tym co robicie. Czuć, że przemawia przez Was pasja, że to co robicie daje radość Wam i Waszym bliskim. To jest ważne także dla mnie, czerpię od Was inspirację, bez Waszych blogów nie byłoby mojego. Dziękuję Wszystkim ! 