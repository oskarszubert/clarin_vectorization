"Drożdżówka jest pyszna, ale zjadłbym coś naprawdę słodkiego, coś czekoladowego, z kremem, biszkoptem...." Hmmm, no i jak tu nie piec gdy słyszy się takie słowa ?;) Przedwczoraj zabrałam się za poszukiwanie przepisu i w końcu zdecydowałam, że zrobię to ciasto wg przepisu Evenki. Ciasto jest naprawdę bardzo słodkie czyli takie jakie ma być; czekoladowe, ze słodko pachnącą nutą kokosu, orzechów i toffi... Mmmmniammm... Zapraszam :)Składniki na ciasto:*1/4 szklanki kakao*1/2 szklanki gorącej wody*25dag masła lub margaryny*1 i 1/4 szklanki cukru*1 łyżeczka ekstraktu waniliowego*4 jajka*2 szklanki mąki*1 łyzeczka sody*szczypta soli*1 szklanka maślanki lub mleka kwaśnegoSkładniki na masę:*1 puszka mleka słodzonego skondensowanego*3 żółtka*12dag masła lub margaryny*1 łyżeczka ekstraktu waniliowego*1 i 1/3 szklanki wiórków kokosowych*1 szklanka siekanych orzechów włoskich (w przepisie są 'pecan', ale nie miałam, więc dałam włoskie)Wykonanie:Kakao wymieszać z wodą i odstawić do ostygnięcia. Miękkie masło utrzeć z cukrem, solą i wanilią na puszystą masę. Dodawać po jednym jajku (dobrze ubic po dodaniu każdego jajka). Mąkę wymieszać z sodą. Dodawać do utartej masy na przemian: mąkę, kakao rozpuszczone (może być jeszcze ciepłe) i maślankę ogrzaną do temperatury pokojowej. Ubijać tak długo, aż składniki dobrze się połączą. Gotowe ciasto podzielić na 3 części. Każdą część piec osobno w tortownicy ośrednicy 23 cm, wyłożonej papierem do pieczenia. Piec w temperaturze ok 180 stopni przez 25-30 minut. Wyjąć z piekarnika i wyłożyć na kratkę kuchenną. Zrobić masę: w garnuszku wymieszać mleko skondensowane, roztrzepane żółtka i masło. Podgrzewać na małym ogniu, mieszając ciągle az masa zgęstnieje. Od momentu zagotowania trwa to chwilkę. Zdjąć z ognia, dodać wanilię, wiórki kokosowe, posiekane orzechy i wymieszać. Lekko przestudzić masę i przekładać placki. Muszą być posmarowane 3 warstwy (łącznie z wierzchem ciasta). Smacznego :) 