Ostatnio jestem ze wszystkim spóźniona. Nie zdążyłam zrobić chlebka czosnkowego, który był propozycją do Weekendowej Piekarni. Chciałam, mimo, iż u mnie czosnek to w dużych ilościach tylko ja lubię;) Chlebek odłożyłam na później, może innym razem. Tygodnie mijają mi jak szalone. Czy Wy tez tak macie? Niedawno zastanawiałam się nad propozycją Anoushki do Weekendowej Cukierni #13 - nie zdążyłam, nie wyrobiłam się, ale kusi mnie to wypasione brownies, więc pewnie kiedyś się u mnie pojawi ;) Tym razem to Olciaky jest gospodynią kolejnej Weekendowej Cukierni i podała 2 ciekawe przepisy - na sernik z duszonymi jabłkami oraz rogaliki drożdżowe. Właściwie miałam się nie dołączać, ale nagle zachciało mi się sernika, ot tak, po prostu, siedząc w pracy o nim pomyślałam. Przyszłam do domku i go zrobiłam.  Pyszny jest, oj bardzo, taki aksamitny, pachnący, mokry no i z jabłkami i cynamonem! Bardzo nam smakuje, szczególnie mojemu Ukochanemu, który od razu poprosił o drugi kawałek :) Polecam serdecznie, a właścicielce Waniliowej Chmurki dziękuję za wspaniały przepis :)   Ciasto kruche:  *200 g mąki*2 łyżeczki kako*szczypta soli*50 g cukru *1 jajko*100g zimnego masła*100 g migdałów w płatkach (pominęłam)Masa serowa:*500 g twarogu *125 g cukru*50 g mąki ziemniacznej*4 jajka*2 łyżeczki skórki startej z cytryny*200 ml śmietanyPonadto:*5 winnych jabłek*4 łyżki miodu*sok 1/2 cytryny*1 łyżeczka cynamonu Wykonanie:1. Mąkę wymieszać z kakao, solą, cukrem i wysypać na stół. W pryzmie zrobić wgłębienie,do środka dodać jajko.Wokół rozłożyć kawałki zimnego masła.Wszystkie składniki posiekać nożem,tak by powstały grudki.Nastepnie całość wyrobić,z ciasta uformować kulę,zawinąć w folię aluminiową i wstawić na ok. 30 minut do lodówki.2. Piekarnik nagrzać do 180 stp. ( z termoobiegiem 160 stp.). Ciasto rozwałkować pomiędzy dwoma kawałkami pergaminu na kształt koła,zostawiając brzegi 3-4 cm większe niż wielkość tortownicy ( śr.26 cm). Tortownicę nasmarować tłuszczem i oprószyć migdałami w płatkach. Rozwałkowane ciasto umieścić w tortownicy na migdałach, używając wałka, po czym docisnąć i uformować brzeg. Moje zmiany: Nie wałkowałam ciasta, tylko wylepiłam nim dno i troszkę boki tortownicy o średnicy 23 cm wyłożonej papierem do pieczenia. 3. Masa serowa: twaróg zemleć,wymieszać z cukrem,mąką ziemniaczaną,jajkami i skórką z cytryny. Śmietanę ubić na sztywną pianę i dodać do masy,całość ostrożnie wymieszać. Wierzch ciasta wygładzić i piec ok. 60 minut w rozgrzanym piekarniku.4. W tym czasie obrać jabłka, wykroić z nich gniazda nasienne, miąższ pokroić w cząstki. Na patelni skarmelizować miód, dodać jabłka, całość podlać sokiem z cytryny i dusić ok. 3 minuty. Jabłka posypać cynamonem i rozłożyć równomiernie na cieście. Odczekać ,aż ciasto całowicie wystygnie. Chłodzić w lodówce przez 30 minut. Smacznego :) 