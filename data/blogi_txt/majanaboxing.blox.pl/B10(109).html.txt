Czy lubicie chałki? My tak, oj bardzo! Jestem wielbicielką drożdżowych wypieków. One tak pachną... Dawno nie robiłam chałki, a skusił mnie przepis Tatter na cudowną chałkę z makiem. Mmmm... Coś wspaniałego! Puszysta, miękka, cudownie pachnąca, idealna. Robiłam z połowy porcji i wyszła mi jedna duża chałka gigant. Bardzo polecam, a Pusi dziękuję za przepis :)) Składniki: *330g białej mąki pszennej wysokoglutenowej (dałam krupczatkę)*670g białej mąki pszennej chlebowej (dałam zwykłą)*55g cukru*75g żółtek*140g jajek*75g oleju*320g wody*19g soli*25g świeżych drożdży*3 czubate łyżeczki suchego maku *żółtko roztrzepane z łyżką wody Wykonanie: Składniki ciasta wymieszać w misce. Wyłożyć na stół i zagnieść dość ścisłe ciasto. Zostawić je w ciepłym miejscu na 2 godziny, odgazowując je delikatnie po 1 godzinie. Natepnie podzielć ciasto na 9 kawalków, ukształtować lekkie kule i zostawić je pod przykryciem na 15 minut. Z każdej kuli utoczyć wałek i zapleść z nich 3 warkocze (z 3 wałków każdy), który zostawić na na oliwionej blasze do wyrośnięcia na 1 1/2 godziny. Chałkę posmarować żółtkiem roztrzepanym z łyżką wody. Wsunąć do pieca o temp. 195 stopni i piec ok. 20 minut. Po 15 minutach wyjąć challah z pieca i raz jeszcze posmarować roztrzepanym żółtkiem. Smacznego :) 