Pieczeń z niespodzianką zobaczyłam na blogu Olgi Smile. Zachęcił mnie opis i smakowite zdjęcia, więc postanowiłam ją zrobić na święta. Pieczeń wyszła przepysznie, doskonale pasowała na świąteczny stół i smakowała nam wybornie! Niespodzianka w postaci białej kiełbaski w środku dodaje pieczeni świątecznego akcentu, a całość łączy się naprawdę pysznie :) Polecam, nie tylko na święta. Olgo,dziękuję za inspirację :)Składniki:*750g mielonego mięsa*3 białe kiełbasy parzone*1 duże jabłko*1 cebula*1 pęczek natki pietruszki*3 jajka*3 łyżki bułki tartej*2 łyżeczki soli*1 łyżeczka pieprzuWykonanie:Mięso mielone włożyć do miski. Jabłko obrać ze skórki, pociąć w niedużą kostkę i dodać do mięsa. Cebulę obrać, pociąć w kostkę i wraz z posiekaną natką pietruszki, rozbitymi jajkami, bułką tartą, solą i pieprzem dodać do mięsa. Całość dobrze wyrobić. Kiełbasę białą obrać ze skórki.Połowę mięsa przełożyć do formy wyłożonej folią aluminiową. Następnie ułożyć obok siebie dwie kiełbaski, trzecią przeciąć i uzupełnić na długość pozostałe.Przykryć drugą połową mięsa. Piec około 75 minut w temperaturze 180 stopni C.Smacznego :) 