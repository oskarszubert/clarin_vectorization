Nie mogłam się powstrzymać przed wykonaniem tego smakowitego deseru z ... czerwonymi porzeczkami :) Wyszedł pyszny! Tak sobie myślę, że należałoby spróbować tego deseru z różnymi owocami lata, jak na przykład z jagodami, malinami czy poziomkami, a może z czarnymi porzeczkami ... Mmmm... uwielbiam lato i jego owoce! :) Widzicie na zdjęciu te pesteczki porzeczkowe? Składniki : *250g świezych porzeczek czerwonych *5 łyżek cukru pudru *kilka pokruszonych ciastek owsianych np "Digestive" *500ml jogurtu naturalnego lub serka homogenizowanego.  Ja zrobiłam z serkiem Danio, aby deser był mniej kwaśny, polecam. Wykonanie: Porzeczki zmiksować razem z cukrem pudrem. Ciasteczka pokruszyć. Przygotować szklanki bądź pucharki. Do każdej nakładać po kilka łyżeczek musu porzeczkowego, na to kilka łyżek jogurtu bądź serka, posypać okruszkami z ciastek. Powtórzyć warstwy, tak by na górze były okruszki.  Smacznego :) 