Kupiłam młodego kalafiorka i zachciało mi się zrobić z niego zupkę. Spodobał mi się przepis na zupę kalafiorową z dodatkiem kalarepki, a znalazłam go na blogu Dagmary. Zupa jest delikatna, smaczna i prosta w przygotowaniu. Bardzo mi smakowała, lubię takie jedzonko. :)   Składniki: *40 dag skrzydła indyczego (ja dałam podwójną pierś z kurczaka) *1 mały kalafior (ok. 60 dag) *1 kalarepka *1-2 marchewki *1/3 pęczka koperku (nie dawałam) *1/3 pęczka natki pietruszki *150 ml śmietanki kremówki (zamieniłam na jogurt naturalny) *2 żółtka *2 litry wody *sól, pieprz do smaku Wykonanie: Mięso zalać w garnku 2 litrami wody i gotować około 30 minut. Kalarepke i marchew obrać, opłukać i zetrzeć na tarce o dużych oczkach. Kalafior umyć, podzielić na różyczki. Warzywa włożyć do garnka z mięsem i gotować około 20 minut. Posolić i posypać pieprzem do smaku. Pozostawić na ogniu jeszcze przez ok. 5 minut.  Wyjąć mięso, pokroić (w przypadku skrzydełka, oddzielić mięso od kości), wrzucić do zupy i ponownie zagotować. Zestawić z ognia, dodać śmietankę (u mnie jogurt) zmieszaną z żółtkami. Podawać posypaną świeżą natką pietruszki.  Smacznego :) 