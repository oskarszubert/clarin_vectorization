Ciasto drożdżowe zawsze jest pyszne! Czy zrobię drożdżówki czy placek z owocami, serem, zawsze nam smakuje :) Do kubeczka mleczka, kakao, kawy czy herbaty, smaczne, sycące, zdrowe. Mam problem z robieniem zdjęć, z odpowiednim oświetleniem, więc podczas sezonu jesienno - zimowego moje zdjęcia nie będą równie dobre jak te robione latem w pełnym słońcu. Po za tym moja drożdżówka chyba nie należy do fotogenicznych ;)Przepis na tę pyszną struclę zapożyczyłam od Agnieszki.Składniki:*600g mąki*5 dag drożdży*2 płaskie łyżki cukru*ok. 1 i pół szklanki ciepłego mleka*duża szczypta soli*1 jajko*2 żółtka*60g masłaSkładniki na masę serową:*400g sera zmielonego półtłustego (ja dałam oczywiście ten gotowy do wypieków i dałam nieco więcej)*2 żółtka*4-5 łyżek cukru pudruWykonanie:Do przesianej mąki dodac sól. Zrobić dołek w mące, wkruszyć drożdże, posypać cukrem i zalać 1/2 szkl. mleka. Posypać mąką i przykryć na 5 minut. Następnie dodać jajko, żółtka, resztę mleka i wyrobić ciasto. Stopić masło i dodać do ciasta, wyrobić miękkie i elastyczne ciasto. Odstawić je do wyrośnięcia na 10-15 minut. W tym czasie wymieszać ser z żółtkami i cukrem na jednolitą masę. Podrośnięte ciasto rozwałkować na prostokąt, lekko posmarować pozostałym białkiem i rozsmarować na nim ser. Zwinąć jak roladę i włożyć do formy wyłożonej folią aluminiową. Ja przecięłam roladę na pół i upiekłam dwie mniejsze. Wierzch ciasta można posmarować mlekiem i posypać kruszonką. Moja kruszonka to improwizacja, więc nie piszę na nią przepisu. Zagniotłam po prostu ok 50g masła z mąką i cukrem tak by przypominało to kruszonkę, dosypywałam mąki i wyszło. Wstawić przygotowaną struclę do nagrzanego do 180 stopni piekarnika i piec około 45 minut, aż będzie rumiana. Moja piekła się nieco dłużej, ale i tak jest blada:) Norma :)) Smacznego , jest pyszna! :) 