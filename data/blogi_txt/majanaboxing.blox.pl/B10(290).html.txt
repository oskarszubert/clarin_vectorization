Po obejrzeniu zaprzyjaźnionych blogów mnie również udzielił się karnawałowy nastrój pieczenia tradycyjnych zapustnych ciastek. Przygotowanie takich przysmaków w domu wymaga sporo czasu, trzeba też smażyć je na głębokim tłuszczu. Kiedy jednak ma się do pomocy małe, chętne rączki, żaden przepis nie jest taki straszny jak się wydaje ;)  Uśmiech na twarzy Ukochanego i Synka oraz widok kiedy zajadają faworki ze smakiem, sprawia, że mogłabym piec , piec, piec... i .... piec ! :)  Przepis na faworki zapożyczyłam od Evenki czyli Arabeski Waniliowej :) Składniki: *2 szklanki mąki *3 żółtka *4 łyżki śmietany *1 łyżka wody *sok z połówki cytryny *1 łyżka cukru pudru *szczypta soli Wykonanie :  Wszystkie składniki wymieszać i dokładnie wyrobić. Ciasto dobrze zbić wałkiem i odstawić na 20 minut. Rozwałkować bardzo cienko, pokroić w paski nożem i poprzecinać na mniejsze kawałki. W środku każdego z nich zrobić nacięcie i poprzewlekać końce raz lub dwa razy. Synek przewlekał, stąd takie kształty - jego fantazja :) Smażyć w gorącym oleju , aż się zrumienią. Wyłożyć na papierowy ręcznik do odsączenia i posypać cukrem pudrem. Smacznego !  Rączki, które chętnie pomagały: 