Bardzo smaczne placuszki, które pokazywała niedawno u siebie Milk_Chocolate.  Są naprawdę pyszne i takie puchate. W smaku wyraźnie czuć nutellę, co bardzo podobało się zwłaszcza mojemu synkowi. Robiłam z podwójnej porcji. Polecam :)   Składniki: *pół szklanki jogurtu naturalnego *2 czubate łyżki nutelli *1 jajko *1/3 łyżeczki proszku do pieczenia *4 czubate łyżki mąki pszennej *cukier puder do posypania   Wykonanie: Jogurt, jajko i nutellę wymieszać dokładnie. Dodać makę i proszek do pieczenia. Wymieszać. Nakładać małe porcje na rozgrzaną, lekko naoliwioną patelnię. Smażyć na rumiano z obu stron. Usmażone układać na ręczniku papierowym do odsączenia nadmiaru tłuszczu. Przed podaniem posypać cukrem pudrem. Najlepsze na ciepło. Smacznego :) 