Przyprawa piernikowa to nieodłączny element świątecznych przygotowań. Można ją oczywiście kupić i sama również z takiej korzystam (ale trzeba uważać na składniki - nigdy nie kupuję tej, która zawiera mąkę!). Jednak moc przyprawy piernikowej czuję najbardziej, kiedy zrobię ją sama. Przede wszystkim wiem, co zawiera, a do tego jest intensywnie aromatyczna. Moją przyprawę przygotowałam wzorując się na przepisie Kamili. Przyprawa do piernika to moja propozycja do VII Festiwalu Pierniczków.    Składniki: *10 g czarnego pieprzu*50 g cynamonu*50 g kardamonu*15 g goździków*15 g mielonego imbiru*10 g ziela angielskiego*10 g gałki muszkatołowej*4 g ziaren kolendry*1 liść laurowy*2 gwiazdki anyżu*4 g nasion kopru włoskiego (pominęłam)   Wykonanie:Wszystkie składniki zmielić w młynku do kawy lub utłuc w moździerzu. Przetrzeć przez sitko i dokładnie wymieszać. Przyprawę przechowywać w szczelnie zamkniętym pojemniku. 