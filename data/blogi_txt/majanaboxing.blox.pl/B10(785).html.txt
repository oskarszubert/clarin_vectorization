Święta już niedługo, ale ja troszeczkę odbiegłam od tego tematu, gdyż upiekłam coś innego - mniej świątecznego. Jest to sernik czekoladowy z cynamonem. To kolejny wypiek dla wielbicieli cynamonu i serników :) Wzorowałam się na przepisie Dorotus, lecz troszeczkę go zmieniłam z tego powodu,że miałam akurat gotowy do wypieków twaróg czekoladowy. Sernik jest mokry, słodki, smaczny. Cynamon nadaje mu ciekawą nutę zapachową i smakową. Jak dla mnie i Ukochanego to ciacho jest super ! :)Składniki na ciasto:*10 dag masła*20 dag ciasteczek digestive bez czekolady *1 opakowanie cukru waniliowego (16g)*1 łyżeczka cynamonuSkładniki na masę serową:*80 dag zmielonego twarogu (ja dałam gotowy do wypieków: 50dag białego i 30dag czekoladowego) *20 dag cukru*4 jajka*2 łyżki soku z cytrynyWykonanie:Ciasteczka połamać i zmiksować w blenderze. Połączyć z roztopionym i schłodzonym masłem. Dodać cukier waniliowy, cynamon i wymieszać. Tak powstałą masą wyłożyć dno tortownicy (uprzednio wyłożonej folią aluminiową) i schłodzić w lodówce na czas przygotowania masy twarogowej.Twaróg utrzeć z żółtkami i cukrem. Następnie wymieszać z ubitą pianą z białek, na końcu dodać sok z cytryny. Masę twarogową wyłożyć na spód ciasteczkowy i wyrównać powierzchnię. Piec około 1 godziny w temperaturze 150-160 stopni. Po ostudzeniu można posypać cynamonem :)Smacznego :) 