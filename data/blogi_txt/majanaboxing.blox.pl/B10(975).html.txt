Zadaniem numer 4 w Weekendowej Piekarni po godzinach jest firmowy chlebek TPM czyli Tatter, Polki i Margot :) Upiekłam go dość spontanicznie, bo akurat nie planowałam pieczenia chleba w ten weekend. U mnie właśnie najczęściej tak się wszystko odbywa, bardzo spontanicznie, pod wpływem chwili. Wyjęłam zakwas, dokarmiłam i stwierdziłam, że byłoby miło coś z niego upiec i tak oto powstał mój pyszny sobotni chlebek:) Bochenek jest troszkę niekształtny, ale co tam ;)  Składniki:   *200g zakwasu żytniego razowego (100% hydracji) *290g wody *400g białej pszennej mąki chlebowej *100g pszennej mąki razowej *1/2 łyżeczki drożdży instant (opcjonalnie) *12g soli Wykonanie: Zakwas wymieszać z mąka i wodą (ew. drożdżami). Zostawić na 20 minut. Następnie dodać sól i zagnieść gładkie, delikatnie lepkie ciasto. Zostawić do wyrośnięcia na 2 godziny w temp 24 C, składając ciasto raz po godzinie.  Ukształtować okrągły bochenek i złączeniem w górę włożyć do koszyka. Kosz wsunąć do dużej foliowej torby. Zostawić do ostatniej fermentacji, która powinna zając ok. 1 1/2 godziny.  Piec z kamieniem rozgrzać do 250C. Nacięty bochenek wsunąć do naparowanego pieca i piec z parą przez 10 minut. Temperaturę pieca zmniejszyć do 230C i piec jeszcze 25 minut.Nie piekłam z parą. Chleb przed pieczeniem posmarowałam wodą.  Przed pokrojeniem chleb należy dobrze wystudzić.  Smacznego :) 