Trwa właśnie Naleśnikowy Tydzień, więc kolejną moją propozycją naleśnikowego dania są te pyszne placuszki owsiane z przepisu Dorotuś. Polubiliśmy ostatnimi czasy wszelkie odmiany pancakesów i bardzo często robię je na piątkowe, słodkie obiadki. To już taka u mnie tradycja ;) Te placuszki są również bardzo pyszne, świetnie się je robi i jeszcze lepiej i szybciej zjada z ulubionym dżemem, konfiturą czy miodem. Składniki na około 25 placków:*2 szklanki płatków owsianych (Dorotuś sugeruje aby nie były to błyskawiczne,ale ja miałam tylko takie i z nich zrobiłam)*2,5 szklanki maślanki*2 duże jajka*60g rozpuszczonego masła*pół szklanki mąki (czasami trzeba dać trochę więcej)*2 łyżki cukru*1 łyżeczka proszku do pieczenia*1 łyżeczka sody oczyszczonej*szczypta soliWykonanie:Płatki owsiane wymieszać z maślanką i odstawić na 15-30 minut. Po tym czasie dodać jajka, rozpuszczone masło i dobrze wymieszać. Dodać pozostałe składniki, delikatnie wymieszać, odstawić na 10 minut by ciasto odpoczęło (lekko się w tym czasie napuszy).Smażyć na średnim ogniu nalewając nie za grube placki, ponieważ rumienią się szybko i mogą 'nie dojść' w środku. Najlepiej smażyć bez dodatku tłuszczu. Podawać z konfiturką, syropem klonowym, miodem lub z czym tylko się lubi:)Smacznego :) 