Dziś Walentynki - Święto Zakochanych, wszędzie serduszka, słodkie misie, lizaki, czekoladki, wiersze, kartki i miłosne wyznania, a także ciasteczka w kształcie serc. Na przykład takie jak nasze, maślane, według receptury z książki Przepisy Mikołajka. Te pyszne ciasteczka robił mój synek, ja tylko troszkę mu pomagałam. :)    Składniki: *250g mąki *125g miękkiego masła *125g cukru *1 jajko *1 łyżeczka cynamonu Wykonanie: Mąkę, cukier, cynamon wsypać do miski. Wymieszać rękami i zrobić dołek, do którego wbić jajko. Dodać masło. Ugniatać rękami, aż otrzymamy zwartą kulę ciasta. Odstawić ciasto na 30 minut w chłodne miejsce.  Włączyć piekarnik i nagrzać do 180 stopni C. Blachę wyłożyć papierem do pieczenia. Blat oprószyć mąką, rozwałkować ciasto. Wykrajać ciasteczka dowolnymi foremkami i układać wycięte ciastka na papierze tak, by się nie stykały. Piec je około 10-15 minut (nam wystarczyło 10-12 minut). Ciasteczka po ostudzeniu udekorować jadalnymi gwiazdkami, kulkami, kolorową posypką albo polukrować np. na czerwono. :) Smacznego :) 