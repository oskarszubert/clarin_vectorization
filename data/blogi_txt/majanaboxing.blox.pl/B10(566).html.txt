Jakiś czas temu Monika i Basia pokazały wspaniały trunek - nalewkę na suszonych owocach inspirowaną wiśniową nalewką z suszonymi figami i śliwkami z Cafe Camelot w Krakowie. Postanowiłam także ją zrobić, zwłaszcza, że Moniś podesłała mi wędzone węgierki z myślą własnie o tej nalewce. Latem zaś miałam okazję spacerować wraz z Atinką po Krakowie i na własne oczy ujrzeć zakątek, w jakim mieści się Camelot. Nalewkę nastawiłam już jakiś czas temu, dojrzewała sobie spokojnie i teraz jest bardzo pyszna. Z suszonymi owocami można eksperymentować dowolnie, wrzucić co aktualnie macie i tak na pewno wyjdzie smaczna.  Bardzo polecam! A moją nalewkę dodaję do akcji Cudawianki Świąteczne Prezenty 2012.  Owoce, np.:*100 g suszonych wiśni*100 g suszonych śliwek*100 g suszonych fig*50 g suszonej czarnej porzeczki (u mnie czerwona)*50 g kandyzowanej skórki cytrynowej*50 g kandyzowanej skórki pomarańczowej*25 g suszonych owoców dzikiej róży (pominęłam)*25 g suszonych jabłek*25 g suszonych gruszek *garść jasnych rodzynek*garść suszonych jagód z nalewki (u mnie żurawina)*garść orzechów włoskich*1 wędzona węgierka (wrzuciłam 2)  Przyprawy:*1/3 laski wanilii*3 listki laurowe*13 ziarenek czerwonego pieprzu*5 ziarenek czarnego pieprzu*3 kardamony +750 ml wódki 40% +250 g cukru   Wykonanie: Owoce i przyprawy (lekko rozgniecione) wrzucić do dużego słoja, zalać wódką, odstawić na 14 dni. Po tym czasie zlać pierwszy nalew (delikatnie wyciskając owoce), owoce zasypać cukrem, odstawić na kolejne 10 dni. Co 2-3 dni zawartość słoika mieszać. Zlać otrzymany syrop, połączyć z pierwszym nalewem, odstawić do sklarowania.  Pycha! Polecam:) 