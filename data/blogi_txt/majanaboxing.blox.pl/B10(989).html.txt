Serniki nie znudzą nam się nigdy. Można je piec na tyle sposobów, z różnymi owocami i zawsze są bardzo pyszne. Tym razem sernik, który wypatrzyłam u Natalki. Kremowy, waniliowy, z truskawkami i kremem zrobionym z truskawek i czekolady. Bardzo mnie kusił, po prostu musiałam go upiec:). Bardzo polecam, przepyszny! Teraz myślę nad kolejnym sernikiem ;). Dzisiejszy wpis dodaję do akcji Fuchsi - Serniki 2012.        Składniki na ciasteczkowy spód:*100 g herbatników pełnoziarnistych*3 łyżki masła*50 g gorzkiej czekolady﻿﻿﻿﻿Herbatniki zmiksować, by przypominały piasek. Masło i czekoladę rozpuścić, dokładnie wymieszać z ciasteczkami. Tortownicę (22 cm) wyłożyć papierem do pieczenia, przesypać masę ciasteczkową i rozprowadzić ją dokładnie po dnie.Składniki na sernik waniliowy:*1000 g twarogu (trzykrotnie zmielonego lub gotowego sernikowego dobrej jakości)*puszka słodzonego mleka skondensowanego (530 g)*4 jajka*4 łyżki ekstraktu z wanilii*2 czubate łyżki waniliowego proszku budyniowego (lub mąki ziemniaczanej)Wszystkie składniki krótko zmiksować, tylko do połączenia składników. Przelać na przygotowany spód.Piec około 60-75 minut w temperaturze 150 stopni (grzanie z góry i dołu). Na dole piekarnika postawić płaskie naczynie wypełnione wrzątkiem. Przestudzić w uchylonym piekarniku. Następnie schłodzić kilka godzin w lodówce.Składniki na krem truskawkowy:*200 g truskawek*200 g białej czekolady (u mnie:100g białej + 50g mlecznej)*ew. łyżka soku z cytryny + łyżka octu balsamicznegododatkowo*truskawki do przybrania Truskawki zmiksować w blenderze. Przelać do garnuszka i podgrzać aż do zagotowania. W tym czasie posiekać białą czekoladę. Zagotowany mus zdjąć z ognia i dodać czekoladę, sok cytrynowy i ocet balsamiczny. Mieszać do momentu, aż czekolada całkowicie się rozpuści a krem będzie gładki. Delikatnie przestudzić i przełożyć na zimny sernik. Przechowywać w lodówce.Krem można przygotować też mieszając truskawki z mascarpone lub z odrobiną galaretki.Wyjąć z lodówki około 15 minut przed podaniem, udekorować połówkami truskawek. Smacznego! 