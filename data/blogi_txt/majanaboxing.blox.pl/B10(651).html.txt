Biorąc udział w Festiwalu Pierniczków upiekłam dziś razem z Synusiem piernik z powidłami wg przepisu mojej Mamy. Uwielbiam zapach piernika, zapach przyprawy... Właśnie taki zapach roznosił się dziś w naszym domku, cudowny, korzenny aromat zwiastujący cudowny czas jakim są Święta Bożego Narodzenia.      Składniki:  *4 szklanki mąki *25 dag margaryny *2 szklanki cukru *2 jaja *1 słoik powideł lub dźemu śliwkowego (polecam powidła) *3-4 łyżeczki kakao *2 opakowania przyprawy piernikowej lub zmielone przyprawy *2 szklanki mleka *2 łyżeczki sody oczyszczonej *2 łyżki miodu *można dodać orzechy, rodzynki Dodatkowo ewentualnie do przełożenia piernika: powidła śliwkowe (nie trzeba go przekładać, jak kto lubi;) ). Wykonanie: Margarynę rozpuścić i ostudzić. Mąkę przesiać. Jaja utrzeć z cukrem i przyprawą piernikową.  Stopniowo dodawać wszystkie składniki (również powidła), dokładnie ucierając. Gotowe ciasto wlać do formy. Piec około 50-60 minut w ciepłym piekarniku (temperatura -około 180 stopni). Piernik po kilku dniach przechowywania można przełożyć dodatkowo powidłami śliwkowymi. Smacznego:) 