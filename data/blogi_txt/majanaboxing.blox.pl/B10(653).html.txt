Jagodowego szaleństwa ciąg dalszy! Uwielbiam cieszyć się sezonowymi owocami. One są tak krótko, więc chętnie z nich korzystam. Nie zjeść w lipcu pierogów z jagodami czy jagodzianek (też się tu pojawią!) to grzech ;). Zatem dziś zapraszam na pyszne pierogi z przepisu Liski. Ciasto jest cienkie i mięciutkie, pierogi smakują wybornie! Przepis bierze udział w 5 edycji Jagodowo Nam! Olcika.    Składniki na ciasto (z tych proporcji wyszło mi 35 pierogów):*300 g mąki*ok. 200 ml ciepłej, przegotowanej wody (wodę dolewamy do ciasta stopniowo)Składniki na nadzienie:*ok. 300 g jagód*ok. 1 płaskiej łyżki cukru*łyżeczka esencji waniliowejDo podania:*jogurt naturalny lub ubita śmietana*miód akacjowy lub cukier   Wykonanie:Na środku blatu usypać kopczyk z mąki, następnie wlewając powoli wodę, zagnieść miękkie ciasto, które nie powinno kleić się do rąk. Przełożyć do miski, przykryć wilgotną ściereczką, by nie wysychało.Jagody wymieszać z cukrem i wanilią.Ciasto rozwałkować cienko i szklanką wykrawać kółka. Na każdy placuszek położyć farsz - im więcej, tym lepiej, byle pierogi można było łatwo zlepić. Jeśli chcemy, do lepienia pierogów można wykorzystać specjalną foremkę.Ułożyć na stolnicy delikatnie obsypanej mąką.W dużym garnku zagotować wodę z solą. Wrzucać po kilka pierogów i gotować kilka minut - w zależności od wielkości pieroga i grubości ciasta, zajmie to maksymalnie 5 minut. Podawać polane jogurtem, posypane cukrem lub polane miodem.  Smacznego :) 