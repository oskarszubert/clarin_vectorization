Moją trzecią propozycją do akcji Różowy Tydzień jest tym razem coś niesłodkiego. Pyszny łosoś pod kołderką z warzyw i serka. To taka kombinacja różnych przepisów, a podsunęła mi ją pod nos znajoma. Na swoje potrzeby i gust trochę ją pozmieniałam, robiłam także z mniejszej porcji. Bardzo mi smakowała taka rybka, synkowi także. On oczywiście wyjadał rybkę spod warzyw ;) Składniki na 4 osoby (ja zmniejszyłam ilość składników): *4 szt marchewki *1 szt korzenia pietruszki *pół sztuki selera *1 szt pora *4 sztuki ryb (ja dałam łososia, ale można zrobić z pstrągiem) *masło do duszenia (u mnie oliwa) *sól *pieprz *przyprawa do ryb do smaku   Składniki na sos: *1 duża śmietana (u mnie jogurt) *2 łyżeczki mąki (pominęłam) *pieprz, sól *trochę sera startego na tarce (u mnie twaróg)   Wykonanie: Zetrzeć na tarce warzywa, doprawić solą,pieprzem, dusić na maśle około 20 minut.  Podsmażyć lekko rybę, do smaku posypać przyprawą do ryb. W naczyniu żaroodpornym układać warstwami - warzywa, ryba, warzywa (u mnie tylko jedna warstwa). Piec ok. 25 minut w temperaturze 180 stopni C. Zrobić sos: śmietanę wymieszać z 2 łyżeczkami mąki, pieprzem i solą. Zetrzeć na tarce trochę sera i wymieszać z sosem. Polać zapiekankę po wierzchu sosem i zapiekać jeszcze 10 minut. Smacznego :) 