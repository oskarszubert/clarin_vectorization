Bardzo rzadko jadam kuskus. Kiedyś kupiłam opakowanie i tak sobie stało. Postanowiłam je jakoś wykorzystać i zrobić sałatkę. Przygotowałam pieczone na patelni grillowej: paprykę czerwoną, cukinię oraz pieczarki. Doprawiłam, połączyłam z kuskusem, a do tego wpadł jeszcze zakopiański oscypek. Wyszło całkiem smacznie i sycąco. :)     Składniki: *1 niepełna szklanka kaszki kuskus *1/2 papryki czerwonej *3 duże pieczarki *1 mała cukinia *1 ząbek czosnku *125g oscypka *sól, pieprz do smaku *szczypta przyprawy włoskiej *oliwa   Wykonanie: Na patelni grilowej, na niewielkiej ilości oliwy podsmażyć czosnek, dodać pokrojoną w kostkę cukinię, paprykę i pieczarki. Przyprawić według uznania (sól, pieprz, ulubione przyprawy). Na koniec grillowania dodać oscypka, by troszkę się rozpuścił. Kuskus przygotować zgodnie z zaleceniami na opakowaniu. Połączyć w misce razem z warzywami. Smacznego :) 