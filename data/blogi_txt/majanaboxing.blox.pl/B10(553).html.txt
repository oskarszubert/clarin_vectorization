Mój synek jeszcze w zeszłym roku miał chęć na upieczenie murzynka. Znalazł w internecie przepis, który mu się spodobał i upiekł ciasto. Było pyszne, wilgotne, bardzo szybko znikało. Przepis ze strony Wizaz, wykonanie mojego Synka, zdjęcia ja. Polecamy, bo dobre, robi się je prosto, szybko i na pewno będzie powtórka. :)    Składniki: *1,5 szklanki mąki *1 kostka masła (200g)  *3 łyżki kakao *1 łyżka Nutelli   *7 łyżek wody   *1,5 szklanki cukru   *3 jajka   *3 łyżeczki proszku do pieczenia Wykonanie:W garnku, na niewielkim ogniu rozpuścić masło, cukier, wodę, kakao i nutellę. Zagotować. Odlać 3/4 szklanki na polewę, a resztę lekko wystudzić.Żółtka oddzielić od białek. Do jednej miski wbić żółtka, dodać mąkę, proszek do pieczenia i przestudzoną masę kakaową. Dokładnie wymieszać. W drugiej misce ubić na sztywno białka. Dodać je do ciasta i delikatnie wymieszać. Małą keksówkę wysmarować masłem i posypać mąką lub wyłożyć papierem do pieczenia. Przygotowane ciasto przelać do formy, wstawić do piekarnika nagrzanego do 180 stopni C i piec około 40 minut. Gdy ciasto przestygnie polać polewą.  Smacznego :) 