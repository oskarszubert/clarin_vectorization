Najpyszniejsza sałatka na świecie! Zawiera to co lubię - pomidorki, mozzarellę i aromatyczną bazylię. Tą sałatką mogę zajadać się codziennie i nigdy mi się nie znudzi. Smakuje ona także mojemu synkowi,ale w wersji bez bazylii. Niestety jeszcze nie przekonałam go do bazylii, ale myślę, że to tylko kwestia czasu ... :)  Sałatka caprese jak wiadomo to włoska sałatka, więc swoją dzisiejszą propozycją dołączam do Podróży z Widelcem po Europie wraz z blogiem Ireny i Andrzeja. Poza tym sałatka zawiera pyszne, soczyste, czerwone pomidorki pachnące słońcem, więc pasuje także do Pomidorkowej Akcji Olgi .   Składniki: *1 soczysty czerwony pomidor *1 kulka sera mozzarella *kilka listków świeżej bazylii *oliwa extra vergine *świeżo zmielony pieprz i sól   Wykonanie: Pomidory i mozzarellę pokroić na plastry o grubości 6mm. Na płaskim półmisku, talerzyku ułożyć na przemian plasterki pomidorków z plastrami sera. Doprawić do smaku solą, pieprzem, udekorować listkami bazylii i pokropić oliwą. Można dodatkowo posypać sałatkę suszonym oregano, będzie jeszcze smaczniejsza . Smacznego :) 