Dziś zapraszam na pulchny, miękki, wilgotny i pachnący przyprawami piernik z dodatkiem piwa. Piernik można zrobić bezpośrednio przed świętami, ponieważ nie wymaga leżakowania. Pyszny i prosty do zrobienia, czego chcieć więcej? :). Bardzo polecam! Przepis z blogu Ani - Na Miotle. Piernik oczywiście bierze udział w pachnącym VI Festiwalu Pierniczków. :) Składniki: *400 g mąki*1 łyżeczka sody*100 g masła*30 g cukru pudru*3 jajka*170 g cukru*170 g miodu*1/2 szklanki jasnego piwa*2 łyżeczki przyprawy do pierników (polecam taką własnej roboty)Wykonanie: Miód podgrzać na małym ogniu. Dodać cukier. Mieszać ogrzewając, aż cukier się rozpuści. Nie doprowadzać do zagotowania, podgrzać tylko tyle, aby rozpuścić cukier. Żółtka utrzeć z cukrem pudrem i masłem. Białka ubić na sztywną pianę. Mąkę przesiać z sodą i przyprawą piernikową.  Do masy żółtkowej dodać letni miód, mąkę z przyprawami i gdy składniki się połączą dodać piwo. Wymieszać, aż ciasto będzie gładkie. Do ciasta dodać pianę z białek i delikatnie wymieszać łyżką.Ciasto przelać do wąskiej keksówki. Ja piekłam w keksówce o długości 24 cm. Ciasto powinno sięgać najwyżej do 3/4 wysokości, bo dosyć mocno wyrasta. Piec w temperaturze 170 – 180 stopni C. Sprawdzić patyczkiem czy piernik jest upieczony.  Smacznego:) 