Vanilkové rohlíčky chodziły za mną od dawna, zobaczyłam je u Basi już ponad rok temu. Ostatnie mailowanie z Morelkami sprawiło, że po prostu musiałam je w końcu zrobić i skosztować tych maleństw. To takie rogaliczki na jeden kęs, ale takie smaczne, że nie można się od nich oderwać!. Robiłam wg przepisu Marie Janků-Sandtnerové z 1924 roku, który podała u siebie Basia i u niej możecie dowiedzieć się więcej o tych czeskich ciasteczkach. Od siebie dodam, że są przepyszne! Kruche, rozpływające się w ustach ciastko pachnące wanilią i migdałami. Mniam:)   Składniki na ok. 50 sztuk: *150g mąki*20g cukru pudru*100g masła*szczypta zmielonej wanilii (dałam miąższ z 1 laski wanilii)*skórka otarta z cytryny*50g mielonych migdalów (można dać zmielone orzechy)*1 żółtko*cukier puder z cukrem z prawdziwa wanilia do obtoczenia rogalikow Wykonanie: Mąkę wymieszać z cukrem, szczyptą skórki cytrynowej, mieloną wanilią i mielonymi migdałami. Dodać pokrojone w kostkę chłodne masł, żółtko. Delikatnie wyrobić ciasto i odstawić w chłodne miejsce na 15 minut. Nastepnie z ciasta uformować długi a cienki wałek, odkrajać kawałeczki takiej samej dlugości, formować rogaliki. Piec w temp. 175 st. C do koloru bladego złota, okolo 10 minut.Smacznego !:) 