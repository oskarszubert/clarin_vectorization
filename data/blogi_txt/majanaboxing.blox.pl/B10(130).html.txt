Gospodyni #21 wydania Weekendowej Piekarni Margot zaproponowała chlebek z dodatkiem selera i sezamu. Po raz drugi dopiero biorę udział we wspólnym weekendowym pieczeniu. Bardzo się cieszę, że zdecydowałam się upiec ten chlebek, bo jest naprawdę pyszny. Jest jednak lekko oszukany, gdyż nie dodałam selera. Margot i Atinka napisały, że seler jest wyczuwalny w smaku, ja go bardzo lubię, ale reszta rodzinki już nie, a nie chciałam sama zjadać całego bochenka ;) Chlebek wyszedł mi mało kształtny, muszę nad tym jeszcze sporo popracować, ale i tak jestem z niego bardzo zadowolona :)Składniki na 1 bochenek (1kg):*20g drożdży*350g maślanki*12g soli*250g mąki pszennej typ 550*250g mąki pszennej z pełnego przemiału typ 2000 (nie miałam, więc dałam żytnią typ 720)*20g masła*200g selera, obranego i startego na wióry (pominęłam)*50g sezamu, uprażonego*jajko do posmarowania, sezam do posypaniaWykonanie:Sezam uprażyć na suchej patelni. W maślance rozpuścić drożdże, dodać mąkę i zagnieść ciasto. Margot sugeruje, by zagniatać na najmniejszym poziomie robota, ja robiłam ręcznie. Po 5 minutowym wyrabianiu dodać sezam, seler, sól oraz masło pokrojone w płatki. Wyrabiać następne 5 minut na szybszym poziomie robota.Ciasto powinno być elastyczne. Włożyć je do miski posmarowanej olejem i włożyć do torby foliowej. Zostawić na 1 godzinę, aż podwoi objętość. Ciasto lekko odgazować i ukształtować kulisty bochenek, ułożyć na blasze wyłożonej papierem do pieczenia, posmarować roztrzepanym jajkiem i posypać sezamem. Odstawić na 20-30 minut do wyrośnięcia. W tym czasie nagrzać piekarnik do 220 stopni C. Naciąć chleb wg własnego uznania i piec z parą (2-3 psiknięcia na ścianki piekarnika w pierwszych chwilach pieczenia) 20 minut w 220 stopniach C. Następnie zmniejszyć do 200 stopni C i piec 20 minut. Ponownie zmniejszyć temperaturę do 180 stopni C i piec dalsze 20 minut. W sumie chleb powinien piec się 60 minut. Ja piekłam bez psikania wodą. Mój chlebek piekł się nieco ponad 60 minut.Ostudzić chlebek.Smacznego :) 