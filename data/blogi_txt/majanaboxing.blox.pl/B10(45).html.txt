Szukając przepisu na ciasto z wykorzystaniem bananów, które wołają z lodówki : zjedz mnie!, znalazłam ten przepis na blogu Atinki. Oryginalnie jest to przepis Nigelli Lawson. Proste, aromatyczne, wilgotne i pyszne ciasto. Zamieniłam tylko żurawinę na suszoną morelę, która również doskonale dogadała się z czekoladą i bananami. Ciasto troszkę zapadło mi się do środka jak widać, ale jakoś nie przejęliśmy się tym ;) ﻿﻿﻿﻿﻿﻿﻿ Składniki na formę 10 x 30:*150 g rozpuszczonego masła*175 g mąki*150 g miałkiego cukru (dałam jasny trzcinowy)*2 jajka*½ łyżeczki sody*2 płaskie łyżeczki proszku do pieczenia*4 niewielkie banany, rozgniecione (u mnie dwa większe)*tabliczka posiekanej, mlecznej czekolady (100 g)*garść posiekanych orzechów laskowych (można dać włoskie)*100 g suszonych żurawin (dałam posiekaną suszoną morelę), namoczonych w dowolnym alkoholu Wykonanie: Masło utrzeć z cukrem, aż powstanie gęsta emulsja. Dodawać pojedynczo jajka, rozgniecione banany, orzechy, czekoladę i żurawiny. W osobnej misce wymieszać starannie mąkę z proszkiem do pieczenia i sodą. Dodać tą mieszaninę do masy maślano - jajecznej, mieszać do połączenia składników.Piec w temperaturze 170°C, przez około 45 - 55 minut (do tzw. suchego patyczka). 