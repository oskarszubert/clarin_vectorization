Proste, fantastyczne, wilgotne owocowe ciasto z dodatkiem maślanki. Wspaniałe w tak gorące letnie dni. Można je zrobić z przeróżnymi owocami. Ja wybrałam śliwki, natomiast w przepisie oryginalnym, który znalazłam na blogu Szkrabeki, były banany i jagody.Ciasto jest  tak łatwe w wykonaniu jak muffinki, a przy swej  prostocie tak doskonałe ! Pycha! :)Składniki:*1 szklanka maślanki*1 szklanka cukru*2,5 szklanki mąki*3 jajka*3 łyżeczki proszku do pieczenia*1/2 szklanki oleju*1 opakowanie cukru waniliowego*dowolne owoce - u mnie śliwki (tak "na oko") Składniki na kruszonkę:*125g masła lub margaryny*resztę zrobiłam tak jak Szkrabeka - dodałam tyle mąki, tyle cukru i tyle wiórków kokosowych by powstała kruszonka :) Jak było za mało to dosypałam :)Wykonanie:Wszystkie składniki na ciasto wrzucic do miski, wymieszać do połączenia się składników  (tak jak przy robieniu muffinek). Przygotowaną masę wylać na dużą , prostokątną blachę wysmarowaną tłuszczem i wysypaną mąką. Na wierzchu ułożyc wydrylowane połówki śliwek, ilość dowolna, ale trzeba uważać aby nie było ich za dużo, by nie wyszedł zakalec. Następnie posypać przygotowaną kruszonką. Piec w temperaturze 170 stopni przez około 30 minut. Ja pieklam troszkę dłużej, ponieważ mój piekarnik grzeje tylko od spodu. Smacznego :) 