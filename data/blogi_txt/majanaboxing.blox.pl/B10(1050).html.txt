Niech magiczna moc Wigilijnego WieczoruPrzyniesie Wam spokój i radość. Niech każda chwila Świąt Bożego NarodzeniaŻyje własnym pięknem, A Nowy Rok obdaruje WasPomyślnością i szczęściem.Najpiękniejszych Świąt Bożego Narodzenia  życzy Madzia z rodziną.         Pierniczki z Norymbergi - pieczone na opłatkach (dziękuję Aluś:*), mięciutkie, migdałowo-orzechowe z dodatkiem masy marcepanowej. Bardzo, bardzo pyszne! Przepis z Moich Wypieków. Mam jeszcze niespodziankę - już niedługo, w Nowym Roku pojawi się u mnie konkurs! :)     Składniki na 20 dużych pierniczków (9 cm średnicy):*150 g miałkiego brązowego cukru*50 g płynnego miodu*120 g białka (z 3-4 jajek, zależy od ich wielkości)*250 g zmielonych migdałów,*50 g posiekanych orzechów laskowych, podpieczonych na suchej patelni*20 g mąki pszennej*20 g przyprawy korzennej do pierników (dałam domową)*10 g proszku do pieczenia*50 g masy marcepanowej, startej na tarce (dałam domową)*25 g kandyzowanej skórki pomarańczowej, drobno posiekanej*25 g kandyzowanej skórki cytrynowej, drobno posiekanej (dałam startą skórkę z 1 cytryny)Ponadto:*20 opłatków do pierniczków o średnicy 9 cm (można użyć wafli)*60 migdałów bez skórki, do dekoracjiWykonanie: W naczyniu wymieszać białka (wcześniej nie należy ich ubijać) z miodem i cukrem, do połączenia. Dodać zmielone migdały, posiekane orzechy, mąkę pszenną, przyprawy korzenne, proszek do pieczenia, masę marcepanową, kandyzowane skórki z pomarańczy i cytryny. Dobrze wymieszać, do połączenia (można mikserem). Powstałe ciasto powinno mieć konsystencję pasty. Jeśli ciasto jest zbyt rzadkie należy dodać niedużo zmielonych migdałów lub mąki, jeśli zbyt gęste - odrobinę białka.Na blachy do pieczenia wyłożyć opłatki. Na opłatki wyłożyć ciasto o grubości około 1.2 - 1.5 cm, pozostawiając 1 cm od brzegu opłatka wolny (pierniczek podczas pieczenia będzie rósł, u mnie nie przykrył opłatka). W każdy pierniczek wcisnąć 3 migdały. Blaszki pozostawić w temperaturze pokojowej na 24 godziny (nie przykrywając niczym), pierniczki powinny przeschnąć. Po tym czasie piec w temperaturze 180 - 190ºC przez około 12 - 15 minut do zbrązowienia (nie za długo, by pierniczki nie były gorzkie). Podczas pieczenia 2 lub 3 razy otwierać piekarnik by wypuścić parę wodną. Po upieczeniu pierniczki będą bardzo miękkie. Pozostawić je do przestudzenia na blaszce, następnie przenieść na kratkę. Wystudzone polukrować.Lukier:*1 szklanka cukru pudru*3 łyżki gorącej wodyCukier rozetrzeć z wodą grzbietem łyżki do otrzymania płynnej konsystencji. Smacznego :). 