Zapraszam dziś na pyszny deser. Soczyste, jesienne jabłka z rodzynkami, cynamonem zapieczone pod chrupiącą kruszonką. Bardzo smaczny, pachnący deser, który smakuje dzieciom i dorosłym. Nie jest to może fotogeniczna propozycja, ale zapewniam, że jest przepyszna! :)  Przepis od Asi z Kwestii Smaku.  ﻿   Składniki: *1,5 kg jabłek  *2 łyżki rodzynek *2 łyżki rumu (u mnie likier amaretto)*1/2 łyżeczki mielonego cynamonu  (dałam 1 łyżeczkę)Kruszonka: *90 g masła *125 g mąki *80 g cukru pudru (dałam cukier brązowy) *szczypta soli Wykonanie:  Rodzynki włożyć do miseczki, zalać alkoholem, wymieszać i odstawić.Przygotować kruszonkę: na płaski talerz wyłożyć masło, mąkę, cukier i sól. Kroić wszystkie składniki nożem na jak najmniejsze kawałeczki, aż drobinki masła pokryją się mąką z cukrem. Ja jeszcze zagniotłam. Piekarnik nagrzać do 150 stopni. Naczynie żaroodporne (14 x 17 cm) grubo wysmarować masłem.Jabłka obrać, pokroić na ćwiartki i wykroić gniazda nasienne. Każdą ćwiartkę jabłka pokroić na 4 cząstki i rozłożyć w naczyniu.Rodzynki osączyć, ułożyć na jabłkach i oprószyć cynamonem. Owoce równomiernie posypać kruszonką.Wstawić do nagrzanego piekarnika i piec przez około 45 minut. Jeśli po tym czasie wierzch ciasta nie będzie nadal zarumieniony, zwiększyć temperaturę do 190 stopni i piec na złoty kolor jeszcze kilka minut. Smacznego :) 