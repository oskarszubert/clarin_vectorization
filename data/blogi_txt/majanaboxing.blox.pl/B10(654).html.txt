Pierogi z kapusta i grzybami to podobnie jak uszka nieodłączny element Świąt Bożego Narodzenia. Bardzo je lubimy i chętnie zjadamy także poza świętami. Z tego przepisu powstało ok 75 sztuk pierogów. Robiłam je razem z synkiem, nie sklejaliśmy ich ręcznie, lecz pomagaliśmy sobie pierogarką (takim małym plastikowym, ręcznym czymś, na co kładzie się kółko ciasta, na środek farsz, potem zamyka i dociska, a następnie wyjmuje pierożka). Przepis z Kwestii Smaku, wykorzystywany przeze mnie już kilka razy.     ﻿Składniki na ciasto pierogowe:*4 szklanki mąki*2 łyżeczki soli*2 łyżeczki oleju*około 2 szklanek ciepłej wody Składniki na farsz:*1 słoik litrowy suszonych grzybów*1 kg kiszonej kapusty*1 marchewka*1 pietruszka*sól i pieprz*3 łyżki oliwy*3 cebule, pokrojone w kosteczkęPrzygotowanie: Grzyby opłukać, zalać zimną wodą i odstawić na 6 godzin lub na noc. Następnego dnia zagotować, dodać obraną marchewkę, pietruszkę i gotować aż będą miękkie. Pod koniec gotowania doprawić solą i pieprzem. Kapustę ugotować do miękkości z dodatkiem soli, dokładnie odcisnąć. Grzyby, marchewkę i pietruszkę odcedzić. Wywar można zachować do zupy grzybowej. Bardzo dobrze odcisnąć z wody i razem z kapustą zmielić w maszynce do mięsa o bardzo dużych oczkach, ok 1 cm średnicy (można je pokroić drobno na deseczce). Na patelni na oliwie usmażyć cebule, dodać do farszu. Składniki farszu dobrze wyrobić, łącząc wszystkie składniki, doprawić solą i pieprzem.Mąkę przesiać na stolnicę, zrobić w niej wgłębienie, dodać sól i olej. Stopniowo dodając ciepłą wodę wyrabiać ciasto, zagarniając mąkę do środka wgłębienia. Ciasto wyrabiać aż będzie miękkie i elastyczne, przez około 15 minut. Przykryć ściereczką.   Nastawić wodę w garnku na gotowanie, posolić.Ciasto podzielić na 2 części, rozwałkować na placki. Małą szklanką wycinać kółeczka, na środek nakładać farsz, składać na pół i zlepiać brzegi w pierogi. Ja pomagałam sobie małą pierogarką. Gotować do miękkości, przez około 3 - 5 minut. Smacznego :) 