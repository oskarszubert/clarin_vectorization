Smoothies bananowo - truskawkowe zrobiłam wg przepisu Cudawianki troszkę zwiększając ilość składników, tak aby było na trzy porcje. Dobrze zrobiłam, bo bardzo nam posmakowało. Chłopaki od razu prosili o dokładkę ;) Koktajl jest pyszny, puszysty, orzeźwiający i wspaniale pachnie.  Z całą pewnością będę robiła smoothies częściej, tak długo jak będzie trwał smaczny, pachnący Sezon Truskawkowy. Mam nadzieję, że truskawki w tym roku będą dłuuugo: czerwone, słodkie, pachnące słoneczkiem. Choć słoneczko nas na razie nie rozpieszcza, ale wierzę, że będzie go coraz więcej :) Nie może być inaczej,prawda? :)  Składniki: *1 banan *6 dużych truskawek *1 łyżka golden syrupu (może być miód płynny) *szklanka jogurtu naturalnego *pół szklanki zimnego mleka prosto z lodówki   Wykonanie: Wszystkie składniki wrzucić do blendera i wymieszać na puszysty koktajl. Smacznego :) 