Dzisiaj o zmierzchu wszystkie dzieci,  Jak małe ptaki z gniazd, Patrzą na niebo, czy już świeci  Najpierwsza z wszystkich gwiazd. O zimne szyby płaszczą noski  W okienkach miast i wsi, Czy już sfrunęła z ręki Boskiej,  Czy już nad nami tli. Różowe niebo pociemniało,  I cień błękitny legł  Na ziemię białą, białą, białą,  Na nieskalany śnieg. Anioły mogą zejść do ludzi, Przebiec calutki świat:  Śnieg taki czysty, że nie ubrudzi Białych anielskich szat. Białe opłatki, białe stoły,  Świeżych choinek las...  Doprawdy mogą dziś anioły  Zagościć pośród nas. Tylko ta gwiazda niech zaświeci  Nad ciszą białych dróg  I zawiadomi wszystkie dzieci,  Ze się narodził Bóg. [Gwiazdka słowa: Bronisława Ostrowska] Kochani, życzę Wam Wszystkim pięknych, radosnych Świąt Bożego Narodzenia. Życzę, by były one dla Was tak magiczne jakimi były za czasów dzieciństwa; abyście z Waszymi Rodzinami z radością przy kolorowej choince, blasku świec i wspólnym kolędowaniu oczekiwali Pierwszej Gwiazdki. Wesołych Świąt! ~Majana z Rodziną~ 