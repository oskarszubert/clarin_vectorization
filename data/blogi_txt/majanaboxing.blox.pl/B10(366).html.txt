Piernikowo u mnie ostatnio, oj piernikowo! Postanowiłam umilić sobie popołudnie kawą piernikową parzoną po włosku, w kawiarce. Nic prostszego, wystarczy kawa i przyprawy. Kawa wychodzi dość mocna, można zmniejszyć jej ilość, a także dodać mleko. Składniki dla 2 osób: *4 łyżeczki kawy mielonej *1 łyżeczka cynamonu *1 łyżeczka przyprawy piernikowej *2 goździki Wykonanie: Wsypać do kawiarki kawę oraz cynamon i przyprawy. Dodać goździki. Postawić na gaz i zagotować. Wlać do filiżanek, można dodać mleka lub udekorować bitą śmietaną (ja śmietany nie lubię). Smacznego. 