Muffinkowa Sobota jest okazją do upieczenia muffinek, choć oczywiście ja piekę je również i bez okazji, wtedy kiedy tylko mamy na nie ochotę. Uwielbiam muffinki i nie mogłam przegapić wspólnego ich pieczenia. Moje muffiny powstały z przepisu Dorotuś na Chocolate   cherry muffins, jednak z pewnymi zmianami, bo jak widać u mnie nie ma wiśni a są orzechy. Muffiny wyszły smaczne, mocno czekoladowe, z czekoladą i orzechami laskowymi w środku. Nie jestem z nich do końca zadowolona, bo są jednak, jak dla nas trochę za suche, no i opadły, ale Synkowi mimo to posmakowały :)Składniki na 12 muffinek:*1 szklanka pokrojonych orzechów laskowych*2 szklanki mąki*1/4 szklanki kakao*1,5 łyżeczki sody oczyszczonej*1 łyżeczka proszku do pieczenia*2/3 szklanki drobnego cukru*100g czekolady gorzkiej, posiekanej*125g masła roztopionego i ostudzonego *pół szklanki maślanki lub jogurtu naturalnego (można dać troszkę więcej, bo ciasto jest dość gęste)*2 jajka, roztrzepane Wykonanie :W jednym naczyniu wymieszać składniki suche, w drugim mokre. Mokre wlać do suchych, wymieszać do połączenie składników (ciasto będzie dosyć gęste). Formę do muffinek wyłożyć papilotkami, nałożyć do nich ciasta do 3/4 wysokości. Piec około 25 minut do tzw suchego patyczka w temperaturze 200 stopni.Smaczego :) 