Przygotowałam niedawno na obiad białą kiełbasę w piwie. Przepis ten pochodzi z książki Polska kuchnia regionalna, z kuchni Ziemi Warmińskiej i Mazurskiej. Ciekawy sposób na danie obiadowe. Piwo było dość mocno wyczuwalne, a sama kiełbaska bardzo smaczna. Wpis dodaję do akcji Gotujemy po Polsku!,pod patronatem serwisu ZPierwszegoTłoczenia.pl.   Składniki: *75 dag białej kiełbasy (gotowanej, nie surowej) *2 cebule *1-2 łyżeczki masła (dałam oliwę) *1-2 łyżki mąki pszennej *butelka (0,5l) jasnego piwa *sok z cytryny *sól *pieprz Wykonanie: Kiełbasę podgotować, wrzucić do wrzącego piwa i zostawić pod przykryciem aż piwo wystygnie. Kiełbaskę wyjąć, pokroić na plasterki, a do piwa wrzucić drobno posiekaną i zeszkloną na maśle lub oliwie cebulkę. Sos podgotować, zaprawić zasmażką z mąki i masła. Doprawić solą, pieprzem oraz sokiem z cytryny. Podgrzać w nim plastry kiełbasy.  Potrawę podawać z ugotowanymi ziemniakami. Smacznego:)    ﻿ 