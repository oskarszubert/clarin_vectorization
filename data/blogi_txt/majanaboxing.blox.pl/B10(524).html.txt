Szalejemy z muffinkami, a co tam! Kiedy nie mam za wiele czasu na pieczenie, a kiedy chce się coś słodkiego, robię muffinki. :) Pokochałam je właśnie za to, że są tak rozkosznie proste i bajecznie smaczne, a o różnorodności smaków chyba pisać nie muszę. Wystarczy kliknąć w kategorię "Muffinki" i ukaże się ich cała lista, to znaczy tych, które ja wykombinowałam do tej pory. Aby zrobić te muffiny korzystałam z przepisu CudaWianki na muffinki pomarańczowo-migdałowe, ale pozmieniałam dużo rzeczy. Babeczki są pyszne, smakują troszkę jak keks, pycha! :)Składniki suche:*2 szklanki mąki*1 i 1/2 łyżeczki proszku do pieczenia*1 łyżeczka sody oczyszczonej*1 szklanka rodzynek*2/3 szklanki cukru Składniki mokre:*125g masła rozpuszczonego i ostudzonego*2 jajka*1/2 szklanki mlekaDodatkowo: *1/2 szklanki dżemu figowo- pomarańczowegoWykonanie:W jednej misce wymieszać składniki suche: mąkę, proszek do pieczenia, sodę, cukier i rodzynki.W drugiej misce wymieszać składniki mokre: jajko, ostudzone masło i mleko.Połączyć razem składniki wlewając mokre do suchych i szybko wymieszać tylko do  połączenia. Następnie dodać dżem i wymieszać. Nakładać do foremek i piec w temperaturze około 180 stopni przez 30 minut.Smacznego :) 