Będzie tu jeszcze jakiś czas świątecznie. ;) Dziś chcę pokazać Wam nasz drugi świąteczny mazurek. Tym razem z przepisu znalezionego u Cudawianki. Pyszny kruchy spód, śliwki nasączone alkoholem oraz kajmak z czekoladą. Naprawdę wspaniale smakuje. Słodziutko, śliwkowo i czekoladowo. :)   Składniki na ciasto: *160g mąki pszennej *40g zmielonych migdałów *4 łyżki cukru pudru *1 żółtko *70g zimnego masła *szczypta soli Składniki na nadzienie: *200g suszonych śliwek *odrobina wódki do namoczenia śliwek *odrobina powideł śliwkowych  *1 puszka (około 400g) masy kajmakowej  *50g gorzkiej czekolady 70% *2 łyżki mleka Wykonanie: Z podanych składników na ciasto zagnieść jak na kruche, można to zrobić ręcznie lub w malakserze. Formę wyłożyć papierem do pieczenia. Następnie wylepić gotowym ciastem. Ponakłuwać widelcem. Można także zrobić wyższe brzegi z resztek ciasta, przylepiając cienkie wałeczki.Piec w 190 stopniach przez 10-12 minut. Ostudzić.Posmarować cienką warstwą powideł śliwkowych.  W rondelku umieścić masę kajmakową, połamaną czekoladę oraz mleko. Podgrzewać na małym ogniu, cały czas mieszając, aż czekolada się rozpuści, a masa zrobi jednolita. Wystudzić. Na powidła rozłożyć pokrojone śliwk, a na to masę czekoladową. Można posypać uprażonymi na suchej teflonowej patelni płatkami migdałów. Wstawić do lodówki do przegryzienia się (minimum 2h).Przechowywać w lodówce. Smacznego :) 