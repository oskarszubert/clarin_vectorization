Znowu kupiłam rabarbar :) Bardzo go lubię, więc jak tylko znajdę w warzywniaku od razu po niego sięgam. Nie zdziwcie się jeśli pojawi się tu jeszcze jakiś wypiek rabarbarowy. Mam sporo przepisów na ciasta z rabarbarem, dzięki Waszym blogom oczywiście, więc jest w czym wybierać. Tym razem zdecydowałam się na maślankowe ciasto Abbry. Ciasto jest tak pyszne, że nie można się od niego oderwać ! Naprawdę :) Jest miękkie, wilgotne, z cudownym smakiem rabarbaru i słodyczą kruszonki, którą doprawiłam dodatkowo od siebie moim ukochanym cynamonem. Ciasto smakowało nam obłędnie, a mój synek, który nie jada raczej ciast znowu się o nie dopytuje :)Składniki na ciasto :*1 szklanka maślanki *1 szklanka cukru*2,5 szklanki mąki*3 jajka*3 łyżeczki proszku do pieczenia*pół szklanki oleju*1 cukier wanilinowy*1 łyżeczka aromatu waniliowego Składniki na kruszonkę:*ok. 100 g masła lub margaryny*cukier*mąkaWierzch :*rabarbar około 500g.*3-4 łyżeczki cukru  Wykonanie:Rabarbar obrac, pokroić w cienkie plasterki, zasypać cukrem i wymieszać. Składniki ciasta zmiksować : najpierw jajka z cukrem, następnie dodać płynne składniki, a na końcu mąkę z proszkiem do pieczenia. Zmiksowane ciasto wylać na blachę wyłożoną papierem do pieczenia (blacha 36 cm x 24 cm) .Rabarbar odsączyć z nadmiaru soku, wyłożyć na ciasto.Szybko zagnieść kruszonkę - do masła dodać mąkę i cukier ("na oko", zrobiłam tak jak Abbra dodając najpierw 2 łyżki mąki i cukru, a potem dosypywałam po trochu i zagniatałam, aż kruszonka stała się dość sypka). Kruszonką posypać rabarbar. Wstawić blachę do piekarnika nagrzanego do 175 stopni C i piec przez ok. 30-35 minut. Moje piekło się dłużej, około 50 minut.Po upieczeniu i ostudzeniu można posypać cukrem pudrem.Smacznego :) 