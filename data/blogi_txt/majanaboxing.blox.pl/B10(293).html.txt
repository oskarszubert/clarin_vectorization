To czwarty przepis na faworki na moim blogu. Tym razem skorzystałam z przepisu z Kwestii Smaku. Przepis od KiciAid do wykonania właśnie w mikserze. Jeśli ktoś posiada, to u Asi jest instrukcja wykonania:). Ja robiłam tradycyjnie, zagniatałam i wałkowałam ręczne, a smażyłam je we frytkownicy. Faworki wyszły smaczne, delikatne, z bąbelkami powietrza w środku.  Znany, smaczny, karnawałowy wypiek. Wszyscy je bardzo lubimy. Składniki ciasta na faworki: *2 i 1/2 szklanki mąki pszennej *po pół łyżeczki od kawy soli i cukru *3 żółtka *1 jajko *10 dag gęstej śmietany 36%  *1 łyżka miękkiego masła *1 kieliszek spirytusudo smażenia: 4 kostki PLANTY, ja użyłam oleju do posypania: 1 szklanka cukru pudru z wanilią Wykonanie: Mąkę, cukier i sól wsypać do miski, wymieszać. Dodać masło, żółtka, jajko, śmietanę i spirytus. Zagnieść  i wyrobić ciasto (nie powinno być zbyt twarde). Zbić kilka razy, uderzając wałkiem lub pięścią. Owinąć folią i pozostawić na ok. 30 min, aby odpoczęło (najlepiej w lodówce). Wyjąć z lodówki, rozwałkować cienko. Po rozwałkowaniu, pokroić na paski i dodatkowo jeszcze na romby. Po środku każdego rombu zrobić nacięcie i przeplatać jeden koniec przez dziurkę. Przygotowane chruściki przykryć ściereczką by nie wyschły. Smażyć na rozgrzanym oleju (smażyłam we frytkownicy) chwilę z jednej i drugiej strony. Wyjmować na ręcznik papierowy, by odsączyć z nich nadmiar tłuszczu. Ułożyć na talerzu, posypać cukrem pudrem. Smacznego :) 