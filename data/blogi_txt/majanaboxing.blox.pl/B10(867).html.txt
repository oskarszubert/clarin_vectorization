Czekoladowy Weekend to święto,którego nie mogłam przegapić, bo czekoladę uwielbiam. Wiele przepisów z czekoladą w roli głównej czeka jeszcze u mnie na swoją kolej, ale tym razem wraz z Atinką postawiłyśmy na sernik - potrójnie czekoladowy z przepisu Agnieszki z Kuchni nad Atlantykiem. Obie wpadłyśmy na ten sam pomysł zastanawiając się nad czymś czekoladowym, więc nie było innej rady jak upiec to pyszne ciasto wspólnie:) I to był strzał w dziesiątkę, bo sernik jest wspaniały! Ciasteczkowy spód, trzy różne czekoladowo-sernikowe warstwy: biała, mleczna i ciemna. Bardzo, bardzo nam wszystkim smakował! Anitko, dziękuję za wspólne czekoladowe pichcenie:***   Składniki na spód (tortownica o średnicy 23 cm):*150 g czekoladowych herbatników (dałam Digestive)*50 g (ok. 3 łyżek) miękkiego masła Składniki na masę serową:*1 kg gęstego serka homogenizowanego typu quark (20% tłuszczu) - zrobiłam z twarogu wiaderkowego gotowego do wypieków*150 g cukru*25 g (ok. 3 łyżek) skrobi kukurydzianej *4 jajka*150 ml kwaśnej śmietany (20% tłuszczu-u mnie 22%)*1 łyżka ekstraktu z wanilii*100 g ciemnej czekolady*100 g mlecznej czekolady*100 g białej czekolady*4 łyżki słodkiej śmietanki (minimum 15% tłuszczu - u mnie 30%)Wykonanie: Spód:Nagrzewać piekarnik do 180ºC. Ciastka zmiksować z masłem w malakserze. Wyłożyć otrzymaną masą spód tortownicy (wyłożyłam tortownicę folią aluminiową), ubijając ją dnem szklanki. Podpiekamy przez 10 - 12 min.Masa serowa:Ser zmiksować z cukrem i skrobią do uzyskania gładkiej masy. Przy nadal pracującym mikserze dodawać pojedynczo jajka, a następnie kwaśną śmietanę i ekstrakt waniliowy. Zmiksować krótko, tylko do połączenia składników.Nagrzać piekarnik do 180ºC. W 3 większych miseczkach roztopić 3 rodzaje czekolad z dodatkiem śmietanki, zaczynając od białej, potem mlecznej i na końcu czarnej (do białej i mlecznej dodać po 1 łyżce śmietanki, natomiast do gorzkiej czekolady 2 łyżki). Można to zrobić w kąpieli wodnej albo w mikrofalówce (za radą Agnieszki nastawiłam mikrofalówkę na 360 W i 50 sekund, wyjęłam lekko roztopioną i intensywnie wymieszałam do całkowitego rozpuszczenia).Do każdej z czekolad, po lekkim ich wystudzeniu, dodać ok. 1/3 masy serowej (u mnie to było wagowo mniej więcej ok. 500 g masy serowej na każdą porcję) i intensywnie wymieszać trzepaczką do piany aż do połączenia składników. Początkowo może się wydawać, że w masie będą grudkami czekolady, ale w miarę mieszania wszystkie znikają.Na wystudzony spód wlać białą warstwę, następnie łyżką bardzo ostrożnie i równomiernie nałożyć masę z mlecznej czekolady. Na samych wierzchu w taki sam sposób rozprowadzić masę z ciemnej czekolady.Piec przez 15 min w 180ºC, a następnie przez 1 godz - 1 godz 15 min w 160ºC. Masa serowa powinna by ścięta (sztywna wzdłuż brzegów) i lekko wilgotna w środku ciasta. Zostawić sernik do wystudzenia w minimalnie uchylonym piekarniku. Zostawić na noc w lodówce.Smacznego :) 