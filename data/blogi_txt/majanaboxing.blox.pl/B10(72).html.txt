Brownies z pijanymi porzeczkami? ;) Tak, z pijanymi. Porzeczki intensywnie nasączone alkoholem to pozostałość z nalewki, o której zapewne niedługo na blogu. Połączenie tych owoców z mocno czekoladowym ciastem to wspaniała sprawa, bo całość smakuje wyśmienicie. Bardzo czekoladowo i naprawdę bardzo alkoholowo. Polecam:). Brownies powstało na podstawie tego przepisu. Składniki:*150g masła w kawałkach*200g ciemnej czekolady, w kawałkach*220g drobnego cukru (1 szklanka)*2 łyżeczki ekstraktu z wanilii *3 jajka*150g mąki  *1/2 łyżeczki proszku do pieczenia*200g czerwonych porzeczek (pozostałych z nalewki) Wykonanie:Piekarnik nastawić na 180 stopni C. Natłuścić kwadratową foremkę o bokach 19cm (ja piekłam w keksówce), wyłożyć papierem do pieczenia.Masło i czekoladę rozpuścić w kąpieli wodnej. Wymieszać z cukrem i ekstraktem z wanilii. Dodać roztrzepane jajka, mąkę, proszek do pieczenia, porzeczki. Wymieszać. Masę wyłożyć do przygotowanej foremki i piec około 35 minut. Ostudzić i pokroić.Smacznego :) 