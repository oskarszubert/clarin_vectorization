Drożdżowa, czy piaskowa, w czekoladzie, lukrowana - każda wielkanocna babka świetnie wygląda i jeszcze lepiej smakuje. Oto moja wielkanocna baba w rumie przygotowana wg przepisu z "Pani Domu".Składniki:*6 żółtek, 1 jajko*6 łyżek cukru*50 dag mąki*5 dag drożdży*25 dag masła*szklanka mleka*opakowanie cukru waniliowego*10 dag rodzynek*cytryna*szczypta soli*tłuszcz do formy*gotowy biały lukierNa syrop:*1 i 1/2 szklanki cukru*600 ml soku pomarańczowego*200 ml rumuWykonanie:4 łyżki mąki, łyżkę cukru i rozkruszone drożdże połączyć, rozmieszać w kilku łyżkach letniego mleka. Odstawić do wyrośnięcia. Sparzyć cytrynę i otrzeć z niej skórkę. Masło rozpuścić i wystudzić.Jajko, żółtka i resztę cukru utrzeć do białości. Wlać do mąki, dodać pozostałe mleko, szczyptę soli i cukier waniliowy.Utrzeć na gładko.Dodać wyrośnięty rozczyn, wlać masło i ucierać wszystko jeszcze kilka minut , aby ciasto osiągnęło gładkość i dość rzadką konsystencję. Na końcu wsypać rodzynki i skórkę cytrynową, wymieszać. Przykryć i odstawić do wyrośnięcia.Gdy ciasto podwoi swoją objętość, przełożyć do natłuszczonej formy (do 2/3 jej wysokości) i znów odstawić do wyrośnięcia. Piec 40 minut w temperaturze 190 stopni. Ostudzić.W rondelku wolno gotować sok pomarańczowy z cukrem przez 10 minut. Zdjąć z ognia, dodać rum i przestudzić. Babkę zanurzyć w syropie. Potrzymać aż się dobrze nasączy. Po wyjęciu na talerz oblać grubo białym lukrem lub polewą. Smacznego! 