Tak jak się spodziewałam brownies zagościło u nas na dobre.:) To coś jak z muffinkami, jak się zacznie, to skończyć nie można. Widziałam na blogach różne przepisy na to ciasto i zamierzam kilka z nich wypróbować. Dziś przyszedł czas na brownies z orzechami włoskimi wg przepisu Kuchareczki uśmiechniętej. Bardzo polecam brownies, jest pycha, kto jeszcze nie jadł niech spróbuje :)  Składniki: *100g czekolady gorzkiej *125g miękkiego masła *125g cukru *2 jajka *100g mąki *1/2 łyżeczki proszku do pieczenia *sól *łyżeczka cukru waniliowego *150g łuskanych orzechów włoskich   Wykonanie: Czekoladę posiekać z grubsza i stopić w kąpieli wodnej. Masło i cukier utrzeć na puszystą masę. Ubijając stopniowo dodawać jajka i rozpuszczoną czekoladę. Piekarnik rozgrzać do temperatury 200 stopni.  Mąkę wymieszać z proszkiem do pieczenia, szczyptą soli i cukrem waniliowym. Orzechy włoskie posiekać i wymieszać z mieszanką mąki. Następnie dodać do masy jajeczno-czekoladowej. Wymieszać dokłanie. Posmarować tłuszczem formę o boku 20 cm. Do formy wlać ciasto i piec około 30 minut do "suchego patyczka".  Smacznego :) 