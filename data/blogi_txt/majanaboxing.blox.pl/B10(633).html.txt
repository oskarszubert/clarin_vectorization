Wczoraj z Synusiem zrobiliśmy mnóstwo pierniczków świątecznych, które w tej chwili grzecznie spoczywają w szczelnych pojemnikach. Na lukrowanie i zdobienie czekają do Świąt. Synuś to prawdziwa pomoc w pieczeniu, nie tylko wykrawał pierniczki,ale i wałkował ciasto, a potem dzielnie pomógł mi sprzątać :)  Nie mogę się doczekać wspólnego zdobienia :)   A oto nasze ciasteczka:    Składniki : 50 dag mąki 20 dag cukru pudru 20 dag miodu 12 dag masła lub margaryny 1 jajo 1 dag sody oczyszczonej 2 łyżki stołowe przyprawy do pierników   Wykonanie: Mąkę wymieszać z sodą, zrobić wgłębienie na środku, wlać miód, dodać przyprawy korzenne, cukier, masło, jajo. Miód można też wcześniej podgrzać razem z cukrem i korzeniami, wystudzić i połączyć z mąką). Zagnieść ciasto jak na pierogi. Wyrabiać aż będzie gładki i jednolite w przekroju. Rozwałkować, wykrawać foremkami ciasteczka.  Ciasteczka można piec różnej grubości (np. 3 mm) Układać na blasze wyłożonej papierem do pieczenia posypanym mąką. Ciastka powinno się piec w nagrzanym piekarniku około 10 minut. Trzeba uważać by nie zrumieniły się zbyt mocno. Pierniczki piekły się bardzo szybko i pachniały cudownie. Smacznego! 