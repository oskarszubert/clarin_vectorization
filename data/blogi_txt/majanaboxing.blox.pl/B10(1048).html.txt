Niedawno poznałam smak fasolki azuki gotując zupę z jej udziałem. Była oczywiście powtórka i ponownie mam ochotę na kolejną. Natomiast dziś prezentuję pomysł na zupę z soczewicy. Tym razem bez mięsa, choć wcześniej robiłam na wywarze drobiowo- warzywnym i smakowała również pysznie. Przepis znalazłam w książce pani Bożeny Cyran "Odnowa na talerzu". Ciekawe są tam pomysły na zupy, z pewnością wypróbuję ich więcej.  Przypominam, że już w sobotę 1 lutego startujemy z konkursem Smakowita Pajda to kulinarna frajda! Tutaj klik po więcej szczegółów, serdecznie zapraszam. :)     Składniki: *25 dag czerwonej lub brązowej soczewicy *2 cebule *4 ząbki czosnku *1 por *pietruszka *2 marchewki *1 mała cukinia (lub połowa większej) - to mój dodatek *2 łyżki oleju *przyprawy: czosnek, rozmaryn, sól, pieprz, liść laurowy, goździki   Wykonanie:   Soczewicę namoczyć na noc. Dzięki temu ugotuje się szybciej. Gotować w tej samej wodzie, w której się moczyła. Dodać pokrojone i podduszone na oleju warzywa (cukinię dodałam bezpośrednio do zupy, bez duszenia jej na patelni), czosnek i przyprawy. Ugotować aż warzywa będą miękkie. Zupę można ugotować także na bulionie drobiowym lub na wywarze drobiowo-warzywnym (np ze skrzydłem indyczym).  Podawać z makaronem lub z grzankami.  Smacznego :) 