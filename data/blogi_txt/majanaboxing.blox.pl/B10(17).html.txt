Działo się to pewnego dnia zimowego… kiedy za oknem padał śnieg, było mroźno, biało, zimowo… Irena i Andrzej z południa Polski powędrowali aż do Argentyny, by się ogrzać i smacznie zjeść. Postanowili do wspólnego posiłku zaprosić dwie kuchareczki – jedną z zimnego południa Polski, drugą z mroźnej północy. Zgodziły się z wielką radością powędrować wraz z nimi. Były zmarznięte, ciekawe świata i głodne… ;) Tak oto wspólnymi siłami, w gorącej, letniej Argentynie upiekliśmy na nowych grillowych patelniach pyszne, kolorowe szaszłyki. Oj, jak one nam smakowały! Baaaardzo. Irenko, Andrzeju, Atinko dziękuję za wspólną wycieczkę i pyszne argentyńskie pieczenie:). Składniki: *patyczki bambusowe  (użyłam zwykłych do szaszłyków) *pół szklanki oleju *pół łyżeczki świeżego oregano (dałam suszone) *pół zielonej papryki pokrojonej w kostkę *pół czerwonej papryki pokrojonej w kostkę *sól *4 piersi z kurczaka *pieprz *2 cebule pokrojone w ósemki *1 łyżeczka papryki sypkiej *1 szklanka wiśniowych pomidorów (dałam zwykłe pokrojone na kawałki) *3 posiekane ząbki czosnku   Wykonanie: Wymieszać olej, czosnek, paprykę sypką, oregano, sól, pieprz. Dodać pokrojone w kostkę piersi z kurczaka. Zamarynować. Na patyczki nadziewać naprzemiennie kurczaka, cebulę, papryki, pomidory. Grillować przez 15-20 minut. Smacznego:) 