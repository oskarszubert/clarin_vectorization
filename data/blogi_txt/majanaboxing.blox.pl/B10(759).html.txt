Dziś jest bardzo ważny dzień - Dzień Walki z Rakiem Piersi. Szarlotek zorganizowała wspaniałą Różową Akcję, do której bardzo chciałam dołączyć, ale nic różowego nie przychodziło mi do głowy. Oświeciło mnie, kiedy jadłam grejpfruta - czerwonego czy różowego jak go nie nazwiemy, w każdym razie pomyślałam sobie, że zrobię sałatkę z jego udziałem. Robiłam już taką z pomarańczą, była pyszna. Z grejpfrutem jest równie smaczna, a do tego zdrowa. Polecam zdecydowanie wielbicielom tego owocu, do których i ja się zaliczam.   Składniki na 1 porcję: *1/2 grejpfruta różowego *garść sałaty rucoli, roszponki; ja użyłam mieszanki sałat: frisee, escarola, roszponka, radicchio *1/3 cebuli czerwonej *kilka oliwek zielonych lub czarnych *oliwa *ocet balsamiczny *sól, pieprz do smaku   Wykonanie: Obrać grejpfruta, usunąć białe włókna, pokroić na cząsteczki. Umyć i osuszyć sałatę. Cebulę pokroić w cienkie plasterki. Włożyć do miski grejpfruty, sałatę, cebulę i oliwki. W innej miseczce wymieszać oliwę z octem, solą i pieprzem i zalać sałatkę. Dobrze wymieszać potrząsając miską. Odstawić na 15 minut do przegryzienia się smaków. Smacznego:) 