Smakowania nowych kuchni ciąg dalszy. Dziś wspólnie z Atinką i Grumkami zrobiliśmy pudding ryżowy, pochodzący z kuchni arabskiej. Przepis znaleziony przez Atinkę, o tu. Swój pudding robiłam z połowy porcji, a ponieważ zapomniałam kupić pistacji, więc posypałam go migdałami i matchą haha:D. Smaczny deserek pachnący wodą różaną, którą także przyjemnie czuć w smaku. Zapraszam zatem, a pudding dodaję do akcji Z widelcem przez Azję Grumków oraz Festiwalu Kuchni Arabskiej, który prowadzi Panna Malwinna.  Składniki: *4 szklanki mleka *1/3 szklanki krótkiego ryżu (u mnie taki jak do risotto)   *1/4 szklanki cukru Mieszanka qaimar: *2 łyżki wody różanej *1 łyżeczka ekstraktu z wanilii *2 łyżki mąki kukurydzianej *3 łyżki qaimar (można zastąpić go z śmietanką, ja dałam jogurt naturalny)   Dodatkowo: pokrojone podpieczone pistacje (u mnie migdały) Wykonanie:  W garnku wymieszać mleko, ryż, cukier, doprowadzić do wrzenia a następnie zmniejszyć ogień, niech się gotuje na wolnym ogniu przez 1 i 1/2 godziny. Wodę różaną, ekstrakt z wanilii, mąkę kukurydzianą oraz śmietankę wymieszać w osobnym naczyniu. Gdy ryż zgęstnieje dodać mieszaninę „qaimar”. Pudding  przełożyć do pucharków , posypać pistacjami, podawać na ciepło lub zimno. :) Żeby było zielono, posypałam pudding matchą :) Smacznego:) 