Nie spodziewałam się wcale, że wezmę udział w Weekendowej Cukierni, gdyż czas obecnie to u mnie towar deficytowy;), ale udało mi się i wieczorkiem zamknęłam się z cytrynami w kuchni. Przygotowanie tych kwadracików nie zajmuje dużo czasu, dodatkowo bardzo lubię cytrynowe wypieki, więc skusiłam się i zrobiłam. Pyszne są te kwadraciki, tylko wychodzi ich tak malutko, z chęcią podwoiłabym ilość składników i zrobiła w większej formie. Moje ciasto wyszło bardzo niziutkie, ale było bardzo smaczne:) Dziękuję Jul - Gospodyni 15 wydania Weekendowej Cukierni za pyszny przepis i wspólne pieczenie.    Składniki (na blaszkę 20x20cm):Kruchy spód:*200g mąki zwykłej  *100g masła *50g cukru pudruWierzch:*2 jaja *200g cukru *3 łyżki mąki ziemniaczanej (nie bardzo kopiaste) *1/2 łyżeczki proszku do pieczenia *sok wyciśnięty z 2 cytryn   Wykonanie:Spód: Zagnieść wszystkie składniki na kruche ciasto. W razie problemów, można dodać trochę kwaśnej śmietany (ja dodałam). Wyłożyć spód do wysmarowanej foremki kwadratowej. Piec ok 20 min w 180C.Wierzch: Ubić jaja z cukrem. Dodać mąkę i proszek, wymieszać. Wycisnąć sok z cytryn, znów wymieszać. Wylać przygotowaną masę na upieczony spód i piec dodatkowe 20 min w 180C.  Smacznego! 