Uwielbiam ciasta, których wykonanie zabiera mi dosłownie 10 minut, a potem tylko do piekarnika i gotowe ! Takie jest właśnie to ciasto, na które przepis znalazłam na blogu Adrijah. :) Ciasto błyskawiczne, ale jakże smaczne, z dodatkiem dowolnych owoców. U mnie akurat błąkały się w lodówce zapomniane brzoskwinie i gruszeczki, więc je wykorzystałam ;) Było pyszne!A kto zgadnie co to za kwiatuszki ?:)  Składniki:*4 jajka*1 szklanka cukru*0,5 szklanki oleju*1,5 szklanki mąki luksusowej*1,5 łyżeczki proszku do pieczenia*dowolne owoce : ja dałam 2 brzoskwinie oraz 1 gruszkę*aromat dowolny, ja wykorzystałam cytrynowy - polecam! :)Wykonanie:Jajka zmiksować z cukrem, dodać olej. Następnie wsypać mąkę zmieszaną z proszkiem do pieczenia oraz aromat i połączyć mikserem dokładnie. Formę wyłożyć papierem do pieczenia - u mnie tortownica o średnicy ok 23 cm.Wylać przygotowane ciasto do formy, wyrównac powierzchnię i ułożyć na niej owoce.Piec w temperaturze 150 stopni przez około 50 minut (aż wierzch się zrumieni). Ja oczywiście jeszcze sprawdzałam patyczkiem,czy w środku jest upieczone .Smacznego :) 