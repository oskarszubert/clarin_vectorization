Takie ciasteczka można zrobić zamiast pierników, bo one właściwie są jak pierniczki. Zawierają miód, przyprawę piernikową, pachną doskonale i smakują wspaniale. Na nich wypróbowałam moje stempelki z literkami, bardzo podobała mi się taka zabawa :). Miodowe korzenne ciastka upiekłam razem z Atinką w ramach VII Festiwalu Pierniczków. Kochana, bardzo Ci dziękuję za wspólne pieczenie i czekam na kolejne :*. Źródło przepisu: Moje Wypieki Dorotuś.       Składniki na 20 sztuk: *250 g mąki pszennej *90 g cukru pudru *2 łyżki płynnego miodu *125 g masła zimnego *1 jajko *1 łyżka przyprawy korzennej do piernika Wykonanie: Wszystkie składniki umieścić w misce i szybko zagnieść. Z ciasta uformować kulę, spłaszczyć, owinąć folią i schłodzić w lodówce przez 60 minut. Schłodzone ciasto wyjąć z lodówki i rozwałkować na grubość około 4 mm, delikatnie podsypując mąką. Wycinać ciastka, przekładać na formę wyłożoną papierem do pieczenia. Na ciastkach można zrobić wzory stempelkiem lub literki. Piec w temperaturze 200 stopni C przez ok 10-12 minut do zezłocenia brzegów. Wystudzić. Można przechowywać do 2 tygodniu w szczelnie zamkniętym pojemniku. Smacznego :) 