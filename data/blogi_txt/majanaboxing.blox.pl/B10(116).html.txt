Rację ma Liska pisząc, że jest to coś między chlebem a ciastem. Jest słodkie, jest bardzo smaczne, można je jadać z dżemem, albo po prostu samo. Robi się je bardzo szybko, jest proste, ale przy tym tak bardzo smaczne i tak bardzo inne od wszystkiego co do tej pory robiłam.  Za przepis dziękuję Lisce z "White Plate". Składniki: *140g miękkiego masła *1/2 szklanki cukru pudru *1 jajko *1,5 szklanki mąki *1 płaska łyżeczka proszku do pieczenia *1/2 szklanki mielonych orzechów laskowych lub migdałów (ja dałam orzechy włoskie) *1/3 szklanki maślanki lub mleka *1/2 łyżeczki cynamonu *1 duży banan *łyżka roztopionego masła do posmarowania *łyżka cukru pudru do posypania   Wykonanie: Masło zmiksować z cukrem pudrem, dodać jajko, mąkę z proszkiem do pieczenia oraz mielone orzechy. Wlać mleko lub maślankę, wsypać cynamon i wymieszać.  Gotową masę przełożyć do formy keksowej uprzednio wysmarowanej. Na wierzch ciasta ułożyć banana pokrojonego w plasterki. Posmarować masłem i posypać cukrem pudrem. Masę wstawić do piekarnika nagrzanego do 180 stopni i piec około 30 minut do tzw "suchego patyczka". Smacznego. :-) 