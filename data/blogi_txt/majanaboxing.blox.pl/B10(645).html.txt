Przedświąteczny czas to korzenne i cytrusowe zapachy i smaki. To właśnie teraz, bardziej niż kiedykolwiek mam ochotę na słodkie, soczyste mandarynki i pomarańcze. To właśnie teraz mam ochotę na korzenne przyprawy, które otulają mnie swoim aromatem i rozgrzewają. Dziś proponuję pyszne piernikowe shortbread, doprawdy nie można poprzestać na jednym kawałku.;)  Shortbread to moja propozycja do VII Festiwalu Pierniczków, a przepis znalazłam u Rafała na blogu Old White Table.     Składniki: *225 g masła *275 g mąki *85 g cukru *2 łyżki mielonych orzechów lub migdałów (ja dałam migdały) *1 łyżeczka domowej przyprawy korzennej *skórka otarta z 1 pomarańczy   Wykonanie: Wszystkie składniki zmiksować w blenderze do ich połączenia. Masłem wysmarować formę o średnicy 30 cm i wylepić ją ciastem.Ciasto nakłuć widelcem. Piec w 180 stopniach C przez 20 minut do zrumienienia. Jeszcze ciepłe pokroić na części i zostawić do ostygnięcia. Posypać cukrem pudrem.  Smacznego :) 