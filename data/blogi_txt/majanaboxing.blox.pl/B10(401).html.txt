Korzenny syrop imbirowy wypatrzyłam u Bei. Bardzo mi się spodobał, a ponieważ bardzo lubię takie zapachy i smaki postanowiłam go zrobić. Pięknie intensywnie pachnie i naprawdę fajnie smakuje. Można go użyć do wypieków, deserów, a także do czegoś mocniejszego;). Ja polubiłam go w herbatce. Fajnie rozgrzewa podczas zimowych dni. Przepis podaję za Beatką, a dodaję go do Korzennego Tygodnia Ptasi.  Składniki: *60-80 g świeżego imbiru**2 laski cynamonu*4-5 ziarenek czarnego pieprzu (lub ziela angielskiego, dałam ziele.)*2 goździki*1/2 gałki muszkatołowej***1 łyżka kwiatu gałki muszkatołowej (czyli suszonej osnówki), dostałam od Beatki już kiedyś i jeszcze ją mam:**250 ml wody*240 g cukru (użyłam jasnego trzcinowego) * więcej, jeśli chcemy otrzymać bardziej czy mniej intensywny syrop**jeśli nie dodajemy ‘kwiatu’ – 1 cała gałka muszkatołowa Wykonanie: Imbir obrać i pokroić w plastry. Wszystkie składniki umieścić w rondelku i podgrzewać do rozpuszczenia się cukru; następnie syrop zagotować i gotować przez ok. 5-10 minut na wolnym ogniu. Przykryć i pozostawić na ok. 20-30 minut (w zależności od tego, czy chcemy otrzymać bardziej czy mniej intensywny syrop). Następnie syrop przecedzić i przelać do słoika lub butelki, szczelnie zakręcić. Przechowywać chłodnym miejscu (najlepiej w lodówce). Smacznego :) 