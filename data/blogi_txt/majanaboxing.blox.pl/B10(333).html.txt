Przepis na ten pyszny jabłecznik dostałam od Czarodziejki Irytek :) Nigdy wcześniej nie robiłam jabłecznika na kakaowym spodzie, więc chętnie się za niego zabrałam. Jabłecznik jest pyszniutki! Ciemne ciasto, warstwa jabłuszek obficie posypana cynamonem oraz przykrycie z jasnego ciasta. Na wierzch można dać lukier lub posypać cukrem pudrem. Jest naprawdę pyszne i fantastycznie proste. Serdecznie polecam każdemu kto jak my lubi ciasta z jabłuszkami i cynamonem :)   Składniki: *35 dag mąki *30 dag cukru *5 jaj *1 kostka masła *2 łyżeczki proszku do pieczenia *3 łyżki kwaśnej śmietany *2 łyżki kakao *1 kg tartych jabłek (dałam gotowe ze słoiczka) *cynamon do smaku   Wykonanie: Masło, żółtka, cukier utrzeć, dodać śmietanę, mąkę z proszkiem do pieczenia,zmiksować. Na końcu dodać pianę z białek i wymieszać łyżką. Ciasto podzielić na dwie części, do jednej dodać kakao. Ciemną część ciasta wylać na blachę, zetrzeć na nią jabłka, posypać cynamonem, przykryć jasną częścią ciasta i piec około 50 minut w temperaturze ok. 180 stopni.  Po wystudzeniu posypać cukrem pudrem lub polać lukrem. Przepis na lukier także Irytka: *10dag cukru pudru *łyżka wody *2 łyżki alkoholu *łyżka masła Wszystkie składniki zagotować i polać wierzch ciasta.  Smacznego :) 