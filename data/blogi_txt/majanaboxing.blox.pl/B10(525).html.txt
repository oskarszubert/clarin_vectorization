Uwaga, uwaga ogłaszam, że upiekłam moje pierwsze muffinki!!! O tak, w końcu i nareszcie. Silikonowe foremki przyszły jeszcze przed świętami, a dziś zdecydowałam się użyć ich po raz pierwszy. Nie mam papilotek, w których mogłabym zaprezentować babeczki, więc są gołe, ale jak to gołe babki są gorące i kuszące ;) Cudnie pachną jabłkami z cynamonem. To moje ulubione połączenie, dlatego upiekłam akurat te. Korzystałam z przepisu Abbry. Składniki:*2,5 szklanki mąki pszennej*2/3 szklanki białego cukru*1/3 szklanki brązowego cukru*2 jajka*szklanka kefiru*10dag masła*1 łyżeczka proszku do pieczenia*1 łyżeczka sody oczyszczonej*szczypta soli*1 szklanka pokrojonych w kostkę jabłek*cynamonWykonanie:Wymieszać sypkie składniki (prócz cynamonu). Jabłka wymieszać z cynamonem.Masło stopić i ostudzić. Następnie ostudzone masło wymieszać dokładnie z jajkami i kefirem. Miksturę dodać do składników suchych i wymieszać niezbyt starannie widelcem, tak by się połączyły. Dodać jabłka i wymieszać. Porcje ciasta nakładać do foremek muffinkowych do 2/3 wysokości foremki. Piec w temperaturze 180 stopni około 25-30 minut. Smacznego! :) Synek zjadł muffinkę na śniadanie. Oto nadgryziona synusiowa muffinka :) 