Czas na coś słodkiego i coś po polsku - wybrałam rogaliki krucho-drożdżowe z Kuchni Polskiej Tradycyjnej. Zrobiłam je z powidłami śliwkowymi, konfiturą różaną oraz oczywiście ze słodką nutellą. Najlepsze były te z nutellą;) Rogaliki były przepyszne i rozeszły się w ekspresowym tempie. Takie kształty zawdzięczają naszej wspólnej mojej i Synusia pracy i są trochę nietypowe, takie śmieszne;) Na zdjęciu nie prezentują się może zbyt ładnie, ale brak światła słonecznego ma niestety ogromny wpływ na moje zdjęcia i nie są one takie jakie bym chciała.  Składniki:*25 dag masła*5 dag drożdży*1/2 kg mąki*1 łyżeczka cukru*szczypta soli*2 jajka*2 łyżki kwaśnej śmietany*powidła, dżem, konfitura lub nutella :)Wykonanie:Drożdże, cukier i śmietanę rozmieszać. Zostawić na parę minut aż urosną. Z mąki, masła i jajek, dodając sól i wyrośnięte drożdże, zagnieść ciasto i pozostawić w chłodnym miejscu. Rozwałkować placki, przeciąć na 4 części, ułożyć na nich powidła, zawinąć rogalik. Piec około 40 minut w średnio nagrzanym piekarniku około 180 stopni.Smacznego :) 