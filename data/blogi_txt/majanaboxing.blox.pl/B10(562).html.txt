Wypróbowałam niedawno kolejny przepis na naleśniki z bloga Atinki. Są to naleśniki szwedzkie, z mnóstwem aromatycznych przypraw: cynamonem, kardamonem, imbirem i gałką muszkatołową. Wspaniale pachną i świetnie smakują. Jedliśmy je na obiadek z dodatkiem trzech dżemów mojej produkcji. Był rabarbarowy, konfitura truskawkowa z płatkami róży oraz dżem z kwaśnych owoców lata - porzeczek czerwonych, czarnych i agrestu. To był zdecydowanie pyszny obiad! :)  Składniki: *1,5 filiżanki mąki pszennej *1 - 2 łyżki cukru *1/4 łyżeczki soli *szczypta cynamonu, imbiru, kardamonu i gałki muszkatołowej *3 jaja *3 filiżanki mleka *2 łyżeczki ekstraktu waniliowego   Wykonanie: Wsypać suche składniki do miski i dokładnie wymieszać. Ubić jaja, dodać mleko i ekstrakt waniliowy. Wymieszać suche z mokrymi, delikatnie, ale nie pozostawiając grudek. Rozgrzać patelnię, delikatnie posmarować olejem i smażyć cienkie naleśniki. Nalewać naprawdę niewiele ciasta, można je smażyć jako bardzo cieniutkie naleśniki (moje nie były super cienkie, raczej średnie).  Smacznego:-) 