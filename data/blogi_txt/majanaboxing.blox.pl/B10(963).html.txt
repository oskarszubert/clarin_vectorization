Przepis na to ciasto znalazłam na blogu Konsti Apparecchiamo? Kusiło mnie i kusiło. Bardzo lubimy czekoladowe ciasta, więc musiałam je zrobić. Muszę jednak powiedzieć, że ciasto choć w smaku bardzo dobre, było za suche i bardzo się kruszyło. Myślałam, że będzie wilgotne, jednak takie nie wyszło. Myślę, że to może być moja wina, że po prostu coś zrobiłam nie tak, za długo potrzymałam w piekarniku? Nie wiem. Było jednak smaczne, idealne do filiżanki herbaty, kawy czy mleka.   Składniki:*380 g mąki*120 g gorzkiej czekolady*100 g obranych orzechów włoskich*110 g masła*100 g cukru*20 g kakao*2 jajka*1 torebka proszku do pieczenia (18g)*200 ml mleka*szczypta soli*opcjonalnie: kardamon wedle uznaniaWykonanie: Orzechy i czekoladę posiekać ręcznie lub w mikserze. Dwie łyżki odłożyć na bok (do posypania powierzchni ciasta). Mąkę wymieszać z kakao, cukrem i solą (oraz kardamonem, jeśli komuś tak odpowiada). Dodać jajka, proszek do pieczenia i mieszankę orzechowo- czekoladową. Dokładnie mieszać, dodając stopniowo kawałki miękkiego masła i mleko. Wyrobioną masę przełożyć do okrągłej formy (moja miała 23 cm średnicy). Wstawić do nagrzanego piekarnika i piec w temp. 160-180°C przez 20 min. Po tym czasie wyjąć na chwilę ciasto z piekarnika i posypać 2 łyżkami mieszanki orzechowo-czekoladowej. Wstawić ponownie do piekarnika i piec ok. 10 minut (ok. 15 w temp. 180°C).  Smacznego :) 