Ten deserek wymyślił mój Synuś. Kupił mi w sklepie jeżyny twierdząc, że są to moje ulubione owoce :) Jutro zamierza kupić mi malinki ! :) Deser robiliśmy razem, jeden pucharek ja, a drugi Synek. Oczywiście powstał on na podstawie przepisu Dorotki, można się łatwo domyślić o jaki przepis chodzi :) Dodam jeszcze, że nasz zakręcony miks smakował nam doskonale! Składniki: *1 opakowanie jeżyn około 250g *2 łyżki cukru *1 i pół wafelka Prince Polo, chcieliśmy zrobić z ciasteczkami Digestive, ale nie mieliśmy już, stąd pomysł na wafelka :) *1 duży waniliowy serek Danio   Wykonanie: Jeżyny zmiksować razem z cukrem. Do pucharków nakładać warstwowo: warstwę jeżyn, następnie kilka łyżeczek serka, pokruszony wafelek. I tak kilka warstw, na wierzchu ułożyć pokruszone ciasteczko.  Smacznego :) 