Dziś pyszna zupka pochodząca z kuchni małopolskiej, czego dowiedziałam się z książki "Polska kuchnia regionalna" Mai Bartczak. Barszcz ukraiński często robiła moja mama jak byliśmy dziećmi. Zawsze bardzo smakowała mi ta zupa. Sycąca, treściwa, konkretna i pyszna. Postanowiłam również ją zrobić, to mój pierwszy raz ;) Wyszła wspaniała, dokładnie taka jaką lubię:) Barszcz ukraiński dodaję do akcji Ireny i Andrzeja Gotujemy po Polsku, pod patronatem serwisu zPierwszegoTłoczenia.pl Składniki dla 3-4 osób: *kilka średnich buraków *kilka ziemniaków *1/4 główki kapusty białej lub włoskiej *2 marchewki *pietruszka *kawałek pora  *1-2 ząbki czosnku *1/2 szklanki białej fasoli *liść laurowy *ziele angielskie *kilka pomidorów lub  2 łyżki koncentratu pomidorowego (u mnie pomidorowa passata) *cukier do smaku *sok z 1/2 cytryny lub 2 łyżki octu *sól, pieprz *kilka łyżek kwaśnej śmietany (18%) *zielenina do posypania   Wykonanie:  Fasolę namoczyć przez noc i ugotować w tej samej wodzie. Pod koniec gotowania (gdy fasola zmięknie) dołożyć obrane, opłukane i pokrojone: marchew, pietruszkę, por, liść laurowy, ziele angielskie oraz pokrojone w kostkę ziemniaki.  Drobno posiekane (albo starte) buraczki ugotować osobno i dodać do zupy z wywarem, w którym się gotowały. Na koniec dorzucić pomidory w kawałkach lub przecier, roztarty z solą czosnek, doprawić cukrem, pieprzem i sokiem z cytryny (lub octem). Po zdjęciu z ognia barszcz zaprawić śmietaną i posypać posiekaną zieleniną. Smacznego:) 