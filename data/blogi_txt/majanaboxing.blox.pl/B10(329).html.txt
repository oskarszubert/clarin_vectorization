Rukola, pomarańcze, oliwki, czerwona cebula - wszystko tańczące razem w jednym talerzu, wymieszane, doprawione, smakowane - pyszności! Moje podniebienie mówi zdecydowane tak sałatkom pięknej, słonecznej Italii. Skorzystałam z przepisu zamieszczonego w Kuchni Włoskiej na stronie 667. Sałatka jest pyszna, zjadłam ją sobie na obiadek :)Sałatka jest dedykacją dla Nigu ;)Składniki (zrobiłam z połowy):*3 pomarańcze *150g rukoli*150g roszponki - pominęłam, dając samą rucolę*2 średnie czerwone cebule *1 szklanka (100g) pokrojonych czarnych oliwek bez pestek - dałam zielone*1/3 szklanki oliwy extra vergine*1/3 szklanki  (90ml) czerwonego octu (dałam balsamiczny)*sól i czarny pieprzWykonanie:Pomarańcze obrać, usunąć pestki i ostrym nożem wyciąć białe włókna. Pokroić na grube plastry i każdy z nich przekroić na pół. Umyć i osuszyć rukolę. Cebulę pokroić na cienkie plastry. Włożyć do miski pomarańcze, rukolę, cebulę i oliwki.  W innej misce wymieszać oliwę z octem, solą i pieprzem. Tak przygotowaną mieszaniną zalać sałatkę. Wymieszać potrząsając miską. Odstawić na 20 minut przed podaniem. Smacznego :) 