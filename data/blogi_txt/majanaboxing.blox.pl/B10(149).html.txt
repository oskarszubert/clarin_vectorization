Oto drugi wypiek walentynkowy - serduszka, które odkryłam na blogu Ani "Na miotle". Tym razem robiłam je wspólnie z Synkiem. Mały tradycyjnie już wykrajał ciasteczka, co jest dla niego ogromną przyjemnością i zabawą. A mnie bardzo przyjemnie, gdy moi Chłopcy zjadają ze smakiem to co przygotuję.  Składniki: *70 dag mąki  *3 jajka  *pół kostki masła (125 g)  *pół kostki margaryny (125 g)  *2 opakowania cukru waniliowego (16 g każde) *1 łyżeczka proszku do pieczenia  *1 szklanka cukru   Do przełożenia: *kilka łyżek powideł śliwkowych    Do posypania: *cukier puder     Wykonanie: Ze wszystkich składników wyrobić ciasto. Zawinąć je w folię i włożyć na godzinę do lodówki. Zimne ciasto rozwałkować na grubość około 3 mm i wykrawać ciasteczka. Naszą foremką było serduszko. W 1/2 ilości ciasteczek zrobić dziurkę. Piec około 10 minut w temperaturze 190 stopni. Pilnować aby się nie spiekły. Po ostygnięciu ciasteczka bez dziurki posmarować powidłami i przykryć posypanymi cukrem pudrem ciasteczkami z dziurką.  Zgadzam się z Dorotus ("Moje wypieki")- z ciasta wychodzi bardzo dużo ciasteczek, ja również ich nie liczyłam. A dziś mojemu Ukochanemu dałam kilka do pracy by dzionek osłodzić :) Smacznego! 