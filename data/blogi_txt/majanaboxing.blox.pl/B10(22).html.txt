Wielkanocne baby i babeczki mają swój urok, któremu w czasie Świąt nie można się oprzeć. Chyba u każdego w domu będzie babka - mniejsza, większa, drożdżowa, piaskowa... Proponuję także takie małe babeczki, które każdy może chwycić w dłoń i zjeść na raz. Przepis pochodzi z "Wielkanocnych Potraw i Wypieków" Pani Domu. Z podanych składników miało wyjśc 6 babeczek, ale zostało mi jeszcze ciasta, więc zrobiłam także kilka muffinek :)Składniki na 6 babeczek:*25 dag mąki*2 żółtka*1/2 szklanki cukru*1/2 łyżeczki skórki cytrynowej*1/3 kostki margaryny*1 łyżeczka sody*1 łyżeczka proszku do pieczenia*szklanka herbaty owocowej (np. z dzikiej róży)*10 dag rodzynek*10 dag suszonych śliwek*tłuszcz i bułka tarta do formy*cukier puder do posypania (ewentualnie) Wykonanie:Rodzynki i śliwki opłukać, osączyć. Zaparzyć herbatę i gotować w niej rodzynki i śliwki około 5 minut. Odcedzić, herbatę wystudzić. Utrzeć margarynę z cukrem. Stale ucierając, najpierw dodawać po jednym żółtku, a potem stopniowo mąkę wymieszaną z sodą i proszkiem do pieczenia oraz skórkę cytrynową.Na końcu wlać do masy 3/4 szklanki herbaty i wsypać rodzynki i śliwki. Wymieszać ciasto i wlać do natłuszczonych i posypanych bułka tartą foremek. Piec babeczki około 40 minut w temperaturze 180 stopni C. Wystudzić. Przed podaniem można posypać cukrem pudrem. Ja polałam polewą czekoladową.Smacznego :) 