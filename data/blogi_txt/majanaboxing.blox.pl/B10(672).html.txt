Smaczne, delikatne jak chmurka placuszki z kaszki manny. Można je jeść z syropem klonowym podobnie jak pancakesy, albo z dżemem czy nutellą. Smakowały nam. Przepis na nie znalazłam na blogu Rogalik. Placuszki dodaję do akcji "Jedzmy kaszę", którą prowadzi Edysia.   Składniki: *pół szklanki kaszy manny *1,5 szklanki mleka *2 łyżki cukru *2 jajka *2 łyżki masła *olej do smażenia   Wykonanie: Mannę wymieszać z małą ilościa zimnego mleka. Resztę mleka zagotować, wlać kaszę i dodać masło. Cały czas mieszając gotować, aż powstanie kleik. Ugotowaną kaszę wymieszać z cukrem. Wystudzić. Dodać żółtka. Białka ubić na pianę i domieszać delikatnie do masy.  Na patelni rozgrzać olej. Łyżką kłaść nieduże placuszki i smażyć z obu stron na złoto. Smacznego :) 