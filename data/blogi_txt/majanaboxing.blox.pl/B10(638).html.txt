Piernik zawsze jest u mnie na święta, uwielbiam jego zapach, te aromatyczne przyprawy ach...! I smak - cudowny, korzenny, odświętny, zimowy, smak Bożego Narodzenia. Piernik litewski pochodzi ze zbiorów Dorotki, skusiłam się na niego, ponieważ urzekł mnie jego wygląd no i oczywiście chciałam wypróbować coś innego. Polecam, jest cudownie pyszny, miękki, aromatyczny, świąteczny...Składniki:*25 dag mąki pszennej*25 dag mąki żytniej, nie razowej *15 dag masła*3/4 szklanki cukru*1 szklanka kefiru lub maślanki lub jogurtu naturalnego*25 dag miodu*3 jajka*1 łyżeczka sody oczyszczonej*2 łyżki przyprawy do piernika*25 dag rozdrobnionych bakalii (orzechy - laskowe, włoskie, migdały; rodzynki, smażona skórka pomarańczowa, figi, daktyle, suszone śliwki, morele itp)Wykonanie:Jajka (w całości) ubić z cukrem. Miód rozpuścić z masłem i wystudzić. Dodać do miodu ubite jajka, bakalie (wymieszane z 1 łyżką mąki), przyprawę do piernika. Mieszając wlewać kefir oraz partiami dosypywać mąkę z sodą. Tak przygotowaną masę przełożyć do formy wyłożonej papierem  (u mnie tortownica 23 cm średnicy), piec około 50 minut w temperaturze 170 stopni (może piec się trochę dłużej), do tzw "suchego patyczka". Wystudzić i udekorować.Smacznego :) 