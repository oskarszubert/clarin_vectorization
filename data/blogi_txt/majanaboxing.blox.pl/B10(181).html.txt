Ciasto kawowo - jogurtowe ujrzałam na blogu Eweny. Bardzo mi się spodobało, ponieważ uwielbiam kawę i wszelkie kawowe wypieki. Od siebie dorzuciłam do ciasta trochę czerwonych porzeczek, których w cieście nie widać, ale to chyba one sprawiły, że ciasto jest jeszcze bardziej wilgotne i bardziej ciężkie, prawie zakalcowe, jak brownies. Bardzo nam smakowało, uwielbiamy takie ciężkie, wilgotne ciasta. Polecam wielbicielom kawowych wypieków! Kawowa glazura na wierzchu ciasta jest wspaniale smaczna! Porzeczki to taka moja wariacja, więc nie trzeba ich dodawać, ale nam smakowało bardzo i z porzeczkami:)  Składniki: *60g masła pokrojonego *220g (1 szklanka) drobnego cukru *2 jajka *225g (1 i 1/2 szklanki) mąki ze środkiem spulchniającym (dałam tyle mąki zwykłej i dorzuciłam płaską łyżeczkę proszku do pieczenia) *35g (1/3 szklanki) kakao *2 łyżeczki kawy rozpuszczalnej w granulkach *1 łyżeczka sody *250ml (1 szklanka) jogurtu naturalnego  *około 200g porzeczek czerwonych (można pominąć) Składniki na glazurę kawową: *1 i 1/2 szklanki (240g) cukru pudru *1 łyżeczka miękkiego masła *ok 2 łyżek mleka *3 łyżeczki kawy w granulkach   Wykonanie: Piekarnik nastawić na temperaturę 180 stopni C. Natłuścić foremkę 21 cm - ja piekłam w keksówce. Wymieszać wszystkie składniki mikserem na niskich obrotach do momentu aż się połączą. Zwiększyć prędkość i ubić aż mikstura zmieni kolor. Dorzucić czerwone porzeczki. Wymieszać łyżką. Przełożyć do foremki. Piec około 50 minut. Pozostawić na kilka minut w foremce, po czym wyjąć i ostudzić na kratce.  Składniki na glazurę podgrzać w rondelku, aż powstanie gęsta masa o konsystencji smarowidła. Natychmiast posmarować zimne ciasto. Smacznego :) 