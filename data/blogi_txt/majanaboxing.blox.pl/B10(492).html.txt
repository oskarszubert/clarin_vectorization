Na wielkanocnym stole nie może zabraknąć mazurka. Jest to tradycyjne wielkanocne ciasto, które możemy dowolnie przyozdobić, polukrować, pokolorować. Po prostu skomponować swoje własne, niepowtarzalne dzieło ;) Wzorowałam się na przepisie z "Pani Domu". Składniki:*40 dag mąki*15 dag masła*2/3 szklanki cukru pudru*15 dag zmielonych orzechów*3 żółtka*2 łyżki śmietany*łyżeczka proszku do pieczenia*łyżeczka cynamonu*olejek migdałowy lub rumowyDo dekoracji *10 dag gotowego białego lukru lub białej czekolady (użyłam 2 czekolady)*kandyzowane owoceWykonanie:Mąkę wymieszaną z proszkiem do pieczenia posiekać z dobrze schłodzonym masłem . Dodać żółtka, śmietanę, cukier puder, cynamon, kilka kropli olejku migdałowego lub rumowego oraz zmielone orzechy. Składniki wymieszać i zagnieść ciasto. Schłodzic je w lodówce około 30 minut.Po tym czasie ciasto wyjąć z lodówki, rozwałkować je na wielkość prostokątnej formy i ułożyć na dnie. Z pozostałego ciasta wykroić cienkie paseczki i na wierzchu zrobić dekoracyjną kratkę. U mnie prawie jej nie widać, bo grubo oblałam mazurek rozpuszczoną czekoladą. Piec mazurek  45 minut w temperaturze 200 stopni. Ostudzone ciasto polać rozpuszczonym lukrem lub białą czekoladą rozpuszczoną w kąpieli wodnej. Dowolnie udekorować.Smacznego :) 