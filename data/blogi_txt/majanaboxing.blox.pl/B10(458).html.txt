Domowy kokosowy likier malibu może być wspaniałym świątecznym prezentem. Zwłaszcza dla osób, które uwielbiają kokos. ;) Pysznie smakuje, jest słodki, delikatnie kokosowy (dla mnie mógłby być nawet bardziej kokosowy) i pięknie pachnie. Skorzystałam z przepisu umieszczonego na stronie student-gotuje, zamieniając jedynie spirytus na wódkę, nie lubię bowiem zbyt mocnych likierów, a taki doskonale mi odpowiada :) Składniki: *200g wiórek kokosowych *250ml spirytusu (ja użyłam 500ml wódki) *1 puszka mleka skondensowanego niesłodzonego *1 puszka mleka skondensowanego słodzonego *ewentualnie mleczko kokosowe (nie dodawałam) *słoik z nakrętką   Wykonanie: Wiórki wsypać do słoiczka i zalać alkoholem. Zakręcić i zostawić tak na 4 dni. Po czterech dniach odsączyć wiórki (można je wykorzystać do ciasta). Do dzbanka wlać obie puszki mleka oraz ewentualnie mleczko kokosowe i dolać odsączony przez sitko alkohol. Całość zmiksować i przelać do butelki. Schłodzić i pić :) Smacznego :) 