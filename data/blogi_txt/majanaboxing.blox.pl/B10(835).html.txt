Kupiłam borówki amerykańskie i zastanawiałam się co z nimi zrobić. Najpierw planowałam użyć je do jagodzianek, ale wpadł mi w oko przepis na sernik jagodowy u Kasandry. Zapytałam więc mojego Ukochanego, co woli : jagodzianki czy sernik z borówkami. Chyba domyślacie się, co odpowiedział ;-). Zapraszam zatem na pyszny, wilgotny, mięciutki sernik z borówkami amerykańskimi. Sernik, który szybko znika, który smakuje wspaniale w letni, sierpniowy dzień. Przepis i wykonanie troszkę zmodyfikowałam wg własnego widzimisię ;). Ps. Uwaga, dużo zdjęć ;)   ﻿ Składniki na spód (tortownica o średnicy 24 cm): *200 g ciastek pełnoziarnistych (użyłam kokosowych) *100 g miękkiego masła Składniki na masę serową : *1 śmietana kwaśna (200g) *5 jajek *1 kg sera twarogowego śmietankowego (użyłam wiaderkowego) *3/4 szklanki cukru *1 łyżka mąki ziemniaczanej *ok. 250 -300 g jagód lub borówek   Wykonanie: Masło utrzeć z pokruszonymi ciastkami i wyłożyć masą dno tortownicy wcześniej wyłożonej folią aluminiową. Wstawić do lodówki.﻿ Wszystkie składniki na masę serową, a więc: ser, cukier, jajka, mąkę ziemniaczaną i śmietanę, zmiksować. Na końcu dodać jagody/borówki, zmiksować. Ciasto przelać do tortownicy i wstawić do nagrzanego piekarnika 160 C i piec ok 60 minut. Wystudzić i wstawić do lodówki. Podawać z owocami. Smacznego :)     ﻿ 