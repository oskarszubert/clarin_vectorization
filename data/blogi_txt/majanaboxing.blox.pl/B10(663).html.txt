Mój ulubiony przepis na pizzę, który dostałam od mamy, a ona dawno temu od koleżanki z pracy. Ciasta nie trzeba odstawiać do wyrośnięcia, w zasadzie nawet nie trzeba robić zaczynu z drożdży, można po prostu wszystkie składniki wymieszać i zagnieść. To jest szybkie ciasto na pizzę. Dodatki oczywiście dowolne, jakie tylko lubicie. Dziś u mnie z kurczakiem, papryką, pieczarkami, oliwkami, cebulą i oczywiście serem żółtym. Tym razem masło zastąpiłam Smakowitą Pajdą. Ciasto było aromatyczne dzięki zawartości ziół, całość po prostu pyszna!       Składniki na ciasto: *5 dag drożdży *1 łyżka mleka do rozczynu  *30 dag mąki *1 mała śmietana albo jogurt naturalny *1 jajko *2 szczypty gałki muszkatołowej *10 dag Smakowitej Pajdy z ziołami ogrodowymi *1  łyżka cukru *szczypta soli *przyprawa do pizzy (ewentualnie)    Wierzch: *170g sera żółtego *100g grillowanej lub pieczonej piersi z kurczaka  *10 szt zielonych oliwek *100 g pieczarek *50g papryki czerwonej *1 mała cebula *oregano  *sos pomidorowy (ketchup lub jak u mnie ketchup z cukinii) Wykonanie: Zrobić ciasto na pizzę. Drożdże rozkruszyć, wsypać do nich łyżkę cukru i łyżkę mąki oraz 1-2 łyżki ciepłego mleka. Odstawić do wyrośnięcia. Do miski wsypać mąkę, wbić jajko, dodać śmietanę, gałkę muszkatołową, sól, rozpuszczony smalczyk roślinny Smakowita Pajda z ziołami. Następnie dodać wyrośnięte drożdże. Można nawet nie robić rozczynu, a dodać drożdże po prostu do składników, tak też czasami robię. Zagnieść ciasto. Dużą blachę piekarnikową wyłożyć papierem do pieczenia, na nim rozłożyć ciasto. Nie wałkuję ciasta, wylepiam rękami na formie wyłożonej papierem. Posypać przyprawą do pizzy, posmarować sosem pomidorowym bądź ketchupem. Posiekać cebulkę, paprykę, pieczarki, oliwki, kurczaka. Rozłożyć na pizzy. Zetrzeć ser żółty. Posypać oregano. Piec około 20 minut w temperaturze 180 stopni C. Smacznego :) 