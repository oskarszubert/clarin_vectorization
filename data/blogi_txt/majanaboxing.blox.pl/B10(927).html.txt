Dziś druga propozycja z kuchni bahamskiej - szaszłyki z kulek mięsnych, które jakiś czas temu prezentowali u siebie Irena i Andrzej. Spodobał mi się bardzo ten kolorowy obiadek. Ostatnio mam jakąś kolorową fazę ;) Wracając do dania - smakowało bardzo! Tak bardzo, że nie zawaham się zrobić tego dania ponownie;) Przepis troszkę pozmieniałam, zamiast wołowiny dałam mięsko mielone z indyka. Szaszłyki podałam z odsmażonymi ziemniaczkami, a do tego kefir do popicia. PYSZNOŚCI! Fajnie smakowało i fajnie wyglądało:) Grumki, dziękuję za pyszny przepis, a dzisiejszy wpisik jest dla Was dedykacją:)  Składniki: *45 dag mielonej wołowiny (u mnie mielone z indyka) *2 łyżki posiekanej natki pietruszki *1 łyżka bułki tartej *1 łyżeczka soli *pół dużej cebuli *1 posiekana gałązka tymianku (dałam suszone zioła prowansalskie) *1 żółtko *1 łyżeczka miękkiego masła (pominęłam) *1 łyżeczka soku z cytryny *1 łyżeczka czarnego pieprzu *1 mała słodka papryka (dałam 2 szczypty papryki słodkiej w proszku) Składniki na sos: *1 duża słodka papryka *1 ząbek czosnku *1 szklanka ketchupu *1 łyżeczka octu winnego *kawałek korzenia imbiru (dałam szczyptę imbiru mielonego) *1 duża cebula *1 duża marchewka pokrojona w długie paski (ja kroiłam w kostkę) *2 łyżki cukru *pół łyżeczki soli   Wykonanie: Zrobić sos: podsmażyć na maśle (u mnie oliwa) paprykę, cebulę, czosnek i marchew. Dodać pozostałe składniki i dusić sos przez 20 minut. Wymieszać mięso z resztą składników. Kulki nadziewać na patyki do szaszłyków i umieścić na grillu (robiłam na patelni grillowej). Podczas grillowania smarować sosem. Podawać z resztą sosu. Smacznego:) 