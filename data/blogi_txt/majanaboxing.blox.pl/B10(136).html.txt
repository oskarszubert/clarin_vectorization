Pokierowana przez Atinkę i dzięki jej radom, a także dokładnym wskazówkom na blogu Liski zrobiłam w końcu swój pierwszy w życiu zakwas chlebowy ! :) Upiekłam także chlebek na zakwasie, choć na początek jeszcze z dodatkiem drożdży. Jestem z siebie zadowolona,pomimo niedociągnięć i przeszkód, które po drodze nastąpiły. Niestety nie pokażę Wam całego bochenka chlebka, gdyż za bardzo mi wyrósł i uciekł z formy ... Moja Mama fachowym okiem (jest z zawodu technologiem piekarstwa) oceniła, że po miąższu widać, iż dałam za dużo wody i chleb za długo wyrastał. Jest to moja pierwsza przygoda z chlebkiem na zakwasie, ale na pewno nie ostatnia. Myślałam już, że się zniechęcę, bo nic nie szło po mojej myśli, ale kiedy chleb ostygł i ukroiłam kromeczkę, to mimo za małej ilości soli chleb okazał się być bardzo dobry, a miąższ chyba też nie wygląda tak źle. No nic, człowiek się uczy całe życie i na własnych błędach, nie ?  :)Mój pierwszy chleb na zakwasie: żytnio-pszenny z przepisu Liski.Składniki na dwa chleby:Zaczyn:*360g mąki żytniej chlebowej (typ 720)*300g wody*20g zakwasu żytniegoSkładniki na ciasto właściwe:*230g mąki żytniej*300g mąki pszennej*400g wody*1 płaska łyżka soli morskiej (jeżeli używamy zwykłej należy dać jej mniej)*3g drożdży suszonych instant (= 1 łyżeczka)Wykonanie:Wieczorem:Składniki zaczynu wymieszać w misce. Nie miksować. Należy je tylko wymieszać, aby wszystko się połączyło. Miskę przykryć ściereczką i odstawić na 12-16 godzin.Dzień drugi:Do zaczynu dodać wszystkie pozostałe składniki. Dokładnie wymieszać, można mikserem, ale nie za długo, około 5 minut by składniki się połączyły. Zostawić pod przykryciem na około 30-60 minut.Po tym czasie ciasto przełożyć do formy wysmarowanej olejem i otrębami żytnimi. Ja wyłożyłam formę papierem do pieczenia. Zostawić do wyrośnięcia na 50-60 minut. Wyrośnięte ciasto można posmarować jajkiem i posypać nasionkami, ja nie posypywałam.Piec przez 15 minut w temperaturze 230 stopni (z termoobiegiem - parą), następnie zmniejszyć temperaturę do 200 stopni C i piec przez 30-40 minut. Jeżeli chleb za bardzo się zrumieni można go przykryć folią aluminiową.Po  upieczeniu wyjąć chleb z blaszki i wystudzić dokładnie. Kroić już wystudzony! Smacznego :) 