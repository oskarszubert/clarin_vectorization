Szukałam ciasta, do którego mogłabym wykorzystać resztę mandarynek (nieco już suchych) i tak trafiłam na ten przepis u Edysi. Powstała rewelacyjna babka o wspaniałym smaku i aromacie. Wilgotna, mięciutka, dla mnie idealna. Nie można się powstrzymać przed sięgnięciem po kolejny kawałek. Super, polecam! Życzę miłej, słonecznej niedzieli:)   Składniki:  *2 duże mandarynki - ok. 200 g po obraniu ze skórki (u mnie więcej - około 500g, miałam dość suche mandarynki)*250 g masła*120 g cukru pudru*4 jajka*cukier waniliowy*200 g mąki pszennej*100 g mąki ziemniaczanej*1,5 łyżeczki proszku do pieczenia Lukier: *120 g cukru pudru *3-4 łyżki soku z mandarynek lub pomarańczyWykonanie: Mandarynki obrać podzielić na cząstki i każdą przekroić na 2-3 części.Miękkie masło utrzeć z cukrem i cukrem waniliowym. Nadal ucierając dodawać po jednym jajku, a potem stopniowo wsypywać obie mąki wymieszane z proszkiem do pieczenia. Wrzucić mandarynki i wszystko wymieszać delikatnie łyżką.Ciasto umieścić w nasmarowanej tłuszczem i obsypanej kaszą manną formie keksowej.Wstawić do nagrzanego do 180 st.C piekarnika i piec około 60 minut.Zimne ciasto posmarować lukrem utartym z soku i cukru pudru. Smacznego:) 