Irena i Andrzej wędrują z Widelcem po Amerykach przyrządzając smakowite dania, więc postanowiłam od czasu do czasu do ich podróży dołączyć. Dziś prezentuję pyszny i prosty deser brazylijski z awokado i różowego grejpfruta. Przepis na ten krem znalazłam na stronie kuchnia tv. Z awokado nie bardzo się lubię, ale powiem szczerze, że w wersji słodkiej bardzo, bardzo mi smakuje. Chyba się do niego przekonam, może również w bardziej wytrawnej potrawie. Połączenie delikatnie gorzkiego, bardzo soczystego grejpfruta z posłodzonym awokado dopieszczonym limetką, o tak - bardzo mi smakowało! Zjadłam od razu, nie czekając na dzienne światło. Musiałabym deser zostawić w lodówce do rana, a nie chciałam tyle czekać ;)     Składniki:*1 duże awokado*sok z połowy limonki*3 łyżki cukru trzcinowego*1 grejpfrut różowyPrzygotowanie:Obrać awokado, wypestkować i wrzucić do blendera razem z cukrem i sokiem z limonki. Zmiksować. Grejpfruta pokroić w grube plastry i obrać ze skórki i albedo. W pucharku ułożyć warstwami grejpfruta i mus z awokado. Podawać schłodzone. Smacznego :) 