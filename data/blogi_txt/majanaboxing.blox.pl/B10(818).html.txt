Sernik o smaku śliwki w czekoladzie znalazłam na blogu Liski, a całkiem niedawno robiła go także Atinka. U obu Pań wyszedł pięknie, było na co popatrzeć, dodatkowo pyszny, więc nad czym tu się zastanawiać?;) Postanowiłam go zrobić na urodziny mego Ukochanego na początku stycznia. Dokonałam niewielkiej zmiany w przepisie, mianowicie zastępując w polewie białą czekoladę, czekoladą mleczną (gapa, bo zapomniałam kupić białej), dlatego sernik wygląda trochę inaczej niż u dziewczyn. Był bardzo pyszny, taki delikatny, wilgotny, a spód smakuje nam truflowo. Bardzo pyszny, a więc polecam :).   Spód:*200 g cukierków śliwka w czekoladzie (najlepsze to Nałęczowskie, ja miałam Mieszko)*100 g masła*100 g brązowego cukru*100 g mąki plus 1/2 łyżeczki proszku do pieczenia*1 jajkoCukierki, masło i cukier włożyć do garnuszka i podgrzewać na małym ogniu, aż czekolada i masło się rozpuszczą. Zdjąć z ognia, odstawić na 10-15 minut, następnie zmiksować na puree.Dodać mąkę i jajko, dokładnie wymieszać.Piekarnik nagrzać do 190 st C.Tortownicę o średnicy 24 cm wyłożyć papierem do pieczenia, posmarować masłem, wysypać tartą bułką (lub mąką). Przełożyć do niej ciasto - będzie gęste i lśniące. Wyrównać wierzch, wstawić do piekarnika i piec 15 minut. W tym czasie przygotować masę serową: Masa serowa:*200 g serka waniliowego (dowolnego)*600 g trzykrotnie mielonego twarogu (dałam wiaderkowy President)*250 g cukru pudru*4 jajkaSery umieścić w misce, zmiksować z cukrem, następnie dodawać po jednym jajku. Nie należy miksować zbyt długo, wystarczy kilka minut.Wyjąć z piekarnika tortownicę ze spodem, wlać masę serową, wstawić do piekarnika, zmniejszyć temperaturę do 160 st C i piec 50 minut.Wyłączyć piekarnik, uchylić drzwiczki i ostudzić sernik w piekarniku.Po całkowitym ostudzeniu, przygotować wierzch: Wierzch:*200 g białej czekolady (dałam mleczną)*5 łyżek niesłodzonego mleka skondensowanego lub śmietanki 36%*100 - 150 g cukierków śliwka w czekoladzie, bardzo drobno pokrojonych (wystarczyły mi 4 sztuki cukierków)Czekoladę i śmietanę umieścić w szklanej misce ustawionej na garnku z gotującą się wodą. Mieszać do czasu, aż się rozpuści. Polać wierzch sernika.Cukierkami obsypać brzeg ciasta i odstawić do czasu, aż polewa czekoladowa stężeje. Smacznego :) 