Na brzegu błękitnej rzeczki Mieszkają małe smuteczki. Ten pierwszy jest z tego powodu, Że nie wolno wchodzić do ogrodu. Drugi - że woda nie chce być sucha. Trzeci - że mucha wleciała do ucha. A jeszcze, że kot musi drapać, Że kura nie daje się złapać. Ze nie można gryźć w nogę sąsiada I że z nieba kiełbasa nie spada. A ostatni smuteczek jest o to, Ze człowiek jedzie, a pies musi biec piechota. Lecz wystarczy pieskowi dać mleczko I już nie ma smuteczków nad rzeczką. /Jan Brzechwa "Psie smuteczki"/                       My też mamy smuteczki, bo znowu spadł śnieg :( A tak czekamy na Wiosnę! Wszędzie szukamy jej oznak, w lesie (zostawiła nawet kilka listów, w których pisała, że już jedzie do nas), przy ulicy, na trawniku, na koronach drzew, w iście wiosennym świergocie ptaków, który słyszę co dzień idąc leśną drogą do pracy... I już prawie, prawie... a tu dziś ... zimowo ! :( Na nasze małe smuteczki Synek z moją małą pomocą przygotował deserek biszkoptowy z prostych składników, które mieliśmy w domku, a które połączone tworzą miły dla podniebienia smak :)  I już nie ma smuteczków nad rzeczką! :)    Składniki: *kilka okrągłych biszkoptów  *1 banan rozgnieciony *serek homogenizowany waniliowy *kilka wisienek z konfitury lub dżemu   Wykonanie: Na spód pucharka kruszymy biszkopciki, następnie układamy serek waniliowy, na to rozgniecionego banana,potem znowu okruszki biszkoptów, serek , banan. Powtarzamy warstwy, a na wierzchu kładziemy kilka wisienek z konfitury lub dżemu. Mogą to być oczywiście dowolne inne owoce :)  Robimy zdjęcie i zjadamy :) Smacznego :) 