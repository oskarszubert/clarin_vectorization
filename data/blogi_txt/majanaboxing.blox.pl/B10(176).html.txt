Po pięknym, słonecznym dniu, pełnym wrażeń na basenie (Synuś pływał bez rękawków!), wrażeń po spacerze i pysznym obiedzie w restauracji przyszedł wieczór i zapach piekącej się drożdżówki. Drożdżówka z ciepłym mlekiem jedzona w niedzielę wieczorem jest ukoronowaniem pięknego, rodzinnego weekendu. Przepis zaczerpnęłam od Kuchareczki58. Polecam ten przepis, jest uniwersalny, robiłam już z niego drożdżówki, a w kolejce czekają rogaliki :) Składniki:*0,5kg - 0,6kg mąki*0,5 kostki drożdży (50g)*1 jajko*6 łyżek cukru*szczypta soli*1 szklanka mleka*2-3 łyżki wody*3 łyżki roztopionego masłaKruszonka:*4 łyżki mąki*2 łyżki masła lub margaryny (płynnej)*2 łyżki cukru pudruWykonanie:Drożdże rozetrzeć z 3 łyżkami cukru, dodać ciepłe (niegorące mleko), 3 łyżki mąki. Wszystko dokładnie wymieszać i pozostawić do wyrośnięcia.Do wyrośniętego rozczynu dosypać mąkę, lekko roztrzepane jajko, masło, szczyptę soli, wodę, cukier i zagnieść ciasto.Dokładnie zagniecione ciasto pozostawić do wyrośnięcia, aż podwoi swoją objętość. Po tym czasie zagnieść ponownie. Następnie rozwałkować i wyłożyć do posmarowanej wcześniej formy.Składniki na kruszonkę wsypac do miseczki i wolno wymieszać.Na wierzch ciasta ułożyć dowolne owoce  i posypać kruszonką. Piec w temperaturze 180 stopni przez około 1 godzinę. Po upieczeniu lekko ostudzony placek polać lukrem. Smacznego :) 