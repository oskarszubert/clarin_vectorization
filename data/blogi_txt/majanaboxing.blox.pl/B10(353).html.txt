Pyszne, delikatne, jogurtowe placuszki z dodatkiem rabarbaru. Bardzo nam posmakowały. Szczególnie mnie, bo jestem wielbicielką tych kwaśnych badyli :). Nie będę się dziś dużo rozpisywać, a po prostu zapraszam na placki :). Dodam tylko, że skorzystałam z przepisu Wiosenki, a placuszki dodaję do akcji Ra-bar-bar! Składniki:*1,5 szklanki mąki pszennej*3 jaja*1/2 szklanki jogurtu naturalnego*kilka łodyg rabarbaru (dałam jedną duużą)*cukier puder (dałam 1 łyżkę do ciasta)  *sól, pieprz do smaku *olej do smażenia Wykonanie:Żółtka oddzielić od białek, dodać szczyptę soli i pieprzu, utrzeć z mąką dodając po łyżce jogurtu (najlepiej ucierać mikserem, bo ciasto jest gęste i lepiące). Białka ubić na sztywną pianę, delikatnie połączyć z ciastem. Dodać rabarbar pokrojony w 1 centymetrowe plasterki. Wymieszać. Na rozgrzany olej kłaść łyżką placki, smażyć na średnim ogniu z obu stron na rumiano. Można posypać cukrem pudrem.Smacznego :) 