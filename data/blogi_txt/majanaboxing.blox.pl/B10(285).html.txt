Mięciutkie , pyszne, ciekawe bułeczki, które doskonale pasują na śniadanko dla małego szkraba, ale nie tylko... Ich różne kształty sprawiają, że chce się spróbować każdego z nich (Atinko, Twój Synek miał rację!). Lepi się je bardzo prosto prawie jak plastelinkowe figurki. Miałam przy tym niezłą zabawę muszę to przynać.:) Przepis zaczerpnęłam od Dorotuś. Składniki na 12 bułeczek:*475g mąki pszennej chlebowej *2 łyżki miękkiego masła*1 łyżeczka cukru*1 łyżeczka soli*1 i 1/4 łyżeczki suszonych drożdży*275 ml wodyOraz:*żółtko do posmarowania bułeczek* do posypania: sezam, mak, ziarna słonecznika, pestki dyni, kminek, sól morska, suszone zioła itp..Wykonanie:Wsypać do miski mąkę, dodać masło i wyrobić aż ciasto będzie przypominać kruszonkę. Wsypać sól, cukier, drożdże , a na końcu dodać ciepłą wodę. Ciasto wyrabiać około 5 minut, aż będzie gładkie i elastyczne. Zostawić do wyrośnięcia pod ściereczką na około 1 i 1/2 godziny).Po tym czasie wyjąć na blat oprószony mąką, podzielić ciasto na 12 równych częsci i formować bułeczki:*supełki- ciasto rozciągnąć na długość około 20 cm, zrobić supełek*ślimaczki - ciasto rozciągnąć na dł. 20 cm, zrobić ślimaczka*słoneczka - zrobić kuleczkę, lekko ją spłaszczyć i ponacinać brzegi *kwiatki - ciasto podzielić na 3 kuleczki i złączyć je razem. Tak przygotowane bułeczki rozłożyć na blasze, przykryć ściereczką i pozostawić do wyrośnięcia na 20-30 minut. Po upływie tego czasu, posmarować bułeczki żółtkiem roztrzepanym z 1 łyżką wody , posypać nasionami, ziołami lub solą. Piec około 15 minut w temperaturze 200 stopni.Smacznego :) 