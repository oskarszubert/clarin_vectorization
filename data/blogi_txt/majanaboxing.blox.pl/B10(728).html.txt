....marmoladą, masłem orzechowym :) ....          W weekend odpoczywałam i niczego nie piekłam. Szkoda było pogody by zostać w domu. Sobotę spędziliśmy na zawodach pływackich Synusia, a niedzielę w Zoo. Było bosko! W poniedziałek po obiedzie i wypiciu kawki weszłam do kuchni, otworzyłam lodówkę, ujrzałam drożdże i stwierdziłam, że upiekę rogaliki drożdżowe pomysłu Abbry i Cudawianki. Robienie ich nie zajmuje tak dużo czasu jak sądziłam, a po upieczniu sa przepyszne! Zrobiłam różniste, jak juz napisałam na początku. Ukochanemu bardzo smakowały :) Polecam do kawki, herbatki czy mleczka.Składniki:*50g drożdży (pół kostki)*1 szklanka letniego mleka*2 łyżki mąki*6 łyżek cukru*3 jajka*4 szklanki przesianej mąki*3/4 szklanki oleju*słoiczek nutelli (200g)*dżem, marmolada*jajko do posmarowania rogalikówWykonanie:Drożdże rozrobić ze szklanką ciepłego mleka, dwoma łyżkami mąki i trzema łyżkami cukru. Odstawić w ciepłe miejsce do wyrośnięcia. Następnie wymieszać 3 jajka z trzema kopiastymi łyżkami cukru i wlać je do miski z mąką. Dodać również rozczyn  i wymieszać drewnianą łyżką. Dodać 3/4 szklanki oleju i wyrobić ciasto. Odstawić je w ciepłe miejsce na godzinę do wyrośnięcia. Kiedy ciasto podwoi swoją objętość, wyrobić ponownie rękoma. Rodzielić je na 4 częsci, każdą rozwałkować cienko. Z okręgu wycinać trójkąty. Na każdy z nich nakładać łyżeczkę nutelli. Zawinąć górny brzeg zamykając rogalik. Tutaj można obejrzeć rogaliki jeszcze nie upieczone. Formę wyłożyć papierem do pieczenia, ułożyć rogaliki i odstawić na pół godziny w ciepłe miejsce do napuszenia się. Posmarować roztrzepanym jajkiem by ładnie się świeciły  po upieczeniu. Piec w temperaturze 220 stopni przez około 15 minut. Smacznego :)Chyba do twarzy im z promieniami słońca...;) 