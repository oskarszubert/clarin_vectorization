Bogaty Port - Puerto Rico - Portoryko wygląda sobie o tak. Fajnie co? Postanowiłam się tam wybrać... palcem po mapie i kuchni. Wynalazłam w internecie przepis na szybką, prostą i smaczną sałatkę z kuchni portorykańskiej. To sałatka rybna bazująca na ugotowanej lub wędzonej rybie. Ja zjadłam z wędzoną makrelą. Była pyszna:) Ilość składników zmniejszyłam na 1 porcję. Proporcje podaję wg oryginału, z moimi zmianami w nawiasach. Sałatkę dopisuję do kulinarnej akcji Ireny i Andrzeja z Widelcem Przez Kuchnie Obu Ameryk.   Składniki (dla 2-3 osób): *1/2 kg ugotowanego lub wędzonego dorsza (dałam pół makreli) *1/2 kg obranej cebuli pokrojonej w krążki (u mnie 1 mała cebula) *1/2 kg pomidorów pokrajanych w plasterki (użyłam 1 pomidora) *2/3 szklanki oliwy (zupełnie pominęłam) *1/3 szklanki octu 6% (dałam 2 łyżki octu czosnkowo-ziołowego) *1/4 łyżeczki pieprzu (dałam sól i pieprz do smaku) *1 łyżeczka soli Wykonanie: Ugotowaną rybę ostudzić, obrać, ułożyć pośrodku półmiska. Cebulę i pomidory ułożyć wokół ryby. Wlać do małego słoiczka oliwę, ocet, doprawić solą i pieprzem. Mocno wstrząsnąć. Tak przygotowanym sosem polać sałatkę. I już:) Pyszna! Podawać ze świeżym białym pieczywem lub ziemniakami z wody. Smacznego :) 