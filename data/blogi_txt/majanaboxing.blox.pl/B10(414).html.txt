Czasami ogarnia mnie totalny brak weny obiadowej i stwierdzam, że mam dość mięsa, a w szczególności drobiowego. Pomyślałam o krokietach, a  u Darii Anny smakowicie wyglądały krokiety z pieczarkami i żółtym serem, więc postanowiłam je zrobić. Bardzo nam posmakowały i sobie tak myslę, że następnym razem spróbuję je nadziać mięskiem mielonym (jednak;)) albo kapustą. ;-) Składniki na farsz:*1,5 średniej cebuli*0,5 kg pieczarek *150-200 g ostrego sera żółtego*sól*pieprzSkładniki na naleśniki: *250 ml mleka*250 ml niegazowanej wody*1 jajko *250 g mąki pszennej*szczypta soli*1 łyżka oleju *olej do smażenia Składniki dodatkowe:*1 jajko roztrzepane*3-4 łyżki mleka *bułka tarta *olej do smażenia Wykonanie farszu:Cebulę pokroić w małą kostkę.  Pieczarki umyć i pokroić w średniej wielkości kostkę. Na patelni lub w garnku rozgrzać olej, dodać cebulkę i zeszklić ją.Dodać pieczarki. Podsmażyć na średnim płomieniu bez przykrycia do momentu kiedy pieczarki puszczą sok, a następnie on sam całkowicie zredukuje się.Odstawić pieczarki do przestudzenia. Gdy pieczarki będą zimne dodać do nich stary ser żółty i wymieszać.Doprawić odrobinę solą i pieprzem. Farsz można przygotować dzień wcześniej.Przygotowanie Naleśników: Przygotować miskę do ciasta na naleśniki.Wszystkie składniki na naleśniki (z wyjątkiem oleju do smażenia) umieścić w misce. Zmiksować na gładką masę. Rozgrzać taką ilość oleju, aby pokryła całą patelnię.Polać cienką warstwę ciasta naleśnikowego na mocno rozgrzaną patelnię.Usmażyć naleśniki. Przed każdym nabieraniem ciasta naleśnikowego na chochelkę trzeba pamiętać, by ciasto najpierw zamieszać.Usmażone naleśniki ułożyć na talerzu jeden na drugim.  Przygotowanie krokietów: Rozsmarować farsz na 1/2 powierzchni naleśnika (około 2 łyżki farszu).Dwa równoległe boki składać do środka, ale w taki sposób, aby nie nakładały się na siebie. Następnie zwijać wzdłuż podobnie jak dywan. U Darii można podejrzeć sposób zwijania krokietów.Na talerzu wymieszać jajko z mlekiem. Każdy krokiet obtoczyć z każdej strony w jajku i mleku. A następnie obtoczyć w bułce tartej (tak przygotowane krokiety można przechowywać w lodówce przez ok. 3 dni). Krokiety przed podaniem smażyć z obu stron na rozgrzanym oleju na średnim płomieniu (pod przykryciem, jeśli krokiety zostały wyciągnięte z lodówki) do uzyskania lekko brązowej lub złocistej skorupki.  Smacznego :) 