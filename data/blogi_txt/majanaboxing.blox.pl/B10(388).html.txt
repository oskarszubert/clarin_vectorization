Dziękuję Wszystkim za świąteczne życzenia :). Święta minęły jak zwykle za szybko, a ja je tak uwielbiam, eh...  Teraz, pokażę na blogu kilka moich świątecznych propozycji, ale nie będzie tego dużo, gdyż korzystam zwykle ze sprawdzonych przepisów, które na blogu już są.         Dziś obowiązkowa pozycja na świątecznym stole - pyszny, pachnący kompot z owoców suszonych i wędzonych. Wiem, że nie wszyscy go lubią, ale ja na przykład uwielbiam. Dodaję mnóstwo różnych owoców i tak naprawdę wszystko na oko. W tym roku nie mogło być inaczej. Zatem oto moja wariacja na temat kompotu wigilijnego :)   Składniki: *wędzone śliwki *wędzone jabłka *wędzone gruszki *suszone morele *rodzynki *żurawina *kilka suszonych fig  *kilka goździków  *cynamon do smaku *pokrojona w plastry pomarańcza *3 sztuki rozgniecionych gorzkich migdałów   Wykonanie:  Do dużego garnka wrzucić owoce, zalać wodą, wrzucić pokrojoną w plastry pomarańczę, doprawić cynamonem, goździkami i zagotować. Można dodać cukru, ale ja nie dodaję, bo kompot sam z siebie jest już słodki. Zwykle robię mocny kompot. Muszę potem dolewać wody, ale jest pyszny. Taki lubimy. Smacznego :) 