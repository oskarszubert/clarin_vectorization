W ramach truskawkowego weekendu ogłoszonego przez Olgę upiekłam ciasto drożdżowe z truskawkami z mojego ulubionego przepisu zapożyczonego od Kuchareczki58. Uwielbiamy to ciasto! Można je zrobić z każdym dowolnym owocem, a z truskawkami jest po prostu boskie! Cóż się dziwić - truskawki są wdzięcznym, słodkim, smacznym i pięknie wyglądającym owocem. Nareszcie najadłam się świeżych tegorocznych truskawek!!!. Ukochany zachwycił się smakiem drożdżówki, a Synek jadł truskawki z cukrem.:)Składniki:*0,5kg - 0,6kg mąki*0,5 kostki drożdży (50g)*1 jajko*6 łyżek cukru*szczypta soli*1 szklanka mleka*2-3 łyżki wody*3 łyżki roztopionego masłaKruszonka:*4 łyżki mąki*2 łyżki masła lub margaryny (płynnej)*2 łyżki cukru pudruWykonanie:Drożdże rozetrzeć z 3 łyżkami cukru, dodać ciepłe (niegorące mleko), 3 łyżki mąki. Wszystko dokładnie wymieszać i pozostawić do wyrośnięcia.Do wyrośniętego rozczynu dosypać mąkę, lekko roztrzepane jajko, masło, szczyptę soli, wodę, cukier i zagnieść ciasto.Dokładnie zagniecione ciasto pozostawić do wyrośnięcia, aż podwoi swoją objętość. Po tym czasie zagnieść ponownie. Następnie rozwałkować i wyłożyć do posmarowanej wcześniej formy.Składniki na kruszonkę wsypac do miseczki i wolno wymieszać.Na wierzch ciasta ułożyć truskawki  i posypać kruszonką. Piec w temperaturze 180 stopni przez około 1 godzinę. Po upieczeniu lekko ostudzony placek polać lukrem. Smacznego :) 