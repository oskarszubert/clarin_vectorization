Dziś kolejna, bardzo smaczna propozycja podania rybki. Znalazłam wspaniały dla siebie sposób na przygotowanie ryby i chętnie z niego korzystam. Najpierw była rybka z pomidorami i fetą, a teraz ta. Użyłam filetów z łososia, choć w przepisie sugerowany jest dorsz lub halibut. Zamiast natki pietruszki dodałam posiekany koperek. Całość smakuje wspaniale, bardzo polecam! Przepis na rybę po karaibsku znalazłam tutaj, jest to propozycja z kuchni Salwadoru, którą oczywiście dołączam do kulinarnej podróży Ireny i Andrzeja z Widelcem przez Kuchnie Obu Ameryk. Składniki (proporcje dla 3-4 osób): *1 - 1,2 kg filetów z dorsza lub halibuta (użyłam łososia)*2 łyżeczki soli*1/4 łyżeczki pieprzu*1 roztarty ząbek czosnku*2 łyżki soku z cytryny lub 1 łyżeczka octu (6 proc.)*2 średnie cebule pokrajane w plasterki*4 średnie pomidory sparzone, obrane, pokrajane w krążki*2 łyżki posiekanej zielonej pietruszki (użyłam koperku)*1/4 szklanki oliwy lub oleju Wykonanie: Wymieszać 1/2 łyżeczki soli, pieprz, czosnek z 1 łyżką soku z cytryny lub 1/2 łyżeczką octu z 1 łyżeczką wody, natrzeć filety, odstawić na 15 min.Następnie włożyć do wysmarowanego żaroodpornego naczynia.Na rybie ułożyć warstwami cebulę, pomidory i zieloną pietruszkę, posypać resztą soli.Wlać oliwę, skropić sokiem z cytryny lub 1/2 łyżeczki octu z łyżeczką wody. Wstawić do nagrzanego piekarnika (190°C) i piec przez 45 min. Podawać z ziemniakami puree i zieloną sałatą.Smacznego :) 