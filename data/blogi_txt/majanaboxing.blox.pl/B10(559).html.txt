Przed słodkimi, świątecznymi wypiekami upiekłam razem z synkiem takie małe ciastka na ząbek, na małą ochotkę czegoś słodkiego. Ciasteczka są naprawdę proste, ale jakże smaczne! :) Bardzo nam smakują, świetnie pasują do kubeczka mleczka, kakao czy też gorącej herbatki w zimny dzień. A jak pięknie pachną...ach, jak to maślane ciastka :) Przepis na te pyszności znalazłam u Dorotki.   Składniki: *120g miękkiego masła (musi być masło, margaryna się nie nadaje) *3 łyżki cukru pudru *150g mąki *kilka kropel aromatu waniliowego, śmietankowego lub innego, ja dałam waniliowy   Wykonanie: Wszystkie składniki zagnieść, można utrzeć mikserem. Z ciasta zrobić kuleczki mniejsze od orzecha włoskiego. Kłaść na blachę wyłożoną papierem do pieczenia. Spłaszczać widelcem, tworząc jednocześnie wzorek. Piec około 15-20 minut w temperaturze 180 stopni. Smacznego :) 