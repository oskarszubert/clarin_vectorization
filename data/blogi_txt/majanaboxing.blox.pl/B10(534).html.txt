Przedstawiam dziś nasze wesołe muffinki:). Dawno ich u mnie nie było, nawet bardzo dawno! Synek poprosił mnie o babeczki na swoje urodziny (na początku lutego), aby on i koledzy mieli co zajadać podczas gry w kręgle ;). Troszkę przerobiliśmy przepis Nigelli na bananowe babeczki z wiśniami suszonymi i białą czekoladą. Zamiast wiśni użyliśmy suszonych truskawek, zamiast białej czekolady - kolorowe lentilki oraz posiekane blanszowane migdały. Babeczki bardzo wszystkim smakowały - wilgotne, miękkie i pięknie pachnące bananami. Polecam na urodzinki, na drugie śniadanie, na każdy dzień. :) Przepis z książki "Jak być domową boginią" Nigelli Lawson. Ileż można zrobić zdjęć małym muffinkom? Oj można, można ;-)    Składniki (na 12 dużych muffin):  *125 g niesolonego masła *200g drobnego cukru *1 łyżeczka ekstraktu waniliowego *3 dojrzałe banany *60ml (4 łyżki) kwaśnej śmietany *2 duże jajka *1 łyżeczka sody oczyszczonej *1/2 łyżeczki proszku do pieczenia *300g mąki pszennej *40g suszonych wiśni, posiekanych (użyłam truskawek) *50g białej czekolady, posiekanej na kawałki albo w drażetkach (użyłam lentilków oraz posiekanych migdałów blanszowanych) Wykonanie: Piekarnik rozgrzać do 180 stopni C. Masło roztopić w rondlu, zdjąć z ognia, dodać cukier, wanilię i miękkie banany, rozgniatając je widelcem. Wmieszać kwaśną śmietanę, jajka i energicznie wymieszać. Następnie starannie wmieszać sodę oczyszczoną oraz proszek do pieczenia, a na końcu mąkę, wiśnie (truskawki) i czekoladę (lentilki, migdały). Gdy tylko składniki się połączą, wyłożyć ciasto do 12 papilotek umieszczonych w formie muffinowej.  Piec przez 20 minut, aż się zrumienią i będą sprężyste. Wyjąć babeczki na kratkę i zostawić do wystygnięcia. Smacznego :) 