To już #42 wydanie Weekendowej Piekarni Margot. Tym razem gospodarzy nam piekarz - Kuba, który wybrał dla nas chlebek z daktylami, orzechami włoskimi i siemieniem lnianym. Ja zrobiłam go z połowy porcji oraz pominęłam orzechy włoskie (zwyczajnie zapomniałam ich kupić). Chlebek smakuje właściwie jak ciasto i dla mnie jest to smaczne, wilgotne i pachnące ciasto do kawy. Dziękuję za smaczny przepis i wspólne weekendowe pieczenie :) Przepis podaję za Kubą, ja wykonałam chlebek z połowy porcji. Składniki na bochenek 900g : *50g masła bez soli, pokrojonego w kostkę + trochę masła do natłuszczenia*250g daktyli, bez pestek i posiekanych*2 łyżki (ok. 30-40g) melasy (użyłam miodu)*250ml wody*250g mąki pszennej*250g mąki razowej (dałam samą mąkę pszenną)*½ łyżeczki soli morskiej*125g jasnego cukru muscovado lub brązowego*2 łyżeczki proszku do pieczenia*2 duże jajka, lekko rozbełtane*1 łyżeczka ekstraktu waniliowego*50g posiekanych orzechów włoskich (pominęłam)*30g ziaren siemienia lnianegoPrzygotowanie:Rozgrzać piekarnik do 170 st.C. Nasmarować masłem formę do pieczenia chleba (u mnie keksówka, którą wyłożyłam papierem do pieczenia).Do ustawionego na niewielkim ogniu rondelka włożyć kawałek masła, daktyle, melasę i wodę. Mieszać aż masło i melasa się rozpuszczą. Odstawić do ostygnięcia.Wsypać do miski mąkę pszenną, razową, proszek do pieczenia i cukier. Wymieszać i zrobić wgłębienie w środku. Dodać jajka, ekstrakt waniliowy i melasę z daktylami. Mieszać do połączenia składników. Na końcu dodać orzechy i ziarna siemienia lnianego.Przełożyć ciasto do formy, rozprowadzić równomiernie i piec ok. godzinę. Sprawdzić patyczkiem czy jest już gotowe. Po upieczeniu odstawić na kratkę do ostygnięcia.Smacznego :) 