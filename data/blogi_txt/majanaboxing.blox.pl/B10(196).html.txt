Kolejny przepyszny wypiek z rabarbarem, obok którego nie mogłam przejść obojętnie. Ciasto ujrzałam na blogu Kasi "Gotuję bo lubię" i wiedziałam, że się na nie skuszę. Sezon rabarbarowy u mnie w pełni, ochoczo więc piekę takie pyszne ciasta, które tak bardzo smakują moim chłopakom. Polecam! :) To ciasto doskonale nadaje się także do innych owoców, myślę już nad tym by połączyć je z truskawkami :) Składniki:*300g mąki pszennej*200g cukru*3 łyżki cukru brązowego*200g miękkiego masła*1 budyń waniliowy*4 jajka*3 łyżki mleka*2 łyżeczki proszku do pieczenia*500g (około 4 długie sztuki) rabarbaruWykonanie:Rabarbar obrać i pokroić. Masło utrzeć z cukrem. Dodać mleko i  jajka. Zmiksować. Mąkę wymieszać z budyniem i z proszkiem do pieczenia i dodać do masy. Ubić mikserem aby składniki się połączyły (ciasto będzie dosyć gęste). Na formę ( u mnie o wymiarach ok. 34x24 cm) wyłożoną papierem do pieczenia przełożyć ciasto. Bardzo obficie posypać pokrojonym w kostkę rabarbarem. Posypać z wierzchu brązowym cukrem.Piec w temperaturze 180 stopni C przez około 60 minut. Smacznego :) 