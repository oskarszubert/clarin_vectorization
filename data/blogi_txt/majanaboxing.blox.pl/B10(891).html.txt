Sezon truskawkowy już prawie dobiega końca, a ja nie mam dość tych cudownych owoców. Pokochałam truskawki, a one mnie, więc sobie razem tak truskawkowo jemy ;) Ten deser widziałam po raz pierwszy na blogu Dorotuś, później u Myszki i Abbry, więc już dłużej nie mogłam zwlekać tylko kupić truskawki i go wykonać. Polecam, bo jest naprawdę przepyszny, taki lekki, taki zwiewny, taki aromatyczny i taki.... truskawkowy :)  Składniki: *250g truskawek świeżych lub mrożonych *4 łyżeczki cukru pudru *kilka pokruszonych ciastek owsianych (najlepiej Digestive) *500ml jogurtu naturalnego    Wykonanie: Truskawki zmiksować razem z cukrem pudrem. Ciasteczka pokruszyć. Przygotować szklanki bądź pucharki. Do każdej nakładać po kilka łyżeczek musu truskawkowego, na to kilka łyżek jogurtu, posypać okruszkami z ciastek. Powtórzyć warstwy, tak by na górze były okruszki. U mnie na jeden pucharek wyszły 3 warstwy.  Smacznego :) 