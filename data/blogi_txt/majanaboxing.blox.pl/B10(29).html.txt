Miała być babka marmurkowa z przepisu Dorotuś, a wyszła mi taka raczej pół na pół, chyba niedokładnie wymieszałam i marmurek słaby jakiś ;) Babeczka jest pyszna, polecam ją bardzo zwłaszcza wielbicielom kawy, która nadaje ciastu ciekawy smak. Według mojego Ukochanego babka wyszła troszkę za sucha, co jednak nie przeszkodziło mu w zjedzeniu jej ;) Może Wy upieczecie bardziej mokrą i z wyraźnym marmurkiem :) Dla smakoszy kawy - pasuje do porannej czarnej z mleczkiem :) Składniki:*25 dag masła*5 jajek*1 szklanka mąki pszennej*1 szklanka mąki ziemniaczanej*3/4 szklanki cukru*1 i 1/2 łyżeczki proszku do pieczenia*aromat do ciast np cytrynowy*2 łyżki kawy rozpuszczalnejWykonanie:Jajka zmiksować z cukrem. Masło utrzeć. Do utartego masła dodawać stopniowo zmiksowane jaja, cały czas miksując. Masa może się zwarzyć, ale nie ma to wpływu na ciasto. Mąkę wymieszać z proszkiem do pieczenia i dodać do masy, zmiksować. Ciasto podzielić na 2 części. Do jednej dodać aromat cytrynowy,zmiksować. Do drugiej dodać kawę rozpuszczoną w minimalnej ilości wody i zmiksować.Formę do pieczenia wysmarować masłem i posypać kaszą manną. Ja użyłam formy z kominkiem. Najpierw wylać jasną część ciasta, a na nią ciemną. Całość delikatnie , krótko wymieszać, aby powstał efekt marmurka (mieszać zgodnie z ruchem wskazówek zegara). Piec około 50 minut w temperaturze 180 stopni.Smacznego. 