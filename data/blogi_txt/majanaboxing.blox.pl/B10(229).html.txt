Cytrusowe ciasto makowe to chyba już takie ostatnie na pożegnanie zimy. Przynajmniej mam taką nadzieję. Zrobiło się słonecznie i choć jeszcze jest zimno to słońce nastraja optymistycznie. Z nadzieją wypatruję większej ilości kresek na termometrze, bym mogła zostawić w domu czapkę, szalik i ciepły płaszcz. A tymczasem jeszcze cytrynowo i pomarańczowo pachnące, mięciutkie ciasto z białą cytrusową kołderką. Zapraszam. Przepis ze zbiorów Dorotuś.    Składniki:*175 g masła*130 g drobnego cukru*3 jajka, roztrzepane*250 g mąki pszennej*1 łyżeczka proszku do pieczenia*3/4 łyżeczki sody oczyszczonej*50 g maku (u mnie suchy mak zmielony)*otarta skórka z 2 pomarańczy*otarta skórka z 2 cytryn*4 łyżki jogurtu naturalnego Na wierzch:*250 g serka mascarpone*sok i skórka otarta z 1 małej pomarańczy *otarta skórka z 1 cytryny Wykonanie: Wszystkie składniki na ciasto powinny mieć temperaturę pokojową.Mąkę pszenną przesiać z proszkiem do pieczenia i sodą, wymieszać. Odstawić na bok.W misie miksera utrzeć masło, na jasną i puszystą masę. Dodawać cukier i dalej ucierać. Stopniowo dodawać jajka, jedno po drugim, miksując po każdym dodaniu. Do masy maślanej dodać odłożone wcześniej suche składniki i krótko zmiksować, tylko do połączenia się składników. Dodać suchy mak, jogurt, otarte skórki z cytrusów i zmiksować.Ciasto wyłożyć do tortownicy o średnicy 20 cm lub keksówki i piec około 45 minut do 1 godziny (w razie potrzeby, dłużej) w temperaturze 150ºC. Patyczek wyciągnięty z ciasta powinien być suchy. Serek mascarpone dokładnie wymieszać łyżką (lub bardzo krótko mikserem) z sokiem z pomarańczy. Wyłożyć na ostudzone ciasto, pokrywając górę i boki. Udekorować otartą skórką z cytrusów.Smacznego :) 