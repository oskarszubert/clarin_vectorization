Ten serniczek na blogu Liski widziałam już dawno, kiedy sama jeszcze bloga nie prowadziłam. Kusił mnie i kusił, a wiadomo, że my jesteśmy wielbicielami serników, więc w końcu skusił mnie tak, że go upiekłam. Jest pyszny! Bardzo wilgotny, delikatny, rozpływający się w ustach. Bardzo nam smakował.Składniki:*200g ciasteczek typu "digestive", użyłam "Wiatraczków holenderskich"*75 g roztopionego masła*800g kremowego serka (użyłam wiaderkowego)*190g cukru pudru*4 jajka*3 żółtka*3 łyżeczki ekstraktu z wanilii*30ml soku z cytryny*300ml kwaśnej śmietany*kakao do posypaniaWykonanie:Nagrzać piekarnik do 175 stopni. Formę o średnicy 23 cm wysmarować masłem i wyłożyć folią aluminiową tak aby jej brzegi wystawały poza tortownicę (masa jest rzadka, nie powinna wypłynąć z tortownicy). Ciasteczka zmielić, wymieszać z masłem i wyłożyć dno tortownicy. Włożyć do lodówki, schłodzić. Ser, 170g cukru pudru, jajka, żółtka, 2 łyżeczki ekstraktu z wanilii oraz sok z cytryny zmiksować aż powstanie gładka masa. Następnie wylać ją na ciasteczkowy spód. Wstawić do piekarnika i piec godzinę. Śmietanę, pozostały cukier i wanilię zmiksować. Posmarować masą upieczony sernik i wstawić go do piekarnika jeszcze na około 10 minut. Wyłączyć piekarnik, uchylić drzwiczki i pozwolić sernikowi ostygnąć. Wstawić go później do lodówki na około 4 godziny. Mój został tam na całą noc.Przed podaniem posypać sernik kakao. Smacznego :) Może i nie jestem skromna, ale zdjecia wyjątkowo mi się podobają i nie wiedziałam, które wybrać , dlatego aż tyle ich jest :D 