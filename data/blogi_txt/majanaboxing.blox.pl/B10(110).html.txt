Tak naprawdę pierwszym moim wypiekiem w Nowym Roku jest właśnie ta chałka z wanilią, którą zajadaliśmy się 1 stycznia 2010r. :) Jest wspaniała, mięciutka, delikatna, pachnąca wanilią, przepyszna! Moja troszkę przerosła w szerz, ale smakowała obłędnie, zjadaliśmy ją z masełkiem i powidłami albo po prostu samą, po kawałeczku, pyszności! Koniecznie musicie spróbować! Tak całkiem niespodziewanie okazało się, że wraz z Atinką przygotowałyśmy tę samą chałkę z przepisu Dorotuś, telepatia jak nic moi Mili !:) Dziękuję Atinko za wspólne, niespodziewane pieczenie, nawet nie wiesz jak się cieszę :) Ściskam ciepło:*** Składniki:  *3 i 1/4 szklanki mąki chlebowej  *1 duże jajko  *60 g drobnego cukru  *4 łyżki roztopionego masła  *pół łyżeczki soli  *1 szklanka ciepłego mleka (nie gorącego, by nie sparzyć drożdży)  *1 opakowanie cukru waniliowego (16 g) (zamiast cukru można użyć ziarenek z laski wanilii i zagotować je z mlekiem, ostudzić) *10 g suchych drożdży lub 20 g świeżych  Ponadto: *1 roztrzepane jajko  *2 łyżki mleka  *mak lub kruszonka (ja posypałam makiem) Wykonanie: Mąkę przesiać, wymieszać z drożdżami (ze świeżymi wcześniej zrobić rozczyn). Wypać do miski, zrobić dołek. Do dołka wbić jajko roztrzepane z mlekiem i masłem, dodać soli i cukru. Wyrabiać ciasto przez kilka minut (można mikserem z hakiem do ciasta drożdżowego), by było gładkie (będzie się kleić). Przykryć ściereczką i pozostawić w cieple do podwojenia objętości. Po tym czasie ciasto ponownie wyrobić, podzielić na 4 równe części. Części zrolować w wałeczki i uformować chałkę.  Chałkę przykryć ponownie i pozostawić do napuszenia w cieple na około 40 - 60 minut. Przed pieczeniem posmarować 2 łyżkami mleka roztrzepanymi z jajkiem. Można posypać makiem lub kruszonką.Piec około 25 - 30 minut w temperaturze 175ºC. Można przykryć od góry folią aluminiową, jeśli zbyt szybko nabiera koloru. Studzić na kratce.  Smacznego :) 