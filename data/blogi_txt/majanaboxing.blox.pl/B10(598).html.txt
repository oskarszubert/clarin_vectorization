Chyba tylko ich mi tu brakowało. To zdecydowanie hit pankejkowy! Są świetne, wspaniale pachną, cudownie smakują i kolorują język na fioletowo, co bardzo lubię hi hi ;) Nie dość, że to moje pierwsze pankejki z borówką to także mój pierwszy raz z syropem klonowym. Nareszcie go kupiłam! Czaiłam się, czaiłam i w końcu mam - kanadyjski syrop klonowy. Wiecie co, pankejki z syropem są boskie! Jak już mnie Dr House zachęcał jedząc pancakesy z syropem to musiałam i ja spróbować, nie? ;) Placuszki robię najczęściej z mojego ulubionego przepisu, który pożyczyłam z bloga Dorotki i korzystam z niego często zmieniając jedynie dodatek owocowy:)  Składniki (robiłam z podwójnej porcji): *1 szklanka mąki *1 czubata łyżeczka proszku do pieczenia *2 łyżki cukru pudru *1 1/4 szklanki maślanki lub kefiru *1 jajko roztrzepane *2 łyżeczki miodu płynnego *20g roztopionego masła *250g borówki amerykańskiej Wykonanie: Do naczynia przesiać mąkę, wsypać cukier i proszek,wymieszać. W drugim naczyniu wymieszać roztrzepane jajko, maślankę, miód i roztopione masło. Wmieszać borówki. Zawartość naczyń połączyć, wymieszać. Ciasto będzie dość gęste.  Smażyć na nieprzywierającej patelni (bez tłuszczu) z obu stron.  Smacznego :) 