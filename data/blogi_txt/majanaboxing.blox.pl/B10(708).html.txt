Kolejne pyszne bułeczki, które przygotowałam na sobotnie śniadanko. Byliśmy nimi zachwyceni! Te bułeczki są przepyszne, puchate, mięciutkie, pachnące. Doskonałe z ulubioną konfiturą, miodem, nutellą czy też samym masełkiem. Bardzo polecam! Skorzystałam z przepisu Dorotuś na bardzo puszyste bułeczki. Dorota napisała, że można przygotować bułeczki wieczorem, włożyć je do lodówki i upiec rano. Tak właśnie zrobiłam. Dla mnie to idealny typ bułek, podobnie jak bułeczki noce, czy te, które rosną kiedy śpisz. :)) Mogę spokojnie przygotować sobie ciasto wieczorem, a rano wyjąć z lodówki i upiec pyszne, pachnące bułeczki. Uwielbiamy ciepłe bułeczki na śniadanko :)Składniki na 12-16 bułek:*1 szklanka letniego mleka*110g miękkiego masła*1/4 szklanki cukru (za radą Dorotuś, dałam tylko 2 łyżki, to zupełnie wystarczy)*2 jajka roztrzepane*3/4 łyżeczki soli*4 szklanki mąki pszennej (część mąki można zastąpić mąką żytnią lub razową)*3 łyżeczki suchych drożdży (12g) lub 24g świeżychPonadto: jajko roztrzepane z 1 łyżką mleka do posmarowaniaWykonanie:Suche drożdże wymieszać z mąką (w przypadku świeżych drożdży należy zrobić wcześniej rozczyn). Następnie dodać pozostałe składniki i dokładnie wyrobić ciasto. Pozostawić pod przykryciem w ciepłym miejscu do podwojenia objętości.Po tym czasie ciasto podzielić na 12-16 części (u mnie było 14 części). Bułeczki wyłożyć na blaszkę, pozostawiając między nimi około 1 cm odstęp. Przykryć i pozostawić do wyrośnięcia, do podwojenia objętości, na około 45 minut, aż się zetkną. Wyrośnięte bułki posmarować jajkiem, piec około 20-25 minut w temperaturze 185 stopni. Można przykryć folią aluminiową aby się nie spiekły, u mnie nie było to konieczne.Smacznego :) 