To taka kieszeń z piersi indyka. Soczyste mięsko natarte mieloną papryką, solą, pieprzem i Smakowitą Pajdą, nadziane porem, suszonymi pomidorami i jabłkiem. Bardzo smakowicie wyszło. Pomyślałam, że dopasuję nadzienie do użytego smalczyku roślinnego dlatego dodałam jabłko. I to był strzał w 10! Nie spodziewałam się, że ten farsz aż tak będzie pasował do mięska. Pierś z indyka upiekłam i podawałam pokrojoną w plastry. Chcę Wam jeszcze o czymś napisać i troszkę się pochwalić:). Otóż jestem w blogosferze ambasadorką nowego produktu pod marką Smakowita Pajda. Niebawem produkt ten pojawi się na rynku, a w tej chwili jestem jedyną osobą, która może w swojej kuchni tę nowość testować:). Posty, które jak zauważyliście pojawiają się tutaj od niedzieli są wstępem do naprawdę wspaniałej niespodzianki dla blogerów kulinarnych, o której będziecie mogli przeczytać na łamach bloga już niedługo.  Zapraszam Was serdecznie do śledzenia Majanowego Pieczenia i przepisów, które przygotowuję z udziałem Smakowitej Pajdy.:)         Inspirowałam się przepisem znalezionym tutaj.  Składniki: *1 pierś z indyka *100g suszonych pomidorów *1 por *1 duże jabłko obrane i pokrojone na kawałki *1 łyżka mielonej papryki słodkiej *5 łyżek smalczyku roślinnego Smakowita Pajda z jabłkami i cebulką *sól i pieprz   Wykonanie: Pora pokroić na dość cienkie półplasterki. Na patelni rozgrzać 2 łyżki smalczyku roślinnego Smakowita Pajda z jabłkami i cebulką. Wrzucić pora i smażyć kilka minut. Następnie dodać pokrojone w paski suszone pomidory, doprawić solą i pieprzem. Smażyć około 5 minut, pod koniec dodać pokrojone na kawałki jabłko. Zdjąć z gazu i odstawić. Pierś z indyka umyć, osuszyć, przeciąć tak aby stworzyć kieszeń. Natrzeć mięso z zewnątrz i od środka mieloną papryką, solą, pieprzem oraz Smakowitą Pajdą. Do środka kieszeni włożyć przygotowany farsz. Zostawić część farszu. Mięso spiąć wykałaczkami.  Na patelni rozgrzać 1 łyżkę smalczyku roślinnego, podsmażyć mięso z jednej i drugiej strony. Naczynie żaroodporne wysmarować Smakowitą Pajdą, przełożyć nadzianą i podsmażoną pierś z indyka. Na wierzchu i po bokach mięsa ułożyć pozostałą część farszu. Piec w piekarniku nagrzanym do 180 stopni C przez około 20 minut. Smacznego :) 