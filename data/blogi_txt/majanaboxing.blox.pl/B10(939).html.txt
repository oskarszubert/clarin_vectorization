Ostatnio u mnie bardzo rabarbarowo. Mam jeszcze trochę tych badyli, więc korzystam:). Dziś bardzo proste, smaczne, puszyste ciasto z rabarbarem. Jest takie lekkie, idealne na ciepłe letnie dni, do filiżanki zimnej herbaty lub kawy. Robiłam je z półtorej porcji, w tortownicy o średnicy 23-24cm. Przepis podaję za Dorotuś. Smacznego :)    Składniki (na tortownicę 22cm): *400g rabarbaru *2 jajka  *150ml cukru (trochę więcej niż pół szklanki) *150ml mąki pszennej (ok. 100g) *50g zimnego masła z lodówki *cukier perłowy lub demerara do posypania   Wykonanie: Wszystkie składniki, oprócz masła, powinny być w temperaturze pokojowej.Rabarbar obrać i pokroić w małą kostkę. Formę o średnicy 22cm wyłożyć papierem do pieczenia.Całe jajka z cukrem ubić mikserem na puszystą, jasną masę. Do ubitych jaj dodać przesianą mąkę i delikatnie wymieszać. Tak przygotowaną masę wlać do formy i na nią rozłożyć kostki rabarbaru. Na wierzchu równomiernie rozłożyć płaty zimnego masła (najlepiej kroić je łopatką do krojenia sera żółtego). Wierzch posypać cukrem perłowym lub demerara.Ciasto piec w temperaturze 175ºC przez około 40 minut (piekłam około 60 minut), do tzw. suchego patyczka.Podawać ciepłe z lodami waniliowymi lub bitą śmietaną. Można posypać cukrem pudrem. Smacznego:) 