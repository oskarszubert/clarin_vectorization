Delikatne, cudowne kokosowe ciasto, które bardzo smakuje Ukochanemu.  Jest  przeuroczo kokosowe i słodkie :)  Przepis znaleziony gdzieś, kiedyś w internecie.  Składniki na ciasto:  * 5 jajek * 3/4 szklanki mąki pszennej *1/2 szklanki cukru *2 łyżki kakao *1 łyżeczka proszku do pieczenia     Białka ubijamy na sztywną pianę, dodajemy cukier i ubijamy dalej. Dodajemy kolejno żółtka i nadal ubijamy. Na koniec dodajemy : mąkę , proszek do pieczenia oraz kakao. Delikatnie mieszamy wszystkie składniki. Formę do pieczenia natłuszczamy margaryną, obsypujemy mąką lub bułką tartą. Wlewamy ciasto i wstawiamy do nagrzanego do temp. 170 st. piekarnika. Pieczemy około 30 minut. Składniki na krem:  *3 szklanki mleka *1 budyń śmietankowy *1/2 szklanki cukru *30dag wiórek kokosowych (moze byc nawet 20dag, bo 30dag to naprawde dużo) *1 cukier waniliowy *1 kostka masła Gotujemy 2 i 1/2 szklanki mleka razem z cukrem i cukrem waniliowym. Następnie dodajemy wiórki kokosowe i gotujemy na średnim ogniu około 20 minut. Dodajemy masło. Budyń należy rozprowadzić w 1/2 szkl. mleka i dodać do gotującej się masy kokosowej. Wszystko dokładnie wymieszać i odstawić do ostygnięcia.     Składniki na polewę: *1 kostka margaryny *3 łyżki wody *4 łyżki kakao *3 łyżki cukru *aromat rumowy lub arakowy (można dać migdałowy, właściwie dowolny) lub likier amaretto 20 ml     Margarynę roztopić w garnczku. Dodać wodę, następnie kakao i na końcu cukier. Podgotować składniki tak, aby się połączyły. Na końcu dodać likier bądź aromat i wymieszać dokładnie.   Na upieczone ciasto kakaowe wyłożyć masę kokosową. Rozprowadzić równomiernie. Wlać lekko przestudzoną polewę. Ciasto odstawić do lodówki. Najlepsze jest na następny dzień. :)Pyszne.  Smacznego:) 