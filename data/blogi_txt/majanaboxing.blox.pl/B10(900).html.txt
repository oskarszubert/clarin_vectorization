Rozmawiałam ostatnio z Moimi Muszkieterkami i zapytałam o pomysł na surówkę z kapusty pekińskiej. Różne padły propozycje, wszystkie pyszne, a wybrałam sobie surówkę, którą zachwala Margot. I dobrze, że zachwala, bo jest pyszna. Z ciekawości mojej wielkiej oraz inwencji twórczej dodałam do surówki kwiatki białego i fioletowego bzu - lilaka. Bez podwójny, taki mam w ogrodzie akurat. Nie wiem, czy to dlatego, że kwiecie podwójne, ale miał w sobie goryczkę. Jednak nie przeszkodziło mi to w zjedzeniu na obiad całej miseczki sałatki. Pyszna była wiecie?:) Sałatkę zaliczam do wspaniałej kwiecistej akcji Pinkcake. Składniki: *30 dag kapusty pekińskiej *1 jabłko *1 cebula *10 dag suszonych śliwek kalifornijskich *3 ząbki czosnku *1/4 szklanki majonezu (zastąpiłam jogurtem naturalnym) *2 łyżki śmietany (dałam jogurt naturalny) *natka pietruszki *kwiatki bzu - lilaka (można pominąć) *sok z cytryny *pieprz, sól Wykonanie: Owoce i warzywa umyć, osączyć. Wymieszać majonez ze śmietaną, dodać roztarty czosnek. Kapustę cienko poszatkować, w miarę krojenia dodawać do sosu. Śliwki suszone pokroić w paski. Obrane jabłko i cebulę pokroić w drobną kostkę, połączyć wszystkie składniki, doprawić do smaku i wymieszać z posiekaną natką pietruszki oraz kwiatkami bzu (jak ktoś chce).  Smacznego :) 