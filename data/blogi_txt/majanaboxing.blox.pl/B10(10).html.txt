American pancakes różnią się od naszych naleśników tym, że są mniejsze, bardziej puszyste i grubsze. Można podawać je z różnymi owocami, dżemami, bitą śmietaną, czekoladą lub z syropem klonowym jak to czynią Amerykanie, albo po prostu z cukrem pudrem lub cynamonem.  Placuszki są bardzo słodkie i smaczne. Przepis pożyczyłam od Kuchareczki Uśmiechniętej.Składniki:*250g mąki*100g cukru*7g proszku do pieczenia*1 łyżka ekstraktu waniliowego*1 jajko*1 żółtko*500 ml mleka*30g rozpuszczonego masła*olej roślinny do smażeniado przybrania: owoce, cynamon, cukier puder, bita śmietanaWykonanie:Wymieszać razem w dużej misce składniki suche: mąkę, cukier, proszek do pieczenia.Wymieszać razem mokre składniki: mleko, dodać 1 jajko i 1 żółtko. Następnie wlać ekstrakt waniliowy i rozpuszczone masło. Dokładnie wymieszać.Następnie do miski z suchymi składnikami wlać połowę mikstury mokrej i wymieszać. Wlewać stopniowo resztę płynu za każdym razem mieszając, aż do uzyskania konsystencji gęstego lejącego sosu. Na patelni rozgrzać łyżkę oleju. Za pomocą głębokiej łyżki wylewać na środek patelni porcje ciasta - mniejsze niż na zwykłe naleśniki, aby nie były za duże. Smażyć pancakesy z jednej strony aż pokażą się na wierzchu bąbelki lub zbrązowieje spód. Przewracać i smażyć z drugiej strony. Jeśli patelnia będzie zbyt sucha dolewać oleju. Naleśniki układamy w wieżę i polewamy syropem klonowym lub dżemem. Podajemy z owocami, bitą śmietaną lub czym chcemy :) Smacznego! 