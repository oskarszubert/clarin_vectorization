Ciasto jak batonik? Może nie do końca takie samo, ale smakuje po prostu wspaniale! Jest dość słodkie, więc nie każdemu podpasuje. To ciasto robiłam już kilka razy,  za każdym razem bardzo smakowało i nam, i gościom. Musicie koniecznie spróbować by się przekonać :)  Źródło przepisu: serwis Wielkie Żarcie.  Składniki (na blachę 25x35cm): *8-9 paczek herbatników  *1 puszka mleka słodzonego (ugotować) lub gotowej masy kajmakowej (której ja użyłam) *2 budynie waniliowe bez cukru *2 szklanki mleka *3/4 kostki masła *0,5 l. śmietany kremówki 30% *2 śmietanki Śnieżki Wykonanie: Masa karpatkowa: budynie ugotować z mlekiem i utrzeć z masłem jak troszkę przestygną. Ubić śmietanę z 2 śnieżkami, a mleko w puszce zagotować. Ja gotuję przez około 3 godziny w garnku z wodą (tak by woda przykrywała całą puszkę) lub korzystam z gotowej masy kajmakowej.    Układać warstwami w blaszce: najpierw herbatniki, później mleko z puszki (najlepiej jak jest jeszcze ciepłe, łatwiej je rozsmarować), następnie znów herbatniki,masa karpatkowa, herbatniki, bita śmietana. Wierzch posypać startą czekoladą, wiórkami kokosowymi lub kakao. Smacznego:) 