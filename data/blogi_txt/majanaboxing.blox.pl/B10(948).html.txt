Jest nas 5: Alicja, Anitka, Basia, Monika i ja czyli Morelowa Banda. Zadanie na dziś: upiec coś z morelami. :) W mojej kuchni jeszcze przed urlopem, ale specjalnie na tę okazję powstała tarta, z przepisu Liski, ale troszkę przeze mnie przerobiona. Połączyłam słodkie, słonecznie soczyste morele z kwaśnymi, czarnymi, orzeźwiającymi porzeczkami prosto z krzaczka. Wyszło bosko! Kwaskowo, idealnie, jak lubię.  Dziękuję całej Morelowej Bandzie za pyszne, wspólne pieczenie :*, a tartę dołączam do akcji Morelkowo-Brzoskwiniowo, którą prowadzi już po raz 5 Karolina. :)     Składniki na spód: *100 g masła*2 żółtka*200 g mąki pszennej*2 łyżki śmietany 18%Składniki na masę owocową: *400 - 500 g owoców (użyłam 300 g świeżych moreli i ok 200 g czarnych porzeczek)*100 g masła*150 g cukru*1 łyżeczka esencji waniliowej*100 ml śmietany 18%*2 jajkaWykonanie: Ze składników na spód zagnieść gładkie ciasto. Wylepić nim formę do tarty o średnicy 26 cm. Piekarnik nagrzać do 200 st C. Wstawić formę z ciastem i podpiekać 12-15 minut. Na głębokiej patelni rozpuścić masło (100 g), wsypać cukier. Kiedy zacznie się karmelizować, po ok. 10-15 minutach, dodać wypestkowane owoce. Karmelizować 5 minut. Zdjąć z ognia. Owoce (bez karmelu) przełożyć na podpieczony spód. Śmietanę połączyć z jajkami i wanilią, rozbełtać w misce. Następnie powoli wlewać do karmelu i dokładnie wymieszać. Tak przygotowaną masą zalać owoce. Wstawić ponownie do piekarnika na kolejne 30 minut, aż masa się dobrze zetnie. Smacznego! 