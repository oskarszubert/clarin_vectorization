Jeszcze przedświątecznie zawędrowaliśmy do Kolumbii, gdzie raczymy się gorącą czekoladą z mleczkiem kokosowym. To kolejny przepis, jaki Irenka i Andrzej zaproponowali Atince i mnie do wspólnego testowania. Kokos lubię w każdej postaci, więc od razu mi się pomysł spodobał. Czekoladę robiłam dwa razy, za pierwszym razem z gorzką czekoladą i mleczkiem kokosowym z puszki, za drugim razem z czekoladą mleczną i mleczkiem kokosowym z kartonika*. Drugi sposób polecam bardziej. Wprawdzie spodziewałam się, że będzie czuć ją bardziej kokosem (no, ale nie zwracajcie na mnie uwagi, ja mam bzika na punkcie kokosu i takich tam), a czekolada jest trochę za słodka jak dla nas, jednak taka rozgrzewająca szklaneczka czekolady rozwesela małe i duże buzie. Dziś chyba wszystkie buzie są uśmiechnięte w Dzień Świętego Mikołaja ? ;-) Dziękuję Wam Kochani za wspólne czekoladowanie :) *Moja uwaga: mleko kokosowe z puszki za bardzo czuć puszką, lepiej użyć tego z kartonika.    Składniki (robiłam z ½ porcji): *2 szklanki mleka kokosowego, *3 szklanki mleka, *20 dag pokruszonej słodkiej czekolady, *pół łyżeczki ekstraktu kokosowego (dałam likier kokosowy) *cukier do smaku (pominęłam) Wykonanie: Na średnim ogniu doprowadzić mleko do zagotowania. Dodać czekoladę i mleczko kokosowe. Kiedy czekolada się rozpuści dodać ekstrakt kokosowy i cukier do smaku. Zmiksować. Podgrzać i podawać. Smacznego:)   Poniżej wersja z gorzką czekoladą: 