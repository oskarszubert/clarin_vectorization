Przepis na ciasteczka prosto z pięknego bloga "Moje Wypieki". Dorotus nazwała je "Anzac Biscuits" (zgodnie z przepisem), ja ich tak nazwać nie mogę, gdyż nie są do końca wykonane wg przepisu, ale są smaczne.  Ukochany, kiedy je spróbował zachwycił się nimi, co z kolei zachwyciło mnie. :) Oto ciacha: Składniki: *85g płatków owsianych *85g wiórek kokosowych *100g mąki *70g cukru pudru *100g rozpuszczonego masła *1 łyżka golden syrup'u (ja zastąpiłam miodem) *1 płaska łyżeczka sody oczyszczonej   Wykonanie: Do miski wsypać płatki, wiórki, mąkę i cukier. Dać dziecku żeby wymieszało :) Synuś dzielnie mi pomagał :) W małym rondelku roztopić masło i wlać golden syrup lub miód, wymieszać (nie gotować). Sodę wymieszać w szklance z 2 łyżkami wrzącej wody i wlać do rondelka z masłem i syrupem. Wymieszać. Zawartość rondelka wlać do suchych składników i wymieszać dokładnie. Z ciasta formujemy kulki wielkości orzecha włoskiego, kładziemy na blachę i spłaszczamy. Ciastka kłaść w pewnej odległości od siebie, bo się rozchodzą na boki. Piec w temperaturze 180 stopni około 10 minut (bardzo szybko robią się złotego koloru ). Odczekać chwilkę (po upieczeniu będą bardzo miękkie), po kilku minutach przenosimy na talerzyk , by wystygły, Smacznego :) 