Ta szarlotka powstała z pierwszych tegorocznych papierówek, jakie wydała nasza jabłonka :). Jak wspominałam wcześniej, mam poślizg z publikacją ;-). Szarlotka była pyszna, pachnąca cynamonem i goździkami. Rozpływa się w ustach. My uwielbiamy, a Wy lubicie szarlotki?  Przepis od Liski.     Składniki: *200 g masła, pokrojonego w kostkę*380 g mąki*2 żółtka*1 łyżeczka proszku do pieczenia*60 g cukru*cukier z prawdziwą wanilią*szczypta soli*700 g jabłek, obranych i pokrojonych w cienkie plasterki*2 łyżki soku z cytryny*1 łyżeczka cynamonu*1/2 łyżeczki zmielonych goździków*80 g zmielonych ciasteczek (dałam biszkopciki kocie języczki)*150 g cukru*1 łyżka mleka do posmarowania wierzchu ciasta Wykonanie:  Piekarnik nagrzać do 200 st C.Masło posiekać z mąką wymieszaną z proszkiem. Dodać żółtka, cukier z wanilią i sól. Zagnieść gladkie ciasto, które podzielić na 2 części - jedna powinna być o ok. 1/3 większa od drugiej.Większą częścią wylepić spód i boki tortownicy o średnicy 22-24 cm. Ponakłuwać widelcem i wstawić do gorącego piekarnika na 10 minut.Mniejszą część ciasta zawinąć w folię i schłodzić.Jabłka pokrojone w plasterki połączyć z cytryną, cynamonem, goździkami, cukrem i ciasteczkami.Włożyć do tortownicy z podpieczony ciastem. Wygładzić powierzchnię.Pozostałą część ciasta rozwałkować na okrąg (mnie nie udało się rozwałkować, więc ułożyłam równomiernie ciasto na jabłkach), ułożyć na wierzchu jabłek, delikatnie skleić ciasto na krawędziach. Ponakłuwać wierzch widelcem, posmarować łyżką mleka i piec ok. 50-60 minut.  Smacznego :) 