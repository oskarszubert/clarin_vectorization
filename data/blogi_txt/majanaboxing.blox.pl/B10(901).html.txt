Skoro jestem już w temacie Świąt, to postanowiłam wpisać także przepis na świąteczne pierniczki. Będzie na razie bez fotek, ale jak tylko będą , wkleję :) Pierniczki są łatwe do wykonania i pięknie pachnące jak to pierniczki. Świąteczny nastrój nadchodzi. Założyłam świąteczny licznik, który pokaże ile dni pozostało do Pierwszej Gwiazdki :) Składniki : *50 dag mąki  *20 dag cukru pudru (można zastąpić zwykłym cukrem) *20 dag miodu *12 dag masła lub margaryny *1 jajko *1 dag sody oczyszczonej *2 łyżki stołowe przyprawy korzennej   Wykonanie: Mąkę wymieszać z sodą, zrobić wgłębienie na środku, wlać miód, dodać przyprawy korzenne, cukier, masło, jajo. (Miód można wcześniej podgrzać razem z cukrem i korzeniami, wystudzić i połączyć z mąką). Zagnieść ciasto jak na pierogi. Wyrabiać aż będzie gładkie i jednolite w przekroju. Rozwałkować, wykrawać ciasteczka o różnych kształtach i różnej grubości. Układać na blasze wyłożonej papierem do pieczenia posypanym mąką. Piec w nagrzanym piekarniku około 10 minut. Trzeba uważać, by nie zrumieniły się zbyt mocno. Smacznego ! Przepis pochodzi z internetu,ale nie pamiętam dokładnie skąd . 