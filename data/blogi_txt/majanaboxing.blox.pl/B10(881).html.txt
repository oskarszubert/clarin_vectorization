Ledwo ujrzałam je na blogu Szarlotka, a wiedziałam, że je zrobię! Placuszki z dyni na słodko, to musi być coś pysznego! I właśnie takie były :) Mówię Wam, pyszności :) Dokonałam lekkiej zmiany w przepisie, gdyż dodałam pół łyżeczki sody, a dynię rozdrobniłam zupełnie, żeby nie było jej widać. Tym sposobem moje chłopaki dopiero po zjedzeniu placuszków dowiedzieli się, że były z dyni hi hi ;) Najpierw zgadywali, czego ja tam dodałam. Synek myślał, że marchewki ;) Po placuszkowym obiadku dzwonił do babci powiedzieć, że jadł dynię ;)  Dyniowe placuszki jedliśmy z dżemem, nutellą oraz naszym ulubionym syropem klonowym.    Składniki na 20-30 szt.:  800 g obranej i rozdrobnionej dyni  60 g masła  Szklanka mąki pszennej  4 jajka 2 czubate łyżki cukru pudru  Szczypta soli  pół łyżeczki sody oczyszczonej Dodatkowo: cukier puder do posypania, śmietana lub jogurt, my jedliśmy z dżemem, nutellą, syropem klonowym Wykonanie: Białka z dodatkiem soli ubić na sztywną pianę. Dynię zetrzeć na grubych oczkach tarki (ja starłam na papkę). Miękkie masło utrzeć z cukrem, dodając stopniowo po jednym żółtku. Puszystą masę połączyć z dynią, przesianą mąką, wymieszać a następnie dodać pianę z białek i delikatnie wymieszać. Smażyć na niewielkiej ilości oleju, formując niewielkie placuszki i rumieniąc placki z obu stron. Podawać posypane cukrem pudrem lub podać z jogurtem, śmietaną, syropem klonowym czy dżemem. Smacznego :) 