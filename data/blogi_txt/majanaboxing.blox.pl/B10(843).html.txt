Sernik z dulce de leche to wspaniały sernik z masą kajmakową, który rozpływa się w ustach. Jest wspaniały, nie jest tak słodki jak mogłoby się wydawać, a dodatek cynamonu do ciasteczkowego spodu dodaje mu fajny, pachnący charakterek;) Powiem, że jest to jeden z najlepszych serników jakie mieliśmy okazję jeść! Mojemu Ukochanemu smakował wybornie i do razu zjadł 3 kawałki tego pysznego, wspaniale mokrego i cudownie pachnącego sernika. Za wspaniały przepis dziękuję Dorotuś :*Składniki na spód:*200g ciastek digestive w czekoladzie*60g miękkiego masła*pół łyżeczki cynamonuPokruszyć ciastka, dodać stopione masło, cynamon i wymieszać, aby masa konsystencją przypominała mokry piasek. Formę okrągłą o średnicy 22 cm wyłożyć papierem do pieczenia. Na spód wyłożyć masę ciasteczkową i wyrównać.Składniki na masę serową:*750g twarogu półtłustego zmielonego dwukrotnie (użyłam twarogu gotowego do wypieków)*2/3 szklanki cukru*2 łyżeczki ekstraktu z wanilii (użyłam aromatu waniliowego)*3 jajka*pół szklanki śmietany kremówki*400g dulce de leche czyli gotowej masy krówkowej (kajmakowej) *1 łyżka mąki ziemniaczanejTwaróg zmiksować z cukrem na gładką masę. Po kolei wbijać jajka miksując po każdym dodaniu. Wlać ekstrakt z wanilii, wymieszać. Dolać kremówkę, mąkę ziemniaczaną, dokładnie zmiksować. Otrzymaną masę podzielić na dwie części (można dowolnie,ja podzieliłam tak, że masa biała stanowiła około 1/3 całości,ale można dowolnie, na przykład na 2 równe części). Jedną część zmiksować z 200g masy krówkowej.Na masę ciasteczkową wyłożyć masę z kajmakiem, następnie wylać resztę kajmaku z puszki (200g). Jeśli będzie bardzo gęsta można ją podgrzać. Na masę kajmakową wyłożyć jasną masę serową. Widelcem lub patyczkiem zrobić esy-floresy do głębokości masy z kajmakiem, by powstał marmurkowy wzorek (u mnie kiepsko widoczny).Piec około 1 godziny w 175 stopniach C. Wystudzić. Przed podaniem włożyć minimum na 3 godziny do lodówki. Ja włożyłam na całą noc.Smacznego :)I w promieniach słońca: 