Widziałam go już na wielu blogach kuchcikowych, aż w końcu sama zdecydowałam się go zrobić - Batonik Bounty - bo o nim mowa, jest cudownie kokosowy oblany słodką mleczną czekoladą, rozpływa się w ustach i słodzi nasze podniebienia swoją kokosową rajską naturą. W sam raz na "Czekoladowy Weekend":) Skorzystałam z przepisu zamieszczonego przez Dorotkę na jej blogu "Moje Wypieki".    Składniki: *200 g wiórek kokosowych *100 ml kremówki *70 g cukru pudru *70 g masła *opcjonalnie: kilka kropli aromatu rumowego *200g mlecznej czekolady   Wykonanie: W naszyniu mieszamy wiórki z cukrem pudrem. W garnuszku podgrzewamy kremówkę i masło, aż masło się rozpuści. Tak przygotowaną masę wlewamy na wiórki, dodajemy aromatu i mieszamy. Z powstałej mikstury formujemy kulki wielkości orzecha włoskiego. Układamy je na papierze do pieczenia, przykrywamy folią aluminiową i wkładamy do lodówki na około godzinę. Rozpuszczamy czekoladę (w mikrofali albo w kąpieli wodnej). Każdą kulkę zanurzamy w czekoladzie i wykładamy na papier. Czekolada musi stwardnieć, najlepiej więc przygotowane batoniki włożyć na jakiś czas do lodówki. Są przepyszne! Jak widać na załączonym zdjeciu małe łapki chętnie po nie sięgają, a wierzcie, że nie tylko te małe łapki... duże też ;) 