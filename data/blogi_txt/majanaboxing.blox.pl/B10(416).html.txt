Znowu zachciało nam się ciasteczek :) Wpadł mi w oko przepis Gospodarnej Narzeczonej i nie mogłam się od niego odczepić. Ciasteczka wyszły przepyszne, kruche, maślane, pachnące. Nie miałam orzechów pecan, więc zastąpiłam je włoskimi, myślę jednak, że na smaku nie straciły przez tę zamianę. Można je wcinać jako dodatek do mleczka, kawy czy herbaty, jak kto lubi. Bardzo smaczne, polecam!  Składniki:  *350g mąki  *szczypta soli *300g masła *60g drobnego cukru *140g grubo siekanych orzechów pecan (zastąpiłam włoskimi) *cukier puder po posypania Wykonanie:  Mąkę wymieszać z solą. Masło utrzeć z cukrem na puch. Dodać powoli mąkę i orzechy. A gdy całość będzie przypominać miękką plastelinę ulepić kulki wielkości orzechów włoskich. Ułożyć je w 4-5cm odstępach na wyłożonej papierem blasze. Każda kulkę rozpłaszczyć lekko dłonią. Ja na niektórych ciasteczkach zrobiłam jeszcze lekki odcisk widelcem;) Piec 15-20 minut w piekarniku nagrzanym do 180 st. C. Wystudzić, można posypać cukrem pudrem. Smacznego :) 