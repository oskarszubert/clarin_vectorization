Czekoladowe, miękkie, wilgotne, bardzo słodkie, pięknie pachnące, czego chcieć więcej? Ciasto z dodatkiem coca coli to dla mnie nowość, ale przyznam,że bardzo smaczna nowość. Pięknie pachnie, a cola leciutko nadaje mu taki fajny smak i aromat. Dodatkowym atutem ciasta jest to, że robi się je tak prędko jak muffinki :) Przepis znalazłam u Edysi i Abbry.   Składniki: *250g mąki pszennej *2 łyżeczki proszku do pieczenia *300g cukru kryształu *3 czubate łyżki gorzkiego kakao *szczypta soli *1 op. cukru waniliowego *250g masła *200ml coca coli *75ml mleka *2 jajka   Wykonanie: W jednej misce wymieszać mąkę, proszek do pieczenia, cukier, kakao, sól i cukier waniliowy. W drugiej misce dokładnie roztrzepać jajka , dodać do nich mleko oraz roztopione  i ostudzone masło i coca colę. Wymieszać.  Mokre składniki wlać do suchych i delikatnie, ale dokładnie wymieszać. Gotową masę przelać do tortownicy o średnicy ok. 24 cm uprzednio wyłożonej papierem do pieczenia. Piec w temperaturze 180 stopni C przez około 40 - 50 minut. Smacznego :)) 