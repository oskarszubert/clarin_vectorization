Bardzo fajne połączenie słodkiego ze słonym czyli szalone szaszłyki z książki "Przepisy Mikołajka", które przygotował Synek dwa tygodnie temu przed wyjazdem na kolonię żeglarską. Takie szaszłyki są naprawdę smaczne i radosne, fajna przekąska dla dzieci na spotkanie z kolegami i koleżankami. Polecamy :). A dziś Synek wrócił z kolonii, opalony, bardzo zadowolony i jakby trochę wyższy ;).    Składniki (dla 6 osób, u nas z 1/2 porcji): *6 obranych i umytych marchewek *2 umyte kiście winogron (najlepiej czerwone i białe- u nas tylko białe) *6 kawałków piernika (u nas kupne pierniczki) *12 szt. suszonych moreli *4 grube plastry szynki (daliśmy wędzoną) *200g sera żółtego *12 listków mięty   Wykonanie: Marchewkę pokroić w plasterki, a piernik, szynkę i ser w dość grubą kostkę. Na każdy patyczek nadziać w kolejności: plasterek marchewki, winogrono, kawałek piernika, suszoną morelę, listek mięty, kawałek szynki i kostkę sera. I gotowe, smacznego :) 