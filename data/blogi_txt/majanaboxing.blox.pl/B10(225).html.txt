Dziś z Synkiem tworzyliśmy kolejne ciasteczka- smaczne, aromatyczne ciasteczka cynamonowe. Inspiracją dla mnie były wypieki ciasteczkowe Dorotus a przepis pochodzi od Agusi z forum Cincin.    Składniki: *250g mąki *1 łyżeczka proszku do pieczenia *1/2 łyżeczki sody oczyszczonej *1 łyżeczka cynamonu *100g miękkiego masła *100g cukru brązowego (jasnego) *1 łyżka soku z cytryny *1 duże jajko   Na posypkę: *2 łyżki cukru *1/2 łyżeczki cynamonu  Wykonanie: Mąkę wymieszać z proszkiem, sodą, cynamonem i brązowym cukrem. Dodać miękkie masło w kawałeczkach i jajko (pozostawiając częśc białka do posmarowania ciastek) oraz łyżkę soku z cytryny. Można dodać jeszcze łyżkę soku z pomarańczy, ja nie dawałam.  Wyrobić ciasto, uformować kulę i włożyć do lodówki na conajmniej godzinę. Po tym czasie ciasto wyjąć, rozwałkować dosyć cienko, delikatnie podsypując mąką. Wycinać dowolne kształty. Synek pięknie radzi sobie z wycinaniem ciasteczek oraz z zagniataniem i wałkowaniem ciasta :) Następnie ciasteczka układać na blasze posypanej lekko mąką. Przed pieczeniem posmarować lekko roztrzepanym białkiem i posypywać cukrem wymieszanym z cynamonem. Piec w temperaturze 190 stopni przez około 10-15 minut.  Z piekarnika roznosi się cudowny aromat cynamonu, to coś co tygrysy lubią najbardziej , mniam :) 