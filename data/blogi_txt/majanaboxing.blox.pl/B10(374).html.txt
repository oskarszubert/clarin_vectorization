Miałam w szafce mieszankę keksową, a ponieważ na święta keksa nie piekłam to postanowiłam zrobić go teraz. Wybrałam przepis Kuchareczki58, który już od dawna czekał na swoją kolej. Keks jest bardzo, bardzo pyszny, pełny bakalii czyli dokładnie taki jak lubimy.   Składniki: *300g mąki *4 jajka *170g margaryny (dałam masło) *150g cukru *2 i pół łyżeczki proszku do pieczenia *500g bakalii   Wykonanie: Margarynę utrzeć z cukrem i szczyptą soli na puszystą masę, nadal ubijając dodawać kolejno 4 żółtka. Przesianą mąkę jednym ruchem wsypać do masy i nadal ubijać, aż ciasto stanie sie jednolite i puszyste. Dodać bakalie posypane wcześniej mąką (lub namoczone w rumie), dodać proszek do pieczenia. W tym momencie musiałam wyrabiać ciasto ręcznie, gdyż było bardzo gęste. Ubić białka ze szczyptą soli i delikatnie połączyć z masą. Włożyć do formy (u mnie keksówka), tak aby ciasto wypełniło ją do 3/4 wysokości. Piec w nagrzanym piekarniku do 180-200 stopni C przez 45-55 minut.  Można polukrować lubi polać polewą czekoladową.  Smacznego :) 