Trwa już Festiwal Pierniczków zaproponowany przez Maltę. Biorę w nim udział już drugi raz :) Tym razem zrobiłam pierniczki wg przepisu Bakerlady. Pierniczki wyszły po prostu cudownie, są pyszne, ciemne , pełne pachnących korzeni i bakalii. Robiłam je razem z synkiem, który jak zawsze chętnie pomagał - zagniatał i wałkował ciasto, foremkami wykrawał kształty. Mieliśmy przy tym dużo radości, bawiliśmy się świetnie, a potem razem sprzątaliśmy. Pierniczki zapakowaliśmy w pudełka i schowaliśmy w ciemne miejsce,by czekały na swój dzień, dzień zdobienia, świąteczny dzień...Składniki:*2 szklanki miodu*1 szklanka cukru*200g masła*150g smalcu*3 torebki przyprawy piernikowej (łącznie ok. 120g)*1 łyżeczka cynamonu*1 łyżeczka imbiru*1/2 łyżeczki mielonego pieprzu*1/2 łyżeczki mielonego kminku*1 i 1/2 łyżeczki sody*2 łyżeczki proszku do pieczenia*4 jajka*3 i 1/2 szklanki mąki pszennej (+ opcjonalnie 1 szklanka)*1 i 1/2 szklanki mąki żytniej razowej typ 720*1/2 szklanki śmietany*50g suszonej żurawiny*50g posiekanych orzechów włoskich*50g płatków migdałowych*50g rodzynek*marmolada wieloowocowa lub powidła śliwkowe*rozbełtane jajkoWykonanie:W garnku zagotować: miód, cukier, masło, smalec i wszystkie przyprawy tak długo aż cukier się rozpuści. Masę ostudzić przez kwadrans, a następnie dodać sodę i proszek do pieczenia (uwaga, może się pienić!). Dodać jajka, cały czas dokładnie ucierając, następnie śmietanę i obie mąki. Jeśli masa będzie wyglądać na taką, której nie da się wałkować dodać jeszcze 1 szklankę mąki. U mnie nie było takiej potrzeby.Ciasto można podzielić na 2 części. Do jednej dodać bakalie, do drugiej nie. Ciasto odstawić w chłodne miejsce na kilka tygodni.Po tym czasie:Z ciasta bez bakalii wałkować dwa placki o grubości 0,5 cm. Na jednym z nich ułożyć w dużej odległości porcje powideł. Przykryć drugim plackiem i starannie przygnieść ciasto wokoło każdej kupki, a następnie wycinać dowolne kształty. U nas są to gwiazdki. Posmarować z wierzchu rozbełtanym jajkiem i piec 10-12 minut w 190 stopniach.Ciasto bakaliowe wałkować grubiej, wycinać różne kształty i piec 12-15 minut .Smacznego :)Króliczek i choinka ;) 