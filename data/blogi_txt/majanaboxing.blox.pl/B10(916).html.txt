Lubię szarlotki. Są wilgotne, miękkie i pachną. Cynamonem i jabłuszkami, a to połączenie uwielbiam. Przepis na tę pyszną szarlotkę znalazłam u Eweny i od razu wiedziałam, że ją zrobię. Szarlotka to takie uniwersalne ciasto, na każdą porę roku, na każde święto i na co dzień. Mogę robić ją często, możemy ją jeść codziennie i nie znudzi nam się, bo zawsze można zrobić ją inaczej. Ze świeżymi jabłkami smakuje inaczej, z gotowymi także inaczej. Można dodać cynamon, albo go pominąć (choć o cynamonie to ja nie zapominam nigdy, a nawet daję go więcej), dosypać rodzynek do jabłuszek, dorzucić orzechy czy migdały... I zawsze będzie smakować:) Polecam, pyszne ciasto!:)   Składniki :*300 g mąki*150 g cukru*100 g masła*1 jajko*2 łyżki kwaśnej gęstej śmietany 18%*1 łyżeczka proszku do pieczenia*szczypta solioraz:*4 duże jabłka*3-4 łyżki cukru*1-2 łyżeczki cynamonu*3-4 łyżki grubego cukru kryształu (dałam dry demarara) do posypaniaWykonanie:  Piekarnik nastawić na 180 st C. Papierem do pieczenia wyłożyć blachę o wymiarach 17 na 24 cm lub tortownicę o średnicy 22 cm. Składniki ciasta wysypać na blat i najpierw posiekać nożem, a gdy składniki będa dobrze rozdrobnione szybko zagnieść ciasto. Włożyć na chwilę do lodówki.Jabłka obrać ze skórki i zetrzeć na tarce o grubych oczkach. Wymieszać z cukrem i cynamonem.Ciasto wyjąć z lodówki i podzielić na pół. Każdą połówkę rozwałkować na prostokąt o wymiarach blaszki (nie wałkowałam, wylepiłam tortownicę ciastem). Jedną połówka ciasta wylepić dno foremki, na nim rozłożyć jabłka, przykryć drugą połową ciasta (ja starłam na tarce podobnie jak Ewena). Wierzch posypać cukrem kryształem.Piec ok 40-50 minut. Smacznego :) 