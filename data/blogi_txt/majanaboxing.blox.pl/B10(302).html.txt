Bardzo lubimy takie bułeczki, szczególnie świeżutkie, od razu po upieczeniu. Zrobiłam je w ogóle ich nie planując, po prostu tak nagle i bardzo się cieszę, bo były pyszne! :) Do tych bułeczek pasuje wszystko, więc można je jeść na słodko czy wytrawnie, jak tylko lubicie. Serdecznie polecam!Przepis od Evenki :)Składniki na 10 bułeczek:*400g mąki chlebowej (dałam zwykłą pszenna)*1,5 łyżeczki soli (można dać troszkę mniej)*1 łyżeczka drobnego cukru*15g drożdży instant (lub 30g świeżych)*120 ml ciepłego mleka*175 ml ciepłej wodyWykonanie:Mąkę przesiać z solą do dużej miski, dodać cukier, po środku zrobić wgłębienie. Drożdże rozpuścić w mleku, wlać do dołka, lekko posypać z wierzchu mąką i zostawić w temperaturze pokojowej na 15-20 minut. Po tym czasie wlać wodę, wymieszać formując wilgotne, miękkie ciasto. Wyrabiać na stolnicy oprószonej lekko mąką przez około 8-10 minut aż ciasto będzie gładkie i elastyczne.        Włożyć do miski, przykryć ręczniczkiem i zostawić do podwojenia objętości w ciepłym miejscu (około 1 i pół godziny).Po tym czasie ciasto wyłożyć na stolnicę, lekko ugnieść i zostawić na 5 minut. Następnie podzielić na 10 części, z każdej formować w dłoniach kulkę, a następnie lekko rolować, by nadać owalny kształt bułeczce. Wierzch delikatnie posypać mąką, ułożyć na blasze w dużych odstępach. Przykryć ręczniczkiem i zostawić na 30 minut do wyrośnięcia (powinny podwoić objętość). Po tym czasie bułeczkom zrobić głęboki przedziałek (prawie do samej blachy), można robić kantem dłoni lub końcem drewnianej łyżki. Ponownie odstawić na 15 minut.Piekarnik nagrzać do 230 stopni C, na dole umieścić pojemnik żaroodporny z wodą (ja tego nie zrobiłam). Piec około 13-15 minut na złoty kolor.Smacznego :)Tu sobie rosną: 