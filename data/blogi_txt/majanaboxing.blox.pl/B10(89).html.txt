Paulinka, która w tym tygodniu opiekuje się Weekendową Piekarnią wybrała pyszny przepis na bułeczki z czekoladą i kokosem. Bardzo lubimy takie bułeczki na sobotnie śniadanko. Zrobiłam je już w piątek, uformowałam i wstawiłam do lodówki na nocne wyrastanie, by rano w sobotę wyjąć i upiec pyszne, pachnące bułeczki. Za radą Siostry dodałam trochę więcej cukru, dla nas było w sam raz. Zjadaliśmy je z masłem i dżemem truskawkowym. Pychotka! Dziękuję za wspólne pieczenie i pyszny przepis :)   Składniki: *570 g maki pszennej  *12 g drożdży suchych lub 24 g świeżych *ok 185 ml mleka  *85 g masła roslinnego  *5 łyżeczek cukru (dałam 10 łyżeczek) *2 jajka  *1 łyżeczka soli  *1/2 szklanki wiórków kokosowych  *2 rządki czekolady (6-8 kostek) - dałam gorzką  *plus jajko do smarowania    Wykonanie: Drożdże rozpuścić w mleku z dodatkiem cukru. Odstawić. Czekoladę posiekać w drobne kawałki, takie duże okruszki. Do miski z mąką wrzucić wszystkie składniki. Wymieszać. Następnie przełożyć na blat i wyrobić kilka minut, aż ciasto będzie puszyste i gładkie. Ciasto lekko posmarować olejem i włożyć do miski. Przykryć i odstawić na 1 h wyrastania. Wyrośnięte ciasto wyjąć, chwilkę wyrobić. Podzielić na 8-9 części i uformować owalne bułeczki (mnie wyszło 12 bułeczek). One sporo urosną, lepiej zrobić dłuższe niż szersze.  Ułożyć bułeczki na blaszce, w 2 rzędach w 1,5 cm odstępach. Przykryć i odstawić znowu na 1h (ja włożyłam na noc do lodówki) Wyrośnięte bułeczki posmarować rozkłóconym jajkiem. Wstawić do nagrzanego do 190 C piekarnika i piec ok 15 minut. Smacznego :) 