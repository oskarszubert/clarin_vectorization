Przepyszna, wilgotna, pachnąca babka wielkanocna zrobiła naprawdę wielkie wrażenie w moim domu. Pięknie wyrosła, pięknie pachnie,a smakuje cudownie! Mojemu Ukochanemu smakowała najbardziej ze wszystkich ciast świątecznych :) Atinko, dziękuję za wspaniały przepis! Na pewno upiekę tę babkę jeszcze nie raz i to nie tylko z okazji świąt. :)Składniki:*500g mąki*160g masła*200g cukru*4 żółtka*2 szklanki mocnej herbaty*160g rodzynek*2 łyżeczki sody oczyszczonej*2 łyżeczki proszku do pieczenia*łyżeczka startej skórki z cytryny*szczypta soli Składniki na lukier:*pół szklanki cukru pudru*sok z połowy cytrynyWykonanie:Rodzynki włożyć do garnuszka z herbatą i gotować 5 minut. Osączyć,a napar pozostawić do wystygnięcia. Masło utrzeć z cukrem sukcesywnie dodając żółtka, skórkę z cytryny, przesianą mąkę wymieszaną z solą, sodą i proszkiem do pieczenia. Do ciasta stopniowo wlewać zimną herbatę i nadal je wyrabiać. Na koniec dodać rodzynki i wymieszać.Ciasto przełożyć do natłuszczonej i wysypanej bułką tartą formy. Ja piekłam w formie z kominkiem o średnicy 23 cm.Piec około 50-60 minut w temperaturze 180 stopni C.Po wystudzeniu można babkę polukrować .Smacznego :) 