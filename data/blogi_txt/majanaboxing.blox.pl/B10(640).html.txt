Dziś w potrójnym składzie: Atinka, Cudawianka i ja zapraszamy Was na przepyszny, wilgotny, miękki piernik na piwie Guinness. Przepis pochodzi ze zbiorów Dorotki, która w zeszłym roku specjalnie dla mnie go wstawiła. Wtedy mi nie wyszedł, bom zapominalska i nie dodałam sody ha ha;) Bywa i tak, dziś się z tego tylko śmieję. Musiałam ten piernik zrobić ponownie, a jak Cudawianka go zaproponowała to po prostu nie było wyjścia ;). Jest wspaniały, dlatego polecam go bardzo. Można go zrobić nawet i w Wigilię, nie musi leżakować, świetnie smakuje od razu po upieczeniu. Do piernika wykonałyśmy świetną, zawsze błyszczącą polewę, również z przepisu Dorotki. Robiłam ją pierwszy raz, za namową dziewczyn. Dziękuję :) Kochane moje dziękuję Wam za wspólne, pachnące, korzenne pieczenie i oczywiście czekam na kolejne ;) Pierniczek dopisuję do akcji Korzenny Tydzień, którą prowadzi Ptasia, a także do Pierniczkowej Akcji Malty. Składniki: *160 ml ciemnego piwa Guinness *260 g mąki pszennej *2 łyżki kakao *1 i 1/4 łyżeczki sody oczyszczonej *2 i 1/4 łyżeczki imbiru *1/4 łyżeczki białego pieprzu *1 łyżeczka cynamonu *2 duże jajka *130 g cukru *160 ml melasy (dałam miód) *180 ml oleju     Wykonanie: Piwo Guinness zagotować, zdjąć z palnika. W średniej wielkości misce wymieszać mąkę, kakao, sodę, imbir, pieprz i cynamon. W większej misce ubić jajka (w całości, bez rozdzielania na białka i żółtka), cukier, melasę, olej do gładkości (można mikserem). Do większej miski wsypywać suche składniki ze średniej miski, na zmianę z piwem, miksując (tylko do połączenia sie składników).  Formę kwadratową o boku 20 do 23 cm (robiłam w keksówce) wyłożyć papierem do pieczenia. Przelać do niej ciasto (będzie dość rzadkie). Piec w temperaturze 175°C przez 50 - 60 minut do tzw. suchego patyczka. Wystudzić. Podawać z bitą śmietaną lub z polewą czekoladową. Polewa kakaowa z żelatyną (zawsze błyszcząca):*4 łyżki cukru*2 łyżki kwaśnej śmietany*3 łyżki kakao*60 g masła*1 łyżeczka żelatynyŻelatynę zalać niewielką ilością gorącej wody. Wymieszać, do rozpuszczenia. Resztę składników zagotować. Dodać żelatynę do reszty masy. Wymieszać dobrze i przestudzić. Jak już lekko zgęstnieje, polać ciasto.  Smacznego :) 