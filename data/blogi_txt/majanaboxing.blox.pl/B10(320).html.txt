Lubię grzane wino, szczególnie w górach:). Kiedy zobaczyłam przepis na grzańca u Ani, od razu pomyślałam, że zrobię sobie na święta. Był pyszny, aromatyczny od użytych korzeni, pomarańczy i herbaty. Taki jak lubię. Zrobiłam z mniejszej ilości, ale przepis podaję za Anią z Addio Pomidory. Korzystając z okazji, że dziś jest ostatni dzień roku, chcę życzyć Wam wszystkim moi Kochani wspaniałej, szampańskiej zabawy sylwestrowej oraz szczęśliwego, pełnego radości i spełnionych marzeń Nowego Roku! :)  Składniki :*2 l czerwonego wina (użyłam wytrawnego)*1 duża cała pomarańcza*2 esencje herbaciane (u mnie Earl Gray)*3 cm kawałek świeżego imbiru*kilka kawałków imbiru kandyzowanego*8-10 cm kawałek cynamonu *kilka suszonych moreli*15-20 goździków*100 g cukru*cukier waniliowy (dałam 2 łyżki domowego)*całe ziarna kolorowego pieprzu – około 1 łyżeczki (pominęłam)*po dużej szczypcie gałki muszkatołowej i kardamonu   Przygotowanie:Wino wlać do dużego garnka. Nastawić na średni ogień i gotować, ale nie doprowadzić do wrzenia. Gdy temperatura wina jest już wysoka dodać esencję herbacianą. Zrobiłam, jak Ania -  urwałam sznurki od torebek i tak je włożyłam do garnka. Gotować tak około 20 minut. Po tym czasie torebki wyciągnąć i wsypać przyprawy, korę cynamonową, morele i posiekany drobno imbir. Wkroić pomarańczę w plasterkach, razem ze skórką.Posłodzić do smaku i wymieszać do rozpuszczenia się cukru.Gotować wino na średnim ogniu jeszcze około 30 minut. Po tym czasie przykryć i zestawić z kuchenki. Przed podaniem podgrzać ponownie.  Smacznego:) 