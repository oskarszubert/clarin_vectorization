Małgosia, która gospodarzy #51 odcinkowi Weekendowej Piekarni wybrała trzy wspaniałe przepisy - chleb na zakwasie z ziemniakami i orzechami, bułeczki mleczne z żurawiną oraz inspirowane przepisem Gordona Ramsaya bułeczki z ziarnami na miodzie. Wybrałam właśnie te ostatnie, ponieważ dawno nie robiłam bułeczek z ziarnami, a ziaren miałam pod dostatkiem. Bułeczki powstały nagle, od razu po przeczytaniu przepisu i bardzo się cieszę, że je zrobiłam. Są smaczne, mięciutkie i ładnie pachną.  Przepis publikuję dopiero dzisiaj, ponieważ miałam już wszystkie dni obstawione i brak dostępu do internetu w weekend :( Mam nadzieje, że Margot mi zaliczy;) Dziękuję Małgosiu za wspaniałe propozycje, myślę, że wrócę także do dwóch pierwszych, jak tylko mi czas pozwoli.     Składniki:*7g (1 op.) drożdży instant (lub 15g świeżych)*275 ml letniej wody*225g mąki pszennej razowej*225g mąki pszennej (białej)*1 ½ łyżeczki soli morskiej*50g dowolnej mieszanki ziaren (np. sezamu, dyni, słonecznika, siemienia, maku) - dałam sezam, pestki dyni i siemię *3 łyżki oliwy z oliwek*2 łyżki płynnego miodu*2 łyżki mleka do posmarowania Wykonanie: Jeśli używasz drożdży świeżych: do 4 łyżek letniej wody wkruszyć drożdże, zamieszać i odstawić na kilka minut.Mąkę przesiać do dużej miski. Wsypać suszone drożdże (lub wlać przygotowany rozczyn). Wlać oliwę, miód i wodę. Zamieszać drewnianą łyżką, a następnie wyrabiać, dodając mąki, gdyby ciasto było zbyt wilgotne. Wsypać mieszankę ziaren i dalej wyrabiać. Ciasto powinno być miękkie, ale nie klejące.Wyjąć ciasto na posypany mąką blat, uformować kulę i ugniatać przez 5-10 min., aż ciasto będzie gładkie.Włożyć do nasmarowanej oliwą miski, przykryć folią spożywczą i odstawić w ciepłe miejsce na ok. 1 godzinę by podwoiło objętość.Wyrośnięte ciasto znów wyjąć na blat, odgazować. Podzielić na 9 równych części i z każdej uformować kulkę. Ułożyć je na wyłożonej pergaminem blasze. Przykryć czystą ściereczką i odstawić na ponowne zwiększenie objętości. Posmarować z wierzchu mlekiem.Piec w piekarniku rozgrzanym do 200 st.C. ok. 20min. Wystudzić na kratce. 