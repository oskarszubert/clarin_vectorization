Weekend Korzenny, który zorganizowała Ptasia trwa u mnie już tydzień, bo zapachy i smaki korzenne unoszą się w mojej głowie i wokoło mnie już dobrych kilka dni. Kolejnym cudownym zapachem świąt jest sernik Liski na piernikowym spodzie. Urzekły mnie cudowne zdjęcia i jak tylko go zobaczyłam już czułam jego zapach...już sięgałam po kawałeczek... Tak więc musiałam go po prostu zrobić ! Ten sernik to spełnienie marzeń o świętach, jest obłędnie pyszny, cudownie pachnący, rozpływający się w ustach, a nutka piernikowa dodaje mu magicznego posmaku...  Składniki na spód:*250g kruchych ciasteczek (mogą być Digestive albo Petit Beurre)*100g masła*2 czubate łyżeczki przyprawy piernikowejSkładniki na masę:*500g sera twarogowego zmielonego *160g cukru pudru*4 jajka*1 łyżka startej skórki pomarańczowej (lub 1 łyżeczka suszonej)*1/2 łyżeczki przyprawy do piernika*1 czubata łyżka proszku budyniowego waniliowego*1 cukier waniliowySkładniki na polewę:*150ml jogurtu naturalnego*1 łyżka cukru pudru*1 łyżeczka skórki pomarańczowej suszonej (lub 1 łyżka świeżej)-pominęłam*1 łyżka soku pomarańczowegoDo posypania: szczypta kardamonu mielonego (w przepisie Liski jest gałka muszkatołowa, ale niestety skończyła mi się)Wykonanie:Spód: Ciasteczka pokruszyć, dodać pokrojone masło, przyprawę piernikową i zagnieść. Tortownicę o średnicy 18-20 cm (ja użyłam 23cm) wyłożyć folią aluminiową, boki posmarować delikatnie masłem. Spód i boki wylepić masą ciasteczkową. Mi wystarczyło jedynie na spód. Wstawić do lodówki, na około 20 minut. Masa twarogowa: Ser utrzeć z cukrem na gładką masę. Dodawać po 1 jajku, skórkę pomarańczową, wanilię, przyprawę do piernika i budyń. Wyjąc z lodówki tortownicę, wlać masę. Piekarnik nagrzać do temperatury 180 stopni C. Wstawić sernik i piec około 45-50 minut. Po tym czasie uchylić drzwiczki piekarnika i zostawic sernik do wystygnięcia. Przygotować polewę : wszystkie składniki dokładnie wymieszać. Polać nią ostudzony sernik i dopiekać jeszcze 12-15 minut. Ostudzić i wstawić do lodówki na kilka godzin.Smacznego :) 