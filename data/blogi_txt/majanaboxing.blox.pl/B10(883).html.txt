Dominikańskie kotleciki z bulguru, które niedawno prezentowali u siebie Irena i Andrzej zmotywowały mnie do sięgnięcia po paczkę tej kaszy, którą dość dawno temu dostałam od Bei :*. Z wielką chęcią zrobiłam kotleciki i nie zawiodłam się, bo wyszły bardzo smaczne! Podawałam je z ziemniakami i kefirem. To był pyszny obiadek, dziękuję Wam za przepis.    SKŁADNIKI:  *1 szklanka bulguru,  *60 dag mielonej wołowiny (u mnie mielone z indyka), *2 szklanki oleju, *2 posiekane listki bazylii, *1 łyżka pasty pomidorowej, *1/4 szklanki rodzynek (pominęłam), *1 łyżeczka soli, *1 mała cebula, *1 mała czerwona papryka,  *1 zielona papryka,  *czarny pieprz, oregano SPOSÓB WYKONANIA:  Bulgur zalać wodą i odstawić na noc. Odcedzić. Posiekać cebulę i paprykę. Wymieszać z mięsem. Doprawić oregano, pieprzem i łyżeczką soli. Wymieszać i podzielić na dwie części. Na rozgrzanej łyżce oliwy przesmażyć połowę mięsa. Dodać dwie łyżki wody i pastę pomidorową. Dusić na średnim ogniu. Przełożyć do miski. Wymieszać surowe mięso, bulgur, rodzynki i przyprawy. Z dwóch łyżek masy formować kulki. Ułozyć na dłoni, spłaszczyć, w środek włozyć łyżeczkę duszonego mięsa. Obtoczyć masą z bulguru, formować kulki. Smażyć w głębokim oleju na złoty kolor. Osączyć na papierowym ręczniku. Podawać. Smacznego:) 