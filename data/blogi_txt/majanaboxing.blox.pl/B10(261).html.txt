Drożdżówka chodziła za mną już od jakiegoś czasu. Zamarzyłam sobie, że zrobię z rabarbarem. Wiedziałam, że będzie smaczna, bo z przepisu Kass robiłam już nie raz. Wiedziałam, że będzie pięknie pachniała, bo ja kocham zapach drożdżowego ciasta. Jest taki ciepły, taki domowy, już sam aromat mi smakuje, jeśli to tylko możliwe. Ciasto jest miękkie, dokładnie takie jakie lubię, no i do tego owoce - rabarbar, truskawki (wprawdzie z puszki, ale też dobre) i jabłka. Polecam, jest pyszna!   Składniki na ciasto:*450g mąki tortowej *2 jajka *100g stopionego masla *1 1/3 szkl. ciepłego mleka *3/4 szkl. cukru *30g drozdży *1 cukier waniliowy *skórka otarta z cytryny *szczypta soli*3/4 kg rabarbaru (umytego, obranego i pokrojonego w plasterki) *1 puszka truskawek  *2 jabłka (obrane i pokrojone w kostkę) *1,5 lyżeczki cynamonuSkładniki na kruszonkę:*200g mąki *100g masla *1/2 szkl. cukru *3 łyżki oleju słonecznikowego *1 łyżeczka cynamonuSkładniki na kruszonkę połączyc widelcem, szybko zagnieść i schować do lodówki.Jajka ubić z 2 łyżkami cukru i szczyptą soli. Do mleka dodac pokruszone drożdże, przykryc na 10 minut aż zaczną 'pracowac'. Wsypać mąkę do miski, dodać cukier, cukier waniliowy, ubite jajka i rozpuszczone drożdże z mlekiem. Wyrobić ręcznie lub mikserem. Dodać na końcu masło i skórkę otartą z cytryny. Wyrobić na gladkie ciasto /ok. 10 minut/.Miskę przykryć i odstawić do wyrośnięcia.  Gdy podwoi objętość wyłożyc ciasto do wyłożonej papierem formy. Ułożyc na nim owoce, posypać cynamonem i kruszonką. Odstawić przykrytą blaszkę na 1/2 godziny do podrośnięcia. Piekarnik nagrzać do 190st C i wstawić ciasto na 50 minut. Sprawdzić patyczkiem czy jest upieczone i wystudzić na kratce.Można posypać cukrem pudrem.  Smacznego! 