Mam pewien zestaw zup, które uwielbiam. Są to: botwinka, szczawiowa, pomidorowa, ogórkowa, rosół, żurek, barszcz czerwony. Prawie wszystkie na równi, choć nie zawsze o tej samej porze roku. O, latem na przykład uwielbiam zupę owocową, szczególnie wiśniową! :) Jednak pomidorową mogę jeść zawsze i w każdym wydaniu. Ostatnio robię ją z pomidorów z puszki, dodaję czosnek, bazylię i zjadam. Jest gęsta, ale można do niej dodać makaron, ryż, co kto lubi. Ja nie dodaję. Dwa dni temu jadłam ją na obiadek i była pyszna. A jakie są Wasze ulubione zupy? Składniki (na 2 talerze zupy): *2 puszki pomidorów krojonych *2 ząbki czosnku *kawałek piersi z kurczaka *1 listek laurowy *2 ziela angielskie *sól, pieprz *świeża bazylia *troszkę suszonego oregano *ewentualnie pół kostki rosołowej   Wykonanie: Czosnek posiekać i podsmażyć na lekko naoliwionej patelni. Zawartość puszek wrzucić do garnka, dorzucić czosnek, kawałki mięska z piersi kurczaka, listek laurowy, ziele angielskie, trochę posiekanej bazylii, suszone oregano, doprawić pieprzem i solą. Gotować na wolnym ogniu aż mięsko będzie miękkie, można doprawić ewentualnie kostką rosołową. Podawać posypaną świeżą bazylią, z ugotowanym makaronem bądź ryżem. Ja jadłam bez niczego, była gęsta i pyszna. Smacznego:)  A bazylia urosła mi już taka: 