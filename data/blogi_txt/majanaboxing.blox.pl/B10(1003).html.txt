Pyszna jest ta babeczka! Wilgotna i aromatyczna. Można do niej dodać ulubione bakalie, a imbir sprawia, że nabiera delikatnej ostrości zarówno w smaku, jak i zapachu. Smakuje świetnie z kubkiem ulubionej herbaty lub kawy, w chłodny listopadowy wieczór.  Przepis spodobał mi się już dawno na blogu Liski. Serdecznie polecam! Moją babeczką pełną korzennych przypraw dołączam do Korzennego Tygodnia Ptasi.   ﻿ Składniki: *125 g masła*100 g drobnego cukru (najlepiej brązowego)*2 jajka*1/4 szkl płynnego miodu, melasy lub syropu klonowego*230 g mąki*1,5 łyżeczki proszku do pieczenia*1/2 łyżeczki sody*3 łyżeczki imbiru w proszku*1 łyżeczka cynamonu*3/4 szklanki mleka*30 g imbiru kandyzowanego *300 g bakalii (skórka cytrynowa, skórka pomarańczowa, suszone żurawiny, rodzynki, śliwki, etc)*1 łyżka alkoholu (u mnie whiskey)Wykonanie:Bakalie wsypać do miski i zalać gorącą wodą z alkoholem. Odstawić na czas przygotowania ciasta.W misce utrzeć masło z cukrem. Dodawać po 1 jajku, następnie miód/syrop klonowy.W drugiej misce wymieszać mąkę, proszek do pieczenia, sodę, cynamon, imbir. Do utartego masła dodawać na przemian suche składniki i mleko. Zmiksować.  Bakalie odsączamy na sicie. Pozwalamy im lekko przeschnąć.Formę do babki o średnicy 25 cm (użyłam formy z kominkiem) wysmarować dokładnie masłem i wysypać mąką.Do masy dodać bakalie (opcjonalnie można je przesypać 1 łyżką mąki) i imbir kandyzowany. Dokładnie wymieszać łyżką. Wlać do formy.Piekarnik nagrzać do 180 st C. Wstawić babkę i piec 50 minut.Po upieczeniu należy zostawic babkę w formie na ok. 10-15 minut i dopiero wtedy wyjąć na talerz.Można posypać cukrem pudrem lub polukrować. Smacznego :) 