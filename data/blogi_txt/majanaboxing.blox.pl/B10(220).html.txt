Ostatnio na kilku blogach kulinarnych spotkałam się z przepisem na brownies. Nigdy wcześniej nie piekłam, ani nie jadłam tego ciasta, więc zdecydowałam się w końcu je upiec. Przepis znalazłam u Ptasi,robiła je też Dorotuś i tak poszło dalej ;). Brownies jest super czekoladowe, jest pyszne, pachnące,a dodatek białego sera wspaniale się komponuje z czekoladą. U mnie serek jest słodki, więc na pewno w moim wykonaniu ciasto smakuje inaczej. Od dziś serdecznie je polecam :) Ukochanemu bardzo zasmakowało, więc na pewno brownies zagości u nas nie raz. Składniki: *125 g gorzkiej czekolady *125 g masła *2 duże jajka *150g drobnego cukru *1 łyżeczka ekstraktu z wanilii *75g mąki *szczypta soli *200g serka kremowego (może byc Philadelphia), ja dałam ser biały gotowy do wypieków, a więc moje brownies ma na pewno inny smak niż brownies Ptasi czy Dorotki .    Wykonanie: W garnuszku roztopić masło z czekoladą aż się rozpuszczą i połączą. Lekko przestudzić. Jajka ubić z cukrem i wanilią, wmieszać do nich masę czekoladową. Na końcu wymieszać z mąką i solą. Serek kremowy pokroić bardzo cienko.  Formę kwadratową o boku 23 cm wyłożyć papierem do pieczenia. Ja nie mam takiej formy, więc robiłam brownies w tortownicy, ale zamierzam nabyć taką formę :)  Wlać połowę ciasta, na to wyłożyć serek kremowy i na górę resztę ciasta. Wyrównać powierzchnię.  Piec w temperaturze 180 stopni przez około 20 minut. Ciasto przestudzić.  Smacznego :) 