Po raz pierwszy na moim blogu prezentuję danie obiadowe, coś na duży głód, coś zdrowego, coś z zieleninką :) Dodałam do kategorii nową - "dania różne" z myślą, że co jakiś czas będą pojawiały się takie właśnie przepisy na moim ciasteczkowym blogu. Coś innego, lecz do zjedzenia, coś zdrowego do przyrządzenia.  Przepis na roladki pochodzi z bloga "Dodaj i wymieszaj" prowadzonego przez Casię.    Potrzebujemy: *1 podwójna pierś z kurczaka *200g mrożonego szpinaku *100g sera feta *2 łyżki śmietany 18% *1 łyżka masła *1 ząbek czosnku *gałka muszkatołowa *pieprz, sól   Wykonanie: Pierś z kurczaka myjemy, osuszamy i przekrajamy na pół. Każdą połówkę dość mocno rozbijamy, ale tak by nie podziurawić mięsa. Doprawiamy solą i pieprzem. Na patelni rozpuszczamy łyżkę masła, wrzucamy szpinak i dusimy aż stanie się miękki,a woda z niego wyparuje. Dodajemy wyciśnięty ząbek czosnku i pokruszoną fetę. Mieszamy, doprawiamy pieprzem i gałką muszkatołową. Na końcu dodajemy śmietanę, mieszamy dokładnie i jeszcze kilka minut dusimy. Na rozłożone filety z kurczaka nakładamy nadzienie. Mięso zwijamy w roladkę i przewiązujemy nitką . Rozgrzewamy na patelni olej i wykładamy na nią nasze roladki. Kilka minut smażymy z każdej strony, aż mięsko będzie rumiane.  Tym daniem można się naprawdę najeść i właściwie chyba nie potrzeba już żadnego dodatku, przynajmniej mnie nie było trzeba :) Smacznego :) 