Ciasto "Piña Colada" jest pyszne i orzeźwiające. Słoneczne połączenie dwóch aromatycznych owoców: ananasa i kokosa. Biszkopt, ciasto kokosowe, krem ananasowo-kokosowy, a całość udekorowana białą czekoladą. Jest wspaniałe!  Za przepis dziękuję Elizie z bloga Moje Pasje.   Składniki na biszkopt: *4 jajka*1 szkl. mąki pszennej tortowej*1 łyżeczka proszku do pieczenia*szczypta soli*1/2 szkl. cukruBiałka ubić ze szczyptą soli na sztywno. Żółtka utrzeć z cukrem do białości. Mąkę wymieszać z proszkiem do pieczenia i powoli dodawać do żółtek. Dokładnie zmiksować. Na koniec delikatnie wymieszać białka. Blaszkę (35x25) natłuścić dokładnie masłem i wysypać kaszą manną (ja natłuściłam i wyłożyłam papierem do pieczenia). Wylać na nią ciasto. Wstawić do nagrzanego piekarnika i piec ok 35 min w temp. 180 stopni do tzw. "suchego patyczka". Po upieczeniu ostudzić na kratce.Składniki na kokosowy blat:*4 białka*1 szkl. cukru*szczypta soli*200g wiórek kokosowychBiałka ubić na sztywno z solą. Pod koniec ubijania partiami dodawać cukier i nadal miksować. Na koniec delikatnie wmieszać kokos. Ciasto rozsmarować na wyłożonej papierem do pieczenia blaszce (35x25) i piec ok 20 minut w temp 180 stopni (do lekkiego zezłocenia). Po upieczeniu wyjąć blaszkę. Delikatnie odwrócić ją z pomocą deski "do góry dnem" Z ciasta delikatnym ruchem zdjąć papier i przewrócić go z powrotem. Wystudzić na kratce.Składniki na krem:*1 puszka ananasa w zalewie (340g po odsączeniu/560g całośc)*1 budyń śmietankowy (bez cukru) w proszku*1 łyżka cukru *4 żółtka*250g masła*wiórki kokosowe do posypania*biała polewa lub biała czekolada do polaniaAnanasa odcedzić dokładnie, a krążki odcisnąć. Powinno nam zostać ok 1/3 litra zalewy. Odrobinkę odlać do szklanki a resztę zagotować z cukrem. W odlanej części rozprowadzić dokładnie budyń i wlać na gotującą się zalewę. Zagotować. Powstanie co jak przezroczysty kwaskowy kisiel ananasowy. Zdjąć z ognia, przykryć dokładnie folią (zapobiega tworzeniu się kożucha) i dokładnie wystudzić.Masło utrzeć dokładnie dodając po jednym żółtku. Następnie do utartego dodajemy powoli wystudzony kisiel i dokładnie miksujemy. Odłożyć ok. 2 łyżki masy do osobnej miseczki. Plastry ananasa pokroić w kawałeczki i dodać do utartej masy. Wymieszać.Masę ananasową wyłożyć na wystudzony biszkopt, przykryć ciastem kokosowym i posmarować go leciutko odłożoną wcześniej masą bez ananasów. Wierzch posypać wiórkami kokosowymi. Można zrobić esy floresy z białej polewy lub białej czekolady rozpuszczonej w kąpieli wodnej. Schłodzić w lodówce. Smacznego:) 