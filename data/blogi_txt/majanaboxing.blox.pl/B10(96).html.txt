Bułeczki z suszonymi pomidorami i bazylią są pyszne i pachną troszkę jak pizza :). Idealne na śniadanie, z wędliną lub serem. Mnie tam nawet bez dodatków smakowały. Lubię bardzo zapach ziół w pieczywie, lubię też suszone pomidory, a dodatek smakowego oleju fajnie się wpasował do tego pieczywa. Bułki te są moją propozycją do zabawy kulinarnej "Odkryj Kujawski ze smakiem", pod patronatem serwisu ZPierwszegoTloczenia.pl, którego sponsorem są ZT Kruszwica S.A. producent linii Kujawski ze Smakiem.  Inspiracją był przepis Atinki na bułeczki czosnkowe. Informuję, iż jako juror konkursu nie biorę w nim udziału, a jedynie przedstawiam, jak prawidłowo powinien wyglądać konkursowy wpis na blogu uczestnika.      Składniki na 8 sporych bułeczek: *suszone pomidory - około 130g (można dać mniej, jak ktoś woli) *350 ml mleka *450 g mąki pszennej *łyżeczka soli  *1 kopiasta łyżka suszonej bazylii *łyżeczka miodu *2 łyżki oleju Kujawski z czosnkiem, bazylią i pomidorami *1 opakowanie suszonych drożdży (7g) *1 jajko (roztrzepane) *szczypta czarnego pieprzu *sól gruboziarnista do posypania *mleko do posmarowania wierzchu bułek    Wykonanie: Mąkę, drożdże suszone, sól, pieprz, bazylię wymieszać w jednej misce. Do drugiej miski wlać mleko, dodać jajko, miód, olej kujawski z czosnkiem, bazylią i pomidorami i wymieszać. Suszone pomidory posiekać na mniejsze kawałki. Wrzucić do suchych składników. Mokre składniki wlać do suchych i wyrobić ciasto. Odstawić do wyrośnięcia na około 1 godzinę. Po tym czasie uformować bułeczki, ułożyć na blasze i pozostawić do wyrośnięcia na około 30 minut. Bułki naciąć, posmarować wierzch mlekiem i posypać gruboziarnistą solą. Piec około 20 - 25 minut w 200 stopniach C0.  Smacznego :) ﻿﻿﻿﻿﻿ 