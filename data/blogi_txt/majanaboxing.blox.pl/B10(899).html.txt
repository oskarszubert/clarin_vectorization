Bardzo lubię surówki z kapustą pekińską w roli głównej. Lubię także eksperymenty surówkowe. Do mojej dzisiejszej surówki dodałam koper włoski czyli fenkuł. Pierwszy raz go jadłam. Do tej pory znałam go jedynie z herbatek dla maluszków, ale takiej herbatki daaawno nie piłam, bo moje dziecię troszkę z maluszków wyrosło;). Fenkuł jako dodatek do surówki bardzo mi smakował, nabrała dzięki niemu ciekawego, wyrazistego smaku.    Składniki: *5 liści kapusty pekińskiej *1 fenkuł *1 marchewka *garść żurawin *sól, pieprz *szczypta oregano *2 łyżki jogurtu naturalnego   Wykonanie: Kapustę posiekać na drobniejsze kawałki, fenkuła również posiekać. Marchewkę zetrzeć na tarce, na średnich oczkach. Wszystko razem wymieszać w miseczce dodając garść żurawin. Dodać sól, pieprz do smaku oraz polać jogurtem naturalnym, wymieszać, zjadać. Smacznego :) 