Synek poprosił mnie wczoraj o zrobienie pizzy. Jest to pierwsza pizza w moim wykonaniu. Przepis dostałam od mojej Mamy, ale troszeczkę go zmieniłam, ponieważ Synek nie lubi pieczarek. Pizzę można oczywiście zrobić z różnymi dodatkami, co kto lubi. Ta jest przygotowana z myślą o Synku, więc nie ma w niej tego, co lubimy czyli: pieczarek, oliwek, ananasa, salami. Jest tylko kiełbaska i ser, ale i tak jest pyszna.Składniki:*5 dag drożdży*30 dag mąki*1 mała śmietana *1 jajko*10 dag roztopionego masła lub margaryny*2 szczypty gałki muszkatołowej*szczypta soli*1 łyżka cukruDo przybrania pizzy:*kiełbaska*ser żółty*przyprawa do pizzy lub oregano*sos pomidorowy/ketchup*dowolne dodatki Wykonanie:Z podanych składników zagnieść ciasto, które następnie rozwałkować na wymiar blachy lub wylepić blachę ciastem. Ciasto posmarować ketchupem, posypać oregano, a następnie połową startego sera. Następnie ułożyć kiełbaskę i inne dowolne dodatki, posypać pozostałym serem. Piec około 15-20 minut w temperaturze 180 stopni. Po upieczeniu polać sosem pomidorowym lub ketchupem, posypać przyprawą do pizzy. Synkowi pizza bardzo smakowała, bo była taka jaką lubi. Jesli chodzi o nas to dołożyłabym tam jeszcze kilka smakowitych dodatków i pizza jak się patrzy! Prosta i łatwa, polecam :)I jeszcze fotka porcji Synka z ketchupem :) 