Kolejne muffinki, tym razem w wersji owocowej. Nie zachwycają mnie swoim wyglądem tak bardzo jak poprzednie, ale są również bardzo smaczne. Korzystałam z przepisu Dorotuś na muffiny jeżynowe, jednak przepis zmodyfikowałam, ponieważ użyłam suszonych żurawin i świeżych truskawek :) Muffinki ślicznie owocowo pachną, są mokre, mięciutkie, a zapach truskawek sprawia, że kojarzą mi się z latem... Składniki:*2 i pół szklanki mąki*3/4 szklanki cukru*2 łyżeczki proszku do pieczenia*szczypta soli*1 łyżeczka cukru waniliowego*50g masła rozpuszczonego*2 roztrzepane jajka*1 i 1/4 szklanki kefiruOwoce:*100g suszonych żurawin*szklanka pokrojonych truskawek  świeżychWykonanie:Składniki suche wymieszać w jednej misce, składniki mokre w drugiej misce.Następnie składniki mokre wlać do suchych i wymieszać tylko by się połączyły, mogą być grudki. Dodać owoce i wymieszać. Nakładać do foremek i piec w temperaturze 190 stopni przez około 20-25 minut. 