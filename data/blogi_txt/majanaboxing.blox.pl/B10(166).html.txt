Kolejne ciasto, które bardzo nam posmakowało. Rewelacja! Proste do zrobienia i przepyszne. O delikatnym cytrynowym posmaku, mięciutkie, wilgotne od smakowitych owoców. U mnie są to jagody i wiśnie. Wspaniałe połączenie. Zapraszam zatem na piegowate, kolorowe ciasto :).Za wspaniały przepis dziękuję Kass. :* Życzę Wszystkim miłego weekendu, który już za kilka godzin ;).   ﻿ Składniki na ciasto na blaszkę o wymiarach 25 x 35 cm: *2,5 szklanki mąki tortowej *1 szklanka cukru *4 jajka *1 szklanka oleju słonecznikowego (dałam 3/4 szklanki) *skórka otarta z 2 cytryn (dałam skórkę z 1 cytryny) *sok z 1 cytryny *1/2 szklanki mleka *2 łyżeczki proszku do pieczenia   Dodatkowo: *60 dag jagód (u mnie pół na pół z wydrylowanymi wiśniami) *2 łyżki mąki *ew. cukier puder do posypania   Wykonanie: Blaszkę wysmarować i wysypać bułką tartą. Oddzielić żółtka do jednej (większej), a białka do drugiej miski.  Z białek ubić pianę, na końcu wsypując połowę cukru.  Żółtka z resztą cukru ubić w drugiej misce, następnie dodać sok z cytryny i cienkim strumieniem wlewać olej, ciągle ubijając. Dolać mleko, na to przesiać mąkę z proszkiem do pieczenia i dobrze wymieszać (można mikserem na wolnych obrotach). Dodać otartą skórkę z cytryn oraz pianę z białek i delikatnie połączyć z ciastem. Owoce umyć, odsączyć i osuszyć ręcznikiem papierowym.  Posypać je 2 łyżkami mąki aby nie opadały na dno (jak bakalie do keksa). Do ciasta przełożyć omączone jagody, łyżką zamieszać ostrożnie i wylać całość do przygotowanej formy. Piekarnik nagrzać do 180oC, wstawić ciasto na 45 minut. Sprawdzić patyczkiem, jeśli suchy wyjąć z pieca na kratkę.  Jeszcze ciepłe ciasto można posypać cukrem pudrem. Smacznego:) 