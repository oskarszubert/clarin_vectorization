Sernik z rosą to klasyka, ja robiłam go pierwszy raz. Wybrałam przepis Kuchareczki58. Sernik wyszedł przepyszny! Spód, gruba serowa warstwa oraz pianka na wierzchu, brzmi pysznie prawda ? Kropelki rosy są u mnie troszkę mało widoczne, takie małe wyszyły, ale są zapewniam. Mojemu Ukochanemu sernik bardzo smakował, co mnie bardzo, bardzo cieszy. :)Polecam !  Składniki: *30 dkg mąki *10 dkg margaryny *1 jajko *7 dkg cukru pudru *3 łyżki kwaśnej śmietany *2 łyżeczki czubate proszku do pieczenia Masa serowa: *1 kg twarogu mielonego (dałam gotowy do wypieków- wiaderkowy) *2 paczki cukru wanilinowego *2 budynie śmietankowe *3 szkl. mleka (dałam 2 szklanki) *0,5 szkl. oleju *2 całe jajka *4 żółtka / 4 białka *3/4 szkl. cukru *0,5 paczki rodzynek (dałam 180g)   Wykonanie: Składniki na ciasto wyrobić i oblepić nim spód formy o wymiarach ok. 24x34 cm (wcześniej wyłożyłam formę papierem  do pieczenia). Rodzynki namoczyć w wodzie. Ubić 2 jajka, 4 żółtka, cukier, cukier wanilinowy. Do ubijanej masy dodawać po 1 łyżce sera, wlać mleko, wsypać budynie, ciągle miksować (masa będzie rzadka). Dodać namoczone wcześniej rodzynki i olej. wszystko wymieszać. Ser wylać na oblepioną ciastem formę i piec ok. 1 godziny w temperaturze  200 stopni C. Następnie ubić pianę z 4 białek + 6 łyżek cukru i wyłożyć na upieczony gorący sernik. Piec jeszcze ok. 10-15 min. w 210 stopniach C. Smacznego:) 