Dziś dla orzeźwienia i ochłody zrobiłam taki prosty i pyszny koktajl z melona, brzoskwini i żółtego arbuza. Żółtego arbuza jadłam po raz pierwszy, muszę przyznać, że czerwony jest lepszy, bardziej soczysty, ale w smaku są prawie takie same. W ogóle byłam zaskoczona taką odmianą arbuza, więc kupiłam z ciekawości. Koktajl wyszedł bardzo pyszny, polecam!:) Zdjęcia są ciemne, bo mi słońce uciekło... Zupełnie niespodziewanie, ten wpis  bierze udział w akcji Morelkowo-Brzoskwiniowo organizowanej przez Kabamaigę :)  Składniki: *1/2 melona galia *kawałek żółtego arbuza *3 brzoskwinie  *400ml gęstego jogurtu typu greckiego *3 łyżki cukru pudru *sok z 1/2 cytryny *kilka kostek lodu Wykonanie: Zmiksować wszystkie składniki, spróbować, ewentualnie dosłodzić wg gustu.  Smacznego :) 