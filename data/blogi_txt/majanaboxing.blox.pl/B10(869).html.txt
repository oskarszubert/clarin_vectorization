Bardzo lubimy shoarmę podawaną w pewnej restauracji, więc postanowiłam zrobić domową. Wybrałam przepis Malty, który znalazłam u Atinki. :) Shoarma była pyszna, nieco inna od tej, którą znamy, ale równiez bardzo nam smakowała. Podawałam ją z ryżem oraz z surówką z kapusty pekińskiej i marchewki. To był smaczny obiad .  Jest to potrawa z kuchni arabskiej, a więc dodaję ją do akcji Ireny i Andrzeja Z Widelcem przez Azję. Składniki: *podwójna pierś z kurczaka *1 łyżeczka papryki słodkiej *1 łyżeczka curry *½ łyżeczki gałki muszkatołowej *½ łyżeczki czosnku granulowanego *1/3  łyżeczki imbiru w proszku *szczypta pieprzu cayenne *3 łyżki oleju sezamowego  *sól i pieprz Wykonanie: Mięso pokroić w cienkie paseczki. Przyprawy połączyć ze sobą, dodać olej i wymieszać. Pokrojone mięso obtoczyć w przygotowanej zalewie i odstawić na minimum 2 godziny (najlepiej na noc) do lodówki. Smażyć na patelni. Aby przygotować shoarme z serem, należy pod koniec smażenia posypać ją startym żółtym serem i jak on sie rozpuści - podawać.  Można podawać z frytkami lub ryżem i sosem czosnkowym. Smacznego:) 