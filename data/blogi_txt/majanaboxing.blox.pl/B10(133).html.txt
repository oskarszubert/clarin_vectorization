Z wielką chęcią przyłączyłam się po raz kolejny do Weekendowej Piekarni i upiekłam zaproponowany przez Atinkę pyszny chleb z serkiem ricotta. Z przepisu wychodzi jeden mały, pyszniutki bochenek, który ma mięciutkie,delikatne, jasne wnętrze. Pachnie pięknie i smakuje ricottą, jak dla mnie jest po prostu rewelacyjny! Bardzo się cieszę, że mogłam wziąć udział w naszym wspólnym pieczeniu i spróbować tego pyszniutkiego chlebka :)Składniki:*100g wody*40g mleka 3,2%*5g drożdży instant*250g mąki*15g masła*90g serka ricotta*5g soli*Wszystkie składniki powinny mieć temperaturę pokojowąWykonanie:Wszystkie składniki wymieszać, a następnie przełożyć na omączony blat i wyrabiać przez około 10 minut. Ciasto warto wyrobić ręcznie, całkowicie rezygnując z wyrabiania przy pomocy maszyny. Zagniecione ciasto przełożyć do naoliwionej miski i pozostawić do wyrośnięcia na około 1,5 godziny albo do podwojenia objętości.Wyrośnięte ciasto ponownie przełożyć na omączony blat i uformować z niego bochenek o dowolnym kształcie. Następnie przykryć go ściereczką i pozostawić na kolejną godzinę. Chleb włożyć do piekarnika nagrzanego do 230 stopni C, z parą wodną (nie mam). Po około minucie zmniejszyć temperaturę do 200 stopni C i piec 20-25 minut, aż do momentu, kiedy skórka będzie miała średnio brązowy kolor. Pozostawić do całkowitego wystudzenia.Smacznego :) 