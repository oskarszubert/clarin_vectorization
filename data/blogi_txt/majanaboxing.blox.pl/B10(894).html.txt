Dlaczego nr2 ? A bo kiedyś już zostałam ustrzelona, a było to w zeszłym roku o tutaj: klik. Tym razem ustrzeliły mnie: Iperelka, Iwonka, Cudawianka, Jul, Miętówka, Agatka, Blue_Megi. Pobawię się więc i teraz :) Oto zasady zabawy: 1. Podać linka do bloga osoby, która nas ‘ustrzeliła’. 2. Zacytować u siebie ‘zasady’ zabawy. 3. Napisać sześć rzeczy o sobie. 4. ‘Ustrzelić’ następnych sześć osób. 5. Uprzedzić wybrane osoby, zostawiając komentarz na ich blogu.   Sześć rzeczy o mnie? Hmmm... Postaram się nie powtarzać punktów z zeszłego roku, a więc:  1. Moim największym marzeniem była zawsze Hiszpania, na drugim miejscu Włochy. Udało mi się odwiedzić obydwa te kraje i zakochałam się w nich, a szczególnie w Italii i to ona stała się numerem 1. Jak juz zapewne wiecie kocham wszystko co włoskie - krajobrazy, zabytki, język, kuchnię... 2. Uwielbiam turystykę górską, chodzenie po górach, męczenie się by wejść na szczyt, a potem z zadowoleniem i dumą patrzeć w dół, podziwiać widoki, zrobić zdjęcia. Aż radość rozpiera serce ! :) 3. Skąd mój nick - majanaboxing? Majana bo Majana;). Natomiast druga część nicku to od boksu, na który od czasu do czasu chodzę (z przerwami, czasem dłuższymi jak mi się znudzi), w ramach treningu na siłowni. Mam nawet swoje różowe rękawice bokserskie :) 4. Kiedyś, za czasów szkolnych byłam wielką fanką sportu żużlowego, chodziłam na każde zawody, zbierałam zdjęcia żużlowców, plakaty, autografy, czytałam dużo na temat tego sportu. Co tu dużo gadać - szalałam na punkcie speedway'a. 5. Uwielbiam lody, sorbety, granitę. Mniam:) , a najpyszniejsze lody są moim zdaniem we Włoszech :) Marzę aktualnie o małej maszynce do lodów.  6. Uwielbiam czytać książki. Kiedyś mój brat powiedział, że pochłaniam wszystko co ma literki i to chyba prawda. Teraz czytam trochę mniej, ale czytam. Książki lubię różne, różniste. Od jakiegoś czasu planuję kupić serię Harrego Pottera, ale jakoś jeszcze tego nie zrobiłam.  Ufff... udało się. Nie wiem, czy jest jeszcze ktoś kto nie został ustrzelony, więc nie będę strzelała już do nikogo, wybaczcie :) Pozdrówki! :)) A to nasza świnka: 