Jajka na śniadanie ? O tak, jak najbardziej! W wersji faszerowanej? Owszem:) Do tego rzodkiewka, papryczka, troszkę szczypiorku i mamy pyszne śniadanie. Lubię takie, bardzo lubię. Proste, szybkie i smaczne. Moje Majowe Śniadanie. Przepis na farsz znalazłam na blogu Casi.   Składniki: *kilka jajek,*kilka łyżek majonezu,*sól i pieprz,Na farsz: *ulubione składniki, np: pieczarki, żółty ser, koperek, natka pietruszki, ketchup. Wykonanie: Jajka ugotować na twardo (10-11 minut). Ostudzić, obrać. Przekroić połówki i ostrożnie wyjąć żółtka. Przygotować ulubiony farsz i nadziać nim jajeczne miseczki. Można udekorować zieleninką, ketchupem, rzodkiewką. Włożyć na godzinę do lodówki, żeby się schłodziły. Farsz serowy: Ser żółty zetrzeć na tarce z drobnymi oczkami. Wymieszać z żółtkami i majonezem. Przyprawić do smaku solą, pieprzem, ketchupem.  Farsz pieczarkowy: Kilka pieczarek umyć, pokroić w bardzo drobną kosteczkę i podsmażyć na maśle. Po wystudzeniu rodrobnić razem z żółtkami (najlepiej za pomocą widelca). Dodać majonez i przyprawy. 