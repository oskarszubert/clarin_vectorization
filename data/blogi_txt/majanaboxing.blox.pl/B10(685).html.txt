Ciasto "poduszki" widziałam już na wielu blogach, a pierwszy raz u Caritki. Wszystkie wersje prezentowały się pięknie i smakowicie. Poduszki urzekły mnie swoim mięciutkim, puszystym wyglądem. Moja wersja może nie prezentuje się tak pięknie, ale jest przecudowna w smaku. Nazwałam je poduszkowcem, zgapiając od Evenki, ponieważ ta nazwa wydała mi się bardziej pasująca do mojego ciasta. :)                 Ukochany powiedział,że jest to jedno z najpysznejszych ciast, jakie jadł. Wcale się nie dziwię, bo ciasto zawiera wszystko to co lubi najbardziej :)) Składniki:*5 jajek*220g mąki*180g cukru*1 łyżeczka proszku do pieczenia*125 ml oleju*3 łyżki gorzkiego kakao*125 ml wodyŻółtka utrzeć z połową cukru na puszystą,kremową masę. Dolać olej i wodę i ponownie utrzeć. Białka ubić z resztą cukru na sztywną pianę i dodać do masy żółtkowej. Następnie przesiać do niej mąkę wymieszaną z proszkiem do pieczenia i kakao. Delikatnie wszystko wymieszać łyżką. Przelać na wysmarowaną lub wyłożoną papierem do pieczenia formę (wymiary 20x30 cm lub troszkę większa). Wyrównać powierzchnię. Masa serowa:*500g mielonego twarogu do wypieków (lub serka homogenizowanego)*1 opakowanie budyniu waniliowego*100g cukruWszystkie składniki na masę serową dokładnie utrzeć i przełożyć do woreczka foliowego. Uciąć róg i wycikać masę na ciasto kakaowe tworząc kratkę. Piec w temperaturze 180 stopni przez około 30-35 minut. 