Pozwoliłam sobie nazwać te naleśniki śmietankowymi, gdyż użyta do ich przygotowania śmietanka kremówka sprawia, że są delikatne, w smaku śmietankowe właśnie. Bardzo smaczne. Korzystałam z przepisu Michaela Rouxa z książki "Jajka". Robiłam z podwójnej porcji. Polecam!:)     Składniki : *125g mąki*15g cukru*2 jajka*325ml mleka*100ml śmietanki kremówki*szczypta soli*kilka kropli esencji waniliowej lub pomarańczowej, ew. trochę startej skórki z cytryny*masło lub olej do smażenia (smażę na oleju)   Wykonanie:W misce wymieszać mąkę, cukier i sól. Dodać jajka, dobrze wymieszać składniki trzepaczką, dolewając 100 ml mleka. Ciągle mieszając, dolewać stopniowo resztę mleka i śmietanę.Gotowe ciasto odstawić w ciepłe miejsce na godzinę. Przed przystąpieniem do smażenia ciasto wymieszać i dodać esencję waniliową, pomarańczową lub startą skórkę z cytryny.Masło lub olej rozgrzać na patelni. Wlewać wazową łyżką cienko ciasto. Smażyć  z obu stron około 1 minuty. Podawać z ulubioną konfiturą, dżemem, kremem czekoladowym, prażonymi jabłkami, twarożkiem, z czym lubicie:). Smacznego :) 