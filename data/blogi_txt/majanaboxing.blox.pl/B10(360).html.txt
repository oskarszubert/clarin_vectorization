Rewelacyjne ciasto! Żałuję, że nie zrobiłam z podwójnej porcji, bo zdecydowanie za szybko zniknęło. ;-) Bananowe wypieki są takie pyszne, wilgotne, miękkie, cudownie pachnące. To wszystko sprawia, że nie można się od nich oderwać. Tak właśnie jest z tym chlebkiem bananowym. Przepis znalazłam na blogu Eweny i dodaję go do akcji Ireny i Andrzeja Z widelcem przez kuchnie obu Ameryk.  Składniki: *2 banany*2 łyżki miodu  *200 g mąki ze środkiem spulchniającym (dałam zwykłą mąkę pszenną dodając 1 łyżeczkę sody)*1/2 łyżeczki proszku do pieczenia*1 łyżeczka świeżo zmielonej gałki muszkatołowej*150 g masła, miękkiego*175 g jasnego cukru brązowego (dałam zwykły cukier)*2 jajka, ubite*50 g orzechów pecan (można zastąpić włoskimi, ja dałam wiórki kokosowe) Wykonanie:Piekarnik nastawić na 180 st C. Natłuścić i  wyłożyć papierem do pieczenia małą keksówkę (na 450 g)Banany rozgnieść w misce z miodem. Do oddzielnej miski wsypać przesianą mąkę, proszek do pieczenia i gałkę muszkatołową.Masło utrzeć z cukrem do białości, dodawać stopniowo po jednym jajku, dobrze ubijając po każdym dodaniu.Dodać banany, mąkę oraz orzechy, wymieszać.  Wyłożyć do foremki i wygładzić wierzch ciasta. Pieczemy 50-60 minut (najlepiej sprawdzić patyczkiem).Ostudzić  w foremce przez 10 minut, po czym wyłożyć na kratkę i pozostawić do całkowitego wystygnięcia. Smacznego :) 