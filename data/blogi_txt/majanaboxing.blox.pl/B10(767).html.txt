Dziś Walentynki - Dzień Zakochanych. Z tej okazji zrobiłam wczoraj wieczorem ciasto serduszko dla mojego Serduszka. Jeszcze nie wiem jak smakuje , bo to niespodzianka dla Ukochanego na dzisiejsze popołudnie :)  Kocham Cię . Twoja M. Przepis na piękne serduszko walentynkowe z bloga pachnącej ciepłem kuchni Asiulini.:)   Składniki na kruche ciasto: *150 g mąki krupczatki *100g masła *50 g cukru pudru *1 żółtko *cukier waniliowy (łyżeczka lub dwie)   Składniki na masę kajmakową: *1 puszka mleka skondensowanego słodzonego lub gotowa masa krówkowa w puszce   Dodatkowo: *żółtko do posmarowania brzegów ciasta Wykonanie: Puszkę mleka gotować w garnku z wodą przez 3 godziny. Jeśli dostaniemy masę krówkową - kajmak w puszce, nie trzeba jej już gotowac, więc przygotowanie będzie dużo krótsze :) Ze wszystkich składników zagniatamy ciasto i wstawiamy je na pół godziny do lodówki. Po tym czasie rozwałkować je, wyciąć serce z ciasta, a z odkrojonych części zrobić brzegi. Wstawić do zamrażalnika na około 15 minut. Nagrzać piekarnik do 200 stopni. Ciasto ponakłuwać, a brzegi serca posmarować żółtkiem. Piec około pół godziny aż serduszko będzie rumiane. Ja piekłam troszeczkę dłużej.  Po ostudzeniu posmarować kajmakiem. Można dowolnie udekorować. U mnie jak widać na zdjęciach są to czekoladowe wiórki.  Smacznego!   I kwiatuszek :) A Walentynkę z papieru, którą widać na powyższych zdjęciach zrobił w przedszkolu Synek :) 