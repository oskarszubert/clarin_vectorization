Lubicie kawowe wypieki? My bardzo, a to ciasto jest wspaniałe! Cudownie pachnący, pyszny kawowy spód, w środku masa o ciekawym smaku serka waniliowego połączonego z mlekiem w proszku, na wierzchu biszkopciki nasączone cappuccino i polane polewą czekoladową. Po prostu pycha! Koniecznie musicie spróbować!:) Kooooniecznie wszyscy kawowi smakosze! :)Składniki na biszkopt kawowy:*3 jajka*1/2 szklanki mąki pszennej*1/3 szklanki cukru*3 łyżki mąki ziemniaczanej*1 łyżka mielonej kawy*1 płaska łyżeczka proszku do pieczeniaBiałka oddzielić od żółtek. Ubić na sztywną pianę. Dodać cukier, a następnie po jednym żółtku. Mąki, kawę i proszek do pieczenia przesiać przez sito. Wsypywać po jednej łyżce do masy. Delikatnie wymieszać. Wlać do formy (u mnie tortownica o średnicy około 25 cm,ale można dać mniejszą) i piec w temperaturze 170 stopni C przez około 25-30 minut.Masa:*250g masła*2 serki waniliowe (po 150g)*120g mleka w proszku (niebieskie)*3/4 szklanki cukru pudruMasło utrzeć z cukrem. Dodawać na przemian serki i mleko w proszku. Ucierać aż powstanie jednolita masa. Do nasączenia:*50g kawy cappuccino*1 szklanka wodyKawę cappuccino rozpuścić w szklance wrzącej wody i ostudzić. Poza tym: *okrągłe biszkopty (około 20 sztuk)*polewa czekoladowa (dałam gotową)Biszkopt nasączyć kawą. Wyłożyć na niego masę, a następnie ułożyć na masie nasączone biszkopciki. Polać wierzch polewą czekoladową. Smacznego :) 