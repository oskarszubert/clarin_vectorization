Czas znowu na muffinki! Tym razem letnie, słoneczne, truskawkowe z nutką migdałową. Połączenie truskawek i migdałów jest wyśmienitym pomysłem, przekonuję się o tym ponownie. Pierwszy raz kiedy robiłam sernik truskawkowy, a teraz przy muffinach. Przepis na te przepyszne muffinki znalazłam u Dorotuś oraz u Ani z bloga Na Miotle.      Nie mogę się tej wiosny (a raczej już lata) oderwać od zapachu truskawek, tak mnie zauroczyły, że wciąż próbuję z nimi coś upichcić. No i zaczęłam mrozić owoce! (to chyba dzięki tej pojemnej chłodziarko-zamrażarce). Zamroziłam już truskawki i czereśnie, a teraz czekam na sezon wiśniowy. O, wiśnie to ja mili Państwo uwielbiam! Nie o tym jednak miałam dziś pisać... ;)  Składniki na około 12 muffinek:*2 szklanki mąki*3/4 szklanki cukru*1 łyżeczka proszku do pieczenia*1/2 łyżeczki sody oczyszczonej*1/4 łyżeczki soli*2 jajka*pół szklanki oleju*1 szklanka mleka (dałam mniej)*1,5 szklanki pokrojonych truskawekKruszonka migdałowa:*100g migdałów zmielonych*20g masła*3 łyżeczki cukruWykonanie:W jednej misce połączyć składniki suche: mąkę, cukier, proszek, sodę i sól. W drugiej misce połączyć składniki mokre: jajka, mleko i olej. Mokre składniki wlać do suchych i lekko wymieszać, tylko do połączenia się składników. Następnie dodać truskawki i wymieszać. Zrobić kruszonkę: wszystkie składniki razem wymieszać i rozcierać palcami.Formę do muffin wyłożyć papilotkami, nałożyć do nich ciasto i posypać kruszonką.Piec około 25 minut w temperaturze 190 stopni.Smacznego :) 