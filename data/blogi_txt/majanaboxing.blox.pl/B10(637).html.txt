Już całkiem niedługo pierniki i pierniczki będą królować w naszych domach, a ja już dziś mogę rozkoszować się tym zapachem i smakiem. Dla mnie to bardzo kuszące ciasto. Uwielbiam jego zapach, smak i strukturę. Przepis na piernik z dynią znalazłam na blogu Na Zapiecku. To bardzo charakterystyczne ciasto dla polskiej kuchni, szczególnie w okresie świąt Bożego Narodzenia, zatem dodaję mój wpis do akcji Gotujemy po polsku! pod patronatem serwisu ZPierwszegoTłoczenia.pl    Składniki: *125g masła *400g mąki pszennej *2 jajka *3 łyżeczki proszku do pieczenia *1 łyżeczka sody oczyszczonej *450g puree z dyni *200g cukru *1 torebka przyprawy do piernika   Wykonanie:Piekarnik nagrzać do 180 stopni C. Rozpuścić masło. W misce wymieszać mąkę, proszek do pieczenia, sodę, cukier i przyprawę do piernika. Do mieszaniny dodać rozpuszczone masło, puree z dyni i jajka. Wszystko wymieszać i przełożyć do natłuszczonej formy. Ja piekłam w kwadratowej formie, wycinając później z upieczonego piernika kształt gwiazdki.  Piec około 50 minut do tzw "suchego patyczka". Można polukrować lub oblać piernik polewą czekoladową. Polewę robię z 1 tabliczki czekolady rozpuszczonej z ok. 60g masła. Smacznego:) 