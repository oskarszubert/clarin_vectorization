Na aromatyczną, korzenną akcję Ptasi postanowiłam zrobić ciasto korzenne z przepisu znalezionego u Tatter. Bardzo smakowite ciacho wyszło. Pięknie pachniało i smakowało. Dokonałam małych zmian, zamiast gruszki dałam pokrojone mango, a zamiast kandyzowanej skórki pomarańczowej posiekane drobno suszone morele. Wierzch posypałam posiekanymi orzechami włoskimi oraz łyżeczką cynamonu. Ciasto bardzo nam smakowało i jak pięknie pachniało podczas pieczenia! Polecam :)   Składniki: *175g maki pszennej ze spulchniaczami (użyłam zwykłej mąki pszennej dodając 1 łyżeczkę proszku do pieczenia)*1/2 łyżeczki sody*1 łyżka przyprawy piernikowej*75g jasnego muscovado*2 jajka*100ml oleju słonecznikowego*1 banan, rozgnieciony *50g pokrojonej w kostkę gruszki (ja dałam mango)*skorka otarta z 1 pomarańczy*sok z 1/2 pomarańczy*1 łyżka kandyzowanej skorki pomarańczowej (u mnie 5 suszonych moreli pokrojonych w drobną kosteczkę)*50g orzechów włoskich, grubo posiekanychPosypka:*1 czubata łyżka drobno posiekanych orzechów laskowych (użyłam włoskich)*1 czubata łyżka kandyzowanej skorki pomarańczowej (nie dałam) *1 łyżeczka cynamonu (dodałam od siebie)  Wykonanie: Piekarnik rozgrzać do 180 stopni C. Foremkę keksową wyłożyć papierem do pieczenia. Mąkę przesiać do miski wraz z sodą, cukrem i przyprawą piernikową. W innej misce roztrzepać jajka, dodać olej, sok z pomarańczy, otartą skórkę. Wlać miksturę do miski z mąką, dodać orzechy i owoce. Po dokładnym wymieszaniu składników, przelać całość do foremki, posypać posiekanymi orzechami, cynamonem. Piec ok. 45 minut (warto sprawdzić patyczkiem). Wyjąć z pieca, zostawić na 10 minut, po czym wyłożyć ciasto na kratkę kuchenną. Po całkowitym wystudzeniu ciasto można zawinąć w folię spożywczą i przechowywać dzień lub dwa. Smacznego. 