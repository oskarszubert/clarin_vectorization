Pierwszy raz zrobiłam własną przyprawę piernikową i jestem nią zachwycona. Pachnie intensywnie, jest super! Wypieki z nią na pewno również będą pachnące i smaczne. Właśnie rozpoczynamy VI Festiwal Pierniczków, który mam zaszczyt prowadzić i tą przyprawą - wstępem do wszelkich piernikowych wypieków chciałabym go otworzyć na moim blogu. Wszystkich serdecznie zapraszam do wspólnego pierniczenia! :) Przepis na domową przyprawę piernikową znalazłam u Mysi.   Składniki: *skórka otarta z 1 pomarańczy*30 g cynamonu*15 g imbiru*10 g całych goździków*2 g ziaren kolorowego pieprzu*1 gwiazdkę anyżu*1/2 gałki muszkatołowej*2 g ziela angielskiego*10 g wyłuskanych ziaren kardamonu Wykonanie: Wszystkie składniki umieść w młynku do kawy lub moździerzu i zmiel na drobny pył. Przyprawę przechowuj do 6 miesięcy w zamkniętym słoiczku, najlepiej w lodówce.:) 