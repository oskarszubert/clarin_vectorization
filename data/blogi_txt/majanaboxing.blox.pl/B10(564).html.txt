Kolejne naleśniki, którym nie mogłam się oprzeć. Zobaczyłam je u Natalki, zrobiła takie piękne. Moje nie prezentują się tak uroczo (nie mam takich zdolności;) ), w dodatku nie miałam wszystkich składników, ale i tak były pyszne! Bardzo mocno polecam:) Inspiracją przepisu jest receptura z książki "Podróże kulinarne, kuchnia amerykańska". Dodaję go do akcji Ireny i Andrzeja Z Widelcem przez Kuchnie Obu Ameryk.     Składniki: *2 jajka*4 łyżki skrobi kukurydzianej (maizeny)*3/4 szklanki mleka*szczypta soli*150 g wędzonego łososia*pęczek szczypiorku (nie miałam)*150 g odtłuszczonego kremowego serka (u mnie homogenizowany 0%)*łyżeczka chrzanu*sok z cytryny*sól, pieprz Wykonanie: Jajka wymieszać ze skrobią i solą, stopniowo dodawać mleko, mieszając, aby w cieście nie powstały grudki. Usmażyć cienkie naleśniki i odstawić do wystygnięcia.Szczypiorek drobno posiekać, wymieszać z serkiem i chrzanem, doprawić sokiem z cytryny, pieprzem i solą. Połowę nadzienia rozsmarować na naleśnikach, obłożyć łososiem i rozsmarować resztę. Zwinąć naleśniki, przekroić na pół.  Smacznego:) 