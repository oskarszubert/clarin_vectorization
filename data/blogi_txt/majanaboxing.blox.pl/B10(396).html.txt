Marzyła mi się konfitura z truskawek, oj bardzo! Zrobiłam ją zgodnie z zaleceniami na opakowaniu cukru żelującego. Wyszła wspaniała, a jak pachniała pięknie! :) Doskonała na świeżą, pachnącą, jeszcze ciepłą bułeczkę czy do placuszków. Polecam! Konfitura truskawkowa bierze udział w akcji Sezon Truskawkowy, którą prowadzi Olga Smile.  Składniki (wyszło mi 5 niedużych słoiczków): *1 kg truskawek *500g cukru żelującego 2:1 Wykonanie: Truskawki umyć, usunąć szypułki. Owoce rozdrobnić na kawałki, następnie połączyć z 500g cukru żelującego. Odstawić na 3-4 godziny w przykrytym naczyniu. Po tym czasie doprowadzić do wrzenia ciągle mieszając i gotować przez 3 minuty. Gorącymi konfiturami napełnić słoiczki i natychmiast je zamknąć. Smacznego:) 