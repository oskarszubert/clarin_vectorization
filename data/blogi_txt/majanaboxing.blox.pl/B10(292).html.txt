Dziś Tłusty Czwartek. Nie mogło u mnie zabraknąć faworków, ponieważ wszyscy je bardzo lubimy. Synek zachęcał mnie do ich zrobienia i bardzo mi pomagał. Wybrałam tym razem przepis Dorotuś. Wyszły pyszne, lecz muszę przyznać, że ciasto sprawiło mi nieco kłopotów. Bardzo długo je wyrabiałam. Potem we dwoje wałkowaliśmy je, wykrawaliśmy i kształtowaliśmy. Muszę powiedzieć, że w tym najlepszy jest mój synek. Idzie mu to ładnie, sprawnie i szybko, a przekłada uformowane faworki ze stolnicy na talerzyk jakby robił to codziennie ;) Potem smażenie we frytkownicy, obsypanie cukrem pudrem i zajadanie:) Wszystkim nam bardzo, bardzo smakowały. Pyszności, mniam :) Częstujcie się, jeśli jeszcze nie macie dość hihihi;)  Składniki na 3-4 talerze faworków (nam wyszły 3 kopiaste): *1/2 kg mąki *5 zółtek *szczypta soli *łyżka spirytusu *pół szklanki śmietany (dałam 1 opakowanie 200g i potem jeszcze około 1 łyżkę) *tłuszcz do smażenia (u mnie olej) *cukier puder do posypania   Wykonanie: Mąkę przesiać, dodać żółtka, szczyptę soli, śmietanę, spirytus. Dobrze wyrobić (trwa to długo) by ciasto było miękkie i elastyczne (u mnie było z tym ciężko i ciasto nie wyszło mi do końca takie jakie miało być). Dobrze zbić wałkiem by w cieście pojawiły się pęcherzyki powietrza. Ciasto rozwałkować cieniutko. Radełkiem lub nożem wykrawać prostokąty o wymiarach około 12 cm na 3 cm. Każdy pasek naciąć wzdłuż po środku i przewlec przez otwór. Smażyć na gorącym tłuszczu na złoty kolor, osączyć na ręczniku papierowym. Po wystudzeniu posypać cukrem pudrem.Smacznego :) 