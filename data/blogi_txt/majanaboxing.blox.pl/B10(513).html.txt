Kocham. Wszystko tam kocham... Atmosferę, pogodę, ludzi, zapachy, smaki, melodyjny język, uśmiechy, brak pośpiechu, cykady. Wieczorne długie biesiadowanie przy stole, il primo piatto, secondo corso, desert, caffe, grappa... A potem wieczorny passegiata z roześmianymi dziećmi do parku i na najwspanialsze na świecie gelati.  Bolonia Bolonia Kocham te miejsca, które odwiedziłam już nie pierwszy raz. Lubię do nich wracać i wciąż odkrywać coś nowego lub patrzeć na to samo, a widzieć inaczej. Perugia Perugia        Lubię wdychać tę włoską atmosferę, jaka mnie otacza, żyć nią i nią się cieszyć. Nieśpiesznie chodzić, robić zakupy przysłuchując się rozmowom sąsiadów, by wyłapać i zapamiętać jak najwięcej włoskich słów... Asyż Foligno i Spoleto               Wstać kiedy jeszcze ciemno, zapakować do plecaka panini, wodę, aparat i wsiąść do pociągu, który wiezie nas do odległego o 200 km Rzymu, Florencji, Bolonii...  Rzym Rzym Rzym                   Wąskie uliczki, ukwiecone parapety i balkony. Sklepiki, w których do wyboru, do koloru - makarony o wszelakich kształtach, likiery, wina, oliwy, formaggio, oliwki, warzywa, owoce, słodkości... Chciałabym spróbować wszystkiego, wszystko mi się podoba, te kolory i zapachy nęcą i urzekają...   Florencja Florencja   Przysiądźmy na chwilę, by wypić espresso. Przysiądźmy, by zjeść melonowe lody, które nigdzie indziej nie smakują tak jak tam...  Siena Siena Chodźmy, chodźmy dalej, bo jeszcze tyle na nas czeka, tyle jeszcze chcemy zobaczyć przed odjazdem pociągu.  O tu jest ta fontanna! Pójdziemy do niej? - wyciągnięta rączka dziecka pokazuje na mapę. Ciekawe świata oczka zakochują się już nie pierwszy raz w Wiecznym Mieście, podobnie zresztą jak nasze. Rozpiera nas szczęście :) ! ...  ... I znowu tęsknota... 