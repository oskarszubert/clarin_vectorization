Milkshake z dulce de leche to przepis z kuchni kolumbijskiej, gdzie zawędrowałam wraz z Atinką oraz Ireną i Andrzejem. Prosty, szybki i smaczny, ale dość mocno słodki koktajl, którym można uraczyć się zarówno podczas gorących letnich dni (raju,kiedy to było?), dodając duuużo lodu, jak i jesienią (dodając lodu mniej albo wcale) ;-) Nasz napój dodaję do akcji Z widelcem przez kuchnie obu Ameryk, a także do Korzennego Tygodnia Ptasi. Dziękuję Wam Kochani za wspólne smakowanie :).  Składniki: *3 szklanki mleka, *1 szklanka dulce de leche, *półtorej szklanki pokruszonego lodu, *szczypta cynamonu. Wykonanie: Zmiksować mleko z dulce de leche i cynamonem. Dodać lód, wymieszać i podawać. I już :) Smacznego :) 