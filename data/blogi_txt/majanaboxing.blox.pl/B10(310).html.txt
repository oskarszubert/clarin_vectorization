Jestem ciepłolubna. Zdecydowanie. Nie mogę doczekać się wiosny, ciepłych promieni słońca, radosnego śpiewu ptaków, zieleni dookoła. Zanim to nastąpi posiedzę sobie z nosem przy szybie wypatrując oznak wiosny, albo... wyruszając palcem po mapie do Meksyku i  pijąc tam gorącą czekoladę z chilli. Przepis wyszukałam na stronie Kuchnia.Tv i dołączam go do Kulinarnej Podróży z Ireną i Andrzejem. Taka czekolada umili mi czekanie na wiosnę:)  Składniki: *1 tabliczka czekolady *1 łyżeczka cukru cynamonowego (dałam cynamon) *1 szklanka mleka *1/2 szklanki śmietany *świeża papryka chilli    Wykonanie: Składniki wymieszać i podgrzewać na wolnym ogniu mieszając od czasu do czasu. Kiedy czekolada się rozpuści, a całość będzie dobrze gorąca - rozbić trzepaczką. Papryczkę chilli pokroić na duże kawałki i dodać do gotującej czekolady. Po kilku minutach chilli wyłowić, a czekoladę przelać do filiżanek. Smacznego :) 