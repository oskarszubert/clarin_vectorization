Pachnie kawą, kawą smakuje, jest miękkie, wilgotne, a kawowa polewa podkreśla jego smak. Kawosze, musicie go spróbować! Acha.., w mojej polewie widać grudki, kawka się nie rozpuściła i tak jakoś wyszło pstrokato ;). Przepis znalazłam na blogu Kasi. Składniki na keksówkę 22 cm: * 1/4 szklanki mleka * 12 pełnych łyżeczek kawy rozpuszczalnej  * 1 szklanka mąki * 2/3 łyżeczki proszku do pieczenia * 1 szczypta soli * 120 g bardzo miękkiego masła * 3/4 szklanki cukru * 2 duże jajka   Lukier: * 3/4 szklanki cukru pudru * 2 łyżeczki mleka * 1 łyżeczka kawy rozpuszczalnej   Wykonanie: Kawę zalać gorącym mlekiem i odstawić do całkowitego wystudzenia. Piekarnik nagrzać do 175 stopni. Jajka ubić z masłem, dodać cukier, a następnie kawę oraz wszystkie suche składniki wcześniej wymieszane. Miksować około dwóch minut. Ciasto przelać do wyłożonej papierem do pieczenia i lekko natłuszczonej keksówki i piec ok 45 minut (najlepiej sprawdzić patyczkiem czy ciasto jest już suche).  Po wyjęciu z piekarnika ciasto odstawić na około dwie godziny aby wystygło. Przestudzone ciasto wyjąć z keksówki i polać lukrem.  W celu przygotowania lukru należy połączyć cukier z kawą, następnie dodać mleko i energicznie wymieszać do uzyskania gęstego lukru. Jeżeli lukier jest za gęsty można dodać trochę mleka, a jeśli za rzadki, to dosypać trochę cukru.  Polukrowane ciasto wstawić na ok 30 minut do lodówki, by lukier stężał. Następnie wyjąć, pokroić i podawać. Smacznego:) 