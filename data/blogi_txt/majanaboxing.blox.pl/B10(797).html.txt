Sernik królewski jest już na moim blogu, ale ponieważ tak bardzo nam smakował postanowiłam go powtórzyć na te święta. W zeszłym roku robiłam z połowy porcji, tym razem zrobiłam z całości. Sernik jest po prostu pyszny! Taki sernikowy jaki można sobie tylko wyobrazić, taki miękki i wilgotny, cudownie rozpływający się w ustach. Bez sernika nie ma świąt, sernik jest królem na świątecznym stole. Uwielbiamy sernik! Uwaga: Przepis jest na dużą piekarnikową blachę, natomiast ja użyłam do upieczenia dwóch tortownic o średnicy ok.23 cm każda. Składniki na ciasto:*1/2 kg mąki*20 dag masła*20 dag cukru pudru*1 łyżka smalcu*1 jajko*4 łyżki gęstej śmietany*3 łyżki kakao*1 łyżeczka proszku do pieczeniaSkładniki na masę serową:*2 kg tłustego, niekwaśnego twarogu (u mnie gotowy do wypieków twaróg wiaderkowy)*10 jajek*1,4 kostki masła*2 szklanki cukru pudru*2 cukry waniliowe*3 łyżeczki proszku do pieczenia*pół opakowania budyniu waniliowego lub  śmietankowego*bakalie wg uznaniaWykonanie:Ciasto zagnieść i podzielić na 2 części. Włożyć do zamrażarki na około 3 godziny.Twaróg zmielić, połączyć z pozostałymi składnikami, dodając na koniec pianę z ubitych białek, delikatnie wymieszać.Zamrożone ciasto (jedną część) zetrzeć na blachę na tarce, wyłożyć na nie masę serową, a na nią zetrzeć drugą część ciasta.Piec około 1 godziny w temperaturze 170 stopni, sprawdzić patyczkiem.Smacznego :) 