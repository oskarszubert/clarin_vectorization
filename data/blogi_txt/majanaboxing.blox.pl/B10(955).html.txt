Miałam chęć na piknikowe bułeczki, takie troszkę nietypowe. Wynalazłam u Liski przepis na greckie bułeczki z serem feta. Spodobał mi się ich ślimakowy kształt no i byłam ciekawa smaku. Wyszły naprawdę fajne, a dzięki serowemu nadzieniu pasowały idealnie do dań z grilla. Z przepisu wychodzą wielkie, konkretne 4 bułki.   Składniki na 4 spore bułki: *300 g mąki pszennej*1 łyżeczka soli*20 g świeżych drożdży (lub 1 łyżeczka drożdży instant)*5 łyżek ciepłej wody*1 łyżka cukru lub miodu*4 łyżki oliwy*120 ml ciepłego mleka*topione masło do smarowania bułeczek*270 g sera feta, rozgniecionego widelcemdo posmarowania: 1 żółtko wymieszane z 1 łyżeczką wodydo posypania: 2 łyżki sezamu Wykonanie:Mąkę połączyć z solą, dodać suche drożdże (jeśli używamy świeżych, należy wymieszać je z ciepłą wodą i dopiero wtedy dodać do mąki). Dodać miód/cukier, oliwę, mleko.Połączyć i zagnieść gładkie ciasto.Przełożyć do miski lekko posmarowanej oliwą, przykryć folią spożywczą i odstawić do wyrastania na ok. 1-2 godziny.Ciasto podzielić na 4 części. Każdą rozwałkować na prostokąt szerokości 6cm, grubości 3 mm. Na środku położyć ser, zlepić dokładnie brzegi tworząc długi wałek. Wałek zwinąć na kształt ślimaka. Powtórzyć tę czynność z pozostałym ciastem. Posmarować lekko masłem, przykryć folią i odstawić do wyrastania na 40 minut.Piekarnik nagrzać do 200 st C.Wyrośniete ślimaki posmarować żółtkiem wymieszanym z wodą, posypać sezamem i piec 30-35 minut, do czasu zrumienienia.Ostudzić na kuchennej kratce.Smacznego! 