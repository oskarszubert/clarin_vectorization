Zupę szczawiową uwielbiam, szczególnie podaną na gorąco z pysznym jajeczkiem. Uwielbiam ten kwaskowaty smak szczawiu i mogę go jeść ot tak prosto z łąki ;) Ten, którego użyłam do zupy kupiłam, ale na pewno wybiorę się także na poszukiwanie szczawiu na pobliską łąkę :) Tą pyszną polską zupą szczawiową chciałabym wziąć swój skromny udział w Tygodniu Kuchni Staropolskiej organizowanej przez Raindrop.  Składniki: *włoszczyzna (marchewka, pietruszka, seler, por) *1 kg szczawiu *1/2 szklanki śmietanki *1 łyżka masła *1 łyżka mąki *sól, cukier Wykonanie: Włoszczyznę obrać, umyć, włożyć do wrzącej osolonej wody i ugotować wywar. Szczaw posiekać, udusić na maśle, dodać do wywaru. Jeśli szczaw jest starszy, po uduszeniu przetrzeć przez sito. Mąkę przesiać, wymieszać ze śmietaną, dodać do zupy, wymieszać. Dodać masło. Posolić. Do każdej porcji zupy włożyć jajka ugotowane na twardo Smacznego :) 