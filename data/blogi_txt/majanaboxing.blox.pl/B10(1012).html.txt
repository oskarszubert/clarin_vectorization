Wiosna to czas warzyw, za którymi tęsknię przez całą zimę. Pachnąca natka pietruszki, koperek, rzodkiewka, młoda kapusta, szczypiorek i wiele, wiele innych – to dla mnie raj. Udało mi się kupić młodą kapustę, więc postanowiłam ją ugotować wraz z koperkiem. Bardzo, bardzo lubimy taką kapustkę. Pyszności! Zdjęcie takie sobie, ale jak zrobić ładną fotkę gotowanej kapuście?;)   Składniki: *1 główka kapusty (dałam 2 małe) *1 pęczek koperku *1 mała cebula *sól, pieprz *ewentualnie koncentrat pomidorowy do smaku   Wykonanie: Obrać duże zielone liście z kapusty. Poszatkować kapustę. Do garnka wlać trochę wody, wrzucić kapustę, posolić i dodać pieprzu. Cebulę podsmażyć na patelni na rozgrzanej oliwie. Wrzucić do kapusty. Gotować około 45 minut, pod koniec gotowania dodając koperek. Można doprawić także koncentratem pomidorowym do smaku. Smacznego :) 