Smaczne biszkoptowe ciasto z jabłkami, które dodatkowo wzbogaciłam rodzynkami, orzechami włoskimi oraz oczywiście cynamonem. Puszyste, lekkie, aromatyczne i bardzo dobre. Przepis znalazłam w książce Elżbiety Adamskiej "Kuchnia polska i światowa".     Składniki: *1 i 1/2 szklanki mąki *3 jajka *1/2 szklanki cukru *1 łyżeczka proszku do pieczenia *1 łyżeczka cukru waniliowego *3 łyżki oliwy *tłuszcz i bułka tarta do formy *cukier puder do posypania  *jabłka lub inne owoce (truskawki, maliny) wymieszane z 2 łyżeczkami cynamonu, garścią rodzynek i garścią grubo posiekanych orzechów włoskich   Wykonanie: Białka ubić z cukrem na sztywną pianę, dodawać po jednym żółtku, stopniowo dodać mąkę, cukier waniliowy i proszek do pieczenia, wolniej miksować. Na końcu dodać oliwę. Ciasto wylać do formy (u mnie tortownica o średnicy 20cm), na wierzchu ułożyć owoce (umyte i obrane ze skórki). Ja ułożyłam owoce, które wcześniej wymieszałam z cynamonem, rodzynkami i orzechami. Wstawić do lekko nagrzanego piekarnika ,piec w temperaturze 180 stopni C przez ok. 40 minut. Po ostudzeniu można posypać cukrem pudrem. Smacznego :) 