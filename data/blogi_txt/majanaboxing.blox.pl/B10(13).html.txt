Bardzo lubimy takie placuszki ananasowe, a właściwie ananasa w cieście. To bardzo proste do zrobienia i pyszne. Zwykle placki czy naleśniki robię na oko, ale ostatnio postanowiłam zapisać składniki (choć i tak nie wiem, czy dokładnie, więc proszę o wyrozumiałość). Do tych placków można zrobić ulubione ciasto naleśnikowe, tylko bardziej gęste niż zwykle. Proste nie?;). Smacznego :)   Składniki: *1 puszka ananasów (plasterki) *1 jajko *30g cukru (można zmniejszyć ilość, zależy od upodobań) *115g mąki *100g soku ananasowego (z puszki, można zastąpić mlekiem) *30g wiórek kokosowych *1/2 łyżeczki proszku do pieczenia    Wykonanie:  Co tu dużo pisać;). Jajko zmiksować z cukrem, dodać mąkę wymieszaną z proszkiem do pieczenia, sok lub mleko (gdy dodajemy sok ananasowy, możemy zmniejszyć ilość cukru), zmiksować. Wsypać wiórki kokosowe i wymieszać. Ciasto będzie dość gęste. Ananasa obtaczać w cieście i smażyć na patelni z obu stron.Smacznego.  ﻿ 