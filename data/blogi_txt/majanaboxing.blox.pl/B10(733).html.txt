Ten przepis zaczerpnęłam z przepisów Arabeski.  Rożki są pyszne i bardzo proste w wykonaniu. Mają taki delikatny kruchy posmak, zaprawiony smakiem ulubionych powideł.  Składniki :  *30 dag sera białego *30 dag masła lub margaryny *30 dag mąki *ulubione powidła lub dżem *cukier puder    Z mąki, masła i twarogu zagniatamy ciasto, a następnie chłodzimy w lodówce przez 3-4 godziny.  Wałkujemy ciasto na grubość 3-5 mm i kroimy w kwadraty o boku około 10 cm. Następnie na każdym kwadracie kładziemy powidła (około łyżeczki) i składamy po przekątnej formując rożki. Pieczemy około 30 minut w temperaturze 220 stopni C. 