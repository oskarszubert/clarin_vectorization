Ciasto marchewkowe ujrzałam na blogu Ptasi i przez cały dzień myślałam tylko o tym, że wieczorem je upiekę ;). Byłam bardzo ciekawa jak smakuje ciasto z warzywem no i się dowiedziałam. Jest po prostu przepyszne! Cudownie mokre,miękkie,aromatyczne. Za sugestią Ptasi dodałam przyprawę piernikową i muszę powiedzieć, że to świetny pomysł :) Polecam serdecznie !Update: Wczoraj wypadł Synusiowi drugi ząbek ! Składniki:*1 i 1/4 szklanki oleju*4 jaja*2 szklanki drobno startej marchewki*2 szklanki mąki*2 szklanki cukru (dałam troszkę mniej około 1 i 3/4 szkl.)*2 łyżeczki proszku do pieczenia*2 łyżeczki sody oczyszczonej*2 łyżeczki przyprawy piernikowej*szczypta soli*orzechy, rodzynkiWykonanie:Jajka utrzeć z cukrem na puszystą masę. Dodawać stopniowo mąkę i olej, następnie marchew, proszek do pieczenia, sodę, cynamon, przyprawę piernikową, sól, orzechy i rodzynki. Gotową masę przelać do nasmarowanej uprzednio i posypanej bułką tartą większej formy. Piec w temperaturze 180 stopni około 60 minut (trzeba sprawdzić dokładnie patyczkiem czy ciasto się upiekło, bo środek ciasta wolniej się dopieka). Ptasia podaje, że w dużej formie pieczemy 40 minut, a w mniejszej 60 minut.Ciasto można posypać cukrem pudrem lub podać polane serkiem waniliowym, podobno takie jest najlepsze. U mnie jedzone takie, jak na zdjęciu :)Smacznego :) 