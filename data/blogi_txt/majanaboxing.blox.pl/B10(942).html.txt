Orzechowy Tydzień Atinki oraz smak mojego synka na pesto zmobilizował mnie w końcu do zrobienia prawdziwego pesto alla genovese. Robiłam je już, ale z orzechami włoskimi klik, tym razem zaś pojawiły się w nim aromatyczne piniole. Ugotowałam pełnoziarnisty makaron tagliatelle, wymieszałam z pesto i było pysznie. Bardzo nam smakowało i zrobię wkrótce ponownie, bo synek bardzo je lubi.:)    Składniki: *jedna doniczka bazylii (listki i cienkie gałązki) *2 ząbki czosnku *3 łyżki tartego parmezanu  *pół paczki orzeszków piniowych (dałam około 40 g) *oliwa z oliwek (tyle, żeby pasta wyszła jednolita i gęsta) *makaron tagliatelle pełnoziarniste  Wykonanie: Przygotować pesto: orzeszki piniowe lekko podsmażyć na suchej patelni. Przełożyć do reszty wymieszanych składników i wszystko utrzeć w moździerzu w razie potrzeby dodając oliwę (można posłużyć sie blenderem). Można przechowywać w lodówce do 3 tygodni. Makaron ugotować al dente w osolonej wodzie. Wymieszać z pesto i podawać. Smacznego :) 