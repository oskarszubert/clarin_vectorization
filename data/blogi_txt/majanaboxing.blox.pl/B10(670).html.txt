Znowu obiadek na słodko - tym razem postanowiłam odświeżyć przepis na placuszki ryżowe, które już kiedyś robiłam. Przepis pochodzi od Edysi, ja go tym razem troszkę zmodyfikowałam dodając maliny. Placuszki wyszły smaczne. Jedliśmy je z konfiturą z czarnej porzeczki oraz z syropem klonowym. Składniki: *1 torebka ryżu (100g) *1 i 1/4 szklanki mleka *1 i 1/4 szklanki mąki *1 jajko *5 łyżeczek masła *1/2 łyżeczki soli *1 i 1/2 łyżeczki proszku do pieczenia *około 200g malin Wykonanie: Ryż ugotować. Do miski wlać mleko i cały czas mieszając dosypywać mąke wymieszaną z solą i proszkiem do pieczenia. Gdy składniki dokładnie się połączą, dodać ugotowany ryż i jajko. Delikatnie wymieszać. Na końcu połączyć z roztopionym masłem. Dosypać maliny i delikatnie wymieszać. Placuszki smażyć na nieprzywierającej patelni bez tłuszczu, kładąc łyżką niewielkie porcje ciasta. Smażyć aż uzyskają złoty kolor. Bardzo szybko zabierają koloru :) Podawać z ulubioną konfiturą, syropem klonowym lub z cukrem pudrem :) Smacznego :) 