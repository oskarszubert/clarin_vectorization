Zupełnie nie wiem dlaczego dopiero teraz zrobiłam te kotlety ;). Znam je z różnych imprez (imienin, wesel, przyjęć komunijnych itp) i wiem, jakie są dobre. Wydawało mi się kiedyś, że trudno się je robi, a potem czekały na swoją kolej. Do dziś. To moje pierwsze kotlety de volaille, a jakie pyszne! Nadzienie zrobiłam wykorzystując roślinny smalczyk Smakowita Pajda o smaku ziół ogrodowych, dodałam czosnek, natkę pietruszki i szczypiorek. Zaskoczyło mnie to, że takie fajne nadzienie udało mi się zrobić bez masła. Roladki wyszły pyszne, z wierzchu chrupiące, w środku soczyste i pachnące. To był zdecydowanie pyszny obiad :). Przepis z Kwestii Smaku, z moimi zmianami.      Składniki na 4 roladki: *4 pojedyncze piersi z kurczaka (około 120 g każda)*olej do głębokiego smażeniaZiołowe nadzienie:*60 g smalczyku roślinnego Smakowita Pajda*2 małe ząbki czosnku, drobno posiekane*1/2 łyżki posiekanej świeżej natki pietruszki*1/2 łyżki drobno posiekanego szczypiorku*1/4 cytryny, drobno starta skórka i wyciśnięty sok*sól i pieprz Panierka:*mąka,*bułka tarta*1 roztrzepane jajkoWykonanie:W miseczce wymieszać roślinny smalczyk Smakowita Pajda z czosnkiem, natką, szczypiorkiem, skórką z cytryny i sokiem. Doprawić solą i pieprzem, podzielić na 4 części i uformować wałeczki. Zawinąć w folię i włożyć do lodówki, aby się schłodziły. Ja włożyłam nadzienie na czas przygotowywania kotletów do zamrażarki. Piersi kurczaka włożyć pomiędzy przeźroczystą folię i roztłuc tłuczkiem na kotlety. Na każdej piersi ułożyć wałeczek z masłem i zwinąć roladki, dokładnie podwijając końce. Spiąć za pomocą wykałaczek. Umieścić mąkę, jajko i bułkę tartą w oddzielnych talerzach. Roladki dokładnie obtoczyć w mące, później w jajku a na koniec w bułce tartej. Rozgrzać olej i smażyć roladki, najlepiej w małych porcjach aby temperatura oleju nie obniżyła się za bardzo. Ja smażyłam po dwie roladki na patelni. Piersi smażyć przez 8-10 minut lub do uzyskania złotej panierki. Wyjąć na papierowy ręcznik. Smacznego:) 