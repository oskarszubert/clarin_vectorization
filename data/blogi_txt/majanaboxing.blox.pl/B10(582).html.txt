Kolejne, wspaniałe, wyczekane wspólne pieczenie.Tym razem wraz z Alą, Amber i Atinką zdecydowałyśmy się na upieczenie migdałowej chałki z mlekiem kokosowym. Już sama nazwa brzmi smacznie prawda? Chałka okazała się być naprawdę bardzo, bardzo pyszna, z tym, że nieco kłopotliwa. Po pierwsze zrobiłam błąd dając chlebową, ekologiczną mąkę pszenną typ 760, po fakcie wiem, że lepiej byłoby dać zwykłą typ 500. Po drugie masła jest zdecydowanie za dużo w tym przepisie. Ciasto moje rwało się, nie dało się zapleść, w końcu zrobiłam ją jakoś, ale daleko jej do idealnej jeśli chodzi o kształt. Miąższ także nie był puchaty, a bardziej zwarty. Chałka wyszła zatem taka z charakterem, rustykalna - jak to określiły moje kompanki od wspólnego pieczenia ;-). Kochane moje Babeczki, dziękuję Wam za to wspaniałe pieczenie, za słowa pocieszenia, spostrzeżenia i wnioski. Buziaczki:* Przepis z bloga Elry, zaadoptowany z Life's A Feast﻿ .     Składniki: *78 g drobno zmielonych migdałów blanszowanych (może być mąka migdałowa)  *650 gram mąki chlebowej (dałam: 150 g krupczatki oraz 500 g mąki chlebowej pszenną typ 760, ale radzę dać typ 500) *100 g cukru *2 łyżeczki soli morskiej *15 g drożdży instant *250 ml mleka kokosowego (idealnie będzie dać 330 ml mleczka kokosowego) *4 duże żółtka *226 g masła pokrojonego na 10 kawałków (idealnie będzie dać 100g masła)   Składniki dodatkowe: *1 łyżeczka nasion sezamu, do posypania  *garść płatków migdałowych, do posypania  *1 żółtko + 1 łyżeczka mleka (wymieszać ze sobą), do posmarowania. Wykonanie: W misce miksera wymieszać drewnianą łyżką mąkę  z blanszowanych migdałów, mąkę chlebową, cukier, sól morska, i drożdże suszone.  W małej misce wymieszać mleko kokosowe i żółtka jaj. Wlać mieszaninę do miski miksera, dodać 5 kawałków masła. Zagnieść na najniższym ustawieniu przez 3 minuty. Zwiększyć prędkość na średnią i ugniatać przez 5 minut. Dodać pozostałe masło i mieszać po każdym kawałku. Nadal ugniatać przez kolejne 10 minut lub do momentu, ciasto jest miękkie, elastyczne i bardzo gładkie. Ja ugniatałam ciasto ręcznie. Uformować ciasto na okrągły kształt i  umieścić je w lekko naoliwionej misce. Przykryć miskę folią, pozostawić w temperaturze pokojowej na 2 do 3 godzin, aż do podwojenia objętości.  Papierem do pieczenia wyłożyć blachę.  Ciasto wyjąć na blat. Lekko uderzyć ciasto za pomocą ręki, by odgazować. Ciasto podzielić na 3 równe części. Z każdej  porcji uformować długie pasma, a następnie zapleść je. Delikatnie unieść zapleciony ciasto, zrobić cewkę tworząc okrągłą chałkę (zobacz wideo ). Ostrożnie przenieść ją na blachę. Przykryć ręcznikiem i postawić w temperaturze pokojowej na 1 godzinę lub do czasu aż podwoi objętość.  Piekarnik rozgrzać do 180 stopni C. Ciasto posmarować jajkiem. Posypać sezamem i płatkami migdałów. Piec w środku piekarnika przez 35 do 45 minut, lub aż nabierze ładnego, złotego koloru. Przenieść do na kratkę i ostudzić przed krojeniem.﻿﻿ Smacznego :) 