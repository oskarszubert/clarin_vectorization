Makowiec obok sernika jest tradycyjnym ciastem na świątecznym stole. Makowiec zawijany z przepisu Dorotki tak nam posmakował, że nie korzystam z innego przepisu, tylko z tego. Jest pyszny, miękki, wilgotny. Nasz ukochany makowiec. Nie jest może zbyt kształtny,ale pyszny, naprawdę! Z tego przepisu wyszły mi trzy makowce :)Uprzedzam, że zdjęcia nie są za ładne, ale chyba ładniejsze niż w zeszłym roku hi hi ;)Składniki na ciasto drożdżowe:*3 szklanki mąki pszennej*180ml mleka*150g margaryny*6 żółtek (białka odłożyć, będą potrzebne do masy makowej)*45g drożdży*6 łyżek cukru*1,5 łyżki oleju*pół łyżeczki soli*1,5 łyżki spirytusu*1 duże opakowanie cukru waniliowegoMasa makowa (podaję wg przepisu Dorotki, ja korzystałam z gotowej kupnej masy makowej, dodając do niej jedynie białka):*500 maku*250g cukru*100g rodzynek*50g orzechów włoskich*1 łyżka miodu*olejek migdałowy do smaku*cynamon do smaku*1 łyżka margaryny*skórka pomarańczowa wedle uznaniaPonadto:*lukier*trochę maku, skórki pomarańczowej do dekoracjiWykonanie:Ciasto drożdżowe: drożdże rozpuścić z cukrem i mlekiem. Odstawić na około 15 minut. Dodać pozostałe składniki i wyrobić ciasto, dodając na koniec rozpuszczony tłuszcz. Odstawić do wyrośnięcia w ciepłe miejsce.Masa makowa: Mak zaparzyć w 500ml wrzącej wody, odstawić do wystygnięcia, dwukrotnie zemleć. Następnie dodać pozostałe składniki (na końcu delikatnie wymieszać z ubitym białkiem, które pozostało z ciasta).Ciasto podzielić wg uznania, rozwałkować na prostokątne placki, nałożyć masę makową, zawinąć w posmarowany olejem pergamin, zostawiając około 3 cm (nie zakrywając boków), w formie tuby. Jeśli ciasto jest zbyt klejące, podsypać mąką w celu zawinięcia masy.Piec w temperaturze 180-190 stopni przez około 30-40 minut. Ciasto polać lukrem i posypać makiem. Przepis na lukier:*pół szklanki cukru pudru*2-3 łyżki gorącej wody Rozetrzeć na gładką masę. Smacznego :) 