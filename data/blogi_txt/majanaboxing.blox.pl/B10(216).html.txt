Bardzo smaczna i znana surówka, której chyba specjalnie przedstawiać nie trzeba. Korzystałam z przepisu Dorotuś. Życzę wszystkim smacznego i miłego, słonecznego weekendu:) Składniki: *pół niedużej kapusty (ok.600 g), drobno poszatkowanej *1 średniej wielkości marchewka (120 g), starta na średnich oczkach *4 nieduże cebulki, pokrojone w drobne półksiężyce *pół szklanki majonezu *1 łyżka soku z cytryny *2 łyżeczki cukru *sól, pieprz do smaku   Wykonanie: Majonez wymieszać z sokiem z cytryny i przyprawami. Dodać drobno poszatkowane i pokrojone warzywa, wymieszać, odstawić do lodówki. Surówka jest najlepsza po około godzinie czasu. Smacznego :) 