Bardzo zaciekawiło mnie to ciasto. Aby je upiec nie potrzeba mąki. To wilgotne ciasto na bazie wafelków waniliowych, orzechów i wiórków kokosowych (które bardzo lubię). Wypiek pochodzi z kuchni Jordanii. Jest słodki i smaczny, a dodatkowo łatwy do zrobienia. :) Przepis spodobał mi się jakiś czas temu u Grumków. Dołączam zatem do akcji Z Widelcem przez Azję.      Składniki: *45 dag pokruszonych wafelków waniliowych,  *20 dag masła,  *1 szklanka wiórków kokosowych,  *1 szklanka posiekanych orzechów pekan lub włoskich, *1 i pół szklanki cukru, *6 jajek Wykonanie: Wymieszać wszystkie składniki. Przełożyć do foremki wysmarowanej masłem i piec przez ok. 1 i pół godziny w temperaturze 160 stopni. Moje ciasto piekło się krócej, około 1 godziny.Smacznego :) 