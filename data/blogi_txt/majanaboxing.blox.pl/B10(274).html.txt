Mam kilka zaległości wpisowych jak widać;) Ten dżem robiłam jeszcze w maju. Wzorowałam się na przepisie Truskawkowej Ani i powstał mi taki oto dżem rabarbarowy z dodatkiem wanilii i cynamonu. Wyszedł bardzo smaczny, aczkolwiek bardziej go czuć przyprawami niż samym rabarbarem ;), jednak mi to nie przeszkadza, bo smak i zapach tych przypraw uwielbiam!:) Składniki (wyszły mi 3 słoiczki): *1 kg rabarbaru *250/300g cukru  *pół laski wanilii *2 łyżeczki cynamonu  Wykonanie: Rabarbar obrać i pokroić w nieduże kawałki (ok. 1 cm). Wrzucić do garnka o grubym dnie i podgrzewać aż zmięknie. Wtedy wsypać cukier i wyłuskane z laski wanilii ziarenka oraz cynamon. Całość wymieszać i gotować na małym ogniu aż masa zgęstnieje. Trwa to ok. 1,5 godziny lub dłużej (zależy od tego jaką chce się uzyskać konsystencję). W trakcie gotowania należy co jakiś czas mieszać masę rabarbarową.  Gotowy dżem przełożyć do wyparzonych, gorących słoików i mocno dokręcić. Postawić do góry dnem, przykryć ręcznikiem.  Smacznego:) 