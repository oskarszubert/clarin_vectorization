Jest! Nareszcie jest i u mnie! Kusił mnie już od daaawna. W końcu zrobiłam swój lemon curd i już wiem jaki jest pyszny. Synek wyjadał go łyżeczką prosto z garnuszka, ja zresztą też byłam tego bliska hehe;D. Wspaniały jest. Idealny do naleśników i nie tylko. Bardzo polecam!  Dziś jest Pierwszy Dzień Wiosny, życzę wszystkim uśmiechu i słoneczka :) Przepis od Dorotki. Składniki: *sok wyciśnięty z 3 cytryn i skórka z nich otarta*2 żółtka *2 jajka *200 g cukru *1 łyżka mąki ziemniaczanej (dodałam jeszcze łyżkę mąki kukurydzianej) *1 łyżka oliwy Wykonanie: Wszystkie składniki (oprócz oliwy) umieścić w garnuszku i zagotować, mieszając. Pogotować, mieszając, przez 2 minuty. Jeśli będą grudki przetrzeć przez sitko lub zmiksować blenderem. Dodać oliwę i znów pogotować przez 2 minuty. Umieścić w słoiczku. Można przechowywać w lodówce do tygodnia czasu, ale on tyle w lodówce nie postoi, bo jest pyyyszny! Smacznego :) 