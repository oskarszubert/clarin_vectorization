Pewnego dnia Siostra mnie zaczarowała widokiem tego chlebka na swoim blogu. Trochę trwało zanim zdecydowałam się go upiec, ale w końcu zrobiłam i wiem jak smakuje :) Jest pyszny, pachnący, mięciutki, słodki dzięki rodzynkom. Bardzo podobała mi się praca przy nim, bo mało jest zagniatania, wyrabiania, a ja niecierpliwa jestem ;) Powiem jeszcze, że pierwszy raz robiłam wypiek z szafranem, ale myślę, że nie ostatni. Ta przyprawa tak ładnie pachnie, nadaje żółty kolor wypiekom. Zachęcam do spróbowania pysznego i ciekawego połączenia rodzynek i szafranu otulonych miękkim drożdżowym ciastem. Serdecznie polecam! Chlebek powstał z przepisu Asi z Kwestii Smaku.Składniki:Zaczyn: *100 ml lekko ciepłego mleka*3/4 łyżeczki świeżych drożdży*100g mąkiCiasto:*12 nitek szafranu*250g mąki*25g drobnego cukru*1/2 łyżeczki soli*30g miękkiego masła*150ml lekko ciepłego mleka*100g rodzynek*żółtko jajaWykonanie:Zaczyn: Zmiksować mleko z rozkruszonymi drożdżami i mąką na gładkie ciasto. Przykryć i odstawić na 1 godzinę w ciepłe miejsce aż napęcznieje. Ciasto: Szafran zalać 1 łyżką wrzącej wody i odstawić na 10 minut. W dużej misce wymieszać przesianą mąkę z cukrem i solą. Dodać posiekane masło i dokładnie rozetrzeć z mąką. Szafran wlać do mleka, następnie dokładnie wymieszać z zaczynem, a na koniec dodać rodzynki. Wlać całość do mąki i mieszać drewnianą łyżką aż składniki się połączą w miękkie klejące ciasto. Przykryć ściereczką i odstawić na 10 minut.Wyłożyć ciasto na wysmarowany olejem blat i wyrabiać przez 10 sekund. Uformować kulę i włożyć ją do posmarowanej olejem miski. Odstawić na 10 minut. Wyjąć ciasto i jeszcze raz wyrobić przez 10 sekund. Ponownie uformować kulę i włożyć do miski, przykryć ściereczką i odstawić na 1 godzinę w ciepłe miejsce.Po tym czasie ciasto wyłożyć na posypaną mąką stolnicę i uformować wałek. Ponownie przykryć ściereczką i zostawić na 10 minut. Następnie rękami rozwałkować ciasto na wałek długości 50 cm, zwinąć go w kształt litery "S". Blachę do pieczenia posypać mąką i ułożyć ciasto. Przykryć je ściereczką i odstawić w ciepłe miejsce na 1 godzinę aż podwoi swoją objętość. Piekarnik nagrzać do 210 stopni. Ciasto posmarować żółtkiem roztrzepanym z 3 łyżkami zimnej wody i szczyptą soli. Piec w środkowej części piekarnika 30 minut, następnie obniżyć temperaturę do 190 stopni i piec kolejne 15 minut lub do czasu aż chleb będzie miał złoty kolor, twardą skórkę i będzie wydawać głuchy dźwięk przy pukaniu. Smacznego :)Z dżemem wiśniowym mojej mamy, mniam:) 