Ten kurczaczek jest fantastyczny! Nie dość, że fajnie się prezentuje to jest prosty do zrobienia i jakże smaczny. Posmakował nam bardzo i na pewno na stałe zostanie w naszym menu obiadowym. To pyszne danie podpatrzyłam u Atinki, a przepis pochodzi od Casi. U dziewczyn możecie także obejrzeć sposóba zawijania ciasta francuskiego. Składniki dla dwóch osób:*1 pierś z kurczaka*ciasto francuskie (2 płaty o wymiarach 15x25 cm)*2 plastry żółtego sera*2 plasterki szynki*kilka pieczarek*1 cebula*1 jajko*oregano*sól, pieprzWykonanie:Pierś przekroić na dwie równe części i delikatnie rozbić. Najlepiej aby płat mięska nie był zbyt gruby. Każdą część przyprawić solą, pieprzem i oregano. Pieczarki i cebulę umyć, pokroić w kosteczkę i podsmażyć na maśle. Ciasto francuskie przyciąć do odpowiednich rozmiarów, a następnie naciąć w następujący sposób: z każdej strony wzdłuż dłuższego boku zrobić nacięcia około 8 cm, w odstępach 1,5-2 cm. Po środku ciasto ma zostać niepocięte - około 4-5 cm.Na przygotowanym cieście położyć pierś kurczaka, na to podsmażone pieczarki, na wierzch wędlinkę i plasterek żółtego sera. Ja nie robiłam z pieczarkami, gdyż bałam się, że synek nie zje. Dałam tylko wędlinę i ser żółty,ale chcę zrobić także z oliwkami i pieczarkami, może być równie smaczne.Po nałożeniu farszu należy zapleść ciasto przekładając paseczki na zmianę, jak sznurówki, pomiędzy paseczkami powinny zostać maleńkie przerwy,aby kurczak mógł odparować w czasie pieczenia. Dokładne instrukcje zawijania u Casi i Atinki :)Tak przygotowanego kurczaka włożyć na 15 minut do lodówki,a po wyjęciu posmarować wierzch roztrzepanym jajem. Włożyć do piekarnika nagrzanego do 200 stopni i piec przez około 25-30 minut. Ciasto powinno zrobić się złociste i chrupiące.Smacznego :) 