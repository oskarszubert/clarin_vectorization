Te pancakesy wymyśliłam sama wzorując się na przepisie Dorotki na pancakesy bananowe. Miałam wielką chęć na placuszki z rabarbarem,a w czeluściach zamrażarki leżała napoczęta paczka mrożonych malin, więc pomyślałam sobie, ze sprytnie połączę oba te owoce i musi wyjść smacznie;) No i tak właśnie wyszło! Pancakesy wyszły takie pyszne, pachnące latem, dzięki malinkom, ach pyszne były no! Musicie spróbować!:) Nie umiem się odczepić od rabarbaru ;). Placuszki moje są propozycją do rozpoczynającego się dziś Naleśnikowego Tygodnia organizowanego przez Nette7.Składniki (robiłam z podwójnej porcji):*1 szklanka mąki*1 czubata łyżeczka proszku do pieczenia*2 łyżki cukru pudru*1 1/4 szklanki maślanki lub kefiru*1 jajko roztrzepane*2 łyżeczki miodu płynnego*20g roztopionego masła*2 długie łodygi rabarbaru - obrane i pokrojone w cienkie plasterki*2 garście mrożonych malin Wykonanie:Do naczynia przesiać mąkę, wsypać cukier i proszek,wymieszać. W drugim naczyniu wymieszać roztrzepane jajko, maślankę, miód i roztopione masło. Wmieszać pokrojony rabarbar i maliny. Zawartość naczyń połączyć, wymieszać. Ciasto będzie dość gęste. Smażyć na nieprzywierającej patelni (bez tłuszczu) z obu stron. Smacznego :) 