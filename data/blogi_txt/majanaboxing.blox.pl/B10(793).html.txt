W sierpniu, po powrocie z urlopu czekała na mnie niespodzianka, sernik kokosowy. Taką słodką dedykację zrobili dla mnie Irena i Andrzej. To była bardzo pyszna i miła niespodzianka, której z przyczyn technicznych;)nie mogłam spróbować. Postanowiłam więc, że także go upiekę. Zarówno serniki jak i kokos uwielbiam, więc nie musiałam się nic a nic zastanawiać.;) Serniczek jest pyszny, wilgotny, mięciutki i ... kokosowy:) Jakoś tak zadziwiająco szybko znikał ;) Serdecznie polecam!  Składniki na spód:  *1 szklanka pokruszonych ciasteczek maślanych (u mnie Digestive) *pół szklanki posiekanych orzechów pecan (dałam orzechy włoskie) *pół szklanki wiórków kokosowych,  *3 łyżki rozpuszczonego masła, *2 czubate łyżki brązowego cukru   Składniki na masę serową: *70 dag serka kremowego w temperaturze pokojowej, *3/4 szklanki cukru,  *1 łyżka skrobi kukurydzianej, *3 duże jajka, *1 szklanka mleczka kokosowego, *1/4 szklanki soku z limonki, *1 łyżeczka ekstraktu kokosowego - dodałam pół szklanki wiórków kokosowych.  Wykonanie: Wymieszać składniki spodu. Masą ciasteczkową wyłożyć tortownicę (użyłam tortownicy o średnicy 23cm) i piec przez 15 minut.  Zmiksować ser z cukrem i skrobią kukurydzianą. Dodawać po jednym jajku. Wlać mleczko kokosowe, ekstrakt oraz sok z limonki. Miksować przez 3 - 5 minut. Masę przelać na spód i piec przez 45 minut w piekarniku nagrzanym do 180 stopni. Zmniejszyć temperaturę do 160 stopni i piec jeszcze przez pół godziny. Po upieczeniu zostawić w uchylonym piekarniku na 30 minut. Wyjąć z piekarnika i schłodzić.   Polewa czekoladowa wykonana tak samo jak do sernika z ricotty z limoncello i czekoladą.  Smacznego :) 