Udało się !  To mój debiut w Weekendowej Piekarni organizowanej przez Alicję. Bardzo się cieszę, że Atinka, która jest gospodynią piekarni w tym tygodniu, wybrała przepis na grissini , pyszne włoskie chlebowe paluszki, które miałam okazję próbować będąc w słonecznej Italii. Teraz one zajrzały do mnie do domku i są przepyszne, chrupiące, idealne do przegryzania w ciągu dnia. Doskonale pamiętam smak włoskich grissini i piekąc je byłam bardzo ciekawa, czy będą smakowały choć podobnie. Muszę powiedzieć, że tak - moje paluszki smakują jak prawdziwe, jak włoskie !:) Jestem szczęśliwa, bo o to właśnie chodziło! Ach, wróciły wspomnienia z wakacji...:)Przepis na Grissini Rubata cytuję za Tatter (z moimi zmianami): Składniki:*475g białej mąki pszennej chlebowej (ja dałam zwykłą pszenną)*1 i 1/2 łyżeczki cukru*1 łyżeczka soli*1 i 1/4 łyżeczki drożdży instant *3 łyżki oliwy z oliwek*275g wody*3 łyżki ziaren sezamu*1 łyżka nasion kopru włoskiego (ja dałam mak)*1 łyżka soli w płatkach lub grubych kryształkach*2 łyżki płatków cebulowych (nie miałam)Wykonanie: Do miski wsypać mąkę, cukier, sól i drożdże. Dolać oliwę i wodę. Wymieszać i wyrobić gładkie, elastyczne, miękkie lecz zwarte ciasto. Odstawić do wyrośnięcia na 1 godzinę. Następnie ciasto podzielić na 4 równe częsci (po 200g). Pierwszą część zostawić zwykłą, w drugą wgnieść ziarna sezamu, w trzecią kopru, w czwartą cebulowe płatki. U mnie jest sezam w dwóch częsciach ciasta, w jednym mak, a jedna bez niczego.  Tak przygotowane ciasto zostawić pod przykryciem na 10 minut.Każdą ćwiartkę podzielić na ok. 25 gramowe kawałki i z każdego uformować cieniutkie wałeczki około 25 cm długości. Ułożyć je na blasze wysmarowanej oliwą i zostawić do ponownego wyrośnięcia na około 30-45 minut. Paluszki bez dodatków posmarować wodą i posypać kryształkami soli. Piec rozgrzać do 200 stopni C i piec paluszki przez około 20-25 minut aż się zezłocą a środek wyschnie. Buon Appetito ! 