Kolejna dżemowa wariacja z truskawkami i rabarbarem. Tym razem w roli dodatków wystąpiły: rodzynki, cynamon i goździki. Wyszło naprawdę bardzo smacznie :). Pysznie z naleśnikami i pysznie wyjadany ze słoika łyżeczką ;).    Składniki: *350g cukru *0,5 kg truskawek *1 kg rabarbaru *laska cynamonu (dodałam jeszcze pół łyżeczki cynamonu) *2 garście rodzynek *3 goździki *można dodać Żelfix   Wykonanie: Rabarbar umyć, obrać, pokroić w kostkę. Truskawki umyć, odszypułkować. Do garnka o grubym dnie wrzucić owoce, cukier, laskę cynamonu, rodzynki i goździki. Gotować w trzech turach po 15-25 minut (ja gotowałam tyle minut każdego dnia,  zajęło mi to 3 dni). Można dodać Żelfix, wtedy dżem będzie gotowy tego samego dnia. Po ugotowaniu wyjąć laskę cynamonu.Gorącą konfiturę nałożyć do wyparzonych słoiczków, zakręcić i postawić do góry dnem. Ostudzić. Zjadać , np z naleśnikiem:). Smacznego! 