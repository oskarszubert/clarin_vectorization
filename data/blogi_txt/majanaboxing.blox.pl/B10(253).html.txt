Jesienne domowe, proste ciasto. Placek przełożony mięsistymi śliwkami, posypany orzechami włoskimi z promieniami słońca na deser ;). Przepis znalazłam w kalendarzu Poradnika Domowego. Musiałam jednak dodać trochę oleju do ciasta, ponieważ było bardzo gęste i obawiałam się, że nie wyjdzie. Upiekło się i było smaczne. :)      Składniki: *10 dag masła (dodałam jeszcze około pół szklanki oleju, bo ciasto było bardzo gęste) *1 czubata łyżeczka proszku do pieczenia *2 szklanki mąki *3/4 szklanki cukru *4 jajka *cukier puder do posypania *ok. 1/2 kg dużych śliwek *2 łyżki posiekanych orzechów do posypania    Wykonanie: Masło roztopić, dodać do niego cukier. Mąkę przesiać do miseczki razem z proszkiem do pieczenia i dodać do rozpuszczonego masła z cukrem. Wymieszać. Nadal mieszając, dodawać po jednym jajku.Tortownicę o średnicy ok 26 cm (u mnie 24 cm) wysmarować masłem, obsypać bułką tartą lub kaszą manną, przelać do niej połowę ciasta. Ułożyć warstwę umytych, wypestkowanych i pokrojonych w cząstki śliwek (połowę ilości). Na nie wylać resztę ciasta. Na wierzchu ułożyć resztę śliwek. Piec 5-60 minut (do suchego patyczka) w temperaturze  180 stopni C. Posypać posiekanymi orzechami lub płatkami migdałowymi. Smacznego :) 