Ten pasztet to rewelacja! Mięciutki, wilgotny, o delikatnym posmaku i zapachu śliwki suszonej. To był świetny pomysł, by podać go na świątecznym stole. Na pewno zrobię go jeszcze nie raz, bo bardzo nam smakuje. Za przepis dziękuję Wiosence. Składniki: *0,5 kg wątróbek drobiowych*0,5 kg boczku surowego*4 udka drobiowe*20 dkg łopatki*2 cebule*2 jajka*1 bułka *przyprawy: sól, pieprz, majeranek  *2 garście suszonych śliwek Wykonanie: Mięso z łopatki i udka ugotować. Boczek pociąć na mniejsze kawałki i usmażyć na patelni. Wątróbkę zaparzyć. Cebulę pokrojoną w kostkę przysmażyć. Ostudzone mięso i wątróbkę z cebulą przemielić przez maszynkę do mięsa trzykrotnie. Do powstałej masy dodać dwa jaja, namoczoną w wodzie i wyciśniętą bułkę oraz suszone śliwki (wcześniej namoczone). Wszystko dokładnie wymieszać i doprawić świeżo zmielonym pieprzem, solą i majerankiem. Wyłożyć do wysmarowanej formy i piec w piekarniku ok. 45 min. w 200 stopniach C.Smacznego:) 