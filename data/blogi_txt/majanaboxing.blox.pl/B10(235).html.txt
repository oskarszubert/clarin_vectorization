Podczas wędrówki po włoskich blogach kulinarnych na blogu Fior di zucca znalazłam taki oto przepis na ciasto czekoladowe z dodatkiem orzechów  i sosem jagodowym. Zdjęcia prezentowanego ciasta mnie urzekły, więc postanowiłam je upiec. Ciasto wyszło naprawdę smaczne, aczkolwiek bez sosu jest jak dla nas za suche. Sosu nie robiłam sama i jak widzicie zastąpiłam jagodowy wiśniowym. Kupiłam moje ulubione wiśnie w polewie i oblałam nimi ciasto. Było pyszne, choć troszkę za mało ;)   Składniki na ciasto: *4 łyżki ciemnego kakao *4 łyżki letniej wody *4 łyżki posiekanych orzechów włoskich *100g masła *120g cukru *2 całe jajka *100g mąki ze spulchniaczem bądź 100g mąki + 1 łyżeczka proszku do pieczenia    Składniki na sos(pominęłam używając kupnych wiśni w zalewie): *120g jagód/wiśni *1 łyżeczka cukru *skórka otarta z jednej cytryny    Wykonanie: Kakao wymieszać z letnią wodą w miseczce, dodać rozpuszczone masło, wymieszać. Orzechy posiekać i dodać do masy kakaowej. W innej miseczce utrzeć jajka z cukrem, dodać do nich mąkę z proszkiem do pieczenie i wymieszać aż masa będzie gładka. Do mieszanki dodać masę kakaową i delikatnie wymieszać. Całość wlać do formy lub foremek muffinowych (piekłam w mniejszej keksówce) i piec w temperaturze 180 stopni C przez około 25 minut. Przygotowanie sosu: jagody z cukrem i skórką cytrynową wyłożyć na patelnię. Piec mieszając kilka minut dopóki cukier się roztopi, a jagody puszczą trochę soku. Nie robiłam sosu, więc nie wiem jak wyjdzie ;) Serwować ciasto z gorącym sosem i lodami :) Smacznego:) 