Nie raz wspominałam, że bardzo lubimy szarlotki. Jesienią jeszcze bardziej. Aromatyczna, smaczna, pełna jabłek i cynamonu. Można użyć świeżych jabłek albo musu jabłkowego, dodać rodzynek czy orzechów, a nawet wiórki kokosowe. Ja dodałam rodzynki. Do każdej szarlotki zwykle dodam coś od siebie hihi;) Tak już mam. Misiankowa szarlotka to połączenie smakowitych jak zawsze jabłek, cynamonu z pysznym kruchym ciastem. Przepis na nią znalazłam u Dorotki. U mnie nie wygląda zbyt pięknie, ale ponieważ była smaczna to ją tu pokażę. ;-)  Składniki na kruche ciasto:*500 g mąki pszennej*200 g masła*200 g cukru (najlepiej dać trochę mniej)*2 żółtka*2 łyżki kwaśnej śmietany 18%*szczypta soli*1 białko - tylko do posmarowaniaPonadto:*1 kg jabłek*zmielony cynamon*cukier z wanilią*skórka otarta z 1 cytryny *ewentualnie rodzynki  Wykonanie: Jabłka obrać, przekroić na pół, wydrążyć gniazda nasienne. Włożyć do miski i zasypać cukrem z wanilią (ilość według uznania), wymieszać ze skórką z cytryny. Odstawić na 2 godziny, następnie odsączyć z soku.Mąkę posiekać z masłem, dodać żółtka, cukier, śmietanę i sól. Ciasto zagnieść, wyrobić i włożyć do lodówki na 2 godziny, owinięte w folię spożywczą.Schłodzone ciasto podzielić na 2 części. Jedną rozwałkować i wyłożyć nią dno i boki formy na tartę (lub innej o niewysokich bokach) o średnicy 25 cm. Posmarować roztrzepanym białkiem, ponakłuwać widelcem i podpiec w temperaturze 160ºC przez 15 minut.Na podpieczonym cieście ułożyć jabłka, ściśle, jedno obok drugiego, przykryć pozostałym rozwałkowanym ciastem, wysmarować białkiem. Piec jeszcze 60 minut w temperaturze 160ºC. Podawać oprószoną cukrem pudrem z lodami waniliowymi. Smacznego:) 