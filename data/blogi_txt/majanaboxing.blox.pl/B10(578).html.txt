Macie ochotę zgrzeszyć?To ciasto jest tak kuszące, że nie można mu się oprzeć. Intensywnie czekoladowe ze wspaniałym, mocnym kawowym akcentem. Przepyszne! Możnaby je podać polane sosem wiśniowym lub taką konfiturą. My jedliśmy takie jak widać, polane pyszną polewą czekoladowo - kawową (zastygła na cieście po wystudzeniu) z kubkiem dobrej, aromatycznej kawy.   Przepis od Kasi z blogu Słodkie Fantazje, a ciasto idealnie pasuje na dzisiejszy Dzień Kobiet. Do ciasta proponuję kawę:). Składniki na ciasto: *200 g gorzkiej czekolady *2 czubate łyżki kakao *120 g masła *2/3 szklanki mocnej kawy *¼ szklanki  mąki *½ szklanki cukru *7 jajek *czubata łyżeczka proszku do pieczenia Składniki na polewę: *50 g czekolady mlecznej i50 gczekolady białej *80 - 100 ml śmietanki płynnej 30-36%  *2 czubate łyżki kawy rozpuszczalnej Przygotowanie:  Czekoladę, kakao, masło, kawę i ¼ szklanki cukru włożyć do garnka z grubym dnem i podgrzewać  na małym ogniu (mieszając) do połączenia wszystkich składników. Odstawić do przestygnięcia. Żółtka dokładnie ubić na białą puszystą masę (ubijać przy najmniej kilka minut). Wymieszać z ostudzoną masą czekoladową (masa nie powinna być gorąca). Delikatnie połączyć z przesianą mąką, wymieszaną z proszkiem do pieczenia. Białka ubic na sztywną pianę, pod koniec ubijania dodając stopniowo cukier. Piana powinna być sztywna i lśniąca. 1/3 piany delikatnie połączyć z masą czekoladową za pomocą drewnianej łyżki. Resztę masy delikatnie wmieszać.  Tortownicę o śr.22 cm natłuścić i wyłożyć papierem do wypieków. Masę przełożyć do formy i piec w piekarniku nagrzanym do temp.160 Cokoło 1 godziny, bez termoobiegu o ok. 15-20 minut dłużej.  Ciasto po upieczeniu studzić w piekarniku przy lekko uchylonych drzwiczkach (dzięki temu ciasto tylko nieznacznie opadnie).  Wystudzone ciasto wyjąć z formy. Przygotować polewę: W kąpieli wodnej rozpuścić czekoladę, śmietankę i rozpuszczoną w dwóch łyżkach gorącej wody kawę, wymieszać do połączenia składników). Ciasto polać przygotowaną polewą. Smacznego:) 