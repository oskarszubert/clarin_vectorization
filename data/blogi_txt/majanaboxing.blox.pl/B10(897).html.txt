Jesień... Tak, pomimo kalendarzowego lata już nastała jesień, deszczowa, bura, szara... Nie lubię takiej jesieni. Lubię ją ze złoto-rudymi liśćmi, z lasem pachnącym grzybami, z kasztanami i żołędziami, które tak chętnie z Synkiem zbieramy a potem liczymy kto ma więcej ;)Lubię Panią Jesień ze złotymi promieniami słońca prześwitującymi między koronami jeszcze zielono-żółto-czerwonych drzew... Lubię jesienne owoce - soczyste jabłuszka, dojrzałe gruszki, pachnące fioletowe śliwki... Dziś właśnie taki jesienny śliwkowy placek, podawany z kubeczkiem ciepłego kakao. Niezwykle prosty, szybki, lekko kwaśny, pachnący jesiennymi śliwkami. Za przepis dziękuję Alexandrze.Moje zdjęcia tym razem pozostawiają wiele do życzenia,ale i tak Wam je pokażę. Nie zawsze wychodzi idealnie ;) Tutaj ciasto otwiera paszczę krokodyla ;)Składniki:*120 g miękkiego masła*8-10 łyżek cukru*3 jajka*szczypta soli*10 łyżek mąki*łyżeczka proszku do pieczenia*ok 500g dowolnych owocówWykonanie:Masło zmiksować, dodać cukier, następnie wbić jajka  cały czas ucierając. Dodać szczyptę soli oraz mąkę wymieszaną z proszkiem do pieczenia.Tak przygotowane ciasto przełożyć do formy wyłożonej papierem do pieczenia. Ja piekłam w tortownicy o średniy ok 23cm.Na cieście ułożyć owoce, u mnie śliwki. Można posypać cukrem. Piec 40 - 60 muinut w temperaturze 180 stopni. Smacznego :) 