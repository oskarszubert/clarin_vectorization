Dziś mało świąteczny wpis, ale chciałam pokazać Wam nasz wczorajszy obiadek. Zrobiłam sznycle ziemniaczane wg przepisu znalezionego u Margot. Zachwalane przez Alę ziemniaczane kotleciki bardzo nam posmakowały i na pewno zrobię je jeszcze nie raz. Bardzo polecam, a Tobie Alciu dziękuję za wspaniały przepis :*.     Składniki :*1 kg ziemniaków,*1 kubek mąki pszennej pełnoziarnistej,*1/2 kubka zmielonych płatków owsianych,*starty na grubej tarce seler (około 3/4 kubka),*przyprawy: sól, pieprz, pieprz ziołowy, papryka czerwona słodka, sos sojowy,*ewentualnie drobno pokrojona cebulka lub czosnek (użyłam czosnku)*kasza manna do obtoczenia,*olej do smażeniaWykonanie:Ugotować ziemniaki (obrane), odstawić żeby wystygły (muszą być zimne). Seler podsmażyć na niewielkiej ilości oleju, pod koniec smażenia przyprawiając go sosem sojowym. Ziemniaki porządnie rozgnieść (widelcem, tłuczkiem do ziemniaków), dodać do nich seler, mąkę, płatki owsiane, przyprawy, ew. cebulę, czosnek. Masę dobrze wyrobić rękoma, żeby się połączyła. Formować spore kulki i rozpłaszczać je w ręku na ok 1,5 cm kotlet. Obtoczyć kotlety w kaszy mannie, usmażyć na rumiany kolor na rozgrzanym oleju. Szyncle podałam z kaszą gryczaną i ćwikłą. Smacznego:) 