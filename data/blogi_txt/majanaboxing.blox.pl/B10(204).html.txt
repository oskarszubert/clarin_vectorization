Bardzo smaczne ucierane ciasto ze śliwkami. Z dodatkiem orzechów, cynamonu i gałki muszkatołowej. Wilgotne, pachnące. Po prostu pyszne!. Nic dziwnego, pochodzi z przepisu Bajaderki. Serdecznie polecam.   Składniki: *60 dag śliwek *2 x po 2 łyżki cukru *cynamon*3/4 szklanki orzechów laskowych lub włoskich, lekko zrumienionych na suchej patelni i drobno posiekanych  *1 1/4 szklanki mąki*3/4 szklanki cukru *1i 1/2 lyżeczki proszku do pieczenia *szczypta soli *1/2 lyzeczki zmielonego ziela angielskiego lub gałki muszkatołowej (u mnie gałka)*170g masla, temperatura pokojowa *3 duże jajka *1 łyżeczka extraktu z wanilii Wykonanie: Rozgrzać piekarnik do 180 stopni C. Tortownicę (u mnie 24cm średnicy) posmarować masłem i wysypać mąką. Śliwki wypestkować. Połowę pokroić wzdłuż na ćwiartki, posypac 2 łyzkami cukru. Druga połowe pokroić na grubsze kawałki i posypać pozostałymi dwiema łyżkami cukru w osobnej misce. Ja dodatkowo śliwki posypałam cynamonem. Mąkę przesiać, wymieszać z orzechami, proszkiem do pieczenia,solą, zielem angielskim lub gałką muszkatołową.  Masło utrzeć na gładką masę, dodać cukier, ubić aż masa będzie lekka i puszysta. Dodawać po jednym jajku, dobrze mieszać po każdym dodaniu. Wlać wanilię , dodać mąkę i lekko wymieszać. Śliwki pokrojone na grube kawałki odsączyć na sicie, lekko odcisnąć, dodać do ciasta - ciasto wyłożyć na tortownicę i podobnie ułożyć odciśnięte ćwiartki śliwek, skórkami do góry. Gdyby śliwki wydawały się za bardzo soczyste, można je dodatkowo osączyć na ręczniku papierowym. Piec aż do ładnego zrumienienia, około 1 godz i 15 minut (do suchego patyczka). Moje piekło się krócej, około 1 godziny. Smacznego :) 