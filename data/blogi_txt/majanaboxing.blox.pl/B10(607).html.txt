Pani Walewska to jedno z najlepszych ciast, jakie piekę. Kilka razy robiłam podstawową wersję z płatkami migdałów, kremem migdałowym i dżemem z czarnej porzeczki. Natomiast orzechowy - bardziej jesienny wariant już od dawna mnie kusił, zarówno u Dorotuś, jak i później u Atinki. Ciasto jest przepyszne i prezentuje się bardzo efektownie, dzięki czemu z powodzeniem zastępuje tort, na przykład imieninowy. Smakowało doskonale. Bardzo polecam, nie tylko jesienią oczywiście ;-).   Składniki na formę 38 x 24 cm Składniki na kruche ciasto: *4 szklanki mąki pszennej*350 g masła, zimnego*3/4 szklanki cukru pudru*6 żółtek*2 łyżeczki proszku do pieczenia*16 g domowego cukru waniliowego Z podanych składników zagnieść kruche ciasto (ręcznie lub zmiksować w malakserze). Ciasto podzielić na dwie równe części. Spłaszczyć je, owinąć folią spożywczą i schłodzić w lodówce przez 2 godziny. Składniki na warstwę bezową: *6 białek*1 szklanka cukru*1 słoiczek powideł śliwkowych (250 ml)*20 dag łuskanych orzechów włoskich, posiekanych Formę wyłożyć papierem do pieczenia. Jedną część schłodzonego ciasta wyłożyć do formy, wylepić dno, wyrównać. Posmarować połową powideł śliwkowych. Składniki na warstwę bezową podzielić na dwie równe części.﻿ Najpierw z jednej części przygotować pierwszą bezę. Białka ubić w misie miksera na sztywną masę, pod koniec dodając cukier, łyżka po łyżce. Ubite białka nałożyć na powidła, posypać połową orzechów włoskich. Piec w temperaturze 180°C przez około 45 - 50 minut. W taki sam sposób postąpić z resztą ciasta kruchego i białek by powstały dwa jednakowe blaty. Składniki na krem: *500 ml mleka*2 żółtka*3 łyżki mąki pszennej*2 łyżki mąki ziemniaczanej*3 łyżki cukru*16 g cukru waniliowego (z prawdziwą wanilią)*150 g masła, w temperaturze pokojowej*100 ml likieru orzechowego, likieru z białej czekolady lub wódki (zrezygnowałam) ﻿Przygotować krem. Jedną szklankę mleka zagotować z cukrami. Drugą zmiksować z żółtkami i mąką (jak na budyń), dodać do gotującego się mleka, zagotować. Ostudzić, przykrywając folią spożywczą. Masło utrzeć na puch. Stopniowo dodając wystudzony budyń, cały czas ucierając (miksując). Stopniowo dodawać alkohol, ucierając. Na pierwszy placek nałożyć krem maślany, wyrównać. Przykryć drugim blatem, odwracając go uprzednio warstwą orzechowo - śliwkową do dołu i polać polewą czekoladową. Składniki na polewę: *75 g masła*150 g czekolady gorzkiej *kilka orzechów posiekanych - do dekoracji ciasta.  W małym garnuszku umieścić masło, roztopić. Zdjąć z palnika, dodać posiekaną czekoladę, poczekać do jej roztopienia, mieszając od czasu do czasu. Polać po cieście. Można udekorować orzechami. Ciasto schłodzić. Przechowywać w lodówce. Smacznego:) 