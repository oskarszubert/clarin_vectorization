Likier czekoladowo - piernikowy w zeszłym roku do Festiwalu Pierniczków wykonała Majeczka. Od razu mi się spodobał. Lubię takie likiery, a jeśli dodatkowo są o smaku piernika to tym bardziej. Już wtedy postanowiłam, że go zrobię. Jest naprawdę pyszny, nie zawiodłam się. Smakuje czekoladowo - piernikowo, może być dodatkiem do deserów, ale niekoniecznie ;). Świetnie sprawdzi się także jako prezent. Bardzo polecam na miły świąteczny czas.   Likier bierze udział w akcji Świąteczne Prezenty, którą prowadzi Cudawianki oraz w 6 Festiwalu Pierniczków.   Składniki na 750ml likieru: *100g gorzkiej czekolady *400g śmietany kremówki *100g przesianego cukru pudru *2 płaskie łyżeczki przyprawy piernikowej (dałam 3) *200 ml wódki   Wykonanie: Czekoladę połamać na kawałki, włożyć do miski. W małym garnku zagotować wodę,. Miskę ustawić na garnku i stopić czekoladę (kąpiel wodna). Dodać śmietanę i wymieszać. Wsypać przesiany cukier puder i tak długo mieszać, aż cukier się całkowicie rozpuści. Zdjąć miskę z garnka, wsypać przyprawę do pierników, wlać wódkę i wszystko razem dobrze wymieszać. Gotowy likier  przelać do czystych, wyparzonych butelek. Dobrze zakręcić lub zakorkować i przechowywać w lodówce. Likier gotowy jest do spożycia od razu po przygotowaniu, jednak najlepiej smakuje schłodzony.  W lodówce można go przechowywać do pół roku.  Smacznego:) 