W Sezonie Truskawkowym nie mogło u mnie zabraknąć pancakesów z truskawkami, prawda? ;) Tak, tak, zrobiłam je tradycyjnie w piątek na placuszkowy słodki obiadek. Robiłam je z przepisu na pancakesy bananowe, z podwójnej porcji. Dobrze, że zrobiłam tak dużo, bo były fantastycznie pyszne! Pancakesy poznałam stosunkowo niedawno, a robiłam je już z tyloma owocami i w końcu dowiedziałam się jak smakują z truskawkami. W kolejce są jeszcze jagody, wiśnie ... hmmm może jeszcze coś po drodze się znajdzie ;)   Składniki (robiłam z podwójnej porcji): *1 szklanka mąki *1 czubata łyżeczka proszku do pieczenia *2 łyżki cukru pudru *1 i 1/4 szklanki maślanki lub kefiru *1 jajko, roztrzepane *2 łyżeczki syropu klonowego (zastąpiłam płynnym miodem) *20g roztopionego masła *ok 200g truskawek, rozgniecionych Wykonanie: Do naczynia przesiać mąkę, wsypać cukier i proszek, wymieszać. W drugim naczyniu wymieszać roztrzepane jejko, maślankę, syrop i roztopione masło. Wmieszać truskawki. Zawartość naczyń połączyć,wymieszać. Ciasto jest dość gęste. Smażyć na nieprzywierającej patelni (bez tłuszczu). Przewracać na drugą stronę gdy na powierzchni pancakes'a pokażą się pęcherzyki. Smażyć do koloru brązowego.  Smacznego :) 