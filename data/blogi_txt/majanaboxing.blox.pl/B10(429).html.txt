Jeszcze jeden morelowy wypiek, który miał pojawić się na blogu w sobotę i dołączyć do akcji Morelkowo - Brzoskwiniowo. Zabrakło mi jednak czasu, więc pokazuję je dopiero dziś. Ciasto jest z rodzaju tych prostych i smacznych i ponownie morele wystąpiły w duecie z orzechami włoskimi. :) W moim cieście spód jest trochę za mocno wilgotny, ale było tak dobre, że postanowiłam podzielić się z Wami przepisem. :) Receptura ze strony Mała Cukierenka. Składniki:*200g masła*250g mąki*150g zmielonych orzechów (u mnie włoskie)*2 łyżki bułki tartej*szczypta soli*190g cukru + 2 łyżki (można użyć brązowego)*16 g cukru waniliowego*750g umytych moreli Wykonanie: Masło roztopić i przestudzić.  Do miski wsypać mąkę, zmielone orzechy, szczyptę soli, 190g cukru, cukier wanilinowy, roztopione masło i składniki zagnieść jak na kruszonkę.Tortownicę o średnicy 24 cm wyłożyć papierem do pieczenia lub posmarować tłuszczem. Dno równomiernie wyłożyć 2/3 kruszonki i docisnąć dłonią. Następnie posypać dwoma łyżkami bułki tartej.Morele przeciąć na pół, wypestkować i wyłożyć na ciasto w tortownicy.  Wierzch posypać resztą kruszonki i 2 łyżkami cukru. Ciasto piec w temperaturze 200 stopni C na funkcji góra-dół (180 stopni C na funkcji termoobieg) przez około 40-45 minut, aż ładnie się przyrumieni.  Smacznego :) 