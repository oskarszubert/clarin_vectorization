Kolejną moją propozycją z kuchni polskiej jest tradycyjna grochówka. Grochówka nigdy nie była moją ulubioną zupą, ale jadłam ją grzecznie gdy mama przygotowała :) Postanowiłam wrócić do smaku dzieciństwa i ugotowałam właśnie tę zupę. Muszę przyznać nieskromnie, że wyszła mi pysznie, a dowodem na to była zadowolona mina Ukochanego i pełne brzuszki rzecz jasna :)Składniki :*3 l wody*2 szklanki suchego grochu*1 szyja indycza*1 łyżka soli*1/2 łyżeczki pieprzu*3 marchewki*2 cebule*1 kg ziemniaków*1 łyżka posiekanej natki pietruszki (opcjonalnie)*listek laurowy, ziele angielskie, majeranekWykonanie:Groch przebrać, dokładnie wypłukać, włożyć do garnka, zalać wodą. Doprowadzić do wrzenia, zmniejszyć płomień i gotować na małym ogniu 1 godzinę. Dodać mięso, posolić i wsypać pieprz. Marchewkę obrać, umyć i pokroić. Cebule obrać, posiekać. Wrzucić do garnka marchew i cebulę, zagotować. Dodać umyte, obrane i pokrojone w kostkę ziemniaki. Gotować na małym ogniu około 2 godzin, aż mięso będzie miękkie. Smacznego :) 