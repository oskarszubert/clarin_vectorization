Rabarbar - wreszcie pojawił się i u mnie! :) Wszędzie już go widzę, na tylu blogach, tyle cudownych przepisów na różne ciasta, desery, soki, przetwory z rabarbarem. Postanowiłam zrobić ciasto drożdżowe wg przepisu Kuchareczki58. Robiłam wcześniej z tego przepisu ciasto z wiśniami, polecam go , bo jest rewelacyjny, uniwersalny i naprawdę prosty. Drożdżówka z rabarbarem i konfiturą morelową wpisuje się do moich ulubionych ciast drożdżowych. :)  Składniki:*0,5kg - 0,6kg mąki*0,5 kostki drożdży (50g)*1 jajko*6 łyżek cukru*szczypta soli*1 szklanka mleka*2-3 łyżki wody*3 łyżki roztopionego masłaKruszonka:*4 łyżki mąki*2 łyżki masła lub margaryny (płynnej)*2 łyżki cukru pudruWykonanie:Drożdże rozetrzeć z 3 łyżkami cukru, dodać ciepłe (niegorące mleko), 3 łyżki mąki. Wszystko dokładnie wymieszać i pozostawić do wyrośnięcia.Do wyrośniętego rozczynu dosypać mąkę, lekko roztrzepane jajko, masło, szczyptę soli, wodę, cukier i zagnieść ciasto.Dokładnie zagniecione ciasto pozostawić do wyrośnięcia, aż podwoi swoją objętość. Po tym czasie zagnieść ponownie. Następnie rozwałkować i wyłożyć do posmarowanej wcześniej formy.Składniki na kruszonkę wsypac do miseczki i wolno wymieszać.Na wierzch ciasta rozłożyć rabarbar (wcześniej można go kilka minut podgotować w wodzie albo tak jak ja - podsmażyć z cukrem na patelni, by woda z niego wyparowała i nie zamoczyła całego ciasta) i konfiturę morelową  i posypać kruszonką. Piec w temperaturze 180 stopni przez około 1 godzinę. Po upieczeniu lekko ostudzony placek polać lukrem. Smacznego :) 