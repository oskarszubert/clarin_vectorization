Cytrynowe ciasto zobaczyłam na blogu Cakemania Justynki :) Bardzo lubię cytrynowe wypieki, kojarzą mi się z latem, z orzeźwieniem i cudnym zapachem cytryn. Ogólnie to ja chyba wszystko lubię he he ;)    Ukochanemu bardzo smakowało wraz z popołudniową kawką. Cukrowa kruszonka jest niesamowita ! Składniki:*250g niesolonego masła*200g drobnego cukru*2 łyżeczki drobno otartej skórki z cytryny*4 jajka*250g mąki*2 łyżeczki proszku do pieczenia*1/4 łyżeczki soli*2 łyżki soku z cytrynyna kruszonkę: 110g cukru, 60ml soku z cytrynyWykonanie:Utrzeć masło z cukrem do uzyskania lekkiej puszystej masy. Dodać skórkę z cytryny, a następnie po jednym jajku, za każdnym razem dobrze ubijając. Połączyć mąkę, proszek do pieczenia, sól i przesiać do masy. Dodać sok z cytryny i dokładnie wymieszać łyżką. Przełożyć masę do wysmarowanej masłem formy (ja piekłam w keksowej), wygładzić powierzchnię ciasta. Piec w rozgrzanym do 170 stopni piekarniku około 1 godzinę i 20 minut lub do tzw "suchego patyczka", piekłam troszkę krócej. Zrobić kruszonkę : zmieszać cukier z sokiem z cytryny (cukier nie powinien się rozpuścić). Używając pędzelka szybko posmarować wierzch jeszcze ciepłego ciasta.Smacznego :) 