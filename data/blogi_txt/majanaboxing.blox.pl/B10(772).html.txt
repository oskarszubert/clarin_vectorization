Sernik bistro niedawno pokazała na swoim blogu Ewena. Bardzo mi się spodobał, taki wilgotny, kremowy, a zdjęcia zachęcająco apetyczne. Postanowiłam więc go zrobić (do serników nie trzeba mnie namawiać;)). Wyszedł naprawdę pyszny! Z lekką nutą piernikową smakuje i pachnie rewelacyjnie. Następnym razem podwoję składniki, gdyż w mojej tortownicy (23cm średnicy) wyszedł ciut za niski. Jest bardzo smaczny, polecam!  Składniki na spód (o średnicy 20 cm): *250 g zwykłych herbatników (dałam kokosowe)*125 g masła, rozpuszczonego*1/2 łyżeczki przyprawy do pierników(mixed spice)Składniki na masę serową:*4 jajka*3/4 szklanki(165 g) drobnego cukru*500 g serka śmietankowego (dałam wiaderkowy Dr.Oetkera)*1 łyżka startej skórki z cytryny Wykonanie: Rozkruszyć na drobno herbatniki (można umieścić je w woreczku foliowym i rozgniatać wałkiem,). Dodać rozpuszczone masło i połączyć. Wgnieść miksturę w tortownicę o wymiarach 20 cm tak, aby wypełnione było dno i boki(dość grubo). Ja mam większą tortownicę, więc wyłożyłam sam spód. Chłodzić w lodówce ok 30 minut.Piekarnik nastawić na 160 st C.Jajka z cukrem ubić do białości. W oddzielnej misce rozetrzeć ser z cytrynową skórką aż będzie gładki. Połączyć z mikstrą jajeczną.Przelać masę serową do tortownicy. Piec około 50 minut. Wystudzić w piekarniku, przy uchylonych drzwiach. Schłodzić w lodówce przez 3 godziny lub przez noc. Przed podaniem posypać przyprawą do pierników. Smacznego :) 