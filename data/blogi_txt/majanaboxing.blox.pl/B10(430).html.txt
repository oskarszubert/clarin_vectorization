Sezon rabarbarowy w pełni, więc nie może u mnie zabraknąć moich ukochanych, kwaśnych badyli. Ciasto jogurtowe robiłam już z różnymi owocami, z rabarbarem również. Bardzo chętnie je piekę wiosną i latem, bo jest bardzo smaczne, mięciutkie, wilgotne, pachnie owocami, lekko chrupie kruszonką. Polecam je bardzo, szczególnie ze świeżymi owocami: truskawkami, porzeczkami, wiśniami, co kto lubi. Dziś w roli głównej ulubiony rabarbar, z którym ciasta są po prostu wyśmienite. Bardzo polecam :). Ciasto bierze udział w IV Edycji Rabarbarowej Akcji Olciaky. Przepis z Kwestii Smaku, z moimi zmianami.    Składniki na ciasto:*1 mały (do 200 g, u mnie jogurt 180 g) kubeczek pełnotłuszczowego jogurtu naturalnego. Kubeczek po jogurcie należy umyć i użyć go do odmierzania następujących składników:*3 kubeczki mąki*2 i 1/2 kubeczka cukru (dałam niepełne 2 szklanki)*1 łyżeczka cukru waniliowego (dałam domowej roboty)*1 i 1/2 łyżeczki proszku do pieczenia*3 jaja *1 kubeczek oleju roślinnego   Składniki na kruszonkę:*50 zimnego masła*1/4 szklanki cukru*1/2 szklanki mąkiDodatkowo:*4 badyle rabarbaru *50 g wiórków kokosowychWykonanie: Wymieszać mąkę z proszkiem do pieczenia, dodać resztę składników i wymieszać na gładką masę. Przygotować prostokątną formę o wymiarach 25x35 cm, wysmarać masłem, posypać mąką i przelać do niej ciasto.  Rabarbar umyć i pokroić na kawałeczki. Następnie ułożyć go na wierzchu ciasta. Posypać wiórkami kokosowymi.Przygotować kruszonkę - do miski włożyć wszystkie składniki i połączyć tworząc drobne okruszki i posypać nimi wierzch ciasta.Piec w piekarniku nagrzanym do 180 C przez około 45 minut. Sprawdzić patyczkiem, czy ciasto jest upieczone. Uwaga: Ciasta nie należy wyrabiać, miksować ani ubijać. Trzeba tylko wymieszać. Do wymieszania składników można użyć miksera, włączonego na bardzo wolnych obrotach, zmiksować tylko do momentu, aż masa będzie jednolita. Smacznego! 