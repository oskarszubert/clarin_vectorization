Po świątecznych wypiekach czas na coś lżejszego :) Oto ciasto z jabłkami wg przepisu Abbry z blogu "Moje kucharzenie". Przepis troszeczke zmieniłam. Abbra zrobiła ciasto z jabłkami i żurawiną, natomiast moje jest bez żurawin, ale również smaczne, proste i szybkie.    Składniki: *4 jajka *1 czubata szklanka cukru *2 szklanki mąki *1 łyżeczka proszku do pieczenia *pół kostki masła lub margaryny *dowolne owoce: u mnie świeże jabłka pokrojone na małe    kawałki   Wykonanie: Margarynę rozpuścić. Jajka ubić z cukrem. Następnie cały czas miksując, dodawać stopniowo mąkę wymieszaną z proszkiem do pieczenia. Pod koniec wlać rozpuszczoną i ostudzoną margarynę, zmiksowac. Wrzucić jabłka i wymieszać. Ciasto wlać do przygotowanej (natłuszczonej i obsypanej bułką tartą) formy (u mnie tortownica).  Piec w temperaturze 200 stopni przez około 40-50 minut.  Po upieczeniu można posypać cukrem pudrem. Smacznego :) 