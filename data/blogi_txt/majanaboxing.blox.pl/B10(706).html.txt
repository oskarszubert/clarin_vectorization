Dziś nie będzie słodko, będzie obiadowo:). Pulpeciki w sosie pomidorowym znalazłam na blogu Basi już jakiś czas temu. Oryginalny przepis pochodzi od Nigelli Lawson, a ja zrobiłam takie jak Basia, zwiększając jedynie troszkę składniki. Bardzo smaczny obiadek, który gościł u nas już kilka razy. Smacznego ! Składniki na pulpeciki: *ok. 500 g mielonej łopatki wieprzowej (użyłam mięsa mielonego z indyka) *1 sucha bułka *1 jajko *1 cebula *sól , pieprz *sproszkowany czosnek (daję 2 ząbki świeżego) Składniki na sos: *1 puszka krojonych pomidorów *1 cebula *2 ząbki czosnku *1 łyżeczka suszonego oregano *1 łyżka masła *1 łyżka oliwy *szczypta cukru *sól , pieprz *100 ml mleka 3,2 % do posypania : *parmezan lub tarty żółty ser   Wykonanie: Pulpeciki: Cebulkę posiekać drobno , bułkę namoczyć , odcisnąć - dodać do mięsa, wrzucić pozostałe składniki i dokładnie wymieszać. Ulepić kulki wielkości orzecha włoskiego, ułożyć na talerzu i wstawić na pół godziny do lodówki. Sos: Cebulę drobno posiekać, czosnek przecisnąć przez praskę, połączyć z oregano. Do garnka o grubym dnie wlać oliwę, dodać masło i cebulę z czosnkiem i oregano. Smażyć na małym ogniu, mieszając , aż cebula i czosnek zeszklą się, ale nie zbrązowieją. Dodać pomidory i 1,5 szklanki zimnej wody, cukier, sól i pieprz - zagotować (na tym etapie sos jest dość rzadki, ale później zgęstnieje). Dodać mleko i po jednym wrzucać pulpeciki. Nie mieszać, dopóki mięso nie zmieni koloru z różowego na brązowy. Gotować częściowo przykryte przez ok.20 minut. Podawać z makaronem, przed podaniem można posypać parmezanem. Smacznego :) 