Dziś kończąc mój maraton z kuchnią polską przedstawiam pierniczek białoruski z kuchni kresowej. Przepisy tej kuchni są tak naprawdę bardzo polskie. To właśnie tam najdłużej przetrwały tradycje kuchni staropolskiej. Przepis na pierniczek białoruski znalazłam w książce "Kuchnia polska tradycyjna" wydawnictwa Exlibris. Ciasto jest pyszne, chałwowe, zupełnie inne od wszystkich pierników, jakie do tej pory próbowaliśmy. Bardzo nam smakowało. Dołączam go do akcji Ireny i Andrzeja, nad którą patronat objął serwis zPierwszegoTłoczenia.pl. Bardzo się cieszę, że uczestniczyłam w tak wspaniałej akcji, dzięki której poznałam polskie smaki zupełnie mi nieznane i przypomniałam sobie te, o których prawie zapomniałam. Dziękuję:)  Składniki: *20dag chałwy orzechowej *1 szklanka cukru *3 szklanki mąki *1 jajko *3/4 szklanki powideł śliwkowych *1 łyżeczka proszku do pieczenia *cukier waniliowy *cynamon (dałam około 2 łyżeczek) *sól *opcjonalnie: szczypta imbiru, gałki muszkatołowej (te przyprawy dodałam od siebie) *tłuczcz do wysmarowania formy   Na syrop: *2 łyżki cukru *4 łyżki wody   Wykonanie: Chałwę rozetrzeć, dodać jajko, cukier, powidła, wanilię, cynamon, proszek do pieczenia i szczyptę soli. Wszystko wymieszać na jednolitą masę. Dodać mąkę i zagnieść ciasto, odstawić w chłodne miejsce. Po 30-45 minutach ciasto rozwałkować i ułożyć na wysmarowanej masłem i wysypanej mąką blasze (u mnie prostokątna 24x34 cm). Ja nie wałkowałam, bo się nie dało, wylepiłam formę ciastem.  Piec około 45 minut w temperaturze nie wyższej niż 180 stopni C. Gotowy pierniczek posmarować syropem. Pokroić w kwadraty. Smacznego :) 