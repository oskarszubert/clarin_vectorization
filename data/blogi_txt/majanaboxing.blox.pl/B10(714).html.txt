Dziś, taki można powiedzieć, gościnny wpis na blogu:) Dodatkowo jeszcze mało wiosenny, a dość zimowy raczej ;)) Są to racuchy mojej mamy, jej przepis i wykonanie. Smaczne, puchate, pełne jabłek, takie jakie lubimy. Podaję przepis na dużą ilość placków, którą spokojnie może najeść się 5 osób. My najczęściej jemy je bez dodatków, ale będą świetnie smakować z syropem klonowym.   Składniki: *5 jaj *5 dag drożdży *szczypta soli *5 łyżek cukru *2 opakowania cukru waniliowego  *3 łyżki kwaśnej śmietany *około 1,5 szklanki mleka (bądź tyle, by ciasto nie było rzadkie, a dość gęste) *750g mąki *1 kg jabłek   Wykonanie: Jabłka obrać ze skórki, wydrążyć gniazda nasienne. Pokroić w plastry. Pozostałe składniki wymieszać / zmiksować. Na końcu dodać pokrojone jabłka i wymieszać. Smażyć z obu stron na rozgrzanym tłuszczu na patelni. Smacznego:) 