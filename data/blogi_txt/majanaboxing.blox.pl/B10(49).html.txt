No to idziemy do kuchni dziewczęta! Fartuszki ubrane, rękawki podwinięte, buźki uśmiechnięte. Atinka podgrzewa mleko, Cudawianka odmierza bakalie, a ja wszystko mieszam. Próbujemy razem....mmmm... pycha! To jest to! Zdecydowanie coś co nam smakuje! I tak oto z naszej współpracy we wspólnej wirtualnej kuchni powstały pyszne, pełne bakalii, lekko ciągnące śniadaniowe batoniki. Fantastyczne na pierwsze i drugie śniadanie, pyszne na cały dzień, polecam!:)  Kochane dziękuję Wam za wspaniałe pieczenie :** Oryginalny przepis można znaleźć u Nigelli, a tłumaczenie u Dorotuś.    Składniki: *1 puszka mleka zagęszczonego słodzonego (397 g)  *250 g płatków owsianych (nie błyskawicznych)  *75 g wiórków kokosowych  *100 g suszonej żurawiny  *125 g mieszanki nasion (słonecznik, dynia, sezam) *125 g niesolonych fistaszków   Wykonanie: Mleko słodzone podgrzać lekko w garnuszku. W naczyniu wymieszać wszystkie pozostałe składniki, dolać ciepłego mleka, dobrze wymieszać. Formę o wymiarach 23 x 33 cm wyłożyć papierem do pieczenia, na to wyłożyć przygotowaną mieszankę (nie wciskać mocno w dno, najlepiej nie wciskać w ogóle - batony będa zbyt twarde), wyrównać. Piec około 1 godziny w temperaturze 130ºC. Po około 15 minutach od wyjęcia pokroić na 16 batoników ( u mnie wyszło 15). Smacznego :) 