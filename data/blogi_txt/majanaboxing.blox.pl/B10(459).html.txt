Ten wpis jest zdecydowanie dla dorosłych ;) Likier Bailey's widziałam już jakiś czas temu w wykonaniu Atinki, całkiem niedawno zaś zrobiła go Cudawianka. Obie dziewczyny zachwalały go bardzo, więc i ja postanowiłam spróbować. Wyszedł naprawdę pyszny! Można go użyć także do pysznych wypieków i z nimi również smakuje rewelacyjnie!:)  Składniki: *1/4 - 1/2 l wódki (według preferencji co do zawartości promili, ja dałam 1/2 litra) *1 puszka mleka skondensowanego słodzonego (dałam gotową masę krówkową) *1/2 szklanki śmietany kremówki lub mleka skondensowanego niesłodzonego (dałam kremówkę) *1 łyżeczka kawy rozpuszczalnej   Wykonanie: Mleko w puszce włożyć do garnka i gotować na wolnym ogniu około 2 i pół godziny, a następnie pozostawić w tej wodzie do wystygnięcia. Najlepiej ugotować mleko dzień wcześniej. Ja skorzystałam z gotowej masy krówkowej, gotowanie więc pominęlam. Wystudzone mleko przełożyć do miski i dodać do niego kawę rozpuszczoną w minimalnej ilości wrzątku. Całość wymieszać (można delikatnie zmiksować), ja mieszałam łyżką. Następnie dodać alkohol, śmietankę (mleko) i całość wymieszać. Pozostawić na około 2-3 dni, do "przegryzienia". Smacznego :) 