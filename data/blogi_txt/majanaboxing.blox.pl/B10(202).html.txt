Trwa sezon jagodowo - borówkowy, więc grzechem byłoby nie wykorzystać tych wspaniałych granatowych owoców obdarzonych cudownym zapachem i smakiem. Zarówno jagody jak i borówki amerykańskie bardzo mi smakują i robiłam już z nimi muffiny, pierogi a teraz ciasto z przepisu Evenki. Powiem tylko, że ciasto bardzo smakowało mojemu Ukochanemu, który nie chce już słyszeć o muffinach (buuu...;) ).Składniki:*175g masła*175g drobnego cukru*225g mąki*3 jajka*2 łyżeczki proszku do pieczenia*około 2/3 szklanki kwaśnej śmietany*2 łyżeczki ekstraktu waniliowego*około 400g jagód lub borówek amerykańskich*200g serka kremowego typu "Philadelphia", ja dałam ten co zawsze - gotowy do wypieków *100g cukru pudruWykonanie:Miękkie masło, cukier (175g), jajka, mąkę, proszek do pieczenia oraz wanilię ubijać mikserem przez około 2 minuty. Dodać 4 łyżki śmietany i ubić jeszcze przez chwilę. Wsypać połowę porcji borówek i delikatnie wymieszać łyżką. Następnie ciasto wyłożyć do okrągłej formy (22 cm średnicy), wyłożonej uprzednio papierem do pieczenia. Piec około 50 minut w temperaturze 180 stopni. Studzić 10 minut, wyjąć z formy. Serek ubić z cukrem pudrem oraz śmietaną na kremową masę. Wyłożyć ją na ostudzone ciasto i wyrównać powierzchnię. Posypać pozostałymi borówkami. Smacznego :)Od razu po zrobieniu (serek troszkę "uciekał").Na następny dzień (i w innym oświetleniu) . 