Dziś prezentuję drugą moją konfiturę truskawkową. Skorzystałam tym razem z przepisu zamieszczonego na opakowaniu Żelfixu. Wyszła naprawdę smaczna konfiturka o ślicznym kolorze i lekkim zapachu wanilii. Na zdjęciu prezentuję ją z chlebkiem truskawkowym, który niedawno piekłam. Jest to moja siódma - ostatnia propozycja do Sezonu Truskawkowego Olgi Smile. Składniki (wyszło mi 6 słoiczków): *1 kg truskawek *1 opakowanie Żelfixu 3:1 *350g cukru *1 łyżeczka ekstraktu waniliowego *1 opakowanie cukru wanilinowego *1 łyżeczka soku z cytryny Wykonanie: Truskawki umyć, obrać szypułki. Rozdrobnić owoce. Żelfix dokładnie wymieszać z owocami. Zagotować ciągle mieszając. Dodać 350g cukru. Zagotować ponownie i gotować jakieś 2 - 3 minuty. Zdjąć z ognia i mieszać do zaniku piany. Gorącą konfiturę przełożyć do słoików i natychniast szczelnie zamknąć. Postawić na około 5 minut do góry dnem.  Aby zachować świeży kolor można dodać sok z cytryny do konfitury albo szczyptę kwasku cytrynowego. Smacznego:) 