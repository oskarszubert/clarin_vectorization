Nie wiem, jak u Was, ale na mojej północy można jeszcze kupić rabarbar, a nawet rośnie sobie w ogródkach. Zatem chętnie z tych dwóch faktów korzystam i piekę ile wlezie ciasta z rabarbarem. Bardzo go lubię po prostu. Lubię go również łączyć z truskawkami - idealny duet. Dzisiaj zapraszam na sernik, który robiłam jeszcze w czerwcu, ale nie miałam kiedy opublikować. Sernik jest doskonały. Ciasteczkowy spód podkręcony imbirem, masa rabarbarowa o konsystencji gęstego kiślu oraz oczywiście masa serowa wzbogacona delikatnie smakiem imbiru. Bardzo udane połączenie, zachęcam do zrobienia. :) Przepis wyszukałam u Darii Anny na blogu Skarbiec Kulinarny.      Składniki na spód:*250 g ciasteczek digestive (mogą być inne, np herbatniki)*100 g masła*1 pełna łyżeczka imbiru w proszkuSkładniki na masę rabarbarową:*450 g rabarbaru pokrojonego w kostkę*0,5 szklanka cukru*0,5 szklanka wody*1 pełna łyżka gęstej śmietany*3 pełne łyżki skrobi ziemniaczanej lub kukurydzianej*2 pełne łyżki mąki pszennejSkładniki Na Masę Serową:*500 g twarogu zmielonego 3 krotnie (użyłam wiaderkowego dr Oetker)*0,5 szklanki cukru*2 jajka*1 łyżeczka ekstraktu z wanilii*2/3 pełnej łyżeczki imbiru*2 pełne łyżeczki mąki pszennejWykonanie:Spód: Ciastka zmielić w malakserze lub rozgnieść. Masło roztopić i wymieszać z ciasteczkami, tak aby powstała masa o konsystencji mokrego piasku. Formę do ciasta (tortownica o średnicy 23 cm) wysmarować masłem, wyłożyć papierem do pieczenia. Wyłożyć na spód masę ciasteczkową i rozłożyć równomiernie. Włożyć do lodówki na czas przygotowania kolejnych warstw sernika. Masa rabarbarowa:Rabarbar pokroić, włożyć do garnka i zasypać cukrem. Przesmażyć chwilkę by puścił soki. W oddzielnym naczyniu połączyć wodę, śmietanę oraz obie mąki, wymieszać dokładnie, aby nie było grudek. Wlać do garnka z rabarbarem i cukrem.Mieszać do momentu zgęstnienia. Gorącą masę wyłożyć na spód ciasteczkowy, wyrównać. Masa Serowa:Piekarnik nagrzać do 180 stopni C. Twaróg zmiksować z cukrem. Dodawać po jednym jajku, za każdym razem ucierając je do połączenia się składników.Dodać ekstrakt z wanilii, imbir i przesianą mąkę. Zmiksować do połączenia składników. Masę wylać na wypełnienie rabarbarowe.Sernik piec 60-70 minut. Studzić najpierw w zamkniętym piekarniku (około 20 minut), następnie w delikatnie uchylonym. Ostudzić całkowicie, a następnie schłodzić w lodówce.  Smacznego :) 