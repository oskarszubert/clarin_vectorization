Goś, która jest Gospodynią pierwszego tegorocznego wydania Weekendowej Cukierni wybrała dla nas trzy ciekawe i pyszne propozycje – ciasto potrójnie czekoladowe, mus czekoladowy oraz torcik marchewkowy. Zaciekawił mnie szczególnie ten torcik marchewkowy przełożony i oblany  masą serową. Ciasto wyszło naprawdę pyszne, bardzo wilgotne, pachnące migdałowo, cynamonowo i marchewkowo. Moje jest ciut zakalcowe, ale kto by się przejmował, skoro tak smakuje! Mniam!:) Serdecznie polecam i dziękuję za pyszny przepis i wspólne pieczenie. Przy okazji, jak miło wspomniano o mnie tutaj :)) Buzia mi się cieszy dookoła głowy :) Sis, dziękuję za info:***   Składniki na ciasto: *250g mąki *2 łyżeczki proszku do pieczenia *200g cukru *cukier waniliowy *400g  startej marchewki *płaska łyżeczka soli *3 łyżeczki cynamonu *200ml oleju *4 jaja *aromat migdałowy *100 rodzynek   Masa serowa: *500g twarożku śmietankowego *100g cukru pudru *200g masła *aromat waniliowy *skórka z jednej cytryny *(opcjonalnie) około 100g czekolady do dekoracji   Wykonanie: Wymieszać w misce mąkę, proszek do pieczenia, cukier, cukier waniliowy i cynamon. Dodać olej, ucierać mikserem dodając kolejno po jednym jajku. Dodać starte na drobnej tarce marchewki, rodzynki i aromat migdałowy. Dokładnie wymieszać. Przełożyć do formy wyłożonej papierem do pieczenia o średnicy ok. 24cm. Piec około 60 minut w temperaturze 180 stopni C. Po upieczeniu wyjąć i pozostawić do ostygnięcia. Zrobić masę: stopić masło, odstawić do ostygnięcia. Zmielić ser z cukrem pudrem, dodać skórkę cytrynową, aromat. Nie przerywając miksowania pomału wlewać masło. Ciasto przekroić na pół. Gotową masę rozsmarować we wnętrzu torciku oraz na jego wierzchu i bokach. Wstawić do lodówki na co najmniej godzinę czasu. Można udekorować czekoladą. Smacznego :) 