Lubicie uszka z grzybami? Ja uwielbiam i w końcu je zrobiłam.:) Były pyszne i wybornie smakowały z barszczem czerwonym z kiszonych buraków, który też robiłam pierwszy raz. Szkoda, że nie uwieczniłam go na zdjęciach. Jednak może wpiszę kiedyś przepis, z jakiego korzystałam, bo na pewno zrobię barszcz ponownie. Wracając do uszek, bardzo je polecam, nie tylko do barszczyku.  Przepis na uszka z grzybami z bloga Dorota Smakuje. ﻿ Składniki na ciasto: *pół kg mąki *szczypta soli *łyżka oleju *woda   Składniki na farsz: *15-20 dag suszonych grzybów *3 cebule *olej *sól *pieprz   Wykonanie: Suszone grzyby zalewać wodą i zostawić na noc. Następnego dnia gotować je w wodzie, w której się moczyły, ostudzić, odcedzić i posiekać drobno. Cebulę pokroić w drobna kosteczkę i zeszklić na oleju. Do miękkiej cebuli dodać grzyby, doprawić do smaku i dusić chwilę, podlewając w razie czego wywarem grzybowym z gotowania. Mąkę przesiać na stolnicę, zrobić wgłębienie, dodać sporą szczyptę soli, olej i niewielką ilość wody. Składniki mieszać  i wyrabiać ciasto. W trakcie wyrabiania dolewać wody (ciasto musi być dość gęste, zwarte i elastyczne i nie lepić się za bardzo).   Gotowe ciasto wałkować cienko i szklaneczką wycinać kółeczka. Na każde kółeczko kłaść niewielką ilość farszu, zawijać jak pierożki, a potem oba końce łączymy. Gotować w osolonym wrzątku 2-3 min od wypłynięcia. Smacznego :) 