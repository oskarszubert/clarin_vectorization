Pozostaję nadal w temacie piernikowym. Tym razem nieco inna propozycja - piernikowy syrop. Pierwszy raz robiłam taki syrop i jestem bardzo zadowolona. Kawa z nim smakuje wspaniale, ma cudowny korzenny aromat. Taka świąteczna kawa. :)  Wpis przygotowałam z myślą o VII Festiwalu Pierniczków, a przepis na syrop znalazłam u Kasi, na blogu Gotuję bo lubię. Składniki: *300 ml wody *200 g cukru *2 łyżki domowej przyprawy piernikowej *1 łyżka cynamonu   Wykonanie: Wodę połączyć z cukrem. Doprowadzić do wrzenia cały czas mieszając. Następnie dodać przyprawy i dość często mieszając gotować na małym ogniu około 3 minuty. Gorący syrop odstawić na co najmniej godzinę, a następnie przelać do zamykanej butelki lub słoiczka. Syrop ma konsystencję tężejącej galaretki. Gdy dodamy go do kawy rozpuszcza się. Smacznego :) 