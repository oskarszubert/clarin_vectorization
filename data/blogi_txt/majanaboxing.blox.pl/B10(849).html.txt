Myślę, że już czas na jagodowe doznania ;). Na początek sernik, bez spodu, posypany sporą warstwą smacznych, fioletowych owoców. Pyszny. Delikatny i wilgotny. Koloruje usta i wywołuje uśmiech. Korzystałam z przepisu Liski, trochę go zmieniając. Polecam! :) Sernik bierze udział w 5 edycji akcji Olcika "Jagodowo Nam!" Składniki: *1kg twarogu, trzykrotnie mielonego (użyłam gotowego twarożku z wiaderka) *250 mascarpone*4 duże jajka*200 g drobnego cukru*1 łyżeczka naturalnej esencji waniliowej*1/4 łyżeczki soli*1 płaska łyżka mąki ziemniaczanej*ok. 300 g jagód Wykonanie:Twaróg i mascarpone delikatnie zmiksować, miksując dodawać stopniowo cukier, a następnie wbijać po jednym jajku. Dodać sól, wanilię, na końcu mąkę. Masy nie ubijamy zbyt długo, tylko do czasu aż będzie gładka, a wszystkie składniki dobrze się połączą.Tortownicę o średnicy 24 cm wyłożyć papierem do pieczenia. Wlać masę. Na wierzch wsypać owoce.Wstawić do piekarnika nagrzanego do 180 st C i piec 45-60 minut.Masa musi dobrze stężeć, ale w środku będzie nieco luźna (ale nie płynna).Upieczony sernik zostawić w piekarniku wyłączonym i uchylonym, aż ostygnie.Sernik lekko opadnie. Schłodzić przez kilka godzin, a najlepiej przez całą noc. Podawać oprószony cukrem pudrem. Smacznego :) 