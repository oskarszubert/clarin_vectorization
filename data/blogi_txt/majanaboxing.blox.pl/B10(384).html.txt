Przepis na pyszne, kokosowe muffinki pochodzi z naszej nowej książki - Cecylka Knedelek i Wielkanoc. Książkę przyniósł nam zajączek, a właściwie Pani Zajączkowa nam ją przysłała. Nie znaliśmy wcześniej Cecylki. Kojarzyłam ją jedynie z kilku przepisów na blogach. Teraz mamy ją w domu i muszę powiedzieć, że bardzo nam się podoba. Synek szaleje za tą książką, na Wielkanoc chciał zrobić wszystko co w niej zobaczył. Wybraliśmy na razie jeden przepis, ale na pewno będziemy pichcić więcej, nie tylko na święta. :) Z cecylkowego przepisu zrobiliśmy 6 babeczek w kształcie babeczek (dwie poszły do koszyczka świątecznego) i chyba 8 muffinek ;) Oblaliśmy je lukrem i były dziecięcym hitem wielkanocnym:) Natalko, dziękujemy pięknie za wspaniały prezent, uściski cieplutkie :***    Składniki: *1 i pół kubka mąki  *2płaskie łyżeczki proszku do pieczenia *3 jajka *3/4 kubka cukru *3/4 kubka naturalnego jogurtu *1/2 kubka oliwy *dwie czubate łyżki wiórków kokosowych (daliśmy więcej) *szczypta soli   Wykonanie: Oddzielić białka od żółtek. Żółtka i cukier utrzeć na gładką masę. Dodawać stopniowo przesianą mąkę, oliwę i jogurt cały czas miksując. Wsypać wiórki kokosowe i wymieszać ciasto drewnianą łyżką.  Do białek dodać odrobinę soli i ubić je na sztywną pianę. Przełożyć do wcześniej otrzymanej masy i bardzo delikatnie wymieszać drewnianą łyżką.  Ciasto nakładać do papilotek, do 3/4 wysokości. Piec 25-30 minut w temperaturze 180 stopni.Smacznego :) 