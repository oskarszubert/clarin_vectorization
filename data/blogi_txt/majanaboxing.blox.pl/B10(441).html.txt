Taką przepyszną lasagne jedliśmy u Atinki w sierpniu. Bardzo nam posmakowała. A mój synek, który do tej pory szpinaku nie jadał, dziś mówi, że uwielbia szpinak! :). I zjadł z dokładką!. Moją lasagne zrobiłam korzystając oczywiście z przepisu Atinki. Wyszła pyszna i z całą pewnością będę ją robiła częściej. Mniam,mniam, polecam!:) Anitko, jeszcze raz dziękuję :* Składniki na formę 16x16 cm Składniki: *makaron lasagne - 14 płatów*porcja sosu szpinakowego*porcja sosu mięsnego*porcja sosu beszamelowego*100 g żółtego sera Składniki na sos szpinakowy : *2 pęczki świeżego szpinaku (ok. 300g)*3-4 ząbki czosnku*200g śmietany (18% lub 22%)*sól, pieprz, gałka muszkatołowa*masło Masło rozpuścić na patelni, dodać do niego wyciśnięty czosnek, a potem szpinak. Wszystko podsmażyć do czasu, aż liście nie będą już takie sztywne (wyglądem będą przypominały ugotowane liście). Wtedy dodać śmietanę i podsmażyć jeszcze około 5 minut. Przyprawić solą, pieprzem i gałką muszkatołową. Ilość śmietany można regulować według własnych upodobań - można jej dać więcej lub mniej, najlepiej próbować w trakcie smażenia. Składniki na sos mięsny: *300 g mięsa mielonego (u mnie indycze)﻿*1-2 łyżki oliwy*2 ząbki czosnku*1 średnia cebula*1 mała papryczka peperoncino (pominęłam)*200 g rozdrobnionych pomidorów z puszki*sol i pieprz do smaku*1 łyżka suszonej bazylii W głębokiej patelni rozgrzać oliwę i lekko podsmażyć na niej drobno pokrojoną cebulę, przeciśnięty przez praskę czosnek i peperoncino, ale tak by się nie zrumieniły. Dodać mięso i usmażyć je. Następnie dodać pomidory, przyprawy i smażyć na średnim ogniu przez około 10 minut. Składniki na sos beszamelowy: *3 łyżki masła*250 ml mleka*3 łyżki mąki*sól, gałka muszkatołowa, pieprz cayenne Do rozpuszczonego masła dodać mąkę i mleko - wszystko dokładnie wymieszać, najlepiej trzepaczką, żeby nie było grudek. Dodać przyprawy i cały czas mieszać na niewielkim ogniu, aż sos zgęstnieje. Naczynie do zapiekania wysmarować masłem. Na dnie ułożyć płaty makaronu lasagne, posmarować je cienka warstwą sosu beszamelowego i sosu mięsnego. Przykryć płatami lasagne, na których rozsmarować sos szpinakowy. Powtarzać te czynności, aż do wykończenia sosów. Wierz posmarować sosem beszamelowym i posypać tartym żółtym serem. Zapiekać w temperaturze 200ºC, przez około 15-20 minut, aż na wierzchu powstanie chrupiąca skórka. Podawać gorące. Smacznego :) 