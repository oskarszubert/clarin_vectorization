To pierwszy chleb jaki upiekłam. Skusiłam się  na niego pod wpływem bloga Abbry :). Nie sądziłam, że mi wyjdzie, a jednak! :) Chlebek był pyszny, chrupiący, cudownie pachnący. Przypomniałam sobie jak w dzieciństwie razem z bratem podglądaliśmy pieczenie chleba w prawdziwej piekarni. Surowy chleb wkładano do wielkiego pieca, na specjalnych taśmach jechał sobie przez cały ten piec, można było zaglądac przez takie małe okienka, a na końcu wypadał do koszy, świeżutki, mięciutki, chrupiący i tak pięknie pachnący. Mój chleb przywołał te wspomnienia..., a wszyscy razem zajadaliśmy się chlebkiem ze smakiem. Synkowi zasmakował z masełkiem i szyneczką, a Ukochanemu z dżemem. Ja zjadłam bez niczego, taki jest najlepszy! :) Pozdrowienia dla Abbry :) Składniki:*3 szklanki mąki*1,5 szklanki wody*1,25 łyżeczki soli*0,25 łyżeczki drożdży instant*otrębyWykonanie:Mąkę przesiać do miski, dodać drożdże i sól, wymieszać. Wlać wodę, wymieszać łyżką lub mikserem do połączenia składników. Miskę nakryć folią i odstawić na 12-18 godzin w temperaturze pokojowej. Po tym czasie ciasto wyłożyć na blat posypany mąką, lekko je rozpłaszczyć nadając kształt prostokątny. Pozbyć się nadmiaru gazów wytworzonych przez drożdże poprzez złożenie ciasta na pół i jeszcze raz na pół i lekkie naciskanie dłońmi. Ciasto położyć gładką stroną do góry, a złączeniem w dół na ściereczce obficie posypanej otrębami ( u mnie - otręby owsiane). Nakryć ciasto ściereczką i zostawić do wyrośnięcia na około 2 godziny lub aż chleb dwukrotnie się powiększy.Po tym czasie włożyć do zimnego piekarnika niczym nie posmarowane naczynie , w którym będzie piekł się chleb (musi to być żeliwne naczynie lub z grubego żaroodpornego szkła). Piekarnik nagrzać do 270 stopni i grzać naczynie przez pół godziny od włączenia piekarnika. Naczynie musi byc bardzo gorące.Chleb odwinąć, przełożyć do rozgrzanego naczynia, przykryć pokrywką i wstawić do piekarnika. Temperaturę obniżyć do 230 stopni i piec chleb 30 minut. Następnie zdjąć pokrywkę i dopiec około 15 minut. Po upieczeniu chlebek ostudzić. Smacznego!:) Jest naprawdę przepyszny! :) 