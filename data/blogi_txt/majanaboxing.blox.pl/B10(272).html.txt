Bardzo lubię morele, nie tylko na surowo, ale i w przetworach. Nigdy nie próbowałam łączyć ich z ziołami, a bardzo ciekawiło mnie połączenie z intensywnie pachnącym rozmarynem. Swój dżem wykonałam na podstawie przepisu Bei, dodając rozmaryn zamiast lawendy. Wyszło naprawdę bardzo pysznie! Cudowny smak moreli fajnie łączy się z rozmarynem i smakuje wspaniale. Grozi to nawet wyjadaniem dżemu prosto ze słoiczka ;-). Polecam to połączenie. Mój dżem dodaję do akcji Kabamaigi Morelkowo- Brzoskwiniowo 4.   Składniki: *1kg moreli (waga po wypestkowaniu) *ok 250g cukru *3 gałązki rozmarynu *dodatkowo: sok z cytryny   Wykonanie: Morele wypestkować i zasypać cukrem. Przykryć i odstawić na minimum 12 godzin, ewentualnie mieszając od czasu do czasu. Następnie gotować na małym ogniu, mieszając czasami, aby się nie przypaliły. Ja mój dżem gotowałam tradycyjnie po swojemu - 3 dni, po około 20 minut. Trzeciego dnia dodałam troszkę soku z cytryny oraz rozmaryn i gotowałam ponownie 20 minut do otrzymania odpowiedniej konsystencji. Gorący dżem przełożyć do gorących, wyparzonych i osuszonych słoików. Zakręcić i postawić do góry dnem, przykryć ręcznikiem i zostawić do ostudzenia. Smacznego :) 