Podobnie jak w zeszłym roku, także i w tym mam zaszczyt zaprosić Was na Festiwal Pierniczków, który od 2007 roku organizuje Malta. Bardzo się cieszę, że mogę pomóc Malcie w tej pysznej, pachnącej świątecznej akcji. :) Lubicie pierniczki - ich smak, zapach? Kojarzą Wam się świątecznie, ciepło, troszkę dziecinnie? A może wolicie piernik, przełożony powidłami, pachnący przyprawami: cynamonem, imbirem, gałką muszkatołową, kardamonem? Albo sernik z pierniczkami, a może piernikowe babeczki? Jeśli na któreś z tych pytań odpowiedzieliście twierdząco to serdecznie Was zapraszam do udziału w tym wyjątkowym święcie - VI Festiwalu Pierniczków.   Zasady zabawy są niezmienne: w czasie trwania Festiwalu czyli w terminie 5-16 grudnia 2012 r. - przygotujcie Wasze ulubione pierniki, pierniczki, a może wypróbujecie jakiś nowy przepis? W każdym razie w tym terminie opublikujcie przepis na blogu (nie można dodawać przepisów archiwalnych), uzupełnijcie go o banerek lub link do tego zaproszenia.  Proszę o pozostawienie linku do Waszego wypieku w komentarzach pod tą notką albo przysłanie go emailem na adres: majanaboxing@gazeta.pl. Ułatwi mi to zrobienie podsumowania. :) Zachęcam także do umieszczenia na swoim blogu banerku, kod znajdziecie na końcu tej notki.  Nie macie pomysłu na pierniki? Zajrzyjcie do podsumowań z lat poprzednich (podsumowanie z 2010 r znikło niestety w raz z pewnym starym agregatorem blogów): Podsumowanie 2007 Podsumowanie 2008 Podsumowanie 2009 Podsumowanie 2011   A tutaj także wypróbowane przeze mnie piernikowe propozycje KLIK. Zapraszam serdecznie do wspólnego pierniczkowania ! :) Kod baneru:   a href=" http://majanaboxing.blox.pl/2012/11/VI-Festiwal-Pierniczkow- zaproszenie.html " target="_blank"img src=" http://majanaboxing.blox.pl/resource/pierniki.jpg "//a﻿﻿﻿ 