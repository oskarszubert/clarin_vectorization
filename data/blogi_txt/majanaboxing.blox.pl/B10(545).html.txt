Sezon porzeczkowy w pełni :). Muffinki porzeczkowe znalazłam na blogu Gotuje bo Lubię Kasi. Spodobały mi się, bo nie dość, że z kwaskowymi czerwonymi kuleczkami to jeszcze z aromatycznym kokosem, który uwielbiam. Połączenie smaków jest świetne, muszę powiedzieć. Muffinki są  wilgotne, miękkie i bardzo pyszne. Całej rodzince smakowały :)   Składniki na ok 18-20 muffinek: Suche * 2,5 szklanki mąki * 100 g wiórek kokosowych * 1 szklanka cukru * 2 łyżeczki proszku do pieczenia Mokre * 280 ml maślanki * 120 g topionego masła * 1 jajko Dodatkowo:  * porzeczki (ilośc według uznania - u mnie około 2 szklanki) Wykonanie: W jednej misce łączymy składniki suche a w drugiej mokre. Do miski ze składnikami suchymi przelewamy składniki mokre i mieszamy je chwilę łyżką - nie zbyt długo, tylko do chwili połączenia się składników, ciasto powinno miec grudkowatą strukturę. Na koniec dodajemy porzeczki i delikatnie staramy się je wmieszac w ciasto dużą łyżką. Formę do muffinek wykładamy papilotkami i nakładamy do nich ciasta - ok 3/4 wysokości papilotki. Pieczemy ok 25 min w 200 stopniach. Smacznego :) 