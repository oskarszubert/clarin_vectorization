W tym roku eksperymentuję z przetworami. Sporo zrobiłam truskawkowych, ale może pokuszę się także o inne. Robiłam już truskawkę z dodatkiem wanilii, rabarbaru, a także z jabłkiem. Postanowiłam wzorem przepisu Bei na śliwki w czekoladzie (je też planuję!) zrobić w czekoladzie... truskawki. Wiecie, jakie one pyszne wyszły! Rewelacja! Bardzo fajna konfiturka, inna niż wszystkie, które do tej pory jadłam.   Składniki (dawałam trochę "na oko"): *1 kg truskawek *0,5 kg cukru  *1 opakowanie cukru z wanilią (dałam 2 łyżki domowego cukru waniliowego) *około 30g kakao Decomoreno (sypałam "na oko") *pół tabliczki czekolady deserowej (ok. 50g) *jeśli chcecie mieć bardziej zwartą konsystencję, można dodać 1 opakowanie Żelfiksu   Wykonanie: Truskawki rozdrobnić, smażyć na patelni dodając cukier, do uzyskania pożądanej konsystencji. Pod koniec smażenia dodać kakao i połamaną czekoladę. Smażyć jeszcze kilka minut. Przekładać do wyparzonych słoiczków, zamknąć wyparzonymi pokrywkami. Ostudzić postawione do góry nogami. Smacznego:) 