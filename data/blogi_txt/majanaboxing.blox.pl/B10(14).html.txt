Oto kolejne bułeczki w moim wykonaniu, a przepis zaczerpnięty z pachnącego wanilią bloga Evenki :) Bułeczki są przepyszne, mięciutkie i tak cudownie pachną podczas pieczenia. Nie ma to jak własnego wypieku pieczywo! :) Nam najbardziej smakowały z dżemem :)Składniki:*450g mąki chlebowej *2 łyżeczki soli*1/2 łyżeczki cukru*1 opakowanie drożdży instant (7g)*50g masła *1 szklanka letniego mleka*1 jajkoDo posmarowania:*1 żółtko*1 łyżka wodyWykonanie:Mąkę z solą przesiać do dużej miski, wsypać cukier i drożdże. Następnie dodać miękkie masło i rozetrzeć z mąką. Wlać mleko, wbić jajko i dokładnie wymieszać. Wyrabiać ciasto przez 10 minut aż będzie gładkie i elastyczne. Włożyć do lekko naoliwionej miski i przykryc naoliwioną folią aluminiową. Zostawić do wyrośnięcia na około 1 godzinę lub do podwojenia objętości. Po upływie tego czasu ciasto wyłożyć na stolnicę i zagniatać przez 2 -3 minuty. Podzielić na 12 równych kawałków i formować dowolne kształty. Ja zrobiłam okrągłe bułeczki, warkoczyki i świńskie ogonki :) Poukładać bułki w dość dużych odstępach na blasze wyłożonej papierem do pieczenia i odstawić do wyrośnięcia na około 30 minut. Piekarnik nagrzać do 220 stopni. Żółtko wymieszać z łyżką wody i posmarować bułeczki. Można je posypać sezamem lub makiem. Piec 15-18 minut na złoty kolor. 