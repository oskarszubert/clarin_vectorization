Serniczek bardzo puszysty z herbatnikami. Naprawdę jest super puszysty i jaki smaczny! Ach... Zdjęć jednak nie będzie, no chyba, że wkleję gdy upiekę serniczek ponownie i wyjdzie troszkę ładniej. Smaczny był, to prawda, ale z wyglądu troszkę nie taki jaki powinien być. Składniki: * 3 szklanki mleka * 1 szklanka cukru * 1/2 szklanki oleju * 1 kg białego półtłustego sera (lub takiego gotowego do wypieków) * 7 jajek * 2 opakowania budyniu śmietankowego * 2 opakowania cukru waniliowego * 1 opakowanie ciastek typu petitki    Wykonanie: Ser zmielić. Budynie, żółtka i cukier rozpuścić w mleku, a następnie połączyć z serem. Wlać olej i wymieszać. Na końcu połączyć z pianą ubitą z białek. Do masy serowej włożyć połamane ciastka. Piec około 60 minut w temperaturze 200 stopni, przykryć papierem od góry aby się serniczek nie przypalił. Można udekorować polewą czekoladową gotową bądź zrobioną własnoręcznie. Rozpuścić czekolady : 100g czekolady mlecznej 100g czekolady gorzkiej 125g masła i wymieszać.    Masa sernikowa jest bardzo rzadka, dlatego forma musi być bardzo szczelna. Po upieczeniu wygląda już spokojnie sernikowo. Smacznego :) 