Pyszne, pachnące, miękkie bułeczki, idealne na śniadanie... Czego chcieć więcej? Może tylko smacznej, domowej konfitury i kubka zdrowego i pysznego kakao... Zapewniam, te bułeczki są rewelacyjne! W smaku, wyglądzie, miękkości, we wszystkim.:)Przepis pochodzi z bloga Dorotuś.  Składniki na około 15 dużych bułeczek:*2 paczki suchych drożdży (po 7g każda) lub 28g świeżych drożdży*1/2 szklanki ciepłej wody (40-45 stopni C)*1/4 szklanki brązowego cukru*2 łyżeczki soli*2 łyżki stopionego masła*1 szklanka twarożku wiejskiego  (około 300g)*2 jajka*2 szklanki pełnoziarnistej mąki pszennej (dałam zwykłą pszenną)*2-2,5 szklanki zwykłej mąki pszennej*roztrzepane jajko z 1 łyżką mleka - do posmarowania*sezam, mak, siemię lniane - do posypaniaWykonanie:W dużej misce rozczynić drożdże w letniej wodzie. Dodać cukier i odstawić na 5 minut, aż drożdże się spienią. Dodać sól, masło, twarożek, jajka, mąkę. Wymieszać i wyrobić dokładnie, by ciasto było gładkie i elastyczne (można w maszynie do chleba). Odstawić pod przykryciem w ciepłe miejsce do podwojenia objętości (około 1-1,5 godziny).Po tym czasie ciasto wyjąć, uformować 70-80gramowe bułeczki. Wyłożyć je na oprószoną mąką blachę, w pewnej odległości od siebie, bo urosną. Przykryć i zostawić na 30-40 minut do podwojenia objętości.Przed pieczeniem wysmarować jajkiem roztrzepanym z mlekiem, posypać nasionami (u mnie mak).Piec około 15-20 minut w temperaturze 190 stopni C aż bułeczki się przyrumienią. Studzić na kratce.Smacznego :) 