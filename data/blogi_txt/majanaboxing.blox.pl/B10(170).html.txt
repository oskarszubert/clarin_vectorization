Upiekłam tę pyszną drożdżówkę i tym samym po raz pierwszy dołączam do Weekendowej Cukierni ZawszePolki. Bardzo się cieszę, że organizatorka tej edycji Margot wybrała tak wspaniałe ciasto. Uwielbiam drożdżowe wypieki, a z kruszonką już szczególnie. Musicie koniecznie spróbować tego placka, jest bardzo pyszny, bardzo nam smakował, a moja mama stwierdziła, że takiej pysznej drożdżówki jeszcze nie jadła. Dla takich słów warto piec i piec... Dziękuję za wspólne pieczenie i fantastyczny przepis. Składniki na ciasto*210 g mąki pszennej *40 g mąki orkiszowej (dałam mąkę pszenną)*1 łyżka mleka w proszku*100 g wody *25 g cukru *50 g masła *20 g świeżych drożdży *3 g soli Nadzienie *1 puszka brzoskwiń- ok. 850 g- (450 g samych owoców) Budyń waniliowy *1 budyń waniliowy w proszku taki na 500ml mleka *350 ml mleka *8 łyżek soku z brzoskwiń Składniki na kruszonkę*75 g masła *75 g cukru brązowego *100 g mąki *1 szczypta soli *50 g płatków migdałów Wykonanie:Mleko w proszku rozpuścić w wodzie, dodać drożdże i wymieszać.Wszystkie składniki - oprócz soli przełożyć do miski z robota kuchennego i zagniatać na 1,5 biegu ok. 4 min. Dodać sol i mieszać jeszcze 5 min na 2 biegu.Ciasto przykryć i zostawić do wyrośnięcia na 60 min.Budyń waniliowy ugotować w 350 ml mleka, resztę zgodnie z instrukcja na opakowaniu, dodać sok z brzoskwiń, wymieszać. Ostudzić.Ciasto rozwałkować na wielkość balchy, wysmarowanej tłuszczem i przełożyć na nią ciasto. Ja użyłam formy o wymiarach ok 34 x 25 cm. Ciasta nie rozwałkowałam, a wylepiłam nim dno formy wyłożonej papierem do pieczenia.Rozsmarować budyń i zostawić na 30 min.KruszonkaCukier wymieszać z mąką i solą.Dodać masło w małych kawałkach i wygniatać, aż zrobi się kruszonka.Dodać płatki migdałowe.Brzoskwinie pokroić w ósemki i rozłożyć na budyniu.Całość posypać kruszonka.Piec w nagrzanym piekarniku w 200 st. - 25-30 min.Smacznego :) 