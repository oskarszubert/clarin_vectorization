Co roku Szarlotek organizuje Różowy Tydzień - akcję, której symbol - różowa wstążeczka przypomina nam o tym, abyśmy się badali, dbali o swoje zdrowie. W tym roku przewodzi jej piękne hasło "Rozkochajmy się w swoim życiu". Skromnym akcentem dołączam do tej zacnej akcji. Zrobiłam sałatkę buraczkową inspirując się przepisem Hani. Wykorzystałam do niej pyszne buraczki konserwowe, które jakieś 2 tygodnie temu robiła moja mama. Bardzo lubię takie buraczki, sałatka mi smakowała, więc polecam.                          Składniki:*4 buraczki wielkości pięści (u mnie 1 słoik buraczków konserwowych )*1 mała cebula*1 małe jabłko*sól*cukier (nie dawałam)*pieprz*olej rzepakowy (nie dawałam)*sok z cytryny   Wykonanie:Jeśli robicie ze świeżych buraczków: buraki umyć, odciąć im 'czapeczki' i ugotować na średnim ogniu (wody nalać tyle tylko by zakryć buraczki). Trwa to  około 40 min do 1 h. Sprawdzać miękkość widelcem.  Ja miałam buraczki konserwowe więc nie gotowałam. Cebulkę i jabłko pokroić w kosteczkę. Ugotowane buraczki przestudzić, zetrzeć na grubej tarce. Dodać cebulę i jabłko. Doprawić sokiem z cytryny, solą, cukrem (nie dawałam) i pierzem do smaku. Dodać odrobinę oleju (nie dawałam). Wymieszać.Smacznego:) 