Chlebki bananowe są pyszne, robiłam ich już kilka, ale z tego przepisu jakoś jeszcze nie korzystałam;). Widziałam go już na wielu blogach, więc postanowiłam wypróbować. Nie zawiodłam się, bo jak to chlebek bananowy - pyszny, wilgotny, miękki i aromatyczny. Ten przepis jest jak wiele innych na ten chlebek, nie jest jakiś specjalny - proste, smaczne ciasto. Bardzo polecam! Przepis od Kabamaigi.     Składniki: *4 bardzo dojrzałe banany *150g brązowego cukru (dałam 100g) *1 jajko rozbełtane *75 g miękkiego masła *1 cukier waniliowy *170g mąki *szczypta soli *1 łyżeczka sody   Wykonanie: Piekarnik nagrzać do 180 stopni C. Podłużną formę o długości 23 cm posmarować masłem, posypać bułką tartą lub mąką. Banany rozgnieść widelcem, połączyć z cukrem, jajkiem, masłem i wanilią. Mąkę wymieszać z solą i sodą i dodać do bananów. Dokładnie wymieszać. Wlać do formy, wstawić do piekarnika i piec godzinę. Ciasto początkowo rośnie wolno i nie należy się tym przejmować. Później powinno urosnąć wyższe, moje jednak nie było zbyt wysokie.  Po upieczeniu ostudzić i zjadać.Smacznego :) 