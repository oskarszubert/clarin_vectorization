Moją pierwszą propozycją do Orzechowego Tygodnia Poleczki i Eli jest ciasto cynamonowo kokosowe nazywane chlebkiem. Ciasto bardzo spodobało mi się u Kasi z bloga Gotuję bo Lubię. Przepis czekał sobie spokojnie w kolejce, aż się doczekał;) Właściwie robiłam je identycznie jak Kasia, zmieniając tylko część mleka na mleczko kokosowe. Ciasto wyszło pyszne, aromatyczne, mięciutkie, pełne cynamonowo - kokosowego smaku i zapachu:) Polecam do popołudniowej kawki:)    Składniki: *2 jajka *300 ml mleka (dałam pół na pół z mleczkiem kokosowym) *1 łyżka ekstraktu z wanilii *350 g mąki *2 łyżeczki proszku do pieczenia *2 łyżeczki cynamonu *250 g cukru *150 g wiórek kokosowych *80 g topionego masła   Wykonanie: Piekarnik nagrzać do 175 stopni. Keksówkę o wymiarach 10x25 cm wysmarować tłuszczem i obsypać kokosem. Jajka ubić z cukrem. Dodać wanilię i mleko. Mąkę połączyć z kokosem, cynamonem i proszkiem do pieczenia i stopniowo dodawać do masy mleczno jajecznej cały czas miksując. Na koniec dodać roztopione i przestudzone masło. Piec ok. 1 godziny, pod koniec sprawdzając patyczkiem czy jest już suche. Smacznego :) 