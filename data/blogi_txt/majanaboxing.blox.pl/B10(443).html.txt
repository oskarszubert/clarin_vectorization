Lassi mango widziałam kiedyś na blogu Malty, niedawno przypomniała mi o tym indyjskim napoju Atinka. Zrobiłam, by w końcu spróbować. Bardzo mi smakowało, bo mango to ja bardzo lubię. Ciekawa jestem słonej wersji tego napoju przyprawionego chili.  Składniki na lassi dla 2 osób: *2 bardzo dojrzale owoce mango (u mnie średnio dojrzałe) *1 duży jogurt grecki *½ szklanki maślanki *¼ szklanki wody *2 łyżki jasnego trzcinowego cukru *szczypta zmielonego kardamonu Wszystkie składniki powinny być zimne. Wykonanie: Mango obrać, pokroić w kawałki zmiksować w malakserze. Powoli dodawać jogurt, maślankę a na końcu wodę – przy tej ostatniej, wlewać ją powoli – napój powinien być gładki i dosyć gęsty. Wlać do szklanek, podawać. Smacznego:) 