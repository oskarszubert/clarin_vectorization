Tym razem do wspólnego pieczenia zaprosiła mnie i Atinkę Ewelosa. Wspólnie wybrałyśmy ciasto bananowe wg przepisu z książki Belizeans Favourtie Foods/Erleen Godfrey, znalezionego u Ireny i Andrzeja. Ciasto jest fantastyczne! Bardzo nam smakowało - wilgotne, bardzo aromatyczne, miękkie, wspaniałe! Już podczas pieczenia pięknie pachniało, a jak ostygło mogliśmy zachwycić się także jego smakiem. Bardzo polecam, a Wam Dziewczyny dziękuję za smakowite wspólne pieczenie :**  Składniki:  *375 g obranych bananów,  *225 g margaryny,  *2 szklanki cukru (dałam 1 i 3/4) *3 jajka,  *1 łyżeczka ekstraktu z wanilii,  *340 g mąki, *1 łyżeczka sody oczyszczonej,  *2 łyżeczki proszku do pieczenia,  *pół łyżeczki gałki muszkatołowej,  *pół łyżeczki cynamonu,  *opcjonalnie: pół szklanki rodzynek (dodałam i polecam!) *szczypta soli,  *opcjonalnie: 125 ml kwaśnej śmietany (dodałam)  Wykonanie: Banany zmiksować (ja rozgniotłam widelcem). Utrzeć margarynę z cukrem. Miksując dodawać po jednym jajku. Dodać ekstrakt i banany. Wymieszać.  Dodać mąkę, proszek do pieczenia, sodę, gałkę, cynamon i ewentualnie rodzynki i śmietanę (ja dodałam). Wymieszać. Masę wyłożyć do wysmarowanej tłuszczem foremki (u mnie keksówka 32,5 na 8,5 cm).  Piec ok. 40 minut w temperaturze 180 stopni. Przed wyjęciem z blaszki schłodzić. Smacznego :) 