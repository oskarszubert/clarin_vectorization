Będąc we Włoszech nie da się po prostu nie zjeść choćby kawałka pizzy. Pizza kusi z każdej strony, a ponieważ ją bardzo lubimy, więc jedliśmy tam nie raz, oczywiście próbując z różnymi dodatkami. Dziś postanowiłam zrobić ciasto na pizzę wg przepisu mojej mamy, który kiedyś już tutaj prezentowałam. Jest to przepis bardzo łatwy i szybki, bo nie trzeba czekać aż ciasto wyrośnie. Początkowo planowałam zrobić z innego przepisu, ale brak czasu sprawił, że wybrałam właśnie ten. Pizzę zrobiłam z naszymi ulubionymi dodatkami - mozzarellą, pomidorami, szynką, oliwkami i serem. Przepis bierze udział w Wędrówce Kulinarnej Ireny i Andrzeja z Widelcem po Europie oraz w Pomidorowej Akcji Olgi Smile.   Składniki: *5 dag drożdży *30 dag mąki *1 mała śmietana  *1 jajko *10 dag roztopionego masła  *2 szczypty gałki muszkatołowej *szczypta soli *1 łyżka cukru   Do przybrania pizzy (dowolne, ulubione dodatki): *szynka *pomidory *ser mozzarella *ser żółty *przyprawa do pizzy lub oregano *sos pomidorowy/ketchup *kapary *oliwki   Wykonanie: Z podanych składników zagnieść ciasto, które następnie rozwałkować na wymiar blachy lub wylepić blachę ciastem. Ciasto posmarować ketchupem, posypać oregano, a następnie połową startego sera. Następnie ułożyć dowolne dodatki, posypać pozostałym serem. Piec około 15-20 minut w temperaturze 180 stopni. Po upieczeniu polać sosem pomidorowym lub ketchupem, posypać przyprawą do pizzy.  Smacznego :) 