Chlebek dyniowy - pan di zucca to przepis Tuki z bloga La cilliegina sulla torta, a robiła go także Ela z My Best Food. Dziś możecie go oglądać w trzech wersjach ;) Każda z tego samego przepisu i każda inna. Umówiłyśmy się bowiem na wspólny wypiek - Atinka, Szarlotka i ja.   Powiem szczerze, że ten chlebek sprawił mi dużo kłopotów. Pierwsza jego wersja wylądowała w koszu. Niestety był to zakalec, a wszystko chyba przez zbyt mokre puree z dyni. Miałam go nie robić drugi raz, ale się skusiłam. I dobrze ! :) Wyszedł mi, choć i tak nie do końca taki jaki powinien, ale smak wynagrodził wszystko. Ciasto przyjemnie pachnie, w dniu wypieku było ciężkie i mokre, a na następny dzień dużo lepsze. Miękkie. Idealne z dżemem czy do jedzenia ot tak do szklanki ciepłego mleka.  Dziękuję Wam Dziewczyny za wspólny, pachnący wypiek.:*  Składniki: *650g mąki Manitoba (dałam zwykłą pszenną)*400g puree z dyni*10g suchych drożdży *60g rozpuszczonego masła*150ml ciepłego mleka*100g cukru*szczypta soli*laska wanilii, ekstrakt lub cukier waniliowy*rodzynki*50g marmolady morelowej (pominełam) Wykonanie:  Do miski wrzucić wszystkie mokre składniki (bez dżemu), na to suche i wyrobić elastyczne ciasto. Zostawić do wyrosniecia na 60-120 minut. Nastepnie uformowac 20 małych kulek i ułożyć je w blaszce wyłożonej papierem do pieczenia w odstępach okolo 1/2 cm. Zostawić ponownie do wyrośnięcia na ok. 60 minut. Po tym czasie wstawić do piekarnika rozgrzanego do 180 stopni na około 20 minut. Zaraz po wyjęciu z pieca posmarować wierzch rozpuszczoną z odrobiną wody marmoladą morelową. Smacznego:) 