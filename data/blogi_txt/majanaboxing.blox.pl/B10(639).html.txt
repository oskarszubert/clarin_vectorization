Kolejną moją propozycją do Festiwalu Pierniczków jest marchewkowy piernik. Aromatyczny, mięciutki, wilgotny i bardzo smaczny. Piernik robiłam w silikonowej formie w kształcie głowy Mikołaja, na zakup której namówił mnie synek jakiś czas temu. Akurat dziś fajnie pasuje taki piernik z mikołajową podobizną w Dzień Świętego Mikołaja :). Piernik można oczywiście upiec w keksówce lub w kwadratowej formie. Serdecznie polecam, jest pyszny ! Przepis pochodzi z książki Mai Bartczak Polska kuchnia regionalna.   Życzę wszystkim: dzieciom i dorosłym miłych Mikołajek! :)       Składniki: *2 niepełne szklanki mąki pszennej *2 szklanki utartej marchewki *szklanka cukru *szklanka oliwy *3 jajka *czubata łyżeczka proszku do pieczenia *czubata łyżeczka sody oczyszczonej *czubata łyżeczka kakao *czubata łyżeczka cynamonu *garść ulubionych bakalii (dałam: rodzynki, posiekane daktyle, posiekane orzechy laskowe, trochę wiórków kokosowych)    Wykonanie: Bakalie sparzyć i odstawić na czas przygotowania ciasta. Oliwę zmiksować z cukrem na jednolitą masę, dodając w trakcie ubijania mąkę, jajka, proszek do pieczenia, sodę, kakao i cynamon. Na końcu dodać marchewkę, a po zmiksowaniu sparzone i odcedzone bakalie.  Formę do pieczenia wysmarować tłuszczem, wylać na nią ciasto i wstawić na około 45 minut do rozgrzanego do 180 stopni C piekarnika.  Smacznego :) ﻿ 