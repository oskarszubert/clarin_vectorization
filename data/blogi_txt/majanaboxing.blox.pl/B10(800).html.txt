Czy wspominałam już, że długo bez sernika nie wytrzymamy?;) Wystarczy obejrzeć wpisy w kategorii Sernikowo by stwierdzić, że tych właśnie ciast jest u mnie najwięcej. Kiedyś myślałam, że sernik to naprawdę bardzo trudny wypiek, ale po kilku błędach nauczyłam się, że należy do najłatwiejszych i najpyszniejszych wypieków. W sernikach lubię także to, że można je tworzyć z wieloma dodatkami i na różne sposoby. Oto kolejny przepis, który mam bardzo długo i nawet nie pamiętam skąd go wzięłam. Sernik jest pyszny, słodki, ale mnie oczywiście marmurek nie wyszedł. Nie mam ręki do robienia marmurka he he ;) Fajne jest to połączenie sera z kakao, serdecznie polecam ! Składniki na kruchy spód:*25 dag mąki*10 dag zimnego masła*1 łyżka kakao*8 dag cukru*1 torebka cukru waniliowego*1 jajko*szczypta soliMąkę przesiać, dodać do niej masło, kakao, cukier i cukier waniliowy, jajko oraz szczyptę soli. Zagnieść gładkie ciasto i schłodzić je w lodówce ok. 30 minut.Następnie wylepić nim tortownicę o średnicy 26cm (ja wcześniej wyłożyłam tortownicę folią aluminiową). Ponakłuwać spód widelcem i wstawić do lodówki na czas robienia masy serowej.Składniki na masę serową:*75 dag białego sera (oczywiście u mnie wiaderkowy)*10 dag masła*150g cukru*1 torebka cukru waniliowego*3 jajka*1 opakowanie budyniu waniliowego lub śmietankowego*1 łyżka kakao Masło utrzeć z cukrami. Dodawać po kolei żółtka, ser i budyń. Białka ubić na sztywno i wymieszać delikatnie z masą serową. Podzielić masę na dwie części. Do jednej dodać 1 łyżkę kakao. Warstwy z kakao powinno być tyle, by pokryć cienką warstwą masę białą. Ja zrobiłam troszkę za dużo kakaowej. Na przygotowany spód wylać białą masę, następnie masę kakaową i delikatnie zamieszać widelcem tworząc marmurkowy wzór (który mnie się nie udał). Piec w temperaturze 170 stopni przez około godzinę. Po upieczeniu pozostawić sernik na ok. 15 minut w piekarniku.Smacznego :) 