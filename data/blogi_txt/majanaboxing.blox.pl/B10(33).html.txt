Atinka, Cudawianka i ja postanowiłyśmy spotkać się w kuchni przed Świętami i przygotować wspólnie wielkanocną babkę. Spodobał nam się bardzo przepis MałgosiDz. na babkę z adwokatem i krówkami. Miałyśmy nosa! Ta baba jest rewelacyjna! Wilgotna, miękka, pachnąca, oblana przepysznym sosem toffi. Mmmm...pycha! Ja swoją babkę robiłam jakiś czas temu, rozeszła się w tempie ekspresowym. Na święta zrobię ją ponownie:) Kupię tylko bardziej kruche krówki, bo te, które dałam teraz były troszkę bardziej ciągnące i opadły mi na dno formy (czyli górę babki), co widać na zdjęciu jako słodkie dziurki ;) Babka jest naszą wspólną propozycją do Wielkanocnej Kuchni Olgi Smile. Dziewczyny, dziękuję Wam za pyszne świąteczne pieczenie :**  Składniki: *150g kruchych krówek*150g masła*120g cukru*4 jaja*125 ml advocata*190g mąki*1 łyżeczka proszku do pieczenia*szczypta soliPiekarnik rozgrzać do 190 st.C. Foremkę na babkę z kominkiem(niezbyt dużą) wysmarować masłem i oprószyć mąką.Krówki pokruszyć na kawałki.Masło utrzeć z cukrem. Dodawać po jednym jajku, za każdym razem dokładnie ucierając masę. Wlać advocata – wymieszać.Mąkę z proszkiem do pieczenia i solą – przesiać do osobnej miski. Dodawać stopniowo do masy – ucierając. Wmieszać krówki.Przelać ciasto do foremki. Piec ok. 40 min. (patyczek włożony w środek ciasta powinien być suchy). Studzić w foremce. Sos toffi:*50ml śmietanki kremówki (30 lub 36%)*40g masła*50g ciemnego muscovado (ewentualnie inny brązowy cukier, ja użyłam demerary)*szczypta soliDo garnuszka włożyć wszystkie składniki. Mieszając doprowadzić do wrzenia. Zmniejszyć ogień i gotować jeszcze przez ok. 5 min. cały czas mieszając. Sos powinien trochę zgęstnieć. Zdjąć z ognia i jeszcze ciepłym polać ciasto. Smacznego! 