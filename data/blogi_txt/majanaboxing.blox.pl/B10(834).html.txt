Biała czekolada, biały serek, biała śmietana i do tego ciasteczkowy spód. Sernik był pyszny. Przepis zaczerpnęłam ze zbiorów Asiulini, troszkę go zmodyfikowałam.    Składniki na spód: *100 g ciasteczek digestive *50g masła   Składniki na masę serową: *500g kremowego serka *3 jajka *1 tabliczka czekolady białej (100g) *125g cukru pudru *1 łyżka proszku budyniowego waniliowego   na polewę śmietankową: *200 ml kwaśnej śmietany 22% *2 łyżki cukru pudru   Wykonanie: Zmielić ciasteczka na okruchy, dodać masło i wyrobić. Masę ciasteczkową wyłożyć na spód tortownicy (wyłożonej folią aluminiową) i włożyć do lodówki w celu schłodzenia. Serek ubić aż będzie gładki, dodać cukier puder, proszek budyniowy. Cały czas miksując wbić jajka.Białą czekoladę rozpuścić na parze. Dodać do masy serowej i zmiksować. Masę serową wyłożyć na przygotowany i schłodzony spód ciasteczkowy. Piec w temperaturze 180 stopni przez około 60 minut. Powierzchnia sernika powinna być ścięta i na tyle sztywna, że polewa w nią nie wsiąknie. Ubić śmietanę z cukrem pudrem i wyłożyć na górę sernika, rozsmarować równomiernie. Wstawić do piekarnika jeszcze na 10 minut.  Sernik ostudzić, następnie włożyć do lodówki na kilka godzin lub na całą noc. Smacznego :) 