Przepis na świeżego ogórka w zalewie sezamowej pochodzi z japońskiego bloga Karoliny, a wyszukała go tam Atinka. Zrobiłam i ja i bardzo mi smakował. Zupełnie inny smak, ciekawy, warto sprobować . Dzisiejszy wpis wędruje z Widelcem po Azji wraz z Ireną i Andrzejem.  Składniki: *1 świeży ogórek (długi) *1 łyżka oleju sezamowego *1 łyżeczka soli *ostra suszona papryczka do zaostrzenia smaku (dałam mieloną, ilość według uznania) *nasiona sezamu do posypania   Wykonanie: Świeżego ogórka umyć ze skórką i pokroić w grubsze słupki. Włożyć do woreczka foliowego, dodać olej sezamowy i sól. Wszystko dokładnie wymieszać. Na koniec dodać ostrą suszoną papryczkę. Woreczek zawiązać i włożyć do lodówki na przynajmniej 1 godzinę. Przed podaniem posypać ziarnami sezamu. Smacznego:-) 