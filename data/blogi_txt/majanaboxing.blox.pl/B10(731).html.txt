Moja propozycja na dziś to drożdżowe rogaliki z różanym nadzieniem. Spodobały mi się na blogu Love affair on a plate. Jako różane nadzienie można wykorzystać konfiturę z róży albo tak jak ja - marmoladę. Rogaliki są bardzo smaczne, idealne do popołudniowej kawy popijanej w pierwszych promieniach wiosennego słońca ;).     Składniki: *30g świeżych drożdży*pół szklanki mleka (125ml)*pół kostki masła (100g) *300 g mąki *1 jajko *cukier waniliowy *4 łyżki cukru *nadzienie: konfitura różana (u mnie marmolada różana) Wykonanie: W ciepłym mleku rozpuścić drożdże i szczyptę cukru. Odstawić w ciepłe miejsce do wyrośnięcia. Mąkę wsypać do miski, dodać pokrojone w kostkę masło i wymieszać. Wlać mleko z drożdżami, jajko i cukier. Dobrze wymieszać (najlepiej zagnieść rękami). Zostawić do wyrośnięcia na ok. 1 i pół godz. Podzielić na 2 części i rozwałkować. Każdą część pokroić na 8 trójkątów. Na każdym położyć konfiturę i zwinąć. Piec 15-20 minut w 180 stopniach. Gdy rogaliki wystygną posypać cukrem pudrem. Smacznego:) 