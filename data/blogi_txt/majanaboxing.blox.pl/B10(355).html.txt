Sezon na śliwki w pełni, więc upiekłam pyszne ciasto ze śliwkami, chrupką kruszonką, pachnące cynamonem. Bardzo smaczne, lekko wilgotne od owoców. Przepis znalazłam w Małej Cukierence, piekłam w tortownicy o średnicy 23 cm, ale radzę użyć takiej jak w przepisie, bo moje ciasto było wysooookie ;-).   Składniki (składniki w temperaturze pokojowej): Ciasto:*350g mąki pszennej *250g miękkiego masła*200g cukru pudru*1 opakowanie cukru wanilinowego*sok i starta skórka z jednej cytryny*5 jajek*4 łyżki ciemnego kakao bez cukru*2 łyżeczki proszku do pieczenia*700g śliwek Kruszonka:*100g mąki pszennej*100g cukru (użyłam jasnego brązowego)*100g zimnego masła*2 łyżeczki cynamonu Z podanych składników na kruszonkę szybko zagnieść ciasto i wstawić je do zamrażalnika. Wykonanie:Umyte śliwki przepołowić i wypestkować.Mąkę, kakao przesiać i wymieszać z proszkiem do pieczenia.Masło utrzeć z cukrem pudrem i cukrem wanilinowym mikserem ustawionym na najwyższe obroty, ucierać przez około 4 minuty. Następnie zmniejszyć obroty miksera na średnie i do masła dodawać pojedynczo jajka, po każdym dodaniu jajka mieszać przez około 25 sekund, aż składniki połączą się w jednolitą masę.Do masy dodać skórkę z cytryny, sok z cytryny, wsypać mąkę i krótko, ale dokładnie wymieszać.Połowę ciasta przełożyć do tortownicy o średnicy 26cm wyłożonej papierem do pieczenia, tylko dno. Dwie – trzy śliwki drobno pokroić i poukładać je na cieście. Przykryć resztą ciasta i na wierzchu poukładać połówki śliwek skórką do dołu (możemy całe ciasto od razu wyłożyć do tortownicy i na wierzchu poukładać wszystkie śliwki, ale chciałam żeby było wilgotne na całej powierzchni). Kruszonkę wyjąć z zamrażalnika i zetrzeć ją na tarce. Posypać nią wierzch ciasta.Ciasto wstawić do piekarnika nagrzanego do 180oC na funkcji góra-dół i piec przez około 60-70 minut, piekłam na najniższym poziomie piekarnika.﻿﻿ Smacznego :) 