Święta Wielkanocne to czas żurku z kiełbasą, pysznego pasztetu ze śliwką, pieczeni, jajek - to oczywiste, ale to także czas słodkości - mazurków, serników, a przede wszystkim wielkanocnych bab. Myślę sobie, że tą babką mogę spokojnie otworzyć na moim blogu czas Kuchni Wielkanocnej organizowanej przez Olgę Smile. Babka jest pyszna, miękka, wilgotna i pachnąca. Na świątecznym stole w otoczeniu kurczaczków, króliczków, kolorowych jajeczek, wiosennych bazi i żółtych żonkili będzie prezentowała się pięknie i bardzo smacznie:)Za przepis dziękuję Dorotuś. :) Składniki:*60g miękkiego masła*150g drobnego cukru*2 jajka*220g mąki*3/4 łyżeczki proszku do pieczenia*1 i 3/4 łyżeczki sody oczyszczonej*35g kakao*1 łyżeczki kawy granulowanej (instant)*1 szklanka (250ml) jogurtu naturalnego, najlepiej gęstego i kremowego.Wykonanie:Wszystkie składniki powinny mieć temperaturę pokojową, więc należy je wcześniej wyjąć z lodówki. Mąkę, proszek i sodę przesiać.Wszystkie składniki umieścić w mikserze (w dowolnej kolejności) i zmiksować na gładką masę, miksując kilka minut.Wlać do przygotowanej formy (może to być tortownica o średnicy 21 cm, ja piekłam w formie babkowej z kominkiem). Piec około 50 minut w temperaturze 180 stopni C do "suchego patyczka"Smacznego :) 