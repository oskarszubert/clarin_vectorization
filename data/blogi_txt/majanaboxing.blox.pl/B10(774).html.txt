Przepis na ten smaczny serniczek pochodzi z bloga Dorotus "Moje Wypieki".Cudownie aromatyczny, pachnący orzechami i kawą, doskonały do ...kawy :) Mała uwaga mojego Ukochanego - spód z orzechami zastąpiłby spodem z ciastkami digestive. Może następnym razem w ten właśnie sposób zrobię :)    Składniki na spód: *1,5 szklanki drobno posiekanych orzechów włoskich *2 łyżki cukru *3 łyżki roztopionego masła   Orzechy, cukier i masło wymieszać.Doskonale z tym poradził sobie Synuś :). Wcisnąć w tortownicę (22-23cm) uszczelnioną wcześniej folią aluminiową. Piec w temperaturze 165 stopni przez 10 minut.   Składniki na masę serową: *800g serka kremowego lub twarogu śmietankowego (ja dałam taki gotowy do wypieków - we wiaderku), *4 jajka *1 szklanka kwaśnej śmietany *2 łyżki granulek kawy rozpuszczalnej *1/4 łyżeczki cynamonu *3/4 szklanki cukru *1/4 szklanki gorącej wody *3 łyżki mąki pszennej   Ser twarogowy wymieszać mikserem z cukrem i mąką. Dodawać jajka, pojedynczo, miksując po każdym dodaniu. Wlać kwaśną śmietanę. Granulki kawy i cynamon rozpuścić w gorącej wodzie i ostudzić. Ostudzoną kawę dodać powoli do masy serowej, nadal miksując. Wylać całość na podpieczony orzechowy spód. Piekarnik nagrzać do temperatury 230 stopni, włożyć sernik, piec przez 10 minut. Po tym czasie zmniejszyć temperaturę do 130 stopni i tak piec jeszcze około 60 minut. Sernik musi być z góry ścięty, ale nie pieczemy go do tzw "suchego patyczka". Po wystudzeniu wkładamy na kilka godzin do lodówki.  Podajemy z kleksami bitej śmietany. Fajna zabawa z Dzieckiem przy nakładaniu śmietany :)  Smacznego. 