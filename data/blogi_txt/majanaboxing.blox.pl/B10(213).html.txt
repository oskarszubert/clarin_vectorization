To ciasto nie jest kawowe jakby sugerowała nazwa, to ciasto do kawy, a przepis pochodzi od Evenki. Smaczne, z mocno wyczuwalną nutą cynamonu. Kruszonka z orzechami fajnie chrupie, a całe ciasto jest wilgotne i miękkie. Polewę, którą widzicie na cieście można spokojnie pominąć, to mój dodatek, który pozostał z robienia innego ciacha. Całość świetna, bardzo nam smakowało, polecam :) Ze względu na orzechową, chrupką kruszonkę dołączam ciasto do Orzechowego Tygodnia, który organizuje Ela. Składniki:*1 szkl. brązowego cukru*1/2 szkl. białego cukru*2 szkl. mąki*1/2 łyżeczki mielonej gałki muszkatołowej *15 dag masła lub margaryny*1/2 szkl. siekanych 'pecanów' (dałam włoskie orzechy)*1 łyżeczka cynamonu*1 duże jajko*1 szkl. maślanki*2 płaskie łyżeczki proszku do pieczenia*1 płaska łyżeczka sody Wykonanie: W dużej misce wymieszać cukry , mąkę , gałkę muszkatołową i rozpuszczone , ale nie gorące masło. Z tego nadebrać 1 szklankę mieszaniny i wsypać do drugiej miski. Dodać cynamon , orzechy , wymieszać. Do pozostałej masy dodać roztrzepane jajko , maślankę , proszek do pieczenia i sodę , dokładnie wymieszać. Wlać do natłuszczonej tortownicy o średnicy ok. 23 cm , wierzch posypać cynamonowo-orzechową kruszonką. Piec w temp. 180 st. około 40 minut. Przed wyjęciem z formy studzić co najmniej 20 minut. Smacznego :) 