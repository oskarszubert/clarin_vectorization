Pyszna kawa z kardamonem i wodą różaną pochodzi z kuchni Bahrajnu, a znalazłam ją u Ireny i Andrzeja. Bardzo nam smakuje, ma wspaniały aromat i smak. Próbowałam ją zarówno bez mleka jak i z nim. Pasują do niej rogaliki z różanym nadzieniem:). Miłego weekendu Wam życzę :)   Składniki: *4 szklanki wody (900 ml - 1l),  *3 łyżki mielonej kawy,   *1 łyżeczka mielonego kardamonu (miałam ziarenka, więc rozgniotłam w moździerzu),  *pół łyżeczki szafranu,  *2 łyżki wody różanej  Wykonanie: Zagotować wodę. Dodać kawę, kardamon i szafran. Gotować przez 3 minuty. Przecedzić do dzbanka. Ponownie zagotować i zdjąć z ognia. Dodać wodę różaną. Podawać w filiżankach ze smacznym dodatkiem, na przykład z rogalikiem.Smacznego:) 