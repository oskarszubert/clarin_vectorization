Weekendowa Piekarnia to świetne doświadczenie, można się wielu rzeczy dowiedzieć i nauczyć. Z wielką przyjemnością podpatruję poczynania dziewczyn piekących co tydzień smaczne i śliczne chlebki. Postanowiłam od czasu do czasu także się przyłączyć do piekarenek. Nie zawsze mi się to udaje z braku czasu, ale tym razem się udało.:) Chlebek w tym tygodniu wybrała Agatka. Zachęciło mnie dodatkowo to, że przecież w lodówce mam samodzielnie wyhodowany zakwas i trzeba z niego korzystać, uczyć się piec chlebki na zakwasie. No, to upiekłam :) Chlebek jest pyszniutki, wyszedł mi nieco płaski, ale na smak nie miało to żadnego wpływu. Jest odpowiednio słony, odpowiednio miękki,a skórka chrupiąca. Jestem bardzo zadowolona:)Zaczyn:*2 łyżki zakwasu żytniego*33g wody*66g mąkiSkładniki zaczynu wymieszać, przykryć i odstawić na 5-12 godzin w temperaturze pokojowej.Ciasto właściwe:*150g mąki żytniej typ 2000*100g mąki pszennej*160-180g wody*8g świeżych drożdży lub 1/2 drożdży instant*1 płaska łyżeczka soliJeśli używamy drożdży świeżych, wymieszać je z wodą.Wszystkie składniki (wraz z zaczynem) włożyć do miski, wymieszać mikserem tylko do dokładnego połączenia składników, regulując ilość wody (ciasto powinno być niezbyt ścisłe).Mieszać jeszcze około 6-8 minut, aż ciasto będzie odchodzić od brzegów miski. Wyjąć z miski, nasmarować ją oliwą, włożyć ciasto, obrócić i odstawić na 60-80 minut do wyrośnięcia.Wyłożyć na lekko omączony blat, lekko odgazować, rozpłaszczyć na prostokąt i uformować bochenek. Obtoczyć w mące.Ułożyć złączeniem do góry w koszu, odstawić do wyrośnięcia na 60-70 minut.Piekarnik rozgrzać do 250 stopni C, naparować, włożyć chleb. Po 10 minutach zmniejszyć temperaturę do 220 stopni, piec 20 minut i zmniejszyć temperaturę do 200 stopni. Dopiec około 15 minut. Zostawić ok. 10 minut w piekarniku z uchylonymi drzwiczkami.Wyjąć, ostudzić. Kroić po min. 10 godzinach, kiedy miękisz chleba będzie już miał właściwą konsystencję.Smacznego :) 