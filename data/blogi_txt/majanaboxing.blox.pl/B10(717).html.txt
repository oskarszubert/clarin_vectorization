Wielkanoc to nie tylko czas tradycyjnych potraw i słodkości z kuchni staropolskiej, ale także innych pyszności, mniej tradycyjnych, które z pewnością urozmaicą klasyczny świąteczny jadłospis. Proponuję to pyszne rafaello, które dzięki swej delikatności rozpływa się w ustach. Kruchy spód, delikatna masa budniowa z dodatkiem ananasa oraz słodka kołderka bezowa z wiórkami kokosowymi. Jest naprawdę pyszne, nam smakowało obłędnie! Przepis ze strony palce lizać.     Składniki: Biszkopt: *4 jaja *1 szklanka cukru *1/2 szklanki mąki tortowej *1/2 szklanki mąki ziemniaczanej *1 łyżeczka proszku do pieczenia *1 łyżka octu spirytusowego   Beza: *4 białka *1 szklanka cukru *20dag wiórek kokosowych   Masa: *1 puszka ananasów *4 żółtka *25dag masła *1 budyń śmietankowy *3 łyżki cukru *1 łyżka mąki ziemniaczanej    Wykonanie: Zrobić biszkopt: białka jajek ubić na sztywną pianę, pod koniec ubijania dodać cukier. Żółtka wymieszać z łyżką octu, połączyć z obydwoma rodzajami mąk i proszkiem do pieczenia. Delikatnie dodać pianę z białek. Wylać masę na prostokątną formę średniej wielkości wyłożoną uprzednio papierem do pieczenia. Wstawić do nagrzanego do 200 stopni C piekarnika i piec 20 minut. Zrobić masę: z ananasów odlać sok i uzupełnić go wodą tak by była cała szklanka. Zagotować. Do gotującego się soku wlać budyń rozmieszany w 1 i1/2 szklanki wody z dodatkiem łyżki mąki ziemniaczanej i 3 łyżek cukru. Gotować często mieszając, aż powstanie gęsta masa. Wystudzić.  Masło utrzeć z 4 żółtkami, dodając po łyżce zimnego budyniu. Do utartej masy dodać pokrojone w kostkę ananasy. Jeśli masa będzie zbyt płynna można dodać około 2 łyżki żelatyny, rozpuszczonej w niewielkiej ilości gorącej wody. Moja masa nie była luźna. Tak przygotowaną masę budyniową wyłożyć na biszkopt.   Zrobić bezę: białka ubić na sztywno, pod koniec ubijania dodać szklankę cukru. Delikatnie połączyć z wiórkami kokosowymi. Bezę piec w formie tej samej wielkości co biszkopt przez około 15-20 minut w temperaturze 180 stopni, aż się lekko przyrumieni. Upieczoną bezę ostudzić i wyłożyć na krem.  Wierzch ciasta posypać wiórkami kokosowymi oraz płatkami migdałowymi. Smacznego :) 