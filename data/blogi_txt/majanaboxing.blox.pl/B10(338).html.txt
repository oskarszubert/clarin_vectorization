Uwielbiamy je ciągle, z różnymi dodatkami, z różnymi owocami. Dziś zrobiłam z jabłkami i gruszkami oraz cynamonem. Bardzo pyszne! Lubimy polewać je słodkim syropem klonowym albo zjadać z dżemem, konfiturą, a Synek z nutellą. Z każdym z tych dodatków są pyszne, niezmiennie. Pancakes można serwować o każdej porze dnia, są również wspaniałym śniadaniem, biorą więc udział w akcji Majowe Śniadania u Mico. Dołączam je także do akcji Ireny i Andrzeja z Widelcem przez Kuchnię obu Ameryk.   Składniki: *1 szklanka mąki *1 czubata łyżeczka proszku do pieczenia *2 łyżki cukru pudru *cynamon wg uznania (u mnie sporo) *1 1/4 szklanki maślanki lub kefiru *1 jajko roztrzepane *2 łyżeczki miodu płynnego *2 jabłka i 1 gruszka starte na tarce o dużych oczkach Wykonanie: Do naczynia przesiać mąkę, wsypać cukier i proszek oraz cynamon i wymieszać. W drugim naczyniu wymieszać roztrzepane jajko, maślankę, miód i roztopione masło. Wmieszać jabłka i gruszki. Zawartość naczyń połączyć, wymieszać. Ciasto będzie dość gęste.  Smażyć na nieprzywierającej patelni (bez tłuszczu) z obu stron.  Smacznego :) 