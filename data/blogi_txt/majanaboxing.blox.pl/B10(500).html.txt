Kolejne pyszne ciasto, które znalazłam na blogu Eweny. Bardzo lubimy ciasta z wyczuwalnym dodatkiem kawy, który mile łechce nasze podniebienia. Dla mnie kawy może być i więcej w tym cieście, wcale bym się nie obraziła ;) Ciasto ma same zalety, bo nie dość, że szybko się je przygotowuje to jest naprawdę bardzo smacze i pasuje na każdą okazję, także na wielkanocny stół :) A powiedzcie, czy na zdjęciach nie wygląda jak chlebek ;) ? Składniki :*125 g masła*130g (2/3 szklanki) brązowego cukru*75g (1/3 szklanki) drobnego cukru*125ml (1/2 szklanki) mleka*2 łyżeczki rozpuszczalnych granulek kawowych*2 jajka*225g (1 i 1/2 szklanki) mąki ze środkiem spulchniającym (nie miałam takiej, więc do zwykłej mąki dorzuciłam łyżeczkę proszku do pieczenia)Wykonanie:Piekarnik nastawić na temperaturę 180 stopni C. Wysmarować i wyłożyć papierem keksówkę o wymiarach 14 cm na 21 cm. Masło, cukry, mleko i kawę umieścić w rondelku. Podgrzać aż do rozpuszczenia masła. Pozostawić na 10 minut do ostudzenia. Następnie dodać jajka i mąkę. Wymieszać. Wlać do przygotowanej keksówki. Piec około 40 minut. Wystudzić. Można przed podaniem posypać cukrem pudrem.Smacznego :)      Ten wpis bierze udział w Konkursie z Jajem! pod patronatem zPierwszegoTloczenia.pl 