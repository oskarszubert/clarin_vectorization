Dziś był piękny, słoneczny i ciepły (wreszcie!) dzień, dłuuugi spacer na ujście Wisły z psem, szukanie oznak wiosny, słuchanie śpiewu ptaków i oglądanie drzew obgryzionych przez bobry - to jest to!.                               A na blogu - sernik krakowski - pyszna klasyka, która w tym roku towarzyszyła innym wypiekom na naszym wielkanocnym stole. Przepis na sernik już tutaj mam, ale postanowiłam go odświeżyć. I mimo, że kratka już tradycyjnie u mnie nie jest widoczna to jakoś się tym nie przejmuję i pokazuję mój niedoskonały z wyglądu, ale genialny w smaku sernik krakowski :). To już ostatni wpis ze świątecznymi smakołykami, w zanadrzu mam jeszcze inne, zaległe wpisy, które pewnie pojawią się wkrótce.  Przepis z Moje Wypieki. Składniki na kruche ciasto:*250 g mąki *100 g cukru pudru *125 g masła *8 g cukru waniliowego *1 jajko Wszystkie składniki połączyć razem, zagnieść ciasto, wstawić do lodówki na co najmniej godzinę czasu. Z ciasta odkroić 1/3, odłożyć z powrotem do lodówki. Pozostałe ciasto rozwałkować na bardzo cienki placek, wyłożyć nim dno formy o wymiarach 35 x 25 cm, ponakłuwać widelcem. Podpiec w temperaturze 170°C przez 15 minut. Składniki na masę serową:*1 kg twarogu zmielonego (półtłusty, tłusty) *8 jajek *100 g miękkiego masła *250 g cukru *3 łyżki cukru waniliowego *3 łyżki mąki ziemniaczanej *100 g rodzynek *2 łyżeczki ekstraktu waniliowego*żółtko do posmarowania pasków, roztrzepane (uwaga: nie wyrzucać białka, będzie potrzebne do lukru!)Masło, 200 g cukru i cukier waniliowy utrzeć na krem. Ucierając, dodawać po 1 żółtku i części twarogu. Ucierać, aż składniki się połączą i masa będzie puszysta. Białka ubić na sztywno, pod koniec ubijania dodając pozostałe 50 g cukru. Pianę wmieszać do masy serowej razem z mąką ziemniaczaną i rodzynkami. Można dodać ulubiony aromat, ekstrakt.Podpieczony spód wyjąć z piekarnika. Wyłożyć na niego masę serową. Ciasto pozostałe w lodówce cienko rozwałkować i radełkiem wykroić paski o szerokości 1 cm. Z pasków ułożyć na serniku kratkę, posmarować ją żółtkiem. Piec około 50 - 60 minut w temperaturze 170°C.Przygotować lukier:*sok z 1 cytryny *150 g cukru pudru *1 białko  Wycisnać sok z cytryny, dodać puder i białko, utrzeć. Jeśli będziemy uważać, że jest zbyt rzadki, gęstość można regulować cukrem pudrem (jeśli zbyt gęsty - można dodać gorącej wody).Wystudzony sernik posmarować lukrem. Można też posmarować same paski - co jest bardziej pracochłonne, ale będą one lepiej widoczne. Ja posmarowałam cały sernik. Smacznego :) 