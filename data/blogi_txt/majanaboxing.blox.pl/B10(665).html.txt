Międzynarodowy Dzień Pizzy wypada właśnie dziś - 9 lutego. Nie mogłam przegapić tego dnia i akcji, jaką zorganizowała Nette. Bardzo lubimy pizzę, więc taki dzień pizzy u nas zdarza się mniej więcej raz na 2 tygodnie, czasami częściej. Pizzę przygotowuję zwykle z jednego przepisu, który już tutaj pokazywałam. I tym razem nie było wyjątku, bo taka najbardziej nam smakuje, a jest dodatkowo bardzo prosta i szybka w przygotowaniu. Tym razem dodałam do niej troszkę inne składniki, a głównym z nich jest moja ulubiona rukola.  Pysznego Dnia Pizzy !   Składniki na ciasto: *5 dag drożdży *30 dag mąki *1 mała śmietana  *1 jajko *10 dag roztopionego masła  *2 szczypty gałki muszkatołowej *szczypta soli *1 łyżka cukru   Do przybrania pizzy (dowolne, ulubione dodatki): *szynka *rucola grubo posiekana *kapary *oliwki zielone *kukurydza konserwowa *ser żółty potarty *przyprawa do pizzy lub oregano *sos pomidorowy/ketchup  Wykonanie: Z podanych składników zagnieść ciasto, które następnie rozwałkować na wymiar blachy lub wylepić blachę ciastem. Ciasto posmarować ketchupem, posypać oregano, a następnie połową startego sera. Następnie ułożyć dowolne dodatki, posypać pozostałym serem.  Piec około 15-20 minut w temperaturze 180 stopni. Po upieczeniu polać sosem pomidorowym lub ketchupem, posypać przyprawą do pizzy.  Smacznego :) 