Zapraszam dziś na Kurczaka Calypso, potrawę z Trynidadu i Tobago. Ten smaczny sposób przygotowania kurczaka pochodzi ze strony recipeisland.com, a ja zobaczyłam go na blogu Ireny i Andrzeja. Bardzo mnie kusił ten obiadek, więc postanowiłam czym prędzej spróbować. Pierś z kurczaka przygotowana w ten sposób jest soczysta, miękka i świetnie smakuje z dodatkiem sosu. Irena i Andrzej podawali ją z tropikalną salsą, ja pozostałam przy samym ryżu. Smakowało nam bardzo. Dziękuję Wam za inspirację :) Składniki: *1 posiekana mała cebula*100g posiekanej czerwonej papryki *2 łyżki soku z limonki *2 łyżeczki świeżego tymianku (dałam suszony) *2 posiekane ząbki czosnku *6 piersi z kurczaka *pół łyżeczki czarnego pieprzu *sól *2 łyżeczki oleju *100g posiekanych pomidorów z puszki wraz z sokiem *120 ml wody *1 łyżeczka posiekanej papryczki Scotch Bonnet - dodałam paprykę ostrą w proszku.   Wykonanie: Wymieszać cebulę, czerwoną paprykę, sok z limonki, tymianek i czosnek. Dodać kurczaka. Wymieszać i wstawić na godzinę do lodówki. Wyjąć kurczaka, marynatę zachować. Mięso posolić, popieprzyć. Na rozgrzanym oleju zrumienić kurczaka. Dodać marynatę, pomidory, wodę oraz ostrą papryczkę. Dusić przez około 45 minut. Wyłożyć kurczaka na talerz. Na wierzchu polać sosem. Podawać z ryżem. Smacznego :) 