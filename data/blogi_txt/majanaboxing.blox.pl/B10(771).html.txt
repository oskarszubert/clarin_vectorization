To chyba nie jest zaskoczenie, że u mnie kolejny sernik ;) ? Tym razem bardzo puszysty z przepisu Dorotki. Jest naprawdę lekki, taki jak puch albo sernikowa chmurka. Jest zupełnie inny od wszystkich serników, jakie robiłam do tej pory. Bardzo smaczny, bo mimo, iż zdecydowanie wolimy serniki bardziej mokre i ciężkie, to ten również nam smakował.:)  Składniki: *750 g twarogu tłustego lub półtłustego zmielonego przynajmniej dwukrotnie *1,5 szklanki mleka (można pół szklanki mleka zastąpić śmietaną kremówką)*50 g miękkiego masła *3 czubate łyżki mąki ziemniaczanej *6 jajek (białka oddzielone od żółtek) *3/4 szklanki drobnego cukru *1 opakowanie cukru waniliowego (16 g)*aromat waniliowy do smaku (dałam 1 łyżeczkę ekstraktu z wanilii) Wykonanie: Twaróg zmiksować na gładką masę z masłem, żółtkami, cukrem, mąką ziemniaczaną, aromatem. Dodać mleko i zmiksować (masa będzie rzadka). Białka ubić na sztywną masę, delikatnie wmieszać do masy serowej. Tortownicę o średnicy 24 cm dobrze uszczelnić papierem do pieczenia. Wylać masę serową. Piec około 60 - 70 minut w temperaturze 180ºC. Sernik wyrośnie ponad foremkę, potem lekko opadnie, może popękać. Wystudzić. Schłodzić w lodówce przez 3 godziny, a najlepiej całą noc. Smacznego :) 