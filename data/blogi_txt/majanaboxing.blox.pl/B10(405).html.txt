Dziś najzwyklejsze obiadowe kotleciki mielone. Na blogu jeszcze się nie pojawiły, a przecież są bardzo smaczne, chyba wszyscy je lubią. Czasem mogą się znudzić i wtedy potrzeba w nich małej odmiany. Kotlety robię zawsze z mięsa indyczego, takie lubimy najbardziej. Dziś dodałam do nich pieczarki, które uprzednio drobno pokroiłam i wraz z cebulą poddusiłam na patelni na roślinnym smalczyku Smakowita Pajda z jabłkiem i cebulką. Pieczarki dodają im charakteru, na pewno będę częściej robiła właśnie takie. Mniam :). No i w końcu spisałam przepis na moje kotlety ;).       Składniki:  *0,5 kg mięsa mielonego drobiowego *0,25 kg pieczarek *1 cebula *2 łyżki smalczyku roślinnego Smakowita Pajda z cebulką i jabłkiem *1 jajko *2 suche bułki namoczone w wodzie i odciśnięte *2 łyżki bułki tartej *sól, pieprz *bułka tarta do obtoczenia kotletów *olej do smażenia Wykonanie:  Na patelni rozpuścić smalczyk roślinny Smakowita Pajda z cebulką i jabłkiem, wrzucić posiekaną cebulkę, zeszklić. Pieczarki bez nóżek posiekać drobno. Wrzucić do cebulki, podsmażyć chwilę aż zmiękną. Odstawić.  Do miski włożyć mięso mielone, jajko, namoczone i odciśnięte bułki, następnie cebulę z pieczarkami. Wymieszać, posolić, popieprzyć do smaku. Jeśli masa jest za rzadka dosypać tartą bułkę lub dodać więcej namoczonej bułki. Formować kotlety, obtaczać w bułce tartej. Smażyć na dość głębokim, mocno rozgrzanym oleju z każdej strony.Smacznego :) 