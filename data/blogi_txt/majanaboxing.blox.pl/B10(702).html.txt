Kupiłam ostatnio mąkę orkiszową z zamiarem upieczenia jakichś smacznych bułeczek dla mojego synka, którego chcę przyzwyczaić do jedzenia zdrowszego pieczywa. U Liski znalazłam przepis na pszenno-orkiszowe bułki z dodatkiem ziaren, miodu i masła. Wprawdzie są to bułeczki z mąką pszenną, ale myślę, że następnym razem upiekę z samego orkiszu, gdyż te bardzo nam posmakowały. Użyłam mąki orkiszowej chlebowej, do ciasta dorzuciłam siemię lniane, a także siemieniem posypałam wierzch bułek. Dziecku bardzo smakowały, nam także. Serdecznie polecam. Jedna bułeczka zawędrowała z nami nawet nad morze ;)   Składniki (14 małych lub 9 dużych bułek): *250 g mąki orkiszowej zwykłej (użyłam orkiszową chlebową typ 1100)*250 g mąki pszennej, dowolnej*300 ml wody*1 łyżka miękkiego masła*20 g świeżych drożdży (lub łyżeczka suszonych)*opcjonalnie: 1 łyżeczka kminku (użyłam siemię lniane)*opcjonalnie: 1 łyżeczka mielonego lub drobno utłuczonego anyżu (pominęłam)*1 łyżka miodu*1 łyżeczka solido posmarowania: 1 jajko rozbełtane z 1 łyżeczką śmietany, mleka lub wodydo posypania: sezam, pestki słonecznika i dyni, płatki soli, kminek, itp -użyłam siemię lniane Wykonanie:Drożdże zasypać łyżeczką cukru. Wlać 3 łyżki letniej wody i odstawić na 10 minut, by drożdże "ruszyły".Następnie dodać pozostałe składniki, zagniatając gładkie ciasto.Ciasto przełożyć do miski delikatnie posmarowanej olejem roślinnym, przykryć folią i odstawić w ciepłe miejsce na 1,5 h.Z wyrośniętego ciasta uformować 14 małych bułeczek lub 9 dużych bułek. Przykryć ściereczką i odstawić na 30-40 minut, by wyrosły.Każdą z nich posmarować jajkiem i posypać dodatkami.Piekarnik nagrzać do 200 st C.Piec bułki 12-15 minut (większe pieką się dłużej, małym może to zająć 10-12 minut).Smacznego :) 