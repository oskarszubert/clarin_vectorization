Czas na wspólne pierniczkowanie w ramach Festiwalu Pierniczków. Razem z Alcią i Anitką upiekłam pepparkakory czyli świąteczne imbirowe szwedzkie pierniczki z przepisu znalezionego u Liski. One są takie pyszne! Pięknie pachną i świetnie smakują. Robiłam je z synkiem naszym nowym nabytkiem, foremką - wałkiem do pierniczków. Oboje nie mogliśmy się doczekać wałkowania wzorkowania;). Świetna sprawa taki wałek. Te pierniczki w oryginale powinny być cieniutkie, nasze są jednak nieco grubsze, ponieważ z cienkiego ciasta nie dało się wywałkować wzorków, ale i tak są świetne, serdecznie polecamy!.  Kochane moje Muszkieterki dziękuję Wam za wspólne świętowanie z pepparkakorami  :*.    Ps. Stroik adwentowy widoczny na zdjęciu zrobił mój synek.    Składniki:*150g melasy (można dać syrop z buraków, syrop klonowy)*110g masła*100g brązowego cukru (np. demerara)*375g mąki*1/2 łyżeczki cynamonu *1/2 łyżeczki mielonego imbiru *1/4 łyżeczki proszku do pieczenia*1/4 łyżeczki mielonych goździków*1/4 łyżeczki soli*1 duże jajko*2 łyżeczki przyprawy do pierników  Wykonanie:W małym garnuszku podgrzać melasę, masło i cukier, od czasu do czasu mieszając. Podgotować lekko do czasu, aż kryształki cukru się rozpuszczą. Zdjąć z ognia i odstawić na pół godziny, by przestygło.W dużej misce przesiać mąkę, proszek do pieczenia, przyprawy i sól. W środku zrobić wgłębienie i dodać jajko razem z melasą.Zagnieść przy pomocy miksera - zagniatanie ręczne jest trudne, gdyż ciasto jest bardzo klejące. Dodać odrobinę mąki, jeśli ciasto będzie zbyt klejące do tego, by ulepić z niego kulę. Przykryć kulę folią przezroczystą i schłodzic w lodówce ok. 2 godziny.Piekarnik rozgrzać do temp. 175 st C. Odkrawając małe porcje ciasta, rozwałkować je (im cieniej, tym lepiej) na oprószonej mąką stolnicy lub na silionowej macie. Nastepnie foremkami wyciąć dowolne kształty. Piec na papierze lub na macie silikonowej przez 8-10 minut - do czasu aż brzegi pierniczków zaczną się rumienić. Im cieńsze są pierniczki, tym krótszy czas pieczenia.Trzymać w szczelnie zamkniętej puszce. Z każdym kolejnym dniem stają się smaczniejsze.Smacznego! 