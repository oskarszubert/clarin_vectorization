Gderlatka to kurka z książki Cecylka Knedelek i Wielkanoc, którą dostaliśmy w zeszłym roku od miłego Zajączka:). Książeczka jest jedną z naszych ulubionych, a po przepisy sięgamy do niej przed świętami, choć nie tylko. O zrobieniu tych jajeczek synek mówił mi już od jakiegoś czasu. Zrobiliśmy je więc na tegoroczne święta. Bardzo łatwe w przygotowaniu i smaczne. :))  Składniki: *3 jajka ugotowane na twardo *1 jajko surowe *1 łyżka mąki *2-3 łyżki bułki tartej *sól, pieprz *olej do smażenia Wykonanie: Ugotowane na twardo jajka obrać ze skorupek.  Na talerzyk wsypać mąkę, na drugi talerzyk bułkę tartą wymieszaną z solą i pieprzem, a na trzecim talerzyku rozbełtać widelcem jajko. Obtoczyć jajko najpierw mąką, następnie w rozbełtanym jajku, a na końcu w bułce tartej. W rondelku rozgrzać olej (my robiliśmy na patelni) i ostrożnie wkładać do niego jajka. Kiedy będą miały złoty kolor wyjąć je delikatnie łyżką cedzakową na talerz. Jajka najlepiej smakują na ciepło. Można podawać je z surówką, ziemniakami lub zjadać same:) Smacznego :) 