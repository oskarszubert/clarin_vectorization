Jak ona pięknie pachnie! Tak niebiańsko i pewnie dlatego nosi taką nazwę. Przepis na tę drożdżówkę znalazłam u Abbry, a jej zdjęcia tak mnie kusiły, że długo się nie zastanawiałam nad upieczeniem tego pysznego ciasta. Jabłuszka wymieszane z cynamonem i ciasto drożdżowe to naprawdę cudownie pyszne połączenie, a jakie pachnące! Bardzo, bardzo nam smakowała i pewnie nie raz zrobię powtórkę. Ciekawe jak będzie smakować z innymi owocami, na przykład z... malinami... mmmm... Składniki:*2 szklanki mąki*1/4 szklanki cukru*30g świeżych drożdży*50g masła (roztopionego i przestudzonego)*2/3 szklanki letniego mleka*1 jajko i 1 żółtko*szczypta soli*garść rodzynek Na wierzch ciasta:*dowolne owoce - dałam 2 duże jabłka*3 łyżki cukru demerara*1 łyżeczka cynamonuWykonanie:Drożdże rozetrzeć z cukrem, dodać mleko i odstawić do wyrośnięcia. Do miski wsypać mąkę, wlać wyrośnięty rozczyn oraz pozostałe składniki. Wymieszać i odstawić do wyrośnięcia.Następnie ciasto przełożyć do natłuszczonej lub wyłożonej papierem blachy o wymiarach 30x24 cm. Na wierzchu ułożyć jabłka pokrojone w ósemki. Cukier wymieszać z cynamonem i posypać wierzch ciasta. Odstawić w ciepłe miejsce na pół godzinki.Po upływie tego czasu ciasto wstawić do piekarnika nagrzanego do 180 stopni i piec około 35 minut. Smacznego :) 