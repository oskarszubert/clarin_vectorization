Buchty czyli bułeczki drożdżowe z nadzieniem są moją pierwszą propozycją w ramach Kuchni Czeskiej zaproponowanej przez Myszkę, która dziś świętuje urodzinki. Wszystkiego najlepszego Myszko!!!Tradycyjne czeskie buchty nadziewane są makiem, powidłami lub twarogiem. Ponoć każda czeska gospodyni ma swój własny przepis na buchty i to niekoniecznie drożdżowe. Ja znalazłam przepis w serwisie ugotuj.to. Bułeczki są po prostu przepyszne! Już sam zapach drożdżowego ciasta unoszący się z piekarnika urzeka i sprawia, że chce się sięgnąć nawet po gorącą bułeczkę. Miękkie, cudownie pachnące, z pysznymi powidłami śliwkowymi. Bardzo nam smakowały i chyba będzie powtórka ;) Atinko kochana dziękuję Ci za pomoc i inspirację. Serdeczna buźka :*Składniki na ciasto drożdżowe:*2 dag drożdży*6 dag cukru*35 dag mąki*200ml ciepłego mleka*8 dag stopionego masła*2 żółtka*1 czubata łyżka cukru waniliowego*skórka otarta z 1 cytryny*sólNa nadzienie: 30 dag powideł śliwkowychPonadto: *5 dag masła do posmarowania bułeczek*cukier puder do posypaniaWykonanie:Wkruszyć drożdże do miseczki i połączyć je z odrobiną cukru. Wlać 100ml ciepłego mleka i wymieszać z 5-10 dag mąki. Przykryć ściereczką i odstawić do wyrośnięcia. Żółtka wymieszać ze stopionym masłem i resztą mleka. Dodać do rozczynu razem z pozostałą mąką, cukrem i cukrem waniliowym, skórką z cytryny i szczyptą soli. Zagnieść ciasto. Odstawić je na godzinę do wyrośnięcia.Piekarnik rozgrzać do 230 stopni. Z ciasta uformować wałek, pokroić go na plastry. Spłaszczyć każdy kawałek ciasta i nałożyć porcję powideł śliwkowych (ja dawałam 1 pełną łyżeczkę). Sklejać jak pączki. Układać na blasze wysmarowanej masłem stroną sklejenia do dołu. Posmarować wierzch masłem. Piec 20 minut. Po upieczeniu posypać cukrem pudrem.Smacznego :) 