Nie jadłam wcześniej cukiniowej zupy. W ogóle zup jadam mało, choć lubię. Moi chłopcy za zupami nie przepadają, zatem tę również ugotowałam tylko dla siebie i jadłam przez 3 dni ;). Była smaczna, aczkolwiek utwierdzam się tylko w przekonaniu, że zupy - kremy nie są dla mnie. Z małym wyjątkiem - krem z borowików, jaki jadłam w pewnej restauracji w Toruniu :). Przepis z bloga Niebieska Pistacja.      Składniki: *400g ziemniaków *2 średnie cukinie *1 cebula *60ml oliwy *1 główka czosnku posiekana (dałam 1/2 główki) *1-1,5l bulionu warzywnego lub drobiowego (u mnie 5 skrzydełek z kurczaka ugotowanych razem z marchewką, porem, selerem, pietruszką) *szczypta suszonej bazylii *sól,pieprz *ewentualnie śmietana do podania lub tarty parmezan   Wykonanie: Ziemniaki obrać i pokroić w grubą kostkę. Cebulę i czosnek posiekać, podsmażyć na oleju, aż będą miękkie. Dodać ziemniaki i smażyć około 2 minuty delikatnie mieszając. W dużym garnku zagotować wywar (ugotowałam 5 skrzydełek kurczaka, marchewkę, pora , selera, pietruszkę). Do gorącego dodać zawartość patelni oraz pokrojoną w grubą kostkę cukinię. Gotować pod przykryciem ok 15 minut. Warzywa powinny być miękkie. Lekko przestudzić i zmiksować na gładki krem. Ponownie zagotować , doprowadzić do wrzenia, doprawić. Przed podaniem udekorować śmietaną lub posypać parmezanem.Smacznego:) 