Jeszcze do niedawna nie piekłam z nimi ciast, ale kiedy kilka lat temu pierwszy raz spróbowałam, nie mogę przestać. Morele są pyszne, nie tylko na surowo. W każdym cieście, które z nimi piekłam sprawdzały się znakomicie. To ciasto jest wyborne, jak napisała Anna z Addio Pomidory. Bo to u niej znalazłam ten przepis ze wspaniałymi, kuszącymi zdjęciami.  Wyborne, miękkie, wilgotne i z morelami. Bardzo polecam! :) Ciasto dołączam do Morelkowo - Brzoskwiniowo Karoliny.       Składniki:*6-7 małych moreli*3 jajka*140 g mąki*125 g miękkiego masła *5 łyżek zmielonych migdałów (u mnie zmielone orzechy)*1 łyżeczka proszku do pieczenia*130 g cukru pudru*szczypta soli Przygotowanie:Piekarnik nagrzać do temperatury 210 stopni. Morele umyć, dokładnie osuszyć i pokroić w kostkę. Mąkę przesiać i połączyć z proszkiem do pieczenia, orzechami (migdałami) i solą. Mikserem utrzeć masło z cukrem. Kolejno dodać jajka, jedno po drugim. Następnie wsypać do masy wymieszane wcześniej orzechy i mąkę.  Małą keksówkę wyłożyć pergaminem lub posmarować tłuszczem i wysypać mąką. Na dno foremki wylać małą porcję ciasta. Posypać częścią moreli. Następnie wylać połowę ciasta, które nam zostało,dodać resztę moreli i resztę ciasta. Ciasto piec 15 minut w 210 stopniach C. A następnie jeszcze około 45-50 minut w 180 stopniach C. Sprawdzić patyczkiem, który po wyjęciu z ciasta powinien być suchy. Ostudzić przed wyjęciem z formy. Smacznego :) 