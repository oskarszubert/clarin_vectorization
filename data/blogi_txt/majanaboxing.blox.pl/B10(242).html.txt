Moją drugą propozycją w ramach Czeskiego Tygodnia są pyszne ciasteczka zlepianki wg przepisu Rozarki z forum Cin Cin. Ciasteczka te praktycznie sam robił mój Synek. Zagniatał ciasto, wykrajał kształtne serduszka, smarował je nutellą i dżemem. Ja pomogłam tylko przy wkładaniu i wyciąganiu z pieca. :) Bardzo podobało nam się to wspólne pieczenie, a ciasteczka smakują wspaniale - są maślane, chrupiące, rozpuszczające się w ustach, a słodki środek dodaje im wyjątkowego smaku. Polecam, szczególnie dla dzieci :)  Składniki:  *25 dag masła *13 dag cukru *37 dag mąki tortowej *1 jajko *dżem lub nutella Wykonanie: Z masła, cukru, mąki i jajka zagnieść ciasto  o stałej konsystencji. Schłodzić je w lodówce przez jakieś 20-30 minut. Następnie wyjąć, rozwałkować i wykrajać dowolną foremką (jednego wzoru, ponieważ będziemy je sklejać) kształty  . Przygotowane ciasteczka  położyć na wysmarowaną i wysypaną mąką blachę i piec w temperaturze około 180 stopni az będą kruche i o złotym kolorze. Nasze piekły się około 15 minut.  Po ostygnięciu sklejamy ciasteczka nutellą  bądź dżemem. My korzystaliśmy i z tego i z tego :). Można posypać cukrem pudrem :) Smacznego :) Rączki wykrajały ciasteczka:  Rączki sprawdzały, czy ciasteczka się porządnie skleiły:  Rączki prezentowały swoje ciasteczka : 