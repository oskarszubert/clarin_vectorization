Ochota na serniki nigdy nam nie przejdzie. Mój Ukochany miał chęć właśnie na sernik, ale taki, który byłby oblany czekoladą. Szukałam więc przepisu i znalazłam u Dorotuś - sernik tradycyjny oblany czekoladą. Postanowiłam zrobić go dodatkowo na ciasteczkowym spodzie, do czego użyłam ciasteczek digestive w czekoladzie. Sernik jest pyszny, mocno twarogowy, z lekkim dodatkiem rodzynek. Myślę, że na świątecznym stole prezentowałby się doskonale :) Przywołujemy wiosnę, a więc troszkę wiosennych zdjęć sernika :)Składniki na spód:*1,5 szklanki pokruszonych ciasteczek digestive w czekoladzie*50g roztopionego masłaSkładniki wymieszać. Tortownicę o średnicy 23 cm wyłożyć papierem do pieczenia, wcisnąć masę ciasteczkową i wyrównać. Włożyć do lodówki na czas przygotowywania masy serowej.Składniki na masę serową:*1 kg twarogu tłustego lub półtłustego (dałam gotowy do wypieków)*20dag masła*25dag cukru (dałam mniej)*4 jaja (oddzielnie białka i żółtka)*50g kaszy manny*2 łyżki mąki ziemniaczanej (dałam 2 łyżki budyniu waniliowego)*aromat waniliowy lub rumowy*1 łyżeczka proszku do pieczenia*bakalie: rodzynki lub skórka pomarańczowa (u mnie rodzynki)Masło rozetrzeć na gładką masę z cukrem, żółtkami i aromatem. Dodać kaszę mannę, proszek do pieczenia, mąkę ziemniaczaną, ucierać. Stopniowo dodawać twaróg, dalej ucierając. Na końcu dodać bakalie i delikatnie wmieszać ubite wcześniej białka.Masę serową wyłożyć na spód ciasteczkowy i piec około 60-70 minut w temperaturze 175 stopni C. Wystudzić w wyłączonym piekarniku. Udekorować. Podobnie jak Dorotuś polałam sernik polewą czekoladową, którą zrobiłam tak:   10 dag czekolady gorzkiej rozpuszczone razem z 60g masła. Smacznego :) 