Wczoraj mój Synek obchodził swoje 12 urodziny. Przygotowałam z tej okazji pyszny podwójnie czekoladowy torcik, z kuleczkową dekoracją. Torcik smakował wszystkim bez wyjątku - dzieciom i dorosłym. Jedyną jego wadą jest to, że jest za mały ;), a chciałoby się go zjeść więcej. Następnym razem zrobię z większej ilości składników. :) Inspiracją był oczywiście przepis Doroty na ciasto podwójnie czekoladowe z Malteserami. Nie udało mi się znaleźć w sklepie Maltesersów, kupiłam więc kuleczki Milka Lila Stars z orzeszkiem w środku. Zrezygnowałam też z kawy inki w masie czekoladowej. Bardzo polecam ten torcik, był przepyszny! I jeszcze raz wszystkiego najlepszego mój Synku :*.    Składniki na ciasto czekoladowe ciemne:*50 g gorzkiej czekolady*50 g masła*50 g drobnego cukru do wypieków*2 duże jajka, w temperaturze pokojowej*50 g mąki pszennej*1 łyżeczka ekstraktu z wanilii*1/3 łyżeczki proszku do pieczenia W garnuszku roztopić masło, dodać posiekaną czekoladę, wymieszać do jej rozpuszczenia. Odstawić do lekkiego przestudzenia.Mąkę przesiać z proszkiem do pieczenia.W misie miksera ubić jajka (w całości) z cukrem (końcówką do ubijania białek), na gęstą, jasną i puszystą pianę. Wlewać strużką czekoladę z masłem, następnie ekstrakt, cały czas miksując. Dodać mąkę i delikatnie wymieszać szpatułką. Gotowe ciasto przelać do okrągłej formy o średnicy 20 cm, wyłożonej papierem do pieczenia.  Piec w temperaturze 175ºC przez około 25 minut, lub do tzw. suchego patyczka. Wyjąć, wystudzić.Składniki na ciasto czekoladowe jasne:*50 g białej czekolady*50 g masła*50 g drobnego cukru do wypieków*2 duże jajka, w temperaturze pokojowej*50 g mąki pszennej*1 łyżeczka ekstraktu z wanilii*1/3 łyżeczki proszku do pieczeniaW garnuszku roztopić masło, dodać posiekaną czekoladę, wymieszać do jej rozpuszczenia. Odstawić do lekkiego przestudzenia. Mąkę przesiać z proszkiem do pieczenia. W misie miksera ubić jajka (w całości) z cukrem (końcówką do ubijania białek), na gęstą, jasną i puszystą pianę. Wlewać strużką czekoladę z masłem, następnie ekstrakt, cały czas miksując. Dodać mąkę i delikatnie wymieszać szpatułką.Gotowe ciasto przelać do okrągłej formy o średnicy 20 cm, wyłożonej papierem do pieczenia. Piec w temperaturze 175ºC przez około 25 minut, lub do suchego patyczka. Wyjąć, wystudzić.Krem z mlecznej czekolady i kawy:*500 ml śmietany kremówki 36%*1 łyżka kawy zbożowej (nie dawałam)*350 g mlecznej czekolady, posiekanej*2 łyżki cukru pudru W garnuszku podgrzać śmietanę kremówkę, do wrzenia. Zdjąć z palnika, dodać cukier, kawę i wymieszać. Dodać posiekaną czekoladę, odstawić do jej roztopienia, co pewien czas mieszając. Wystudzić i schłodzić w lodówce przez 12 godzin (całą noc).Przed samym przełożeniem tortu ubić (końcówkami do ubijania białek) do otrzymania gęstego kremu, uważając, by go nie 'przebić' (zwarzyłby się natychmiast).Dodatkowo:*3 opakowania Milka Lila Stars z orzechem (po 160g każde opakowanie)WykonanieNa paterze ułożyć ciemny blat, posmarować grubą warstwą kremu czekoladowego. Przykryć jasnym blatem. Wierzch i boki grubo posmarować kremem. Ozdobić Malteserami przyklejając je do kremu jeden obok drugiego.Schłodzić kilka godzin w lodówce.Smacznego :) 