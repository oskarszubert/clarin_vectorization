Czytając "Grę o tron" zastanawiam się, jak wyglądają ulubione cytrynowe ciasteczka Sansy Stark. W mojej wyobraźni są one właśnie takie - kruche i delikatne. Przepis na te pyszne, cytrynowe ciasteczka znalazłam u Natalii. Zrobiłam je w formie serduszek i gwiazdek. :)       Składniki: *250 g miękkiego masła *starta skórka z 2 cytryn *łyżeczka soku z cytryny *100 g cukru pudru *1 jajko *1 łyżka zimnej wody *335 g mąki (2  i 1/4 szklanki)   Wykonanie: Wszystkie składniki zagnieść, schłodzić w lodówce przez około pół godziny. Po tym czasie ciasto rozwałkować (około 4 mm grubości), podsypując mąką. Wycinać ciasteczka. Układać na blasze w niedużych odstępach. Piec około 5 minut w temperaturze 190 stopni C. Wystudzić. Smacznego :) 