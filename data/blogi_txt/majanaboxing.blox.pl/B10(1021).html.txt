Kupiłam ostatnio formę do upieczenia wielkanocnego zajączka. Od razu wypróbowałam oczywiście. Po upieczeniu oblałam zajączka polewą czekoladową. Troszkę nierówno mi to wyszło ;). Mimo tego taki zając będzie świetnie wyglądał jako jadalna, smaczna ozdoba na stole wielkanocnym.  Przepis znalazłam na opakowaniu foremki. :)                       Korzystając z okazji składam Wam Wszystkim życzenia: radosnych, zdrowych, pełnych słońca, miłości i pysznego jedzonka Świąt Wielkanocnych. Smacznego jajka i babeczki, lukrowanego baranka oraz mokrego Dyngusa! Składniki: *40g masła  *40g cukru *80g mąki tortowej *40g mąki ziemniaczanej *1 jajko *1/2 łyżeczki proszku do pieczenia *1/2 paczki cukru waniliowego (dałam łyżeczkę domowego) *1 łyżeczka rumu lub aromatu rumowego *szczypta soli *cukier puder do obspania babeczki lub polewa czekoladowa   Wykonanie: Masło utrzeć z cukrem dodając jajko, sól, cukier waniliowy. Ucierając na gładką masę dodawać mąkę tortową zmieszaną z proszkiem do pieczenia i mąką ziemniaczaną. Tak przygotowane ciasto włożyć do formy zającowej wysmarowanej tłuszczem, postawić do góry nogami na specjalnych nóżkach i piec w temperaturze 180 stopni C przez ok 30-40 minut.   Smacznego :) 