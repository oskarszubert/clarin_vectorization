Z zapasu białek można zrobić bezy. Słodki i smaczny sposób na wykorzystanie białek. Robi sie je prosto, a jeśli macie wprawę w wyciskaniu masy ze szprycy lub rękawa cukierniczego to bardzo sprawnie to wychodzi. Niestety ani ja, ani mój synek nie mamy w tym wprawy, więc trochę się namęczyliśmy ;). Jednak jest i na to sposób - nakładanie masy na blachę łyżką. :) I tez wychodzą. Pyszne, chrupiące, słodkie beziki. Przepis od kochanej Anitki. Składniki: *115g białek *225g cukru   Wykonanie: W garnku zagotować wodę i postawić na nim miskę z białkami. Dodać cukier. Cały czas mieszając podgrzewać masę, aż do całkowitego rozpuszczenia cukru. Następnie zdjąć miskę i ubijać aż masa przestygnie (trwa to około 15 minut). Bezową masę przełożyć do rękawa cukierniczego i wyciskać bezy na blachę wyłożoną papierem do pieczenia. Można także nakładać  bezy łyżką.  Piekarnik nagrzać do 150 stopni C. Wstawić blachę z bezami i natychmiast zmniejszyć temperaturę do 100 stopni C. Bezy suszyć około 2-3 godzin. Ja suszyłam 2 godziny, chyba ciut za długo. Smacznego:) ﻿﻿﻿ 