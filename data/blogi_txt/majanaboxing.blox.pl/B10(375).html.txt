Po zrobieniu nalewki zostało mi sporo nasączonych alkoholem suszonych owoców. Szkoda takie owoce wyrzucić, zatem postanowiłam zrobić z nimi keks. Monika podsunęła mi swój przepis na keks z pijanymi owocami, chętnie więc z niego skorzystałam. Ciasto wyszło bardzo smaczne, lekko alkoholowe. Muszę jednak przyznać, że na początku było dla nas zbyt suche, jesteśmy bowiem wielbicielami wilgotnych wypieków. Jednak im dłużej keks stał, robił się bardziej wilgotny! Zatem polecam, pyszny!    Składniki: *2 szkl. mąki*3 jajka*0,75 szkl. cukru*0,25 szkl. oliwy*0,25 szkl. stopionego masła*1 łyżeczka proszku do pieczenie (płaska)*1 łyżeczka sody (płaska)*sok i skórka z 1 cytryny*3 łyżki nalewki na suszonych owocach*1 łyżka miodu lipowego*2 szkl. suszonych owoców z nalewki*0,5 szkl. migdałów*0,5 szkl. orzechów włoskich Wykonanie: Jajka ubić z cukrem, ciągle ubijając dodać tłuszcz. Masę jajeczną wymieszać z sokiem z cytryny, miodem, skórką i alkoholem. Następnie dodać bakalie i wymieszać. Dodać mąkę z proszkiem i sodą, znów dobrze wymieszać. Ciasto przełożyć do keksówki, piec do suchego patyczka w 170oC. Monika podaje czas pieczenia około 60 minut, natomiast mój keks piekł się 40 minut.  Smacznego :) 