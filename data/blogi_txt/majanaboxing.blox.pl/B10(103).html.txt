Kolejny serniczek z serii - na ciasteczkach digestive :) Bardzo lubię piec serniki, co widać po moim blogu :) Przepis na ten pożyczyłam od Dorotus.  Sernik jest smaczny, mokry i ladnie pachnie ! :)  Składniki są na małą tortownicę, ja zrobiłam w średniej i wyszedł troszkę za niski, ale i tak nam się podoba i smakuje :)  Zapraszam na serniczek :-)    Składniki na spód: *150g ciastek digestive (Dorotka podaje ciastka w ciemnej czekoladzie, ja zrobiłam ze zwykłych) *50g roztopionego masła Ciastka rozdrobnić i wymieszać z roztopionym masłem. Tortownicę o średnicy 20 cm wyłożyc folią aluminiową, masę ciasteczkową wcisnąć na dno i schłodzić w lodówce przez około pół godziny. Składniki na masę serową: *500g sera twarogowego śmietankowego (ja dałam taki gotowy do wypieków) *1 łyżeczka ekstraktu z wanilii *80g cukru drobnego *2 jajka *1 łyżka pszennej mąki *60g orzechów pecan, posiekanych i podpieczonych - u mnie orzechy włoskie   Wszystkie składniki wymieszać. Na końcu dodać mąkę i posiekane,podpieczone orzechy. Masę wyłożyć na spód ciasteczkowy. Piec w temperaturze 160 stopni przez 45 minut. Składniki na butterscotch: *40g ciemnego brązowego cukru *40g masła *1 łyżka śmietany kremówki   Sos butterscotch zrobić roztapiając wszystkie składniki w garnuszku do gładkości (szybko gestnieje) i wyłożyć na upieczony sernik. Sernik najlepiej schłodzić w lodówce przez noc . Smacznego :) 