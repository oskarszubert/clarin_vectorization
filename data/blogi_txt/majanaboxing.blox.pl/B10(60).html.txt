Kolejne wspólne weekendowe pieczenie, którego nie mogłam przegapić! Gospodynią jest Anitka, która zaproponowała nam przepyszne bułeczki meksykańskie o fajnej nazwie Bolillos. Bułki to ulubiony rodzaj pieczywa moich chłopaków, więc wiedziałam, że jak upiekę rozejdą się w tempie ekspresowym. Tak też było! Bułeczki były pyszne, dziękuję Anitko za wyszukanie wspaniałego przepisu  :* Meksykańskie bułeczki dodaję także do akcji Ireny i Andrzeja Z widelcem przez kuchnie obu Ameryk.      Składniki: *100g maki pszennej białej chlebowej  *1 łyżeczka drożdży instant  *335g letniej wody  *1 łyżka miodu  Drożdże wsypać do mąki, dodać wodę i miód. Wszystko wymieszać i odstawić do wyrośnięcia.    Do gotowego zaczynu dodawać stopniowo:  *400g maki pszennej białej chlebowej  *1 1/2 łyżeczki soli  *1 łyżkę roztopionego tłuszczu - (przepis oryginalny wymienia smalec, Tatter użyła tłuszczu gęsiego, można również innego)    Wyrobić gładkie, lśniące ciasto, które łatwo odstaje od ścianek miski. Pozostawić ciasto do wyrośnięcia na minimum 1 godzinę. Następnie odgazować i podzielić na 10 -12 części. Uformować szybko kulki, ułożyć je złączeniami w górę i zostawić na 10 min. Teraz dopiero formować bułeczki - podłużne lub okrągłe. Pozostawić do wyrośnięcia na 45 minut. Wyrośnięte bułki naciąć wzdłuż. Piec w piecu rozgrzanym do temperatury 190ºC (z parą), przez około 30-35 minut. Smacznego :) 