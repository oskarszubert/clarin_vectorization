Nigdy jeszcze nie gospodarzyłam Weekendowej Piekarni, choć piekłam już wielokrotnie. Dziś po raz pierwszy jestem jej gospodynią i trochę się boję.. ;) Dość długo zastanawiałam się co by zaproponować. Z kilku pomysłów wybrałam nieskomplikowany przepis na pachnące, miękkie, delikatnie cytrynowe, drożdżowe bułeczki wg receptury znalezionej w Pracowni Wypieków Liski. W oryginale jest to przepis na wieniec cytrynowy z książki „Drożdżowe wypieki” Małgorzaty Zielińskiej – Mirabbelki. Mam nadzieję, że się Wam spodoba i upieczecie wraz ze mną te smaczne bułeczki. Pozdrawiam i życzę udanego pieczenia. Smacznego! Ciasto:*300 g mąki (Liska użyła 320g)*6 g drożdży świeżych (lub 1 łyżeczka drożdży instant)*100 ml mleka*60 g cukru*60 g rozpuszczonego i ostudzonego masła*2 jajka*skórka starta z 1 cytryny*3/4 łyżeczki soliDo posmarowania i posypania: 1 jajko, płatki migdałów (Liska część bułeczek posypała kruszonką orzechową)Mąkę przesiać, zrobić w niej wgłębienie. Wkruszyć drożdże i rozpuścić je w części mleka wymieszanego z 1 łyżeczką cukru. Pozostawic na 5 minut.Po wyrośnięciu zaczynu dodać resztę składników, mleko wlewać stopniowo. Wyrabiać ok. 10 min, aby uzyskać miękkie, elastyczne ciasto.Pozostawić do podwojenia objętości na 2-2,5 h.Wyrośnięte ciasto położyć na blacie, delikatnie nacisnąć, by odgazować i podzielić na 9 części. Z każdej uformować bułeczkę i ułożyć je obok siebie w wysmarowanej masłem blaszce o średnicy 20 cm.Przykryć folią spożywczą i odstawić do wyrastania (około 1,5 godziny).Bułeczki posmarować jajkiem wymieszanym z łyżeczką wody, posypać płatkami migdałów (można kruszonką) Piekarnik nagrzać do 200 st C (Liska piekła w 180 st.), wstawić wyrośnięte bułeczki i piec ok. 30 minut.Ostudzić na kuchennej kratce.Smacznego! 