Uwielbiam śledzie. W tym roku na święta przygotowałam śledzie z cebulką w oleju z dodatkiem ziół prowansalskich. Wszystkim bardzo smakowały, więc na Sylwestra będzie powtórka. Mój M już sieka cebulkę, choć sam śledzi nie jada, ale cebulę sieka lepiej ode mnie :). Przepis znalazłam na blogu Kuchnia szeroko otwarta. Składniki:*6 płatów śledziowych solonych*250 ml mleka 3,2%*250 ml wody *2 duże cebule*2 łyżki soku z cytryny*3 ziela angielskie*4 liście laurowe*szczypta cukru *szczypta soli*świeżo zmielony czarny pieprz*1/2 łyżki kompozycji suszonych ziół (dałam zioła prowansalskie) *220 ml oleju rzepakowego Wykonanie: Filety pokroić na ok. 3 cm kawałki. Wymoczyć przez ok. 3 godziny w mleku z wodą. Śledzie odcedzić, osuszyć i skropić sokiem z cytryny. Cebulę pokroić w drobną kostkę, sparzyć wrzątkiem i wystudzić. Do cebuli dodać sporą szczyptę soli i cukru.Do oleju dodać pieprz i roztarte w dłoniach zioła. W słoiku układać naprzemiennie śledzie i cebulkę, przekładając zielem i liściem laurowym. Każdą warstwę polać olejem. Słoik zakręcić i wstawić do lodówki na minimum 24 godziny, a najlepiej na 48 godzin.  Smacznego :) 