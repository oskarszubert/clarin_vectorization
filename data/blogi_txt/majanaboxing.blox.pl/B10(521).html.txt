Muffinki tak bardzo mnie urzekły u Atinki, że po prostu musiałam je zrobić! ;) Zapach cynamonu, gałki muszkatołowej, przyprawy piernikowej, suszonej żurawiny i cudownie pachnącej świętami pomarańczy to moje ulubione zapachy... to zapachy świąt. Mandarynki, pomarańcze kojarzą mi się ze świętami dzieciństwa... wspominam wtedy zapach świeżej choinki pomieszany z zapachem obranej i pokrojonej w cząsteczki pomarańczy. Za oknem śnieg i skrzypiący mróz ... a we mnie, jak teraz w oczkach mojego Synka - oczekiwanie Pierwszej Gwiazdki...Składniki:*250g mąki*2 i 1/2 łyżeczki proszku do pieczenia*1/2 łyżeczki sody*100g cukru*1 łyżeczka cynamonu*1/4 łyżeczki gałki muszkatołowej*2 klementynki/mandarynki - ja dałam 1 pomarańcza*około 125ml tłustego mleka*75ml oleju lub roztopionego masła*1 jajko*175g suszonej żurawiny*3 łyżki cukru trzcinowego jasnego (do posypania muffin), ja pominęłam.Wykonanie:Wymieszać w jednej misce suche składniki. Wyszorować klementynki/mandarynki/pomarańcza i zetrzeć z nich skórkę. Sok wycisnąć. Skórkę dodać do suchych składników. Do soku dolać mleko tak by razem było 200ml płynu. Następnie dodać do mokrych składników olej, jajko i lekko ubić do połączenia.Składniki mokre wlać do suchych i wymieszać krótko do połączenia składników. Dodać żurawinę i wymieszac. Formę do muffin wyłożyć papilotkami, nakładać do nich ciasto. Można posypać cukrem trzcinowym. Ja tego nie zrobiłam. Piec w temperaturze 200 stopni przez 20 minut.Smacznego. 