Kolejną moją propozycją sałatkową jest moja własna kompozycja zwana przeze mnie sałatką grecką. Czy nazwa jest słuszna tego nie wiem, ale niech tak już zostanie. :) Nie podaję dokładnej ilości składników,bo robię "na oko". Zdjęcie nie prezentuje się może najciekawiej,ale sałatki nie są zbyt fotogeniczne niestety ;) Składniki:*1 świeży ogórek*sałata lodowa bądź zwykła,ale lepsza będzie lodowa*1 duży pomidor *oliwki*pieczarki konserwowe lub świeże *ser feta *kilka kropli soku z cytryny*sól, pieprz do smaku*1 łyżka majonezu lub jogurtu naturalnego (można dać więcej). Ja zwykle używam majonezu "jogomajo".Wykonanie:Pokroić ogórka, pomidory w kostkę, porwać sałatę na małe kawałki. Oliwki, pieczarki, ser feta również  pokroić. Wszystko razem połączyć, pokropić sokiem z cytryny, posolić, popieprzyć do smaku. Dodać łyżeczkę majonezu i wymieszać wszystko. Smacznego :) 