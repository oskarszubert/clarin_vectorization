W owocowym sezonie nie robiłam jeszcze jogurtowego/maślankowego ciasta, zatem czas to nadrobić ;). Korzystam ze sprawdzonego już przepisu i piekę ciasto z różnymi owocami: truskawkami, rabarbarem, porzeczkami, jagodami, a tym razem z malinami i jabłkami. Jest bardzo pyszne, mięciutkie, delikatnie wilgotne. Najlepsze ze świeżymi sezonowymi owocami.   Składniki na ciasto: *1 szklanka maślanki lub jogurtu naturalnego*3 jajka*0,5 szklanki oleju*1 szklanka cukru pudru*2,5 szklanki mąki pszennej*3 łyżeczki proszku do pieczenia*1 cukier waniliowy*180 g malin *2 jabłka Składniki na kruszonkę: *185 g mąki pszennej*100 g cukru pudru*100 g masła*cukier waniliowy *cynamon do posypania wierzchu ciastaWykonanie:Jabłka umyć, obrać, wydrążyć i pokroić w kostkę lub plasterki.  W jednej misce wymieszać składniki mokre, w drugiej suche. Mokre składniki wlać do suchych i wymieszać łyżką. Ciasto wylać do natłuszczonej formy do pieczenia o wymiarach 21x25 cm, posypać malinami i jabłkami. Użyłam formy prostokątnej o wymiarach 35x25 cm. Przygotować kruszonkę:Masło roztopić i mocno ciepłe wlać do miseczki z mąką wymieszaną z cukrem pudrem i cukrem waniliowym. Dobrze wymieszać i zagnieść kruszonkę. Kruszonką posypać ciasto. Wierzch można posypać cynamonem. Formę z ciastem włożyć do piekarnika nagrzanego do 180 st.C i piec przez około 35 minut. Smacznego :) 