Zbierałam się do nich, ale nie mogę powiedzieć, że długo, bo od dnia, kiedy po raz drugi w życiu je jadłam.;) Całkiem niedawno, w zwykłym barze, w markecie, wieczorem, ach niezdrowo! Czasem można, zwłaszcza, że smakowały wspaniale. Postanowiłam, że kupię wszystkie składniki i też zrobię, a co :) Przepis na sajgonki znalazłam na blogu Kasza Prodżekt, a instrukcję zawijania o tutaj. I poszło :)  Przerażało mnie to smażenie w głębokim tłuszczu, ale raz nie zawsze;). Sajgonki wyszły bardzo smaczne :)  Przepis podaję za autorką, z moimi zmianami w nawiasach. Składniki (dla 3 osób): *20 dużych arkuszy papieru ryżowego*1 łyżeczka octu ryżowego nadzienie:*małe opakowanie makaronu sojowego (100 g), u mnie makaron chiński*5 grzybów mun*kostka marynowanego tofu (użyłam wędzonego)*pięć dużych liści kapusty pekińskiej*2 łyżki sosu sojowego*1 łyżeczka octu ryżowego*kilka kropli oleju z prażonego sezamu*1 łyżeczka startego imbiru*1 starty ząbek czosnku *olej do głębokiego smażenia*dodatkowo sos sojowy i sos słodko-kwaśny do podaniaWykonanie:Grzyby zalać wrzątkiem na 0,5-1 h. Wykroić ostrym nożykiem zgrubiałe pozostałości nóżek, a grzyby pokroić w cienkie paski.Makaron przygotować zgodnie z przepisem podanym na opakowaniu. Wystudzić i pokroić na mniejsze kawałki. Tofu pokroić w słupki, a kapustę pekińską w paski.W niedużej miseczce wymieszać sos sojowy, olej sezamowy, 1 łyżeczkę octu ryżowego, imbir i czosnek.Grzyby, makaron, tofu i kapustę wymieszać z sosem sojowym z przyprawami.Do dużego garnka (na tyle dużego, by swobodnie mieścił się w nim płat ciasta ryżowego) wlać gorącą wodę i dodać łyżeczkę octu ryżowego. Dodatek octu sprawia, że płaty ryżowe lepiej się sklejają.Przygotować ściereczkę kuchenną.Pojedyncze płaty papieru ryżowego zanurzać w wodzie na 2-3 sekundy, po czym wyjmować na ściereczkę.Gdy zrobią się elastyczne, u najbliższego brzegu każdego płatu nakładać po łyżce nadzienia i zawijać sajgonki (instrukcja, z której korzystałam). Zwijając, cały czas zwracać uwagę, by nadawać im ładny kształt - papier lekko naciągać i formować.Postąpić w ten sam sposób ze wszystkimi płatami papieru ryżowego. Surowe sajgonki układać na drewnianej deseczce.Rozgrzać dobrze olej w woku - gdy wokół włożonego drewnianego patyczka zaczną ukazywać się bąbelki, olej ma odpowiednią temperaturę do smażenia. Smażyć po 4 sztuki, aż się lekko przyrumienią. Odcedzać na papierowym ręczniku. Podawać z sosem sojowym.  Smacznego :) 