Po szaleństwach i słodkościach świątecznych zachciało mi się zrobić coś prostego, coś orzeźwiająco pachnącego, coś z owocami lata...tak tak, z owocami lata, które sobie zamroziłam i mogę teraz z radością wyciągnąć, odmrozić i coś pysznego z nimi zrobić. Przepis na to ciasto znalazłam u Dorotki i był to strzał w dziesiątkę! :) Bardzo posmakowało mojemu Ukochanemu. Pachnące, czerwone truskawki zanurzone w lekkim cieście sprawiły, że choć na chwilkę w środku zimy wróciło do domu lato...Składniki:*pół kostki masła (ok. 125g)*10 łyżek cukru*3 jajka*szczypta soli*10 łyżek mąki*1 i 1/2 łyżeczki proszku do pieczenia*ok. 40 dag dowolnych owocówDo posypania:*cukier biały lub brązowy - u mnie trzcinowy dry demeraraWykonanie:Wszystkie składniki dokładnie zmiksować. Przelać ciasto do formy (u mnie tortownica o śr. ok.23 cm) wyłożonej papierem do pieczenia, na wierzch wyłożyć owoce (owoce typu: nektarynki, śliwki - skórką do góry, rozcięciem do dołu). Posypać cukrem - wg uznania.Piec w temperaturze 180 stopni, 40 minut do tzw. "suchego patyczka". Smacznego :) 