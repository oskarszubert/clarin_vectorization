Długi weekend rozpoczęty! :) Czas na pierwszomajowy wypiek, którym są u mnie pięknie pachnące, bardzo sycące, pyszne muffinki kawowe wg przepisu Cudawianki. Muffinki mają w sobie coś z kawy, coś z cynamonu i małą czekoladową niespodziankę w środku :) Takie małe cudeńka można szybko przygotować i zabrać ze sobą na majówkę do lasu, nad morze, nad jezioro a potem zjeść ze smakiem rozkoszując się śpiewem ptaków, szumem drzew i promieniami wiosennego słońca lub kropelkami wiosennego deszczyku ;) Oczywiście życzę wszystkim dużo słoneczka, choć i deszczyk ma w sobie moc uroku!Składniki suche:*2 szklanki mąki*3/4 szklanki brązowego cukru*2 łyżki kawy rozpuszczalnej*1/4 łyżeczki cynamonu*2 i pół łyżeczki proszku do pieczenia*odrobina zapachu waniliowegoSkładniki mokre:*1 szklanka mleka*pół kostki masła rozpuszczonego*1 jajkoDodatkowo:*polewa czekoladowa*kawałki czekolady deserowejWykonanie:W osobnych miskach połączyć składniki suche i mokre. Następnie wymieszać je szybko. Włożyć ciasto do foremek muffinkowych, w połowie wkładając do środka po kawałku czekolady deserowej. Piec około 25-30 minut w temperaturze 180 stopni. Ozdobić polewą czekoladową. Ja obsypałam muffinki kolorową posypką, wiórkami czekoladowymi, a na wierzchu ułożyłam małe czekoladowe ziarenka kawy :) 