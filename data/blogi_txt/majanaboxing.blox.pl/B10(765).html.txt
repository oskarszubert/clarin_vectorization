Brownies...czekolada w iśćie czystej postaci. Czekolada w swej całej czekoladowej mocy. W swym smaku. W swej seksownej istocie, której nie można się oprzeć. Tak czekoladowego brownies jeszcze nie jadłam. Tak boskie, że patrząc na zdjęcia u Zemfiroczki nie mogłam się powstrzymać. To brownies to rozpusta dla duszy, oczu i ciała, czekoladowe, ciężkie, mocne, wilgotne... seksowne - zgadzam się z Twą trafną nazwą Oczko ! :)  Ciasto jest P R Z E P Y S Z N E !!! (choć zdjęcia takie sobie)  Składniki: *2 tabliczki deserowej lub gorzkiej czekolady  *100g masła *1 i 1/3 szklanki mąki *1/2 szklanki cukru *3 jaja *masło na polewę Wykonanie: Tabliczkę czekolady (100g) rozpuścić w kąpieli wodnej razem ze 100g masła. Wystudzić. W misce zmiksować  mąkę z cukrem i jajkami, potem dodać stopioną z czekoladę.  Przelać masę do formy wyłożonej folią aluminiową i piec w temperaturze 180 stopni przez 20-30 minut. Ciasto powinno być lekko wilgotne. Roztopić drugą tabliczkę czekolady z 50g masła, polać upieczone ciasto i wstawić do lodówki. Moje brownies wyszło takie bardziej zwarte, nie wiem Oczko czy nie dałam za dużo mąki? Może źle zrozumiałam przepis,ale nawet jeśli tak to nic, bo ciasto było pyszne! Smacznego :) 