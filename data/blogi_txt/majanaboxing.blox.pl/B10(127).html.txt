W #28 wydaniu Weekendowej Piekarni Gospodyni Tilianara z Kuchni Szczęścia wybrała dla nas dwa chlebki. Jednym z nich jest toskański chlebek bez soli. Ucieszyłam się, jak go ujrzałam, bo jestem zakochana w Italii, a chlebek bez soli bardzo mile wspominam. Choć gdy jadłam go pierwszy raz wydawał się dziwny to później bardzo mi smakował i co dzień jadłam go na śniadanie.  Z wielką chęcią odtworzyłam ten smak we własnej kuchni, sprawiając, że choć na chwilkę przenieśliśmy się do pięknej, słonecznej Italii. Tili, dziękuje za wspaniały pomysł ! :) Mi ten chlebek smakuje cudownie, kocham go! To zdecydowanie mój smak..., smak Italii. Robiłam 1 bochenek z połowy porcji podanej w przepisie. Trochę mało mi wyrósł.Kroiłam jeszcze ciepły, więc tak wyglądał po rozkrojeniu:Pasta mączna:*256 g mąki pszennej chlebowej*398 g wrzątkuPrzygotowanie pasty: W misce wymieszać wrzącą wodę z mąką. Wymieszać do uzyskania gładkiej, jednorodnej pasty. Ostudzić, zakryć folią i odstawić na 12 godzin w temperaturze pokojowej. Ciasto właściwe:*341 g mąki*114 g wody*8 g (2 i 1/2 łyżeczki) drożdży instant*28 g (2 łyżki) oliwy*cała mączna pasta Przygotowanie:W misce miksera połączyć wszystkie składniki ciasta. Ilość wody należy dostosować do konsystencji ciasta. Wyrabiać mikserem na średniej prędkości (można ręcznie). Powinno to zająć około 10 minut, przy wyrabianiu mikserem.Przełożyć ciasto do nasmarowanej oliwą miski i zostawić do wyrastania na 2 godziny, z jednym złożeniem po godzinie. Po tym czasie ciasto wyjąć na omączony blat i podzielić na pół. Uformować kule, starając się jak najmniej je odgazować. Zostawić przykryte ściereczką na 15 minut. Po tym czasie uformować owalne bochenki i odstawić do rośnięcia na około 1 godzinę. W tym czasie nagrzać piekarnik do 260 stopni C. Przygotować wodę w spryskiwaczu lub kostki lodu, by piec chleb z parą, we wstępnej fazie. Ja wstawiłam naczynie żaroodporne z wodą. Tuż przed pieczeniem oprószyć bochenki mąką, naciąć je równolegle, dwoma nacięciami. Od razu po włożeniu bochenków zmniejszyć temperaturę do 230 stopni C, piec 10 minut z parą, a kolejne 20-25 minut bez pary. Bochenki powinny być złotobrązowe. Wyłączyć piekarnik, zostawić chlebki na 5 minut w stygnącym, otwartym piekarniku, a następnie wyjąć i studzić na kratce.Smacznego :)Kromeczka: 