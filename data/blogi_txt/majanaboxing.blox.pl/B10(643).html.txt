Dziś kolejne wydanie brownies. Tym razem piernikowe, delikatnie pachnące przyprawami, ale jednocześnie nadal intensywnie czekoladowe. Przepis Marthy Stewart znalazłam u Dorotuś, która mnie zawsze kusi swoimi ciastami :). To smaczne, aromatyczne brownies dodaję do Festiwalu Pierniczków u Malty oraz do akcji Ireny i Andrzeja Z Widelcem przez kuchnie obu Ameryk. Składniki: *115 g masła *90 g gorzkiej czekolady *2/3 szklanki cukru *2/3 szklanki mąki pszennej *1/4 szklanki kakao  *2 duże jajka *1 łyżeczka startego obranego świeżego imbiru *1/2 łyżeczki ekstraktu z wanilii *1/2 łyżeczki gałki muszkatołowej *1/2 łyżeczki zmielonego imbiru *1/4 łyżeczki soli *1/8 łyżeczki zmielonych goździków Wykonanie: Masło i czekoladę roztopić w garnuszku, mieszając od czasu do czasu, do otrzymania gładkiej masy. Zdjąć z palnika, dodać pozostałe składniki i zmiksować. Masę wyłożyć (będzie gęsta) do kwadratowej foremki o boku 20 cm, wyłożonej papierem do pieczenia.  Piec w temperaturze 160ºC przez 30 - 35 minut. Wyjąć, ostudzić i pokroić na kwadraty. Smacznego :) 