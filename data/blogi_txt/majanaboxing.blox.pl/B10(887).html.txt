﻿﻿﻿﻿                             Uwielbiam sorbety owocowe, chyba każdy smak :). Wspaniale orzeźwiają w gorące, letnie dni. Postanowiłam zrobić taki sorbet sama. Jest to mój pierwszy taki wytwór, proszę zatem o wyrozumiałość ;). Przepis znalazłam pewnego pięknego dnia na blogu Doroty, a ponieważ akurat kupiłam ananasa, postanowiłam spróbować. Sorbet wyszedł smaczny, fajnie pasuje do niego dodatek bazylii. Troszkę nie odpowiadała mi jego konsystencja, muszę nad tym popracować ;).  Składniki: *świeży ananas *pół szkl wody *4 łyżki cukru *6-10 listków bazylii Wykonanie: Ananasa obrać i pokroić na mniejsze kawałki. W wodzie rozpuścić cukier. Wszystkie składniki zmiksować w blenderze. Przełożyć do pojemnika (najlepiej plastikowego) i wstawić na 3 godziny do zamrażarki. Kiedy sorbet zacznie zamarzać należy zmiksować go w blenderze i ponownie wstawić do zamrożenia. Postępować tak 2-3 razy, a potem pozostawić już do całkowitego zamrożenia. Na 10 minut przed podaniem sorbet wyjąć z zamrażalnika. Łyżką do lodów nakładać sorbet do pucharków. Udekorować listkami bazylii. Smacznego :) 