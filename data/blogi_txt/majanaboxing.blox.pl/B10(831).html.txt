Myślę, że sernik jest królem na świątecznym stole i to chyba nie tylko w moim domu ;) Czy to tradycyjny sernik czy na ciasteczkowym spodzie, według mnie każdy wybornie pasuje na świąteczny dzień. Jak wiecie robię serniki nie tylko od święta, bo my je kochamy po prostu :) Staram się robić wciąż jakiś inny, szukam przepisów, próbuję nowych smaków, nowych połączeń. Ten przepis znalazłam u Dorotki i od razu wiedziałam,że muszę go zrobić. Postanowiłam, że będzie u nas na Wielkanoc i to był bardzo dobry wybór. Sernik smakuje cudownie, alkohol czuć delikatnie, a czekolada wspaniale podkreśla smak ciasta. Polecam z całego serca!:)Składniki na spód:*190g ciastek digestive z czekoladą*60g masłaCiastka pokruszyć, zmiksować z masłem (masło można wcześniej roztopić). Powinny wyglądać jak mokry piasek. Tortownicę o średnicy 21-22 cm wyłożyć dokładnie papierem do pieczenia (sernik będzie dość płynny). Pokruszone ciastka wyłożyć na spód, lekko docisnąć.Składniki na masę serową:*750g serka śmietankowego na serniki lub twarogu półtłustego/tłustego zmielonego przynajmniej 3 krotnie. Ja dałam gotowy ser do wypieków. *3 jajka*3/4 szklanki drobnego cukru*1 szklanka (250ml) likieru jajecznego*3 łyżki mąki pszennej*150g chipsów czekoladowych (zastąpiłam posiekaną czekoladą mleczną)Wszystkie składniki (oprócz czekolady) zmiksować na gładką masę (jajka dodać bez oddzielania żółtek od białek). Na końcu dodać kawałki czekolady, wymieszać. Gotową masę wylać na spód ciasteczkowy.Sernik piec w temperaturze 170 stopni C przez około 60-70 minut, aż góra będzie ścięta i sztywna. Można przykryć od góry folią aluminiową, by pozostał jasny. Ja nie przykrywałam. Ostudzić i włożyć na 12 godzin do lodówki.Przed podaniem można udekorować wiórkami czekoladowymi.Smacznego :)Ten wpis bierze udział w Konkursie z Jajem! pod patronatem zPierwszegoTloczenia.pl 