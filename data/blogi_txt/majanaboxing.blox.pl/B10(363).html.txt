Kaszę gryczaną lubią u mnie wszyscy domownicy. Dziś zrobiłam ją z pieczarkami, tak jak marzyło mi się od jakiegoś czasu. Wyraźny smak kaszy, duszone na Smakowitej Pajdzie pieczarki z cebulą i czosnkiem, do tego trochę szczypiorku. Kilka prostych składników i wspaniały efekt. Dla mnie to wystarczający obiad, a Chłopakom podałam do kaszy mięsko. :)      Składniki:  *200 g kaszy gryczanej *500 g pieczarek *1 cebula *2 małe ząbki czosnku *3 łyżki smalczyku roślinnego Smakowita Pajda z jabłkiem i cebulką *szczypiorek *sól i pieprz   Wykonanie: Kaszę ugotować wg przepisu na opakowaniu. Na patelni rozgrzać smalczyk roślinny Smakowita z jabłkiem i cebulką. Czosnek i cebulę posiekać. Podsmażyć na patelni. Pieczarki umyć, usunąć nóżki. Kapelusze pokroić na cienkie plasterki. Podsmażyć na patelni aż puszczą sok i staną się miękkie. Kaszę odcedzić. Wsypać na patelnię do pieczarek, doprawić solą i pieprzem, dołożyć w razie potrzeby łyżkę Smakowitej Pajdy i wymieszać. Posypać posiekanym szczypiorkiem.  Smacznego :) 