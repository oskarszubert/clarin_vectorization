Zapytałam Ukochanego w sobotę na jakie ciasto miałby ochotę. Odpowiedział, że na kawowy sernik, więc wybrałam się na poszukiwanie odpowiedniego przepisu. Znalazłam kilka, ale wybrałam ten sernik wg przepisu Kuchareczki58. Troszkę pozmieniałam składniki spodu, bowiem nie miałam ciasteczek, ale przynajmniej dowiedzieliśmy się jak smakuje sernik na spodzie wafelkowym hi hi ;) Serniczek jest miękki, mokry, smaczny i cudownie kawowy. Składniki na spód:*1 i 3/4 szklanki zmielonych herbatników czekoladowych (mogą być digestive)*1/3 szklanki roztopionego masła U mnie wyszło śmiesznie,bo spód zrobiłam z wafelków czekoladowych "Prince Polo" i "Grześki", ale tak też się da! I sernik jest smaczny :)\ Składniki na masę serową:*60g półsłodkiej czekolady posiekanej drobno*2 łyżki wody*1 łyżka kawy rozpuszczalnej*2 łyżki likieru kawowego lub wody*680g serka śmietankowego (u mnie wiaderkowy-gotowy do wypieków)*1 szklanka cukru*2 łyżki mąki*1 łyżeczka ekstraktu waniliowego*3 jajkaWykonanie:Ciastka zmielić lub drobno pokruszyć, dodać stopione masło i wymieszać. Tortownicę wyłożyć papierem do pieczenia. Następnie masę ciasteczkową wyłożyć na dno tortownicy. Masę wyrównać i ugnieść. Schłodzić w lodówce.W garnuszku wymieszać czekoladę, 2 łyżki wody i kawę rozpuszczalną. Podgrzewać te składniki na małym ogniu do czasu aż czekolada zacznie się topić. Zdjąć z ognia, dodać likier kawowy lub 2 łyżki wody, wymieszać i pozostawić do ostygnięcia. Ser wymieszać z cukrem, mąką, ekstraktem waniliowym do uzyskania kremowej masy. Dodać jajka (wszystkie od razu), wymieszać do połączenia składników.       Z masy serowej odlać 2 szklanki i odstawić. Do pozostałej masy serowej dodać wystudzoną czekoladę i wymieszać. Ciemną masę serową wylać na przygotowany wcześniej spód ciasteczkowy i piec w temperaturze 180 stopni przez około 30 minut. Po tym czasie wyjąć i ostrożnie wlewać po kręgu pozostawioną uprzednio białą masę serową. Powinna rozprowadzić się sama, ostatecznie wyrównać delikatnie łopatką. Wstawić do piekarnika na następne 25-30 minut. Po tym czasie wyjąć sernik (ja sprawdzałam patyczkiem,czy jest upieczony) i ostudzić. Można polać polewą czekoladową. Sernik najlepiej schłodzić kilka godzin w lodówce, wtedy jest najlepszy :)Smacznego! :) 