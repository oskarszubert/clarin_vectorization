Migdałowa tarta truskawkowa jest propozycją Poleczki - właścicieli Weekendowej Cukierni do upieczenia w czerwcu. Upiekłam ją już na początku miesiąca, ale w związku z lekkim poślizgiem prezentuję dopiero dziś. Tarta wszystkim smakowała, pachniała truskawkowo i migdałowo. Nie ma przy niej dużo pracy, ale trochę czasu wymaga chłodzenie, upieczenie, potem znowu chłodzenie. Za radą Poleczki dodałam do truskawek trochę alkoholu, wybrałam do tego amaretto. Myślę, że świetnie się skomponowało ze smakiem owoców i migdałowego spodu. Dziękuję za czerwcowe pichcenie.:)   Składniki: (na formę o średnicy 26.5cm, ja użyłam o tortownicy o średnicy 26 cm) Spód tarty: *300g mąki pszennej*szczypta soli*50g drobnego cukru*100g mielonych migdałów*180g zimnego masła*2 jajka*4 krople esencji migdałowejMąkę przesiać z solą do miski.Dodać cukier i migdały, wymieszać i dodać zimne masło pokrojone na kawałki.Wetrzeć masło w mąkę, aż do powstania dużych okruchów.Jajka lekko ubić z esencją migdałową  i dodać do suchych składników.Szybko zagnieść ciasto, zlepić w kulę, owinąć folią spożywczą i schować do lodówki na minimum 40 minut. Po tym czasie ciasto cienko rozwałkować, wyłożyć nim formę do tarty i ponownie schować do lodówki na 40 minut. Piekarnik rozgrzać do temperatury 180C (termoobieg 160, gaz 4), wyłożoną ciastem formę przykryć kawałkiem papieru do pieczenia, obciążyć ceramicznymi groszkami i piec przez 15 minut. Zdjąć groszki, papier i dopiekać kolejne 5 minut, aż ciasto będzie złoto-brązowe. Wystudzić.Nadzienie tarty:*350g niesolonego masła*350g cukru (dałam 250g)*350g mielonych migdałów*4 duże jajkaMasło ubić z cukrem na puszystą masę (tak jak na masę do tortów). Dodać mielone migdały i zmiksować.Dodawać po jednym jajku i miksować na gładką masę. Masę przełożyć do upieczonego spodu i piec przez 35 minut w piekarniku nagrzanym do 160C (termoobieg 140, gaz 3).Wystudzić. Wierzch tarty:*1kg dojrzałych truskawek*cukier puder*opcjonalnie kilka kropli ulubionego alkoholu (dałam amaretto)Truskawki pokroić wzdłuż na ćwiartki (jeśli używamy alkoholu to przekładamy je do miski i delikatnie mieszamy z alkoholem).Ułożyć je na wierzchu wystudzonej tarty i posypać cukrem pudrem. Smacznego :) 