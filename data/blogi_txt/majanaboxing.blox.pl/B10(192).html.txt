Smaczne, delikatne ciasto na jogurcie. Upiekłam wczoraj, a dziś juz prawie nie ma. Znaczy się Ukochanemu smakuje :) Fakt, że wyszło z zakalcem, ale co tam .. to moje pierwsze tego typu ciasto. Jest smaczne, więc je pokazuję ;) Za przepis dziękuję moim pieczeniowym guru: Nougatine i  Dorotus :)     Składniki na ciasto: *340g mąki *2 łyżeczki proszku do pieczenia *2 duże jajka *80g cukru *pół szklanki oleju *300g jogurtu lub maślanki (ja dałam naturalny) *owoce - dałam wiśnie z kompotu   Składniki na kruszonkę: *50g masła, roztopionego *10 łyżek mąki pszennej *4 łyżki cukru *8 g cukru waniliowego   Wykonanie: Mąkę przesiać z proszkiem do pieczenia, dodać resztę składników i mieszać do połączenia. Przełożyć ciasto do formy (może być tortownica). Na wierzch układamy dowolne owoce (ja dałam wiśnie z kompotu,ale mogą być mrożone lub świeże), posypać kruszonką. Aby zrobić kruszonkę najpierw topimy masło. Do ciepłego masła dodajemy mąkę, cukry, rozcieramy w rękach, tworząc kruszonkę. Ciasto pieczemy w temperaturze 170-180 stopni. W czasie pieczenia można przykryć górę folią aluminiową.  Po upieczeniu posypujemy cukrem pudrem. Smacznego :) 