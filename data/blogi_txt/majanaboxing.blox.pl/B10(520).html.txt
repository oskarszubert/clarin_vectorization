Marmurkowe muffinki to nic innego jak popularna zebra w postaci muffin :) Synuś stwierdził, że są podobne do prawdziwej zebry. Przepyszne, miękkie, mokre. Smakują mojemu Ukochanemu i smakują Synkowi, który bardzo chętnie pomagał mi je przygotować. Mieszał składniki i nakładał do foremek. To naprawdę świetna praca i zabawa dla dzieciaków. ;) Przepis pochodzi od Dorotki. Składniki na 12 muffin: *280g mąki *1 płaska łyżka proszku do pieczenia (15g) *szczypta soli *115g cukru *2 średnie jajka *250 ml mleka *6 łyżek oleju lub 85g masła (roztopionego i ostudzonego) *1 łyżeczka aromatu waniliowego *2 łyżki kakao Wykonanie: W jednym naczyniu Synek mieszał : mąkę, proszek do pieczenia, sól i cukier. W drugim: jajka, mleko, olej i ekstrakt z wanilii.  Zawartość obu naczyń połączyć i wymieszać tylko do połączenia składników. Ciasto podzielić na 2 części, do jednej dodać kakao i wymmieszać.  Do foremek muffinkowych nakładać na zmianę - po łyżeczce ciemnego i jasnego ciasta. Przy tym była najlepsza zabawa :) Jak zawsze ! Piec około 20 minut w temperaturze 200 stopni C. Wystudzić.  Smacznego :)  A oto końcówka synusiowej muffinki - zeberki :) 