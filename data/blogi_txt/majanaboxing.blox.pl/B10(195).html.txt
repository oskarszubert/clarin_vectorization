Po wszystkich pierniczkowych wypiekach czas na troszkę inne ciasto, choć smakowo i zapachowo w klimacie świątecznym. Połączenie pomarańczy i kakao, na wierzchu czapeczka z lukru z pomarańczą oraz czekoladą. Brzmi pysznie prawda? Ciasto pięknie pachnie i choć było dla nas lekko za suche, to smakowało nam bardzo.  Przepis pochodzi z książki "Czekolada. Łatwe i pyszne przepisy krok po kroku" wyd. Parragon Books.    Składniki: *175g cukru pudru *175g masła albo twardej margaryny *3 rozkłócone jajka *175g przesianej mąki pszennej *1 łyżeczka proszku do pieczenia *2 łyżki stołowe przesianego kakao w proszku *2 łyżki stołowe mleka *3 łyżki stołowe soku pomarańczowego (dałam sok wyciśnięty z pomarańczy) *skórka starta z 1/2 pomarańczy Lukier: *175g cukru pudru *2 łyżki stołowe soku pomarańczowego (dałam sok wyciśnięty z pomarańczy) *trochę stopionej czekolady do dekoracji   Wykonanie: Wysmarować cienko tłuszczem głęboką, okrągłą formę o średnicy 20cm.  Utrzeć na pulchną masę cukier z masłem lub margaryną. Stopniowo dodawać jajka i dokładnie ucierać. Ostrożnie połączyć z mąką.  Masę podzielić na pół. Do jednej połowy dodać kakao i mleko. Dokładnie wymieszać, aż składniki całkowicie się połączą. Do drugiej połowy dodać sok pomarańczowy i skórkę.  Nakładać łyżką na przemian obie masy i zamieszać szpikulcem, aby powstał efekt marmuru.  Piec w piekarniku nagrzanym do temperatury 190 stopni C przez 25 minut albo do chwili, gdy ciasto będzie się uginać przy dotknięciu. Zostawić w formie na kilka minut do ostygnięcia, potem przełożyć na metalową kratkę.  Przygotować lukier: przesiać do miseczki cukier puder, wlać tyle soku pomarańczowego, aby powstała gładka masa. Wysmarować lukrem wierzch ciasta i zostawić do ostygnięcia. Ze stopionej czekolady zrobić na wierzchu ozdobny wzorek. Smacznego :) 