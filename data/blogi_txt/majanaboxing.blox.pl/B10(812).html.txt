Uwielbiamy serniki i zawsze z wielką chęcią i entuzjazmem biorę się za pieczenie kolejnego, nowego, innego niż wszystkie. Sernik orzechowy z przepisu Dorotki taki właśnie jest - niesamowicie orzechowy w smaku, zapachu i wyglądzie... Takiego serniczka jeszcze nie jedliśmy, jest przepyszny! Polecam wszystkim wielbicielom serników i orzechów :)Składniki na spód:*1 3/4 szklanki pokruszonych ciastek digestive*1/3 szklanki rozpuszczonego masłaSkładniki na spód wymieszać, wcisnąć w dno formy (tortownica o średnicy 23 cm) i podpiec w temperaturze 175 stopni przez 6 minut.Składniki na masę orzechową:*2/3 szklanki golden syrupu - zastąpiłam płynnym miodem*1/3 szklanki roztopionego masła*1 łyżka ciemnego brązowego cukru*2 jaja*1,5 szklanki posiekanych orzechów włoskich (lub innych)*1 łyżeczka ekstraktu z wanilii (dałam aromat)Wszystkie składniki wymieszać, podgrzać i gotować przez 8-10 minut do zgęstnienia, ciągle mieszając. Wylać masę na podpieczony spód i odstawić.Składniki na masę serową:*750g sera śmietankowego (dałam gotowy do wypieków)*1 szklanka brązowego cukru*2 łyżki mąki*4 jajka*2/3 szklanki kremówki*1 łyżeczka ekstraktu z waniliiTwaróg ubić, dodawać stopniowo cukier, mąkę oraz wbijać po jednym jajku i miksować. Na końcu dodać kremówkę oraz ekstrakt z wanilii, zmiksować. Piec 1 godzinę w temperaturze 175 stopni. Wystudzić i włożyć do lodówki na około 4 godziny.Smacznego :) 