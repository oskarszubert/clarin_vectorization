Domowy ekstrakt pomarańczowy lub cytrynowy to rzecz bardzo przydatna, warto zrobić, by w świąteczny czas nasze wypieki cudownie pachniały. Przepis na ekstrakt ujrzałam u Dorotuś i oczywiście natychmiast zapisałam i zrobiłam. Mój ekstrakt ma już jakieś 2 tygodnie i pięknie pachnie. Bardzo polecam! :)Przypominam, że jutro zaczynamy 6 Festiwal Pierniczków ! :) Składniki na 1 ekstrakt (250 ml): *skórka z dużego owocu pomarańczy (lub cytryny, limonki)*125 ml wódki*125 ml wodyWykonanie: Pomarańczę wyszorować i wyparzyć. Obrać z niej skórkę, usuwając dokładnie całą białą podskórkę (albedo) - jest gorzkie. Drobniutko pokroić. Wrzucić do słoiczka. Zalać wodą wymieszaną z wódką. Wstrząsnąć, odłożyć w ciemne, suche miejsce (nie do lodówki). Ekstrakt jest gotowy do użycia po 7 dniach, ale po 2 miesiącach uzyskuje pełny aromat. Warto wstrząsnąć go od czasu do czasu. Termin ważności: 1 rok. 