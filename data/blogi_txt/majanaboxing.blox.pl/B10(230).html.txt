Bardzo lubimy wilgotne, miękkie i aromatyczne ciasta. To cytrynowe właśnie takie jest. W oryginale jest to ciasto z użyciem maślanki, ale ja dodałam kefir. Dokonałam jeszcze jednej zmiany, zamiast rumu i aromatu cytrynowego wykorzystałam domowej roboty likier crema al limone. Bardzo polecam! Przepis znalazłam u Agnieszki z Kuchni nad Atlantykiem.   Składniki (forma keksowa 24x11 cm): *225 g mąki*1 łyżeczka proszku do pieczenia*1/2 łyżeczki soli*skórka starta z 1 cytryny *125 g miękkiego masła*200 g cukru *1/2 łyżeczki aromatu cytrynowego (u mnie crema al limone)*3 jajka*125 ml maślankiSyrop do nasączenia:*sok z 1 cytryny*3 łyżki cukru pudru*2 łyżki rumu (dałam crema al limone)*2 łyżki wody Wykonanie:Piekarnik nagrzać do 170 stopni C. Keksówkę wysmarować masłem i wysypać bułką tartą.Mąkę wymieszać trzepaczką do piany z proszkiem, solą i skórką z cytryny.Masło uctrzeć z cukrem do białości, dolać aromat cytrynowy. Jajka dodawać pojedynczo, po każdym dodaniu dobrze miksując, żeby połączyły się z masą. Porcjami dosypywać na zmianę mąkę i wlewać maślankę/kefir. Ciasto wyłożyć do keksówki i piec aż wbity w środek ciasta patyczek będzie suchy po wyjęciu, przez ok. 60-70 min. Zostawić ciasto do przestygnięcia w blaszce na 10 min. W tym czasie wymieszać ze sobą składniki syropu. Na powierzchni ciasta zrobić sporo dziurek wykałaczką i jeszcze ciepłe posmarować syropem  za pomocą pędzla. Zostawić do całkowitego wystygnięcia. Smacznego:) 