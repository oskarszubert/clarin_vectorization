Drożdżówki z nutellą pierwszy raz ujrzałam na blogu Iwonki, która przepis na ciasto znalazła u Dorotuś. Drożdżówki w wielu wersjach pojawiały się na kilku blogach, a ja  oczywiście myślałam o nich niemal codziennie. Na temat tych pysznych drożdżówek nie trzeba wiele pisać. Są obłędnie pyszne! Słodkie, pachnące, z cudownie ponętnym środkiem... Polecam wszystkim bardzo! :)Składniki na ok. 9-10 drożdżówek:*75g margaryny lub masła*250 ml mleka*25g świeżych drożdży *szczypta soli*70g cukru*500g mąkiPonadto:*nutella*jajko do posmarowania drożdżówekWykonanie:Tłuszcz roztopić, dodać mleko, podgrzać do letniej temperatury. Nie może być gorące. Dodać drożdże i rozpuścić. Następnie dodać pozostałe składniki i wyrobić gładkie ciasto. Odłożyć przykryte ściereczką w ciepłe miejsce do podwojenia objętości (około 1 i pół godziny).Po wyrośnięciu ciasto dokładnie wyrobić, pozbyć się pęcherzyków powietrza. Ciasto powinno być w przekroju gładkie. Następnie rozwałkować, pokroić w prostokąty o wymiarach około 10x15 cm. Na każdy prostokąt nakładać około 1 łyżkę nutelli i zawijać w sposób przedstawiony u Iwonki klik. Przygotowane drożdżówki odstawić do wyrośnięcia na około 10-15 minut. Posmarować roztrzepanym jajkiem i piec w temperaturze 220 stopni przez 10 minut. Ostudzić i polukrować. Smacznego :) 