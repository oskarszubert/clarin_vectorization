Wczoraj rozpoczął się Cytrusowy Tydzień u Tatter. Bardzo lubię tę akcję, to jedna z tych, na które czekam:) Nie przygotowałam sobie nic za wczasu, ale pewna kochana przyjaciółka:* podesłała mi kilka przepisów, więc coś z nich wybrałam i upiekę. Dziś zapraszam na kandyzowane plasterki pomarańczy, które mogą przydać się do świątecznych wypieków. Pięknie pachną i również świetnie smakują nawet same, bez ciasta;) Przepis na nie znalazłam u Dorotki. Przydadzą mi się te pachnące plasterki do pewnego wypieku, ale o nim jeszcze nie dziś ;)    Składniki: *2 pomarańcze *1,5 szklanki wody *1 szklanka cukru   Wykonanie: Pomarańcze pokroić na 5 mm plasterki. Do szerokiego garnka wsypać cukier, wlać wodę. Zagotować, mieszając, do rozpuszczenia się cukru. Wrzucić plasterki pomarańczy i gotować na średnim ogniu. Podczas gotowania odwracać plasterki. Gotować przez 1 godzinę - lub nawet trochę dłużej - pomarańcze powinny zrobić się szkliste, a z wody i cukru powinien powstać gęsty, kleisty syrop o cudownym pomarańczowym smaku.  Gotowe plasterki wyjąć na papier do pieczenia. Można je zrobić kilka dni wcześniej i trzymać w zamkniętym słoiczku, w lodówce.  Smacznego:) 