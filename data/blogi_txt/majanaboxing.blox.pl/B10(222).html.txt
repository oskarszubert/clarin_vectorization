Uwielbiam rabarbar, jego kwaskowaty smak. Mogę go zjadać prosto po zerwaniu, taki właśnie kwaśny, taki smaczny. Mogę zjadać jak kiedyś jadłam będąc dzieckiem - maczając najpierw w cukrze. Uwielbiam ciasta drożdżowe z rabarbarem a także soki...mmm...mniam... Jak zobaczyłam deser z rabarbarem, który zaserwowała Bea nie mogłam go nie zrobić. Pierwszy raz w życiu robiłam i jadłam crumble. Bardzo, bardzo serdecznie polecam jako deser wiosenny. Dodatkiem do crumble mogą być lody :)Składniki:*150g zimnego masła*100g płatków owsianych*100g mąki*100g cukru (dałam trzcinowy)*1 łyżeczka proszku do pieczenia*rabarbar*3-4 łyżki cukru (dałam trzcinowy)*około 1/2 łyżki mąki ziemniaczanej*można dać cynamon, imbir lub cukier waniliowyWykonanie:Z mąki, masła, płatków owsianych i cukru zrobić kruszonkę, najlepiej siekając składniki. Pod koniec siekania można dać proszek do pieczenia. Rabarbar pokroić na małe kawałki i wymieszać go z cukrem i mąką ziemniaczaną , dodać odrobinę cynamonu lub imbiru czy też cukru waniliowego. Spód formy lub naczynie do zapiekania wysmarować masłem i ułożyć rabarbar. Następnie posypać kruszonką. Wstawić do piekarnika nagrzanego do 180 stopni i piec 20-30 minut. Smacznego :)Nie mogłam zdecydować się, które zdjęcia pokazać. Crumble nie jest zbyt fotogeniczne niestety ;)W smaku za to boskie! :) 