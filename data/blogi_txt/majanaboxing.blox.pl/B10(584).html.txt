Zapowiadałam, że jeszcze będzie malinowo. Zatem jest :). Dawno już nie robiłam muffin, ostatnio w lutym. Agatka zachwyciła mnie swoimi ślicznymi orkiszowymi muffinkami, musiałam więc je upiec. Te pyszne babeczki są wilgotne i pachnące. Zawierają maliny, i białą czekoladę, dodałam także kokos, który uwielbiam. Mmm, pycha, polecam!                       Składniki (z podanego przepisu wychodzi 15 dużych muffin): *100g mąki pszennej  *150g mąki orkiszowej typ 700 (u mnie: 1100) *80g wiórków kokosowych *120g cukru trzcinowego *1 duże jajko *220 ml mleka *60ml oleju *2,5 łyżeczki proszku do pieczenia *koszyczek malin (ok. 250 g) *80g posiekanej, białej czekolady   Wykonanie:  W jednym naczyniu połączyć suche składniki, a w drugim mokre. Zawartość obu naczyń wymieszać do połączenia się składników, a następnie dodać białą czekoladę. Wrzucić maliny i delikatnie wymieszać. Formę do muffinek wyłożyć papilotkami i napełniać ciastem- do ok. 80% wysokości foremek- muffinki wyrosną. Piec w temperaturze 190 stopni C przez około 30 minut. Smacznego:) 