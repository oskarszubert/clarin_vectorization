Wczoraj zaprosiłam Was do wspólnego pieczenia ze mną w ramach Weekendowej Piekarni proponując pyszne drożdżowe, delikatnie cytrynowe bułeczki wg przepisu Liski. Upiekłam te bułeczki i powiem Wam, że są fantastyczne! Mięciutkie, delikatne jak puch. Smakują wspaniale z masełkiem i konfiturką. Można je także odrywać od całości i zjadać ot tak, po prostu, po kawałeczku. To takie pyszne, pachnące ciepłem, delikatnie cytrynowe bułeczkowe obłoczki :) Jedne z najlepszych bułeczek jakie jedliśmy. Zachęcam z całego serca! Pozdrawiam serdecznie :)   Ciasto:*300 g mąki (użyłam ok. 320g)*6 g drożdży świeżych (lub 1 łyżeczka drożdży instant, użyłam świeżych drożdży, ciut więcej około 10g)*100 ml mleka*60 g cukru*60 g rozpuszczonego i ostudzonego masła*2 jajka*skórka starta z 1 cytryny*3/4 łyżeczki soliDo posmarowania i posypania: 1 jajko, płatki migdałów (ja użyłam rozpuszczonego masła oraz maku)   Wykonanie:Mąkę przesiać, zrobić w niej wgłębienie. Wkruszyć drożdże i rozpuścić je w części mleka wymieszanego z 1 łyżeczką cukru. Pozostawic na 5 minut.Po wyrośnięciu zaczynu dodać resztę składników, mleko wlewać stopniowo. Wyrabiać ok. 10 min, aby uzyskać miękkie, elastyczne ciasto.Pozostawić do podwojenia objętości na 2-2,5 h.Wyrośnięte ciasto położyć na blacie, delikatnie nacisnąć, by odgazować i podzielić na 9 części. Z każdej uformować bułeczkę i ułożyć je obok siebie w wysmarowanej masłem blaszce o średnicy 20 cm (użyłam tortownicy o średnicy 23 cm)Przykryć folią spożywczą i odstawić do wyrastania (około 1,5 godziny).Bułeczki posmarować jajkiem wymieszanym z łyżeczką wody, posypać płatkami migdałów (można kruszonką). Ja smarowałam rozpuszczonym masłem, a bułeczki posypałam makiem. Piekarnik nagrzać do 200 st C (piekłam w 180 st. C), wstawić wyrośnięte bułeczki i piec ok. 30 minut.Ostudzić na kuchennej kratce.Smacznego! 