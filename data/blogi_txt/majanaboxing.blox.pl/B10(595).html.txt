Piątkowy obiadek to u mnie najczęściej naleśniki lub pancakesy. Ostatnio jadłam wspólny obiadek z Atinką ;) Jak to zrobiłyśmy skoro dzieli nas tyle kilometrów? To proste :) Umówiłyśmy się na zrobienie tego dnia bananowych i kokosowo-bananowych pancakesów i jadłyśmy je razem :) Bardzo podoba mi się połączenie kokosu z bananem, bo jest takie słodkie i pachnące. Pancakesy wychodzą dość grube i puszyste, można się nimi naprawdę nasycić :) Mnie i mojemu Ukochanemu baaardzo smakowały!  Dziś prezentuję wersję kokosowo - bananową z przepisu CudaWianki. Pyszności :) Składniki na około 14 sztuk:*1 szklanka mąki*1/2 łyżeczki sody oczyszczonej*1/2 łyżeczki proszku do pieczenia*2 łyżeczki cukru*1 jajko*1 + 1/4 szklanki maślanki lub kefiru*2 łyżeczki miodu płynnego*20g masła*2 większe banany*3/4 szklanki wiórków kokosowychWykonanie:Stopić masło i ostudzić. Mąkę wymieszać z proszkiem, sodą i cukrem. W drugiej misce wymieszać roztrzepane jajko, maślankę, miód i ostudzone masło. Dodać pokrojone w cieniutkie plasterki banany i kokos. Następnie połączyć zawartość obu misek i wymieszać. Ciasto będzie gęste. Smażyć na patelni teflonowej bez tłuszczu na kolor złoto brązowy z obu stron. Podawać polane miodem lub konfiturką. Smacznego :) 