Przepis pochodzi ze stronki Moje Wypieki (dziękuję za inspirację), troszke go zmieniłam dla własnych potrzeb. Wyszło przepysznie :)          Składniki na spód: * około 190g ciastek Digestive w czekoladzie (ja dałam bez czekolady , bo akurat tych w czekoladzie nie bylo ;) ale lepsze pewnie będą te w czekoladzie, ciasto będzie bardziej mokre). * 60g masła Tortownicę o średnicy 22-23 cm wyłożyć folią aluminiową. Pokruszyć ciastka i wymieszać z rozpuszczonym masłem. Tak przygotowaną masę wyłożyć na tortownicę. Włożyć ją do lodówki na czas przygotowania masy twarogowej.   Składniki na masę serową: * 80 dag sera twarogowego (ja dałam taki gotowy specjalny do pieczenia serników) * 4 jaja * 1 łyżka budyniu waniliowego * 150g cukru * 2/3 łyżki kaszy manny * 75 g miękkiego masła * 1 cukier waniliowy * około 200-250 g pierniczków (mogą być z nadzieniem, ja dałam bez nadzienia) *aromat rumowy   Dodatkowo do posypania - kilka kostek czekolady   Wykonanie:  Białka oddzielić od żółtek. Żółtka ubić z cukrem i cukrem waniliowym. Następnie dodawać ser twarogowy, dalej miksując. Dodać masło, budyń w proszku, kaszę manną i aromat. Zmiksować składniki dokładnie.   Białka ubić na sztywną pianę (można dodac troszke soli, wtedy lepiej sie ubiją). Po ubiciu dodać do masy serowej delikatnie mieszając. Wyjąć z lodówki tortownicę. Na spód wyłożyć połowę masy serowej, następnie wartstwę pierniczków i resztę masy.  Pieczemy około 60 minut w temperaturze 180 stopni C. Studzimy w wyłączonym piekarniku aby sernik nie opadł. Po wystudzeniu wkładamy na kilka godzin do lodówki. Przed podaniem posypujemy startą czekoladą.   Smacznego. :) 