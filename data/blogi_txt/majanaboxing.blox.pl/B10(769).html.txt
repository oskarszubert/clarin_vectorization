... Bananowy jest...;) po prostu... smaczny sernik z nutą bananową wykonany wg przepisu Dorotki. Jest na pewno inny, ale sernikowy, mokry, aromatyczny i mocno bananowy... :) Ukochanemu smakuje.  Po ciężkim wysiłku na siłowni na pewno nadaje się dla mężczyzny na uzupełnienie kalorii hi hi ;)  Składniki na spód: *110 g mąki *2 łyżki cukru pudru *45 g masła *1 żółtko *1 łyżka zimnej wody   Wszystkie składniki zagnieść i schłodzić przez 30 minut.  Po tym czasie dno tortownicy o średnicy 21 cm wyłożyć papierem do pieczenia,a ciasto wgnieść w spód. Ponakłuwać je widelcem i piec około 15 minut w temperaturze 190 stopni. Składniki na masę serową: *500g serka twarogowego śmietankowego (dałam gotowy do wypieków) *80g drobnego cukru *2 łyżeczki ekstraktu z wanilii *3 jajka roztrzepane *1 łyżka soku z cytryny *3 duże dojrzałe banany (musi wyjść 1,5 szklanki rozgniecionych bananów)   Banany rozgnieść i dodać do reszty składników. Wszystko razem zmiksować, a następnie wlać na podpieczony spód. Pieczemy około 1 godziny w temperaturze 180 stopni. Sernik jest gotowy gdy jest ścięty od góry, a po środku sprężysty.  Po wystudzeniu chłodzimy w lodówce przez conajmniej 3 godziny. Smacznego :) 