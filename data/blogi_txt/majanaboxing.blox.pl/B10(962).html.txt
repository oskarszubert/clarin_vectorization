Pierwszy tort jaki zrobiłam :) Przepis wzięłam od Evenki,za który dziekuje ślicznie. Tort jest słodki,ale dodatek kwaśnego dżemu sprawia, że można zjeść dokładkę ;)  Składniki na 1 biszkopt (będą potrzebne dwa biszkopty): *4 jajka *3/4 szklanki cukru *1 szklanka mąki *szczypta soli   Składniki na krem: *1 jajko *3/4 szklanki cukru *cukier waniliowy *1/3 szklanki mleka *1 i 1/2 kostki masła (można zastąpić margaryną) *kakao do koloru (ok. 1 łyżka)   Poncz: *ok 3/4 l. pzegotowanej wody *ok 1/4 łyżeczki kwasku cytrynowego lub sok z cytryny *aromat rumowy Wszystko razem wymieszać.   Dodatkowo: *kwaśny dżem (najlepiej z czerwonej porzeczki)   Wykonanie: Jaja na biszkopt ubić z cukrem i solą na puszystą masę. Dodać przesianą mąkę i delikatnie wymieszać łyżką. Wyłożyć do tortownicy (wyłożonej papierem do pieczenia) i piec około 35 minut w temperaturze 180 stopni. W międzyczasie przygotować masę na drugi biszkopt. Nie dodawać mąki od razu, dopiero kiedy zwolni się tortownica po upieczeniu i ostudzeniu pierwszego biszkoptu. Krem: jajko ucieramy z cukrem i cukrem waniliowym, mleko gotujemy. Masę jajeczną dodajemy do mleka i ciągle mieszając czekamy do momentu zagotowania. Trzeba uważać, bo łatwo się przypala.Zdejmujemy z ognia i studzimy. Masło ucieramy dodając stopniowo masę jajeczno-mleczną. Gotowy krem należy podzielić na dwie części, do jednej dodać kakao. Biszkopty przecinamy na połowy. Pierwszy placek nasączamy ponczem i smarujemy niezbyt grubą warstwą jasnego kremu. Drugi placek smarujemy dżemem i kładziemy na placku z jasnym kremem, odwracając dżemem do kremu. Następnie górę nasączamy ponczem i smarujemy kremem ciemnym. Na to kładziemy trzeci placek i ponownie nasączamy. Smarujemy jasnym kremem (część można pozostawić do dekoracji), przykrywamy ostatnim plackiem, pomarowanym od dołu dżemem, nasączamy. Całość (łącznie z bokami) smarujemy pozostałym kremem ciemnym. Dekorujemy wg własnego uznania.  Smacznego :) 