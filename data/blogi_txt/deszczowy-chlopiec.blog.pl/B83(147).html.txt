No właśnie, jak w tytule. Człowiek to istota, która zawsze chce więcej. Jakiś czas temu Jędrek budził się regularnie w granicach 5 rano. Do 5 spał idealnie. A ja zaczęłam marudzić, wydziwiać, że mógłby pospać chociaż do 6. Bardzo nie lubię rano wstawać. No to, żebym zrozumiała, jak mi dobrze było, Jędrkowi się przestawiło i od jakiegoś czasu wstaje między 2 a 4. A ja nauczyłam się już, że w tym czasie muszę poświęcać mu jakąś uwagę tzn. baczyć by nic mu się nie stało, włączać bajki, chodzić z nim do kuchni, bujać w worku-hamaku itd. No chyba, że jestem gotowa na awanturę z jego strony (ale nie jestem, nigdy nie jestem na to gotowa, a już zwłaszcza o tej porze), No więc budzę się wraz z Jędrkiem o tych bandyckich porach. A że mam ostatnio problemy z zasypianiem (no filharmonia bardzo mi się okazała pomocna na tą moją bolączkę w ostatni piątek;), to nic dodać, nic ująć. Mój mąż jest zły, gdy jest głodny. Ja, gdy jestem niewyspana. Rodzina Adamsów. Ale ale… jak to w żydowskim dowcipie z kozą w roli głównej (kto nie zna, niech żałuje) - dziś Jędrek wstał o 4:30. Prawie święto w domu;) 