Rano Jędruś:             dał mi się wyspać do coś ok.6.30:) był w filharmonii z przedszkolem i wszystko było ok. Był grzeczny. I na pewno mu się podobało, bo gdy z nim rozmawiałam, że filharmonia jest fajna i też bym chciała, to się uśmiechał i mówił: Taa. Ja oczywiście sobie trochę żartuje z tym jego Taa, tzn. zdaję sobie sprawę z tego, że ono niekoniecznie jest potwierdzeniem moich słów.             Po przedszkolu: pojechaliśmy na basen, chłopaki się pluskali a ja filmowałam. Na pewno wkrótce na blogu pojawi się jakiś mały filmik z basenu. Poza tym okazało się po raz kolejny, że moja mama, która mi zawsze mówiła: NIE MARTW SIĘ NA ZAPAS, miała rację. Nie będzie przerwy w basenach, od stycznia do końca czerwca dalej chłopaki będą mogli sobie pływać.                     byliśmy na za zajęciach u pani logopedy i było dobrze. Nie         widziałam, ale słyszałam i miałam później relację od pani         Beaty. Jędruś fajnie nawiązuje z nią kontakt wzrokowy. Powtarza, bawią się. Pani Beata usiłuje wydobyć z  niego dźwięki, sylaby, słowa na zasadzie wejścia w pewną interakcję, komunikację. Jędrkowi się podoba  na zajęciach u pani Beaty. Aczkolwiek dziś w środku zajęć zrobił „dyrgi”, wstał i sobie potupał. Powód był oczywisty – chciał wymusić cukierka. Wczoraj dostał w połowie zajęć, więc dziś też chciał. Na szczęście pani Beata kobietą mądrą i spokojną jest. Powiedziała spokojnie: nie i przeczekała Jędrka krótki bunt. Podobne dyrgi Jędrek zrobił kiedyś u niej na pierwszych zajęciach, przy których byłam, więc wiem, jak pani Beata wtedy reaguje. Robi to idealnie. Ze stoickim spokojem i pełnym zrozumieniem. Bez żadnego zdziwienia typu: A co mu jest? (co jest         bardzo wkurzające lub stresujące dla rodzica) Cieszę się z tych         zajęć. Pani Beata powiedziała też, że na razie poznaje Jędrka,         ale zamierza przygotować pewien program do pracy z nim. To mi się         podoba! w domu po obiado-kolacji to już nam dużo czasu nie zostało. Ale przećwiczyliśmy sobie jeszcze mówienie: AS-OS-US-ES-IS-YS, co trudne jest, ale Jędrkowi już świetnie wychodzi. Czasem co prawda         robi przerwę i mówi coś na zasadzie EE- S, ale jak nie za         pierwszym,to za kolejnym razem ładnie łączył. Powtarzaliśmy         też: PLA-PLE-PLU-PLI-PLY-PLO-PLĄ-PLĘ. To już wyższa szkoła         jazdy i tu nie zawsze nam wychodziło łączenie, ale czasem tak. No         i z nosówkami był problem. A dziś notatka w punktach po to, żebym się nie rozpędziła, tylko poszła wcześniej spać bo jutro czeka mnie bardzo pracowity dzień, 12 godzin z jednych zajęć na kolejne bez przerw więc idę spać.   PS. Muszę przytoczyć fragment z tego wywiadu, o którym Andrzej pisał w poprzedniej notatce. Bardzo mi się spodobały te słowa Dr Stephen Shore (naukowca z Zespołem Aspergera): „Proszę spojrzeć na to z tej strony: ktoś ma ogromną potrzebę nadmiernego kontaktu wzrokowego, czy patologiczną potrzebę przebywania z innymi osobami albo ciągle chce wiedzieć, co myślą inni. Kogo ja teraz opisałem? Zwykłego człowieka widzianego oczami kogoś z autyzmem czy zespołem Aspergera. To więc kwestia punktu widzenia, czy po prostu takiej, a nie innej kultury.” 