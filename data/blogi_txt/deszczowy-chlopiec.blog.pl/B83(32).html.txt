O zajęciach z logopedii zbyt wiele nie napiszę. Gabinet pani Beaty jest tak mały że ledwie mieści się tam pani logopeda, Jędrek, biurko, szafka i komputer. A my zazwyczaj czekamy na korytarzu. Ale pod koniec zajęć pani Beata omawia to co się danego dnia zdarzyło. Dziś więc Jędrek nie był już aż tak pogodny jak wczoraj, ale też pracował chętnie. ćwiczył dziś na kartonowych obrazkach z układanki „Kot w worku”, z którą kiedyś miał już w domu parokrotnie do czynienia więc dziś chyba z sentymentem podszedł do znanych mu obrazków. Potem pojechaliśmy parę km dalej do naszego KTA na zajęcia z integracji sensorycznej. Te też trzeba zaliczyć do udanych, choć ze dwa razy zdarzyły się Jędrkowi chwile buntu i złości. Raz to wtedy gdy pani Ula chciała pokazać jak robi sie fachowo masaż ciała techniką Wilbarger. W tym celu musieliśmy rozebrać naszego autika do slipek i chyba mu się to skojarzyło z jakimś badaniem u lekarza bo zaczął się denerwować, jednak po paru mocnych pociągnięciach szczotką to rękach i plecach i nogach humor mu wrócił. Druga sytuacja w której Jędras się zezłościł zdarzyła się podczas huśtania przy zgaszonym częściowo świetle i odbijania migającą łapką balonu. Chyba mu się taka zabawa nie spodobała. A teraz pozytywy. Nie wiem co się na zajęciach najbardziej podobało Jędrkowi, ale mi największą radość sprawiło spoglądanie jak syn radzi sobie z wrzucaniem do wielkiej miski piłeczek podawanych mu podczas siedzenia na rozbujanej huśtawce. Potem jeszcze ładnie wrzucał klocki do małego pojemnika, tym razem będąc przewieszonym w hamaku tak że tylko mu kończyny wystawały. na deser było jeszcze skakanie na batucie, ale tu nowość: Jędrek dał sobie założyć specjalną kamizelkę z obciążnikami, tak by bardziej mógł poczuć własne ciało. A tutaj link do ciekawego wywiadu ze Stephenem Shorem, który przeprowadził Rafał Motriuk, prywatnie tez tata chłopca z autyzmem.  -Andrzej 