Ano będzie zmiana w Ośrodku – szkole, do której chodzi Jędrek. Ośrodek funkcjonuje tak, że każde dziecko (jest ich chyba ok. 30) ma swojego indywidualnego terapeutę z którym ma 2-3 godziny dziennie zajęć indywidualnych. Dzieci są rozmieszczone wiekowo w salach po 3-5 osób. Każde dziecko ma swoje stanowisko pracy, swój stolik, półeczki, plan dnia itd. Tam pracuje, gdy jest czas na pracę indywidualną, czyli rano. Potem zmniejsza się ilość terapeutów w grupie, jest ich od 4 do 2. Są zajęcia grupowe, świetlicowe itd. Jędrusia główną terapeutką jest w tym roku szkolnym pani Marta. Bardzo fajna pani. Niestety przez ostatni miesiąc jej nie było z powodów zdrowotnych. A teraz po powrocie się okazało, że z innych powodów nie będzie jej przez najbliższe pół roku. A więc będzie zmiana – Jędrek będzie miał nowego terapeutę. Nie martwię się tym bo wierzę, że będzie dobrze. Przez ten miesiąc, kiedy nie było p. Marty było dobrze. Jędrek miał przydzielonego terapeutę zastępczego. Trochę się obawialiśmy, czy Jędrek tam cokolwiek robił, jak tak był na doczepkę. Ale pani z grupy Jędrka powiedziała nam, że robił. Że jak był czas na pracę (a pracują oni w strukturze koszykowej, czyli mają bardzo uporządkowaną tą pracę), to Jędrek dzielnie robi swoje koszyki. Różnicuje kiedy jest czas na prace, a kiedy na zabawę. No i super:) Nasz dzielny koszykarz;) 