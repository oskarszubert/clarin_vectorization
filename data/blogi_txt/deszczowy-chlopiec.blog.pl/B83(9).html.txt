A jeszcze wczoraj wieczorem poszliśmy do kina. Chłopcy poszli na „Epokę lodowcową 3” (a ja swoim zwyczajem na coś innego bo jakoś nie trawię dziecięcych filmów. I w takich momentach przydaje się tata:) Podobało im się. Jędrkowi też. Nie było to nasze pierwsze wyjście do kina. Pierwszy raz chłopaki byli w kinie we trójkę razem jesienią na „Królu Maciusiu I.” Jędrek aż podskakiwał wtedy z radości, ciężko mu było wysiedzieć. Od tamtej pory byli jeszcze kilkakrotnie. Jędrek nie zawsze był bardzo zainteresowany,ale ogólnie lubi kino. Któregoś razu zniknął Andrzejowi. Po prostu podskakiwał sobie i przeleciał przez fotel rząd wcześniej (a wpatrzony w ekran tatuś nie zauważył:) Tym razem Jędrek nie zniknął, grzecznie siedział cały film, nawet butów nie zdejmował i był bardzo zadowolony. 