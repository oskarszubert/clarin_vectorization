Ależ ja fantastycznego maila – informacje dostałam dziś od terapeutki Jędrusia. Aż mnie za gardło ścisnęło ze wzruszenia, gdy go czytałam. I mam zgodę na to, by się nim podzielić. „Poranne śniadania, z dokonywaniem wyborów, wychodzą rewelacyjnie. Jędrek zjada wszystko, co wybrał. Np. dzisiaj rano zjadł 1/2 kromki chleba  z białym serkiem, 1/2 kromki chleba z masłem i salami, 1/2 kromki chleba z masłem i z żółtym serem oraz 1/2 bułeczki z dżemem. Wybierał do picia naprzemiennie wodę i sok. Z pieczywa, które zostaje robimy kanapki na podwieczorek. Dodam, że Jędrek dokonuje wyborów podczas śniadania, już na podstawie PECS, różnicując obrazki. Przyjemne z pożytecznym! Jędrek współpracuje coraz lepiej, nie przejawia buntu, chętnie uczestniczy w interakcji z terapeutą, uwielbia zajęcia na sali gimnastycznej. Codziennie rano, po przyjściu do Ośrodka i ułożeniu planu, biegnie na bieżni przez 10 min. wybierając „wolno” i „szybko” oraz „jeszcze” i „koniec”. Uśmiecha się przy tym – rewelacyjnie! Następnie robi kilka okrążeń na rowerze 3 – kołowym po sali gimnastycznej i….jest gotowy do dalszej pracy indywidualnej.  Współpraca z Jędrkiem sprawia mi wielką satysfakcję.:-)” Dla mnie to rewelka. I jakie cudne zdjęcie zrobiono Jędrkowi w KTA. Jędrula uśmiechnął się na zawołanie:) Najwyraźniej dobrze mu w Ośrodku KTA 