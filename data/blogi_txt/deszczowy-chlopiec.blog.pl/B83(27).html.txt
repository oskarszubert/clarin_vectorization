Dziś na konikach Jędrek jeździł „sam”, bez mamy i bez taty, z obcymi paniami. I tylko pani Emilce pozwalał trzymać się za nogę. Normalnie odpycha ręce, chce siedzieć sam. Przy stoliku robiłam zadanie słuchowe, podawanie obrazków – napisów do słyszanych dźwięków. Robiłam już z nim tego typu zadania, potrafi to robić lepiej. Dziś robił to przeciętnie, nawet krówka nie pomagała zbytnio (no tylko na poprawę humoru na początku, że chętnie usiadł). Stwierdziłam więc, że i krówka była motywacją krótkotrwałą i nie ma dalej sensu. Na Jędrka niektóre sposoby działają, ale zazwyczaj krótko. Po rozmowach z jedną znajomą zaczęłam się zastanawiać, czy zamiast pakować wszystkie pieniądze i siły w terapię Jędrka nie powinnam pomyśleć bardziej o finansowym zabezpieczeniu jego przyszłości. Bo w cudowne uzdrowienie jakoś nie wierzę. Dwa late temu wierzyłam. Pewna terapeutka specjalistka powiedziała znajomej, która spytała ją, czy może jej zagwarantować, że terapia wyleczy jej syna odpowiedziała jej: 50 % autystów po tej terapii jest w stanie funkcjonować samodzielnie z pomocą innej osoby. To ja się pytam, jaka to samodzielność? Że majtki sobie sam nałoży?   Dobrze chociaż, że Jędruś jest taki radosny. 