Ponieważ ostatnio sporo z Jędrkiem piszę na alfabecie i wychodzi mu to całkiem zgrabnie i z coraz mniejszym wspomaganiem, odważyłam się dziś poprosić go, żeby mi napisał jak jest po angielsku czerwony. Napisał - red. Potem po francusku - rouge. Potem poszło kilka innych prostych(?) słów, np. ours - niedźwiedź po francusku. Albo talerz - assiette (tu już było co pisać), plate. Spytałam się też go po francusku, gdzie niedługo pójdzie z tatą. Wiedziałam, że wie, że zaraz idą na basen bo mi to wcześniej po polsku powiedział. Na moje „Ou est-ce que tu vas tout a l’heure avec papa?” Jędrek napisał: basen a potem na moją prośbę po francusku: piscine. Wierzyć mi się samej nie chce. Tzn. chcę, ale mam obawy, że może on ma jakieś cudowne wyczuwanie, czy jak?  Postanowiłam więc zadać mu pytanie, na które nie znam odpowiedzi, więc mu jej nie mogę sugerować. Spytałam najpierw na kartkach. Czy rozumiesz jakiś inny język oprócz francuskiego i angielskiego. Jędrek pokazał: TAK. No, to jaki? Napisz. I napisał!  POLSKI  Rozwalił mnie tym kompletnie )))))) 