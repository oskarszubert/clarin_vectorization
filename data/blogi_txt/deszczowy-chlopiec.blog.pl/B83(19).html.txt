Czy ja się wstydzę Jędrka? Czy go kocham? Czy go akceptuję takim, jakim jest? Jeśli mam odpowiadać szczerze, to nie są łatwe pytania. Kocham Jędrka bardzo, z powodu choroby jestem na nim bardziej skupiona. Jest moim ukochanym synkiem (Piotruś też jest moim ukochanym synkiem; mam dwóch super syneczków). Czy akceptuję? Staram się. Staram się doceniać pozytywne strony autyzmu, ale nie powiem, że akceptuję autyzm (do takiego stadium jeszcze nie doszłam). Czy się wstydzę? Niby nie, ale… gdy Jędrek publicznie odstawia cyrki, jest mi głupio. Gdy robi to w domu, też łatwo nie jest. Czasami mimo całego zrozumienia jego stanu, nerwy mi siadają.  . 