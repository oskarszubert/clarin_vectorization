Obiecałam sobie, że nie będę się już na blogu zajmować konkursem na Bloga Roku bo nasz blog ma być o Jędrku, a nie o blogu i konkursach. Niemniej skoro się zaangażowaliśmy i ludzie się zaangażowali, to wypada Wam donieść, że dziś chwilowo jesteśmy na 11 miejscu. Super. Mam nadzieję, że dzięki temu więcej osób do nas wejdzie, poczyta, dowie się, kto to taki ten autysta. Może zrozumie, może się oswoi, może polubi. To jest nasz mały wkład w to, by społeczeństwo lepiej znało i rozumiało autystów, by autystom „żyło się lepiej”, jak to mówi reklama. Żeby ludzie nie bali się kontaktów z autystami. Bo to jest obopólna wymiana, taki kontakt bardzo wzbogaca obie strony. Bardzo dziękuję za wszystkie głosy, SMS’y. Jesteście super. No no, 11 miejsce wśród wybrańców. Dobrze jest się pocieszyć choć pół dnia  :) A jak ktoś jeszcze nie oddał na nas drugiego głosu, (a chciałby) to zapraszam: SMS o treści A00890 na numer 7122. A wieczorem będzie notatka o Jędrku bo mamy dziś fajny dzień i oby do końca. 