Generalnie, w celu odstresowania Jędrka zrezygnowaliśmy z wszelkich nowych form terapii, nowych terapeutów itd. W szkole Jędrek ma na razie (i myślę, że na czas dłuższy) zajęcia tylko ze swoją panią. Po szkole tylko stare zajęcia z terapeutami, do których jest przyzwyczajony lub takie formy, które po prostu lubi (czyli basen, koniki, SI, Weronika i zajęcia pedagogiczne w KTA ze swoją panią Kasią). Tylko jedną rzecz dołożyliśmy mu nową. W poniedziałki są zajęcia organizowane przez stowarzyszenie Jeden Świat, zajęcia grupowe dla dzieci niepełnosprawnych. Są to dzieci w bardzo różnym wieku i z różnymi problemami. A zajęcia są artystyczne. Byliśmy tam dwa razy i Jędrkowi bardzo się tam podoba. Oczywiście nie robi wszystkiego, co jest proponowane, ale fajnie mu tam. Zaczepia dzieci (upodobał sobie dwudziestoparoletniego Bartka) i bardzo jest tam radosny i zadowolony. I o to chodzi:) 