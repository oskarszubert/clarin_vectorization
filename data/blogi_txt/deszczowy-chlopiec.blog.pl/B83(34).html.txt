W przedszkolu Jędrek zasnął na religii   Tak ciekawie było, czy powód bardziej banalny? (jak się nie śpi od 2.30…).   Po przedszkolu – basen. Fajnie było aczkolwiek nie obyło się bez scysji w kasie. Te kobiety pracujące na tym basenie (w kasie + jedna ratowniczka) chyba są zatrudniane według klucza: kto najbardziej upierdliwy, czepliwy, ten się nadaje. Aż szkoda tracić czas na opowiadanie.   Potem pojechaliśmy na choinkę, zorganizowaną przez Towarzystwo Walki z Kalectwem (to ci, którzy zapewniają nam hipoterapię). Jędruś podszedł po paczkę do Mikołaja. Co prawda Piotrek go wspierał, ale chyba nawet niepotrzebnie. Poza tym tańczyliśmy w kółko i w wężyki z innymi dziećmi. I Jędrek nie uciekał, robił to chętnie. Tylko Teletubisi nie wypuszczał z rąk. Poza tym zostałam dwukrotnie ugryziona przez starszego chłopca, na moje oko autystę, mocniej zaburzonego. Jestem przygnębiona, i nie tym, że mnie ręką boli, tylko żal mi tego chłopaka, żal mi jego rodziców. I jakoś nie mogę sobie wyobrazić, jak taki chłopak, co gryzie, bije innych, bije siebie może być szczęśliwy. On mi się wydał super nieszczęśliwy w tym świecie. I takim momencie, to ja wolę nie myśleć o Bogu, bo jakoś nie potrafię tego zrozumieć i zaakceptować.     Prezent od Mikołaja wziąłem dość chętnie… …ale na wszelki wypadek ukochanych tubiśków nie wypuszczałem z rąk. 