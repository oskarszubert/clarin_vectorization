Na delfinach jest super. Gorąco polecam delfinoterapię z Dobrą Wioską. Doświadczenie bardzo udane. Doszłam do wielu ważnych wniosków dotyczących Jędrka. Nie wiem na ile słusznych, bo jestem wielkim partaczem, jeśli chodzi o postępowanie z Jędrkiem. I miotam się z jednej strony w drugą. W każdym baź razie obecnie staramy się go odstresowywać i podążać za nim. Bo znowu z własnej głupoty narobiliśmy Jędrkowi i sobie biedy. Ale jest lepiej. Nie nadaję się na matkę autysty. Proszę mnie nie pocieszać, wiem co mówię. I nie mówcie, że mam być dzielna. Jakby Wasze dzieco rzucało się na Was, jak dzika bestia, a Wy potem byście sobie uświadomili, że w zasadzie jest to Wasza wina, to nie wiem, jakbyście się czuli. Ja podchodzę do tematu i bardzo emocjonlanie (boli mnie to cholernie + mam ogromne wyrzuty sumienia) oraz racjonalnie (myślę sobie, że będąc tak głupim rodzicem doprowadzimy do tego, że wszyscy skończymy w psychiatryku i nie jest to takie gadanie ot tak sobie, tylko coś, czego się racjonalnie boję). Bardzo Was proszę, nie pocieszajcie mnie i nie piszcie, jakim jestem wspaniałym rodzicem i ile to robię dla swojego dziecka. Jakbym nic nie robiła, to chyba wielokrotnie byłoby lepiej. Nie, ja nie rozczulam się nad sobą, ja wiem co mówię. Dobrymi chęciami, to piekło jest wybrukowane. Moimi chęciami. 