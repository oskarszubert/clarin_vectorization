Dziś Jędrek skończył 5 lat.   Rano – hipoterapia. Z cukierkami. W końcu mamy święto.   Potem sekwencja sensoryczna. Jędrek dostaje wścieklizny przy wstępnych ćwiczeniach logopedycznych. Woli już mówić sylaby (te, co umie).   Następnie mama upiekła „tort urodzinowy” w postaci biszkoptu z jabłkami. Piotrek zdmuchnął świeczki (bo Jędrek jeszcze nie za bardzo umie i przede wszystkim nie chce), a Jędrek je z przyjemnością powyjmował. Jędrkowi smakuje, ale … bez jabłek ( a ja te jabłka specjalnie dla niego bo on surowe jabłka bardzo lubi). Ponadto do jedzenia była pizza i Jędrek wyjadał to, czego wcześniej nie jadł, a to co jadł (czyli kawałki kiełbaski) nam oddawał. Wieczorem poszliśmy do teatru na „Sindbada”. Średnio ciekawe było, ale Jędrek mnie zachwycił. Ostatnio byłam  z nim w teatrze rok temu, w ciągu roku chodził z tatą i Piotrem do kina. I widzę ogromną różnicę w porównaniu z tym, co było rok temu. Wysiedział całą godzinę, dużo patrzył na scenę, rozglądał się, jak się działo coś z boku i wcale nie chciał wychodzić. Tylko w pewnym momencie dobrał się do mojej torby z cukierkami i nie skończył póki mu nie pokazałam, że jest pusta (to chyba nawyki z kina:) Ale jak się przekonał, że jest pusta to nie marudził, tylko siedział dalej. W ogóle widać było, że podoba mu się takie siedzenie w fotelu w teatrze.   A po teatrze na lody jeszcze (oj, żeby nas widziała nasza pani doktor – alergolog!;) Urodziny uważam więc za udane. Tylko czerwony Teletubiś nam zginął. Czyżby wylądował pod balkonem? Rano Piotrek szukał tam ukochanych długopisów Jędrka (na marginesie jeden długopis próbował się zakorzenić w doniczce u sąsiadów pod nami). Zdjęcia do obejrzenia na naszej klasie. 