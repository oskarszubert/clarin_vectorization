23-24 czerwca 2012 w Białymstoku ma się odbyć szkolenie z PECS – kurs podstawowy. Cena promocyjna, być może po raz ostatni. Więc jeśli ktoś z Was ma autystę niekomunikującego się (niemówiącego lub mówiącego w sposób niefunkcjonalny, tzn. który mówi, ale porozumieć się z nim trudno), to ja Was goraco zachęcam do zastanowienia się, czy nie byłoby warto wprowadzić mu PECS (system komunikacji za pomocą wymiany obrazka; tak w skrócie, bo to jest dużo bardziej skomplikowane, niż by się z pozoru wydawało, do tego jest cała filozofia, to jest pięknie poukładane, co kiedy i jak). A gdyby ktoś z Was coś takiego rozważał, to naprawdę warto iść na szkolenie. Prowadzi je pani Magda Kaźmierczak, jedyny certyfikowany przedstawiciel tej metody w Polsce.  PECS jest systemem szeroko przyjętym na świecie dla autystów. U nas w Białymstoku też coraz więcej środowisk – ośrodków dla autystów się do tego przekonuje i pracuje tą metodą.    Cena tego szkolenia jest wyjątkowa. Powtarzam, być może po raz ostatni. Tak, że zachęcam. Więcej informacji udziela pan Andrzej Cwaliński. Kontakt tel. 506 006 126 lub biuro@rewalidant.pl. Można też pytać mnie: deszczowa_mama@onet.pl choć ja Wam mogę powiedzieć tylko coś jako rodzic, który sam był na takim szkoleniu. Po bardziej profesjonalne informacje trzeba i tak zwrócić się do pana Andrzeja.     Ponadto, ponadto, uwaga, uwaga..   PECS bazuje na stosowanej analizie zachowania, powszechnie zwanej terapią behawioralną. Z tym, że na nowszym nurcie, funkcjonalnym, takim z jakim spotkałam się na szkoleniach w Warszawie prowadzonych przez Gary Lavigna czy Andy Bondy i Lori Frost. Wiem, że u nas jest dużo osób, które przeszły już rozmaite szkolenia czy nawet studia ABA. Ale tu chodzi o coś troszkę innego, nowsze bardziej funkcjonalne-życiowe podejście.   Dlatego mnie osobiście bardzo zależy na szkoleniu : Funkcjonalne podejście do Stosowanej Analizy Zachowania – Podejście Pyramid   Gdyby znalazła się grupka zainteresowanych osób, to może udałoby się zorganizować takie szkolenie w promocyjnej cenie. Bardzo więc proszę zainteresowanych o zgłaszanie się do pana Andrzeja lub do mnie. 