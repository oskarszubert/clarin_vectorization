Moja internetowa znajoma, którą poznałam zresztą przez bloga Jędrka podejrzewa, że jej mały synek ma autyzm. Jest w trakcie diagnozowania, co obawiam się będzie bardzo trudne bo chłopczyk jeszcze malutki. Chciałabym, żeby wszystko to okazało się pomyłką, ale wiem, że nie można tego tak zostawić,  że trzeba albo upewnić się, że wszystko jest w porządku, albo zacząć działać. Gdy o tym myślę, cała sztywnieję ze strachu. Jakbym po raz kolejny przeżywała diagnozę Jędrka. Emocjonalny koszmar. I wiem też, że niewiele potrafię pomóc. Owszem, mogę doradzić to czy tamto. Ale nie potrafię nic zrobić, by było jej lżej na duszy. Cały ten koszmar musi przeżyć sama. Ja tylko mogę wierzyć, że wczesna interwencja w tak młodym wieku może zdziałać cuda. E., bardzo bym chciała być z Tobą i Ci pomóc. 