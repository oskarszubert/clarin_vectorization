Wczoraj Jędrek miał gorączkę, musieliśmy zrezygnować z różnych naszych planów, min. basenowych. Dziś już było lepiej, już trochę brykał i tylko rano był strasznie marudny. Może nie mógł odnaleźć swojego miejsca w domu, a może to choroba mu doskwierała. W każdym bądź razie potem było lepiej i mogliśmy trochę popracować. Poćwiczyć to, co Jędrek robił na turnusie. Może z Asią mu i lepiej szło, ale i tak jestem zadowolona z tego, co jest. Tak oto Jędrek łączy teraz sylaby w wyrazach: Komunikacja za to nam nie szła. Owszem poodpowiadał mi trochę na pytania za pomocą kartek TAK-NIE. Ale już pisać na alfabecie nie chciał. Mam jeszcze prośbę do naszych wiernych i przypadkowych Czytelników. Zwłaszcza do tych, co rozmawiają z Panem Bogiem. Bardzo Was proszę – pomódlcie się za Eryka. Nie mogę Wam powiedzieć o nim więcej bo nie pytałam jego Rodziców o zgodę, ale wierzcie mi to wspaniały chłopiec, który bardzo potrzebuje Waszej modlitwy. Nawet ja, która rzadko to robię i w ogóle trochę na bakier pod tym względem jestem, zaraz klękam. Bardzo Was proszę, pamiętajcie o Eryku. Pan Bóg będzie wiedział którym. Dobrze? 