Marzec mieliśmy burzliwy i pełen wrażeń, zwłaszcza końcówkę. W szkole nie było Jędrka pani, więc miał zastępstwo. W sumie w szkole miał - 12 lekcji z edukacji wczesnoszkolnej (11 z panią zastępującą + 1 ze swoją panią) - 12 lekcji w ramach rewalidacji z inną Izą - 4  lekcje z komunikacji alternatywnej - 2 lekcje angielskiego oraz z klasą: - 2 lekcje informatyki - 2 lekcje religii + 1 wyjście do filharmonii z klasą III W sumie: 30 lekcji indywidualnych, 4 z klasą i 1 wyjście. Teoretycznie powinien mieć 13 godzin tygodniowo, czyli jak obliczyłam miał z tego ok. 67 %. Tak to jest w szkole, ciągle czegoś nie ma. Po szkole: - 16 wyjść na basen (12 ze START-u, 4 z TWzK) - 5 zajęć – zabiegów z fizjoterapeutą (START) - 5 zajęć z logopedą w poradni logopedycznej  - 4 zajęcia grupowe art-terapia ze stowarzyszenia „Jeden Świat” - 3 zajęcia z SI (z RMW) - 3 zajęcia z pedagogiem (z RMW) - 1 zajęcia grupowe art-terapia z KTA - 1 wizyta diagnostyczna u psychologa (w Poradni dla osób z autyzmem) - 1 zajęcia z pedagogiem od komunikacji alternatywnej (PECS) + i przed wszystkim- 3 dni z ekipą PECS i rozpoczęcie pracy z PECS (komunikacja za pomocą wymiany obrazka) oraz metodą behawioryzmu funkcjonalnego Tak, znaczącym wydarzeniem w tym miesiącu (a myślę, że nie tylko w tym) było nasze spotkanie z Magdą i z PECS. Mam nadzieję, że to początek lepszego życia Jędrka i z Jędrkiem:) Już widzę pozytywne zmiany. Oprócz tego zapisaliśmy się jeszcze na grupowe zajęcia plastyczno-ruchowe (zwane przeze mnie art-terapią) w KTA. A miałam nic już nie dorzucać, ech. Ale trudno było się powstrzymać. Zajęcia prowadzi nasza pani Kasia (wespół w zespół z inną panią) i dzieci są na nich bez rodziców – fajna sprawa dla Jędrka. 