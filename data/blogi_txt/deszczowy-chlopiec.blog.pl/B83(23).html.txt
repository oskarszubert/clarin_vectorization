Czwartek   Rano – hipoterapia. Obyło się nawet bez cukierków. Potem, gdy wyjeżdżaliśmy do Warszawy i wynosiliśmy bagaże, założyłam Jędrkowi na plecy dość duży plecak i o dziwo, nie zrzucił go od razu, tylko był bardzo zadowolony. Nosił go potem cały dzień do samochodu, z samochodu na zajęcia, z powrotem itd. Mały turysta:)   Po południu- 2 duże (1,5-2 h) zajęcia u naszej terapeutki w Warszawie. Ciężka praca. Jędrek musiał przypomnieć sobie jak się mówi WA, jak się wyciąga język itp. itd. Naprawdę ciążka praca,ale efektywna! Jędrek mówi coraz więcej sylab i z z coraz mniejszą pomocą.   Wieczorem w sklepie Jędrek wypatrzył sobie figurki Teletubisiów. Miał kiedyś identyczne (dostał od cioci Kasi), ale gdzieś zgubił. Więc oczywiście kupiliśmy. Tak to Jędrek sam sobie wybrał prezent urodzinowy.     Piątek   Rano znowu 2 zajęcia w Warszawie. Jędrek naprawdę jest coraz bardziej współpracujący w ćwiczeniach fonetycznych. Musimy to nagrać. Poza tym Jędrek oswaja się z Emi, psem naszej terapeutki, czyli mamy też dogoterapię. I to jest ciekawe, jak się patrzy na takie początki. Dogoterapia, hipoterapia, sekwencje sensoryczne itd kojarzą się z przyjemnością. Jak popatrzeć na Jędrka początki to zawsze prawie można powiedzieć- „Ależ męczą dziecko”. Tylko mnie to juz nie przeraża, wiem, że on tak na początku reaguje, że musi przełamać swój opór i lęk przed nowością, nawet przyjemną. Wieczorem- basen w Zambrowie. Jędrek wniebowzięty. 