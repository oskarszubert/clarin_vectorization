Ponieważ w tym roku nie udało nam się, ani wygrać w totka więcej jak 24 zł, ani zostać Zwykłym Bohaterem TVN (=200 tys) proszę tych, co mogą, o przekazanie 1% na pomoc dla Jędrka. Dzięki Waszej pomocy Jędrek może chodzić do Ośrodka dla dzieci autystycznych, gdzie jest mu dobrze, może wyjeżdżać na turnusy rehabilitacyjne, może jeździć na konikach, może mieć spokojniejszych i bardziej uśmiechniętych rodziców. Nie będę Was czarować, że robi wielkie postępy i dzięki temu wkrótce będzie samodzielny, będzie zarabiał i miał swój udział w budowaniu wspólnego dobrobytu Państwa Polskiego. Za to robi wielkie postępy w byciu spokojnym i szczęśliwym. Robi postępy w otwieraniu przede mną (a może i przed kimś jeszcze) prawdy o tym, co jest w życiu ważne i piękne. Dzięki Waszej pomocy Jędrek może tak poważnie pracować w Ośrodku:  a kiedy indziej śmiać się radośnie i figlarnie. Dziękuję raz jeszcze tym co o nas pamiętali w ubiegłym roku, tym, co o nas pamiętają co roku i tym, co zechcą przekazać 1% dla Jędrka w tym roku. KRS: 0000037904  W informacjach uzupełniających (Cel szczegółowy 1%): 7375 SZUMOWSKI JĘDRZEJ 