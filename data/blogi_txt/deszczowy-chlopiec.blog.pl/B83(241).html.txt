W każdą drugą niedzielę miesiąca udajemy się na mszę do kaplicy Sióstr Misjonarek na Stołecznej przygotowując się do I Komunii Jędrka (są to specjalne msze dla osób niepełnosprawnych). Bardziej my się przygotowujemy, jak on. Jędrek do kościoła chodzi dość chętnie, ale zachowuje się tam w sposób specyficzny. Dziś nie było źle bo całą niemalże mszę przesiedział w konfesjonale i tylko czasem musiałam mu szepnąć, by nie pukał w ścianki. Zapalonej świecy się przestraszył, do zwykłej ławki usiąść nie chciał. Trochę się obawiam, jak to będzie podczas Komunii. Może być mocno nietypowo. Ksiądz na szczęście jest przyzwyczajony i otwarty na zachowania nietypowe, ale nie wie, czy ja jestem na tyle otwarta by zaakceptować, że inne dzieci jakoś poddają się zasadom, a moje nie. Zobaczymy. 