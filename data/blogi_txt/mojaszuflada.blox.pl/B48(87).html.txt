Jakoś nie mam szczęścia do PKP. Niby otrzymałem wczoraj list odpowoadający na moją reklamację w sprawie nieogrzewanego wagonu pierwszej klasy, za co kolej zobowiązała się zwrócić mi dwadzieścia pięć złotych róznicy między jedynką a dwójką, lecz dziś znów podróżowałem z przygodami.Spieszyłem się bardzo, by wyjatkowo zdążyć na pociąg do Szczecina odjeżdżający z Gdyni o 14:50. I byłem bardzo zadowolony, że udało mi się znaleźć miejsce do zaparkowania samochodu przed dworcem i jeszcze wbiec na peron o 14:47. Nawet ucieszyłem się, że pociągu jeszcze nie było, bo mogłem trochę odsapnąć. Wraz ze mną oczekiwała camkiem spora grupka pasażerów i trochę się obawiałem czy nie będzie tłoku. Gdy wybiła piętnasta zacząłem się lekko niepokoić. Tablica z wyświetlaczem na peronie była wyłączona, więc teoretycznie mogłem popełnić błąd i oczekiwać na darmo nie tu gdzie trzeba.  Z podsłuchanych rozmów wynikało jednak, że pozostali czekali na ten sam pociąg, więc się nieco uspokoiłem. Nieco, ponieważ tłumek na peronie, podobnie jak i ja denerwował się coraz bardziej. Nawet nie tyle narastającym opóźnieniem (mnie to akurat irytowało szczególnie, bo kiedyś gdy utkwiłem w korku i na dworzec dotarłem siedem minut po planowanym odjeździe, to pociąg akurat odjechał planowo) co kompletnym ignorowaniem tego faktu przez dworcowe megafony.W końcu ktoś przez telefon komórkowy dowiedziała się, że pociąg stoi w... Tczewie! Zszedłem do hallu aby potwierdzić ów fakt oficjalnie, konfrontując zaszłyszaną plotkę z elektroniczną tablicą odjazdów. Na tablicy było napisane: SZCZECIN – ODJAZD 14:50 i nic poza tym. A zegar wskazywał 15:13.Poszedłem wobec tego do informacji. Odstałem swoje w długiej kolejce, po czym pani poinformowała mnie krótko - Ma sto minut opóźnienia- To ja rezygnuję z przejazdu – odpowiedziałem – napisze mi pani na bilecie, że pociąg jet tak opóźniony?- Nie. Musi pani iść do dyżurnego ruchu. Na peron trzeci.Na peronie trzecim odszukałem budkę, właściwe wejście i zapytałem obecnych wewnątrz kolejarzy.- Kto jest dyżurnym ruchu?- Nie ma tej pani. Wyszła z rozkazem.- A kto mi może podstemplowac bilety, że pociąg opóźniony i nie będę z niego korzystać?- My nie możemy. Tylko dyżurna ruchu.Odczekałem więc na panią dyżurną ruchu, a w międzyczasie dowiedziałem się z krażących po peronie opowieści, ze w na stacji w Tczewie rzekomo podłożona jest bomba i teraz odpowoednie służby sprawdzają teren. W tym czasie wreszcie podano przez megafony:- Z przyczyn technicznych ruch pociągów jadących od strony Tczewa został wstrzymany. Pociągi jadące w kierunku Tczewa kursują nieregularnie.Pojawiła się też pani dyżurna ruchu i potwierdziła mi niewykorzystanie biletów. Swoją drogą to dowcipnisia, który spowodował takie zamieszanie powinno się publicznie wychłostać, a potem kazać pokryc koszty całej akcji i bałaganu w rozkładzie.Przed kasą też musiałem troche odstać, zle w końcu otrzymałem zwrot pieniędzy i nie pozostało mi nic innego jak skorzystac z samochodu. Była 15:40. Gdybym nie liczył na pociąg, lecz od razu zdecydował sie na samochód, byłbym już w okolicach Słupska.Droga do Słupska w wydaniu rzeczywistym zamieniła się w koszmar z powodu niewyspania (liczyłem, że zdrzemnę się w pociągu). Kiedy dojechałem do znajomej stacji benzynowej, natychmiast rozłożyłem fotel i momentalnie usnąłem. Kiedy się obudziłem, poszedłem na kawę, a potem na hot doga i red bulla. Ruszyłem ponownie o 18:40. Miałem za sobą sto dziesięć kilometrów przejechane w trzy godziny. Odpoczynek jednak dobrze mi zrobił, bo potem aż do samego Szczecina jechałem w dobre kondycji i po kolejnych trzech godzinach dotarłem na miejsce, a sciślej do mojego taty, który wiedząc, że przyjadę pociągiem o 19:30 zaprosił mnie na kolację i teraz z nią czekał.Pogadaliśmy trochę, wypiliśmy po kawie, a ze czas w takich przypadkach leci szybko, przeleciała cała godzina i zrobiło się wpół do jedenastej. Pożegnałem więc tatę i wyszedłem do samochodu. Przez tą godzinę zgęstniała mgła. Pogrążone w mroku i ciszy miasto spowite białymi oparami wyglądało bardzo tajemniczo, Zawsze taka sceneria kojarzy mi się z Sherlockiem Holmesem i „Psem Baskerville’ów”. Dlatego zamiast do domu pojechałem napawać się widokami na Jane Błonia. Platany w alejach wyglądały rewelacyjnie.I Orły takżePotem poszedłem pod pomnik Jana Pawła II. Jak codzień paliły się tam znicze i stały kwiaty, chociaż o tej porze nikogo już nie było. Oświetlony reflektorami pomnik rzucał cienie na mglisty welon, co sprawiało wrażenie jakby stał w zamknietym pomieszczeniu.Przed północą wreszcie dotarłem do domu.Taki był mój powrót do Szczecina po czterch tygodniach. Wcześniej miałem okazję popatrzeć przez chwilę na miasto z wysokosci jedenastu kilometrów, przelatując nad nim w drodze z Frankfurtu do Gdańska.   Zbyt wielu szczegółów nie widać, lecz kto zna topografie miasta, bez trudu rozpozna zwłaszcza poszczególne place.Uff! Uaktualniłem nieco blog, więc w nastepnym wpisie będę mógł, zaburzając chronologię, cofnać się do Dohy. Szczecin, 07.02.2009; 01:45 LT 