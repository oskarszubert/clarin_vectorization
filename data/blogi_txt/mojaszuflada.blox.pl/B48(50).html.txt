Na Swiętego Jana oglądaliśmy parady w Villa Franca, a na Świętych Piotra i Pawła zapraszała Ribeira Grande. Dojechalismy tam krótko po  trzynastej gdy na ulicach trwał już nastrój wyczekiwania.  Tego dnia w owym miasteczku odbywają sie t.zw. cavalcades. Ogromna grupa  jeźdźców na koniach pod dowództwem swego „króla” wkracza do miasta by oddać  cześć świętemu Piotrowi w kościele pod jego wezwaniem. Skąd wziął się ów zwyczaj nawiązujący do rycerskich tradycji dziś nikt juz nie pamięta. Ot, tak  czyniło się od dawna i tak pozostało do dziś. Narastający tętent kopyt w askich uliczkach oznajmił zblizanie się jeźdźców.  Po chwili się pojawili.   Ubrani głównie na biało, na pięknie przystrojonych koniach, trzymajacy w dłoniach trąbki, lance, proporce i rozmaite inne rekwizyty, paradowali ulicami.  Wśród mężczyzn, którzy dominowali w tej grupie, można było wypatrzyć też  dziewczyny oraz dzieci.   Po krązeniu rynku, przybysze zatrzymali się przed ratuszem, gdzie na  balkonie zebrały się władze miasta. Wygłoszono mowy powitalne. Nad ratuszem  powiewała flaga Autonomii Azorskiej  Następnie kawalkada udała się do kościoła na mszę, po której miał rozpocząć  się festyn. My zaś opusciliśmy miasto, by zrealizować zaplanowany na ten dzień  program. Przede wszystkim, korzystając z pieknej pogody, pojechaliśmy na ową odkrytą  kilka dni temu plażę Santana, położoną nad głęboko wciśniętą między skalne urwiska niewielką zatoką. Trzeba było zakosztowac kąpieli w Atlantyku.  I nic nie szkodziło, że akurat podczas tej kąpieli nadciągnęła deszczowa  chmura. Woda była przyjemnie ciepła. Cieplejsza niż się spodziewałem. A potem udaliśmy się w okolice Ponta Delgada by obejrzec ciekawostkę  nazywaną Gruta Carvao. Do tej pory oglądaliśmy wulkany od zewnątrz. Przyszła  pora by zajrzeć do środka.  Z wnętrza ziemi do kraterów lawa płynęła kanałami, z których niektóre po  ustaniu erupcji i zastygnięciu płynnych skał, pozostały puste. Wyspy pełne są  podziemnych labiryntów takich korytarzy, których przykładem jest właśnie Gruta  Carvao. Ów tunel nie jest ogólnodostępny. Można tam wejść kilka razy dziennie,  z przewodnikiem, a wycieczka tak kosztuje cztery euro. Zapłaciliśmy i.... byliśmy  jedynymi uczestnikami podziemnego spaceru. Co za komfort!  Z budynku, w którym znajdowała się kasa oraz ekspozycja poświęcona geologii archipelagu zeszliśmy do podziemnych kondygnacji, z których betonowa rura  powiodła nas do właściwego tunelu.  Od przewodnika dowiedzieliśmy się, że Azory leżą w specyficznym miejscu na  styku trzech ogromnych płyt tektonicznych: Euroazjatyckiej, Afrykańskiej oraz  Północnoamerykańskiej. Na krawędzi owych płyt ulokowała się trójkątna  Mikropłyta Azorska (mapkę zamieściłem w jednym z poprzednich wpisów). Jest to  więc dość mocno popękany fragment skorupy ziemskiej. Płyty nacierają na siebie,  przesuwają o kilka centymetrów rocznie i być może dlatego, że pęknięć jest tak  wiele, nie tworzą się znaczne napięcia uwalniane potem jednorazowo w postaci  silnych trzęsień ziemi. Tutaj ziemia drży co kilka dni, lecz dzieki owej znacznej częstotliwości są to wstrząsy niewielkie. Szlak pęknięć ziemskiej  skorupy znaczą wulkany, a my przemieszczając się po wypie, wędrowaliśmy z  jednej płyty tektonicznej na drugą. Gruta Carvao jest fragmentem tunelu lawy  wiodącego ku wulkanowi na pęknięciu pomiędzy Płytą Euroazjatycką, a Mikropłytą  Azorską. Podziwiać moglismy tam m.in. stalaktyty, które w odróznieniu od tych  widywanych w tradycyjnych, głównie wapiennych jaskiniach, nigdy nie rosną. To  po prostu „sople” tworzone w okresie, kiedy skała była jeszcze półpłynna i  grawitacja ciągnęła ją w dół, lecz proces zastygania był silniejszy.   Brunatne przebarwienia to efekt dzialania bakterii. Właśnie dlatego  odwiedziny w tunelu są limitowane i obowiązuje absolutny zakaz dotykania czegokolwiek. Chodzi o to, by nie naruszyć delikatnej równowagi środowiska. Jak  bardzo jest delikatna, niech swiadczy chociażby fakt, że zainstalowanie  sztucznego oświetlenia spowodowało punktowy rozwój orgazinzmów wykorzystujących  fotosyntezę i skały pokryły się zielonym nalotem.   Stowarzyszenie zajmujące się ochroną jak i udostępnieniem do zwiedzania  tunelu, ma zamiar zmienić wkrótce rodzaj oświetlenia, by uniemożliwić fotosyntezę i proces „zielenienia” odwrócić. Ze sklepienia tunelu tu i ówdzie wystawały dziwne „nitki”. To korzenie  roślin pokrywających powierzchnię ziemi nad tunelem. I znów natura natychmiast  zagospodarowała niszę. Jedyny przedstawiciel fauny, który zamieszkuje ową  podziemną krainę, żywi się właśnie takimi korzonkami.  To było niezwykłe uczucie – spacerować korytarzami wiodącymi w prost z  piekła, którędy co jakiś czas magma i towarzyszące jej gazy „wypluwane” były na  powierzchnię. Takimi korytarzami wędrowali bohaterowie powieści Juliusza Verne’a „Wyprawa do wnętrza Ziemi”.   Kiedy opuściliśmy podziemia, zbliżała się już pora mundialowego meczu  Hiszpania – Portugalia. W drodze na centralny plac Ponta Delgada zajrzelismy do  marketu, gdzie m.in. trafilismy na album opowiadający o wizycie Jana Pawła  II  na archipelagu.  Plac, o którym wspomniałem wyżej pokryto w całości plastikową matą, na której każdy mógł sobie bez obaw usiąść. Czysto i ciepło. My, z szalikami w barwach Portugalii dołączyliśmy do miejscowych. Niestety, nie był to dobry dzień dla Portugalczyków. Przegrali z Hiszpanią  0:1 i odpadli z alszych rozgrywek. Kiedy wieczorem szliśmy do naszego  ulubionego „Pescadora” w Rabo de Peixe, pozdrowił nas jakiś młody mężczyzna,  który widocznie widywał nas tam wcześniej. Smutek emanaował z jego twarzy na  kilometr. Mówił, że dziś Portugalia przegrała i odpadła z mistrzostw. Właściwie  to dopiero wtedy zrobiło się nam prawdziwie żal. Może pocieszeniem dla niego  będzie fakt, że jego drużyna odpadła po porażce z przyszłymi mistrzami świata.  Zanim się ściemniło, w drodze z Ponta Delgada do Rabo de Peixe zobaczyliśmy  przepiekną tęczę nad oceanem, po którym sunął „samotny biały żagiel”. Tęcza to  nie jest zjawisko permanentne, a my nie mieliśmy gdzie zaparkować, żeby zrobić  zdjęcie. Jeździlismy więc w kółko ronda i przy każdym kolejny okrązeniu Mój  Anioł przymierzał się do zrobienia fotki w locie. Myślę, że się udała J  Kolację wzięlismy na wynos, do hotelu, między innymi dlatego, byśmy spokojnie mogli napic się wina, nie mysląc o jeździe. Kalmary były przepyszne. Ananansy  także, wino również. I tylko na chwilę wyladowaliśmy w łóżku, gdy zaraz potem  usłyszałem - Wstajemy? - Tak, trzeba sprzątnąć i nastawić budzik. - Budzika już nie, trzeba się pakować  Spojrzałem na zegar. Było po drugiej. O szóstej trzydzieści odlatywał nasz  samolot. Wstalismy, i zaczęliśmy pakowac nasze wspomnienia do walizek. Jiangyin, 22.08.2010; 12:55  LT 