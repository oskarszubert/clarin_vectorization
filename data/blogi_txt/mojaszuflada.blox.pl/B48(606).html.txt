Plany były takie, że po zwiedzaniu zamku w Człuchowie mieliśmy przez  Starogard Gdański skierować się prosto ku autostradzie A1, by nią szybko powrócić  do Gdańska i oddać się jeszcze światecznemu leniuchowaniu. Jak jednak  powiedział Mój Anioł, była pewna, że coś wymyślę, ponieważ zdążyła już się  nauczyć, że ja nie lubię tak zwyczajnie wracać do domu. Pierwsza atrakcja jednak przytrafiła się zupełnie przypadkowo. Drogowskaz w  jakąś boczną drogę siódmej kolejności odśnieżania informujący obiekcie hydrotechnicznym Mylof. Próbowaliśmy znaleźć jakieś słowiańskie korzenie tej  nazwy, ale nijak nam nie wychodziło. W końcu jednak bylismy na pograniczu Kaszub,  więc nie ma co się czepiać.   Spodziewałem się jakiejś solidnej, kamiennej zapory, jakie spotkac można  choćby na Dolnym Śląsku, a tymczasem po pięciu kilometrach jazdy dotarliśmy do  skromnego wału ziemnego przegradzającego Brdę w jej dolinie. Nie kryliśmy rozczarowania. Może jednak byłoby ono mniejsze, gdybyśmy wtedy wiedzieli, że  stoimy nad najstarszym sztucznym zbiornikiem wodnym znajdujacym się w granicach  Polski? Zaporę zbudowano bowiem w 1848 roku. Spiętrzone wody miały zasilać  zbudowany wtedy równolegle do starorzecza t.zw. Wielki Kanał Brdy, którego zadaniem było z kolei nawadnianie terenów po wykarczowanych lasach. Zapora ma wysokość dwunastu metrów czego zupełnie się nie odczuwa, a jedną  z jej atrakcji jest ponoć unikalny t.z.w przepust schodowy. Myślę, że chodzi o  to, co widać na poniższej fortografii. h Jakoś nie odniosłem wrażenia, że oglądam coś niezwykłego, ale przeczytawszy  o „unikacie” po powrocie do domu, od razu poczułem się dowartościowany.  Poszedłem jeszcze przejść się po okolicznych brzegach by obejrzeć tamę i  zbiornik z innej perspektywy, lecz trwało to zaledwie kilka minut i rusyliśmy z  powrotem ku drodze krajowej nr 22.   Następna atrakcja była już mojego pomysłu. Oglądałem bowiem kiedyś kręgi kamienne w Odrach  (opisywałem to we  wczesnym okresie blogowania), ale nie byłem tam z Moim Aniołem. Teraz nadarzała się okazja. Czy bowiem przyjechalibyśmy tu kiedykolwiek specjalnie tylko po  to, aby zobaczyć ową zaporę albo kręgi? Lepeij korzystać z okazji takich jak ta  i zatrzymywać się po drodze.  Jak tylko zaproponowałem kolejne niewielkie zboczenie z trasy, nasz  wcześniejszy powrót do domu zrobił się zagrożony. Tym bardziej, że Odry chcociaż  niby zaledwie kilka kilometrów od głównej drogi, to jednak leżą na prawdziwym  odludziu. W okolicy kamiennych kręgów krzyżują się tylko leśne drogi i jedna niewielka asfaltowa, którą nie wiedzieć czemu nie pojechaliśmy. Odry to nie Stonehenge. Cóż, każdy kraj ma kręgi kamienne na miare swoich  możliwości. Mimo wszytko jednak to miejsce zawsze budzi we mnie dreszczyk  niepokoju. Wyobraźnia próbuje bowiem odtworzyć pradawnych mieszkańców tych  ziem, którzy żyjąc w bezkresnych puszczach tysiąc osiemset lat temu, długie  wieki przed Mieszkiem I,  znosili skądś  głazy i układali tajemniecze koła. Nie jedno, dwa, ale całą grupę. Po co to  robili? Dlaczego jedno im nie wystarczało? Jaka potrzeba skłaniała ich do takiego wysiłku?   Właśnie takim, nieracjonalnym z pozoru zachowaniom zawdzięczamy rozwój  naszej cywilizacji. Odkąd małpolud spojrzał w górę na jaśniejący nad jego  jaskinią księżyc i zamyślił się nad sensem jego istnienia, a potem poczuł potrzebę  oddania mu czci tu, na Ziemi, dokonał się wielki krok w rozwoju rodzaju ludzkiego. Oprócz zaspokajania najbardziej prymitywnych potrzeb koniecznych do  biologicznego przetrwania, zaczęły powstawać rzeczy ważne także dla duszy,  chociaż ówczesny człowiek jeszcze zapewne nie potrafił jej nazwać. I tak już  zostało, że najważniejsze wynalazki w dziejach ludzkości tworzyli pasjonaci, odszczepieńcy pochłonięci niezrozumiałą dla innych ideą, wyprzedzający swoją  epokę i pracujący przeważnie w samotności w zaciszu swoich laboratoriów czy  warsztatów. Nawet tak współczesne wynalazki jak komputer osobisty powstawały w garażach wizjonerów. Twórcy Google czy Facebooka zapewne nie zdawali sobie  nawet sprawy jak szybko i jak bardzo ich produkty odmienią świat. Wszystko zaś  zaczynało się od takich własnie kręgów   Jak wyglądało życie tuataj? Czy każdy miał tu wstęp, czy jedynie plemienna  starszyzna? Jaką wiedzą wtedy dysponowano? Niektórzy udowadniają, że niektóre cięciwy  kół, albo linie łączące środki poszczególnych kręgów poprowadzone są w jakiś  szczególny sposób określający ważne kierunki. Może to prawda, a może nie.  Podchodzę do takich wyliczeń sceptycznie odkąd naczytałem się o rozmaitych  liczbach zakodowanych chociażby w wymiarach piramid. Tyle tylko, że zapewne  gdyby przeanalizować wymiary chociażby Ergo Areny czy katedry w Licheniu, to  pewenie też udałoby się odnaleźć jakieś związki odległoscią Marsa albo Jowisza  od Słońca, długości fali jakiegoś promieniowania, albo średnią opadów na danym  obszarze. Coś zawsze się dopasuje. Podobnie zresztą jest z Elipsą, czyli tajemniczym miejscem, gdzie kumuluje  się do niezwykłych wartosci dobroczynne promieniowanie. Ponoć jego wartość 6500 odpowiada promieniowaniu ciała dorosłego człowieka. Wartość mniejsza ma  działanie szkodliwe, a większa dobroczynne, przy czym skala w zasadzie kończy  się na dziesięciu tysiącach. Promieniowanie o wartości rzędu pięćdziesięciu  tysięcy określane jest mianem boskiego, a w Elipsie w Odrach zmierzono ponoć...  sto dwadzieścia tysięcy w skali Bovisa! Przeczytałem po powrocie o tej skali oraz jak  dokonuje się pomiarów i... okazało się, że ani skala nie jest jednoznacznie  zdefiniowana, ani przyrządów nie ma, jeśli nie liczyć różdżki albo wahadełka, przy pomocy których radiesteta wyczuwa promieniowanie i... deklaruje jego  wartość.  Tu niestety wylazł mój sceptycyzm. Niczym niewierny Tomasz – jak nie  zobaczę to nie uwierzę. Poczekam, aż ktoś kiedyś wymyśli coś dokładniejszego od różdżki, a póki co nie potrzeba mi fantastycznych teorii by zachwycić się  kręgami zagubionymi w puszczy.   Zapadał zmierzch, a chodzenie po tajemnieczym, zagubionym na pustkowiu miejscu wywołuje dodatkowe emocje. Zwłaszcza jeśli zobaczy się dziwny lej z  polodowcowym oczkiem o średnicy około jednego metra. Naturalnie ukszatłtowany  teren, a dziura iście diabelska, że tylko patrzeć jak złe licho z niej  wyskoczy. Tym bardziej, że wokół liczne pagórki kurhanów, które kryją pod sobą  szczątki pradawnych mieszkańców tych lasów, budowniczych owych kręgów. Ponoć  takich kurhanów jest w Odrach trzydzieści. Było już prawie zupełnie ciemno gdy odjeżdżaliśmy z leśnego parkingu, Ślepo  zaufaliśmy samochodowemu GPS-owi zakładając, że jeśli wrzucimy jako miejsce  docelowe Gdańsk i trasę najszybszą, to skieruje nas na ową drogę nr 22 i autostradę.  Bylismy już chyba jednak zbyt daleko w puszczy. Jechaliśmy i jechaliśmy z żółwią  prędkością leśnymi wertepami, obawiając się by przy wpadnięciu w jakąć dziure  nie uszkodzić zawieszenia. Każde nstępne skrzyzowanie, które miało doprowadzić  nas do upragnionego asfaltu okazywało się spotkaniem z koejną leśną drogą. W końcu  samochodowy program wprowadził nas na leśną drogę tak nierówną, że nadawałaby  się bardziej dla quadów niż naszego miejskiego auta. Niepokojąco brzmiała też  tabliczka u wlotu na ten szlak: „Droga doipuszczona do ruchu kołowego”. Napis sugerował,  że nie było to takie oczywiste i dlatego może owa droga nie wyglądała na zbyt  często używaną. Wjechać na nią przy niskim zawieszeniu naszego  citroena to jakby prosić się o przymusowy  nocleg w lesie. A tymczasem GPS pokazał kierunek tej drogi: Stara Kiszewa –  pięć kilometrów.  - O niech to szlag! Jedziemy na północy wschód! Lasami na przełaj do  Gdańska zamiast do autostrady! Nie bawiąc się w dalsze poszukiwania zawrócilismy, a jako cel podróży  ustawiliśmy Czersk. Najważniejsze, żeby dostać się do asfaltu! Długo to trwało  ale z czasem pojawił się bruk, t.zw. kocie łby co i tak wydawłąo się luksusem.  Kiedy jednak wyjechaliśmy na asfalt drogi krajowej, nie moglismy wyjść z  podziwu, że można zbudować coś tak równego. Niech nikt nie wybrzydza na  niedoskonałosci naszych dróg zanim nie pojeździ wieczorem po leśnych ostępach. Kiedy dojechaliśmy do domu był już wieczór. Kolację skończyliśmy po północy, Trochę nie za bardzo udało się nam świąteczne leniuchowanie, ale co  zobaczylismy to nasze. Gdańsk, 03.01.2011; 00:55 LT 