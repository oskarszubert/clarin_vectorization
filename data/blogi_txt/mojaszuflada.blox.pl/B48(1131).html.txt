Kolejna podróż do Szczecina. Przez ostatnie kilka miesięcy często  kursowałem w obydwu kierunkach, nierzadko pokonujac trasę tam i z powrotem tego samego dnia. Ktoby mógł przypuszczać, ze nieco ponad miesiąc po pochowaniu  Mirka, przyjdzie kolej na Zbyszka? Smutny to był pogrzeb. To truizm, bo przecież nie ma radosnych pogrzebów, lecz co innego miałem na myśli. Smutne  było to, że w ostatniej drodze towarzyszyło mu ledwie dwanaście osób. Człowiek  żyje, przez blisko sześćdziesiąt lat tworzy swoją historię, a kiedy nadchodzi  czas pożegnania, tuzin podązających za jego trumną jest jakby symbolicznym  podsumowaniem zapisanych kart. Ciagle stoi mi przed oczami ta garstka ludzi na  opustoszałym o wczesnym poranku cmentarzu przykrytym świeżą, jeszcze  nierozdeptaną warstwą śniegu. Nie można frekwencji usprawiedliwiać śniegiem i przenikliwym mrozem, który dał się nam we znaki podczas ceremoni. Mróz jest zresztą teraz na ustach wszystkich. Na południu Polski nocą słupek  rtęci zaledwie jedna – dwie kreski dzielą od minus czterdziestu stopni. To już  jest bardzo poważny wynik. U nas, na pólnocy, lżej o dobre piętnaście – dwadzieścia stopni, ale wystarcza, żeby poczuć szczypanie w twarz i dokuczliwy ból  przymrożonych palców. Wystarczyło piętnaście minut oczekiwania w czwartkowy  wieczór na peronie w Sopocie, by mieć dość całej tej zimy. W oczekiwaniu na  pociąg do Szczecina podziwiałem odnowiony niedwano peron SKM. Odrestaurowane, stylowe zadaszenie jakby żywcem przeniesione z dwudziestolecia międzywojennego,  a w to wszystko wkomponowane nowoczesne urządzenia w postaci windy i kolorowych  wyświetlaczy. Miłym zaskoczeniem było zapowiadanie nadjeżdżajacych kolejek.  Zamiast szczekliwego bełkotu z megafonów dobiegał czysty, doskonale zrozumiały  komunikat, który na dodatek po chwili powtarzany był w języku angielskim.  Wielkie brawa dla Sopotu. Postanowiłem zrobić zdjęcie i dopiąłem swego chociaż,  zdjęcie rękawiczek i operowanie na mrozie przyciskami telefonu komórkowego (normalnego  aparatu tym razem ze sobą nie zabrałem) trąciło o masochizm.     Od razu przypomniało mi się zdjęcie, które oglądaliśmy kiedyś w albumie na  Niemcowej. Przedstawiało skulonego goscia wybiegającego podczas śnieżnej  zadymki z latryny pod lasem, a podpis oznajmiał: „w taką pogodę się wysrać to  bohaterstwo”. Schowałem komórkę i rozcierałem szybko dłonie, zatapiając je po chwili w  rękawiczkach, które w końcu, razem z czapką i szalikiem po raz pierwszy tej  zimy zdecydowałem się użyć.  Nadjeżdżał pociąg do Szczecina. Myslałem durny, że trafi się jakis wagon z  gniazdkami z prądem, ale póki co taki luksus przekracza możliwości PKP. Nawet jeśli skład jedzie z Olsztyna do Szczecina, czy (jak obecny) ze Szczecina do  Białegostoku. Ja to w ogóle mam jakieś chore wymagania. Prądu mi się zachciewa, gdy w taki mróz luksusem wciąż jest ogrzewanie. Jeden z wagonów był  przeznaczony dla morsów.   Napis „Awaria ogrzewania. Przepraszamy” zniechęcał do wsiadania, więc nie  wiem czy jacyś desperaci nim podrózowali. Ja w każdym razie poszedłem szukać czegoś cieplejszegpo w innym wagonie, co też niekoniecznie musiało byc udane,  bowiem pojedyńcze przedziały także bywały zamienione w lodówki.   Na szczęscie tłoku nadmiernego nie było, więc w ciepłym przedziale  dojechałem do Szczecina, który tego wieczoru również pokrył się śniezną  pierzyną.   Szczeciński dworzec przeszedł powierzchowny lifting kilka lat temu i pewnie dlatego nie załapał się do gruntownego remontu jakiemu poddawane jest obecnie  wiele kolejowych dworców od największych – miast gospodarzy Euro 2012, po  zupełnie niewielkie peryferyjne miejscowości. Coś drgnęło w temacie dworców w  ogóle i być może niedługo przestaniemy się ich wstydzić. O powierchowność szczecińskiego w okresie śwąt zadbala m.in. PKP Energetyka fundując niezbyt  urodziwej bryle budynku specjalną iluminację. Jeżeli kiedyś Szczecin doczeka się remontu dworca z prawdziwego zdarzenia,  albo wręcz budowy nowego, chciałbym aby ocalała wielka mozaika pokrywająca jedą  ze ścian, a przedstawiająca mapę Pomorza.   Inna mozaika, podobnej wielkości przyczyniła się do ocalenia kina „Kosmos”.  Zamiast banalnych kamienic pobudowanych na jego miejscu, tymczasowo uratowany  wciąż tkwi jako coraz rzadszy pfrzykład modernistycznej architektury z lat 60-tych XX wieku. Szkoda tylko, że nie ma pomysłu na jego sensowne  zagospodarowanie, W pociągu Szczecin – Gdańsk; 04.02.2012; 13:50 LT. 