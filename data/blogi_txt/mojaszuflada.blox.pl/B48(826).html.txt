W zimne, pochmurne, jesienne południe opusciłem statek, który kilka godzin później miał ruszyć w drogę do Fredericii. Oni dotrą na miejsce dopiero nad ranem. Ja prześpię się w hotelu i dołączę do załogi po sniadaniu.Mój statek w porcie Helsingborg widziany z odpływającego do Danii promu.Kilkaset metrów od naszej kei znajdowała się przystań promowa. Tam pożegnałem sie ze Szwecją i po dwudziestu minutach jazdy przybyłem na brzeg duński. Do tej pory zawsze pływałem tym szlakiem wzdłuż i jak skaranie boskie traktowałem promy, którym (tym nadpływającym z prawej strony) należało w ciasnym przejściu ustąpić drogi. Dziś na luzie z niejaką satysfakcją, patrzyłem jak nasz  prom pcha się przed dzioby statków, na których klęli z pewnością sfrustrowani nawigatorzy.Kronborg widziany dopływającego do Helsingor promu.Prom zacumował o rzut kamieniem od Zamku Hamleta. Oczywiście natychmiast się tam udałem. Nie mogłem sobie pozwolić na całodzienną wycieczkę po muzeach, ale spaceru po dziedzińcu oraz dookoła zamku sobie nie odmówiłem.Dziedziniec zamku.Jeden z maszkaronów. Lepiej, żeby sie w nocy nie przysnił.Brama wjazdowaa na dziedziniec.Po niecałej godzinie ponownie wsiadłem do samochodu i ruszyłem w droge do Fredericii. Nie, nie autostradą. Postanowiłem jeszcze nieco zboczyć, aby obejrzeć katedrę w Roskilde, pierwszej stolicy Danii. Roskilde ma ponoć dla Duńczyków podobne znaczenie jak dla nas katedra na Wawelu. Niestety, latem, kiedy przyjechałem tam z dzieciakami, była akurat zamknięta.Katedra w RoskildeNiestety, najwyraźniej nie mam szczęścia do tego miejsca. Pocałowałem klamkę na drzwiach z napisem "Dziś katedra czynna do 14:30". Spóźniłem się dokładnie godzinę. Cóż, do trzech razy sztuka. Może uda się w styczniu? Zrobiłem więc krótki spacer po miasteczku, które pełne jest uroczych zakątków, takich jak na przykład na poniższym zdjęciu:Pamiętam podobne szczególnie z Odense. A teraz siedzę w kafejce gdzieś przy autostradzie. Za chwilę ruszam w dalszą drogę. Czeka mnie przejazd przez most nad Wielkim Bełtem, potem przez Fionię, most nad Małym Bełtem i juz można będzie szukać hotelu. Jak dobrze pójdzie to o dwudziestej drugiej mam szansę byc na miejscu."Stop 39" - gdzieś na autostradzie Kopenhaga - Odense, 08.11.2005, 20:05 LT 