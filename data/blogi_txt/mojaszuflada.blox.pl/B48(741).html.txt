Jak zwykle na statku, nie mam dostępu do internetu. Czasem uda sie wrzucić jakiś tekst na bloga przy okazji odbierania przez komórkę służbowych e-maili, ale trzeba sie sprężać, by nie przedłużać drogich połączeń. W niedzielę skończyła się więc dla mnie prezydencka kampania wyborcza. Nie wiem co nowego wymyslili kandydaci. Nie wiem także, co na dzieje się na świecie. Przypomina mi to wakacyjne wyjazdy w góry, kiedy siedzielismy całe tygodnie odcięci od świata. Świat był w zasięgu ręki, wystarczyły niecałe dwie godziny marszu by znaleźć się w Piwnicznej, kupić w kiosku gazetę, napić się piwa w „Kicarzu”, ale nie zawsze się chciało gdy sprzed chatki przecuny widok na Pasmo Jaworzyny i mnóstwo pomysłów na zagospodarowanie dnia „w tak pięknych okolicznościach przyrody”. Wyganiała nas na ogół dopiero konieczność kupna czegoś do jedzenia, bo jednak nawet do pierogów z jagodami, których było tam zatrzęsienie potrzeba było trochę mąki. Poza tym, brakowało mi cierpliwości do zbieractwa i czasem wolałem prostsze rozwiązanie wpostaci konserwy turystycznej. W takich okolicznościach omijały nas rozmaite ważne wydarzenia, ale nikt jakoś nie czuł żalu.Dochodzi siódma rano. Dopiero zaczyna świtać. Kilkunastogodzinna podróż z Nanaimo dobiega końca. Właśnie rozpoczęło sie cumowanie w Port Alberni. Dokończę inspekcję statku i w piatek ruszę w podróż do Vancouver, Washington. Z tym Vancouver, Washington to zawsze urwanie głowy. Wszyscy je mylą z kanadyjskim Vancouver, British Columbia. A teraz na dodatek wypadnie mi lot na trasie Vancouver – Vancouver JNapisłem więc do naszego Działu Podróży, że w piątek wyjeżdżam z Port Alberni i proszę o odpowiednie zaaranżowanie lotu do Vancouver, Washington. Ponieważ jednak, aby wydostać się z wyspy, będę łapać popołudniowy prom z Nanaimo do Vancouver BC, proszę aby lot z Vancouver BC rozpoczynał sie dopiero po godzinie 19:00.Odpowiedź przyszła dość szybko:Mam aranzowac lot z Port Alberni do Vancouver 21-szego. Niestey to sa tylko 73mile i nie mam takiej mozliwosci przez zadnego z moich agentow biletowych. Jezeli bedzie Pan w Vancouver to oznacza to ,ze do Nanaimo przeplynie Pan ze statkiem i stamtad bedzie wracal po raz drugi do Vancouver aby leciec do domu? Prosze o podpowiedz i date powrotu do domu. Jezeli chodzi o wyloty do Europy to one sa miedzy 14-ta a 16-ta.No tośmy sobie pokorespondowali. Kurczę, nie mogli mieć osadnicy trochę więcej inwencji w wymyslaniu nazw? Przygotowałem odpowiedź z wyjasnieniem, ale akurat wyszlismy z zasięgu telefonów komórkowych.Spoglądam teraz na wyświetlacz mojego telefonu i widzę, że sieć znów się pojawiła. No to trzeba działać, bo co prawda u nas dopiero za kwadrans rozpocznie się sniadanie, ale w Polsce biura powoli kończą pracę Port Alberni, 19.10.2005, 07:20 LT. 