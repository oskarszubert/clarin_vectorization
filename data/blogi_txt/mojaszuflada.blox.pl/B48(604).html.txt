Z kronikarskiego obowiązku odnotuję, że zrobiło się odrobinę cieplej. Niedużo,  ale  dobilismy już do +41˚C. Że będzie cieżko, czuło się już gdy jechałem rano na statek. Przed dziewiątą było już +37˚C.  Dopiero około szesnastej słupek rtęci opadł poniżej czterdziestu stopni. Po  inspekcji zbiornika kombinezon można wyżymać Przywołaliśmy do porządku stewardów i kucharza. Chodzi o czystość. Poprawiło  się, ale nie jestem przekonany, czy to trwały trend. Jesli ktoś nie czuje, że  jest brudno, to zwracanie uwagi traktuje jako „czepianie się”. Kiedy wyjedziemy, wrócą do swoich standardów. Póki co, uczymy, że winogrona należy  kłaść na czysty półmisek, a najlepiej każdemu na oddzielny talerzyk, a nie na  stojacy na bocznym stoliku półmisek, który służy zarazem jako podstawka do  jakiegoś kwiatka doniczkowego. Zwrócilismy tez uwagę, że po umyciu podłogi  brudną wodę z wiadra należy wylać, a wiadro i mopa opłukać, nie zaś zostawiać  ową wodę z mopem we wiadrze do ponownego użycia nazjautrz. Po takim „gospodarczym” dniu na kolację zaserwowano nam pieczone ziemniaki  oraz pieczony schab z sosem. Smaczne. Byłem zszokowany. - No, zobacz – nie ukrywał jednak sceptycyzmu mój kolega – pod nas zrobili  te kolację. Specjalnie tak! Już ja ich znam! Odnosiłem wrażenie, że odrobinę się czepia. A może rozgoryczenie nienajlepszą  współpracą ciężko już przykryć kawałkiem pieczonego schabu? Jiangyin, 13.08.2010; 07:15  LT 