Zawsze chciałem zrobić sobie dłuższy rajd po wschodzie Polski, na którym  poza nielicznymi miejscami, wstyd się przyznać, nigdy nie byłem. Ciągle jednak  coś wypadało i na wschód nie było po drodze. Ostatnią taką przymiarkę robiłem na  maj, kiedy to chciałem pojechać na festiwal muzyki cerkiewnej w Hajnówce. Niestety, również i tym razem nie wyszło. Aż pod koniec maja trafiłem na następującą informację:  Zgłosiłem „Moją Szufladę”. Minęło kilka dni i na początku czerwca  otrzymałem e-mail: Szanowny Panie, Dziękując za przesłane przez Pana zgłoszenie chęci udziału w organizowanej przez nas wizycie studyjnej blogerów, mam  przyjemność poinformować, że bardzo chętnie widzielibyśmy Pana w gronie jej  uczestników. Jesteśmy przekonani, że prowadzony przez Pana blog będzie  doskonałym miejscem do promocji walorów naszego województwa. (...) Departament  Współpracy z Zagranicą i Promocji Urząd Marszałkowski Województwa  Podlaskiego Teraz już tylko pozostało dograć szczegóły logistyczne, więc trwa miedzy nami wymiana korespondencji.  Już sobie ostrzę ołówek (a raczej poleruję klawisze laptopa) na wrażenia z  wycieczki, które zapowiadają się wyjątkowo.   Gdynia, 10.06.2011; 00:30 LT 