Blog „Pełna Kultura” (http://pelnakultura.wordpress.com.) specjalizuje się w ocenianiu innych blogów w sieci. Pierwszy raz zetknąłem się z  nim w marcu 2009 roku, kiedy głowny redaktor „Pełnej Kultury” poinformował  mnie, że „Moja Szuflada” zostanie tam oceniona. Oczekiwanie nie było łatwe.  Zastanawiałem się w jaki sposób ostre pióro (a raczej klawisze) Kilmore Fisha potraktują  moje pisanie. Potraktowały nadzwyczaj przychylnie, co było miłe, zważywszy, że  na wielu Kilmore nie zostawił suchej nitki. „Pełna Kultura” szczególnie ożywia się na przełomie roku, kiedy odbywa się  konkurs „Blog Roku”. Czyż może być lepszy moment na recenzje od tego, gdy kilka  tysięcy blogerów staje w szranki współzawodnictwa? Tak jest również i tym razem. Wśród innych blogów na tapetę ponownie wzięta została „Moja Szuflada”. Kilmore przez trzy lata zdania nie zmienił, co  mnie bardzo cieszy i dopinguje do dalszego pisania. Szczególnie teraz i to  bynajmniej wcale nie ze względu na konkurs. Dziękuję. A propos konkursu... Głosowanie w jego III etapie wciąż trwa. Gdyby ktoś z  czytelników jeszcze nie zagłosował, a zdecydował się teraz, przypominam:  wyślij, proszę, sms o treści D00092 na numer 7122. Ze stu blogów, które zakwalifikowały do tego etapu, „Szuflada” jest na piątym miejscu. Wciąż jednak  potrzebuje sms-ów, by przynajmniej utrzymać tę pozycję do końca. Gdańsk, 25.01.2012; 00:55 LT 