Niedziela jedenastego września. Po porannych mgłach bezchmurne niebo. W  telewizji rozcnicowe programy o atakach na WTC, ale nie mam czasu oglądać. Jadę  do biura nadrobić zaległosci z ostatniego tygodnia, a popołudnie rezerwuję na  spacer z Moim Aniołem. Decydujemy się jechać do Rewy. Dawno tam nie byliśmy, a to jedno z naszych ulubionych miejsc. Szperk jest główną atrakcją, ale można  tam tez zjeść smacznie przyrządzoną rybę. Mój Anioł pływał tam niejednokrotnie  na desce, ale bieżący rok zarówno pod względem pogody jak i czasu nie sprzyjał  tego typu wypadom. A akurat kiedy przyjechaliśmy odbywała się ceremonia dekoracji zwycięzców mistrzostw Polski w windsurfingu. Wyobrażam sobie jej głód deski gdy patrzyła na uśmiechnietych mistrzów,  którzy dopiero co rywalizowali ze sobą na „jej” wodach, ale dzielnie nie dała  tego po sobie poznać i ruszyła brzegiem plaży wzdłuż Szperka.  Szperk to prawdziwy fenomen natury. Taka Mierzeja Helska w  miniaturze.Uwielbiałem się w niego wpatrywać studiując morskie mapy podczas  nudnych wacht. Bo sam Szperk to tylko fragment większej całosci. Znika co prawda  pod wodą, ale ciagnie się w postaci płytkiej, wąskiej mielizny znanej jako Ryf  Mew aż do Kuźnicy na Mierzei Heskiej. W  internecie piszą, że dzięki niej dziki wedrują z okolic Rewy na Mierzeję. Nie  bardzo chce mi się w to wierzyć, ale moze są aż tak zdeterminowane? Jesli mogą  dziki to muszę i ja. W związku z tym do przyszłorocznych wyzwań oprócz dorzucam uczestnictwo w t.zw. „Marszu Śledzia”, czyli wędrówce ową mielizną z Kuźnic do  Rewy. Mam nadzieję, że mi się uda. Szperk wraz Ryfem Mew podzielił Zatokę Gdańską na dwie częsci. Stanowi jakby natruralny falochron. Dlatego pomimo wiejących wiatrów i skotłowanych wód  Zatoki, po drugiej stronie powierzchnia akwenu pozostaje prawie gładka. Może  dlatego Rewa jest rajem dla kite- oraz wind-surferów?    Tymczasem doszliśmy do końca owego cypla. Dalej trzebaby już maszrować wodą  do Kuźnic, do Mierzei zamykającej delikatną linią widnokrąg. Na Marsz Sledzia przewiduje się, o ile dobrze pamiętam około pięciu godzin.  Tym razem do wody wszedłem tylko symbolicznie, aby z tej drugiej perspektywy uchwycić końcówkę Szperka.  Po „wewnętrznej stronie” cypla unosiły się spokojnie liczne meduzy. Ładnie  prezentoway się na tle kamyków w czystej wodzie.   Powrót do nasady Szperka odbywal się pod słońce, co było przyjemnie  podwójnie: opalało się twarz oraz ogladąło wyczyny surferów w odmiennej  scenerii, pełnej świetlnych refleksów     Napatrzywszy się, rozłożylismy nasze maty na piasku i rozpoczęliśmy  pierwsze i ostatnie już chyba tego lata najprawdziwsze plażowanie. Brakowało  nam co prawda plażowych strojów, ale nawet polożenie się w ubraniu i wystawienie się na wciąż gorące promienie słońca wraz z samą atmosferą  beztroskiego leżenia działało bardzo relaksująco. Zdecydowalismy się wstać  dopiero gdy cienie wydłuzyły się znacznie, co świadczyło o tym, że słońce było  już nisko. Od razu zaczęło robić się chłodniej.  Wiatr po wewnetrznej stronie Szperka ucichł, więc zniknęli surferzy.  Zbliżał się zachód słońca, więc mogliśmy już udać się na rybkę.Wyglądało jednak  na to, że samego zachodu nie uda się zobaczyć i to bynajmniej nie z powodu  grilla, lecz nadciagających z oddali chmur, które mogły być związane z  zapowiadanym od rana chłodnym frontem przesuwającym się znad Niemiec na wschód.  W ostatnich promieniach słońca sfortografowałem Szperk po raz ostatni i poszliśmy do restauracji. Szczecin; 18.09.2011; 00:50  LT 