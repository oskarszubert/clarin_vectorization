Właściwie to planowałem, że zacznę pisać własnie od tego tesktu. Jest to jeden z tych niewielu wieczorów, kiedy piszę bloga bez nawet minimalnego poczucia winy. Cierpiąc na notoryczny brak czasu ilekroć zasiadam przed kompem tak po prostu dla przyjemności, mój Anioł Stróż (nie mylic z Aniołem) zdziela mnie rózgą po grzbiecie, patrzy z wyrzutem, i nie musi nic mówić. Jego oczy są niemym komunikatem: - Znów nic nie robisz. Biurowe raporty czekają. W takim tempie nigdy ich nie skończysz. Mieszkanie pokrywa coraz większa warstwa kurzu, okna od dawna proszą się o wymianę, rzeczy zamiast w szafie (niezmontowanej jeszcze, walają się upychane po kątach, wiśniowa nalewka wciąż nie przelana ze słoja do butelek! Człowieku! A ty bloga piszesz?I już, już gotów jestem przełączać sie na serwer biurowy, chwycić w międzyczasie za odkurzacz (zanim za siódmym podejściem uda się połaczyć z vpn), porzucić pisanie do nastania lepszych czasów, gdy wtedy diabeł stróż zaczyna szeptać: - Biuro i sprzątanie nie uciekną. Może nalewki trochę szkoda, ale przeciez możesz ją pić ze słoja, a pestki wypluwać. Pisz jak masz ochotę, nie łam się.No i zawsze tak jakos mnie omami, że wydaje mi się, że zdąże i z blogiem i z czym innym. Kiedy jednak stawiam ostatnią kropkę, to już prawie śpię na klawiaturze. I znów mi przykro, że nic pożytecznego nie zrobiłem.A dziś? Specjalnie do Warszawy przyjechałem, żeby od osiemnastej do szóstej niczym innym sobie głowy nie zawracać. Jaka ulga! Obydwa stróże mają do rana wolne.Warszawa, 17.10.2009, 20:35 