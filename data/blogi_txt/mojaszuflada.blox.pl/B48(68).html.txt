Przyjeżdżasz jeszcze czasem - bilet masz zniżkowy - i siadasz w końcu stołu do naszej zwykłej rozmowy herbatę - jak dawniej - słodzisz i pijesz raczej słabszą próbujesz coś powiedzieć lecz nie wiesz jak zacząć papierosa znowu zapalam ty gasisz go smutnym wzrokiem dla ciebie zawsze będę małym niemądrym chłopcem a tu już wnuki - moje dzieci proszą by opowiadać o tobie niebo z tobą ściągam im na ziemię lecz i tak nie wszystko opowiem przyjeżdżaj więc jeszcze czasem niech będzie Bóg wyrozumiały przecież nie możesz tak na zawsze samych nas tutaj zostawić a pod wieczór niech białe gołębie przyfruną z drabiną strażacką i niech prowadzą cię za ręce nad Kraków i wieżę Mariacką ("Białe Gołębie" - Adam Ziemianin)Mojej Mamie w trzecią rocznicę śmierci.Aż nie chce się wierzyć, że już tak długo nie ma Jej wśród nas. Jeszcze tak niedawno wyglądała mnie w oknie w piątkowe wieczory, gdy przyjeżdżałem z Gdyni na weekendy... Jeszcze w telewizji nadawane są te same programy, które podczas owych weekendów wspólnie oglądaliśmy...Czasem też jeszcze złapię się na tym, że chciałbym Jej to i owo opowiedzieć... Coraz rzadziej jednak, bo tamten okres oddala się na osi czasu badzo szybko. Życie toczy się dalej. Zostaje pamięć i nadzieja na fliżankę herbaty i sernik podczas wieczoru pełnego  opowieści gdy czas przestanie już mieć znaczenie.Jiangyin, 18.04.2009; 04:00 LT 