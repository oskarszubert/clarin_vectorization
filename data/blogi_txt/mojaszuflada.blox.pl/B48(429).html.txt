Jestem już we Frankfurcie, w drodze powrotnej do Gdańska. Właściwie to  miałem napisać jeszcze parę słów o wyjeździe z Manili, ale przypomniało mi się,  że juz chyba ze dwa lata noszę się z zamiarem napisania notki o nowym lotnisku  dla Berlia, które reklamowało się swego czasu na turystycznym kiermaszu w Szczecinie, i z ich folderu zaczerpnąłem poniższe informacje. Może tak się  bowiem zdarzyć, że za niedługo ów wpis straciłby na ktualności, tak samo jak  być może zamiast przez Frankfurt lub Monachium, zaczniemy latać przez Berlin. Trzy berlińskie lotniska: Schönefeld, Tegel i Tempelhof z coraz większym  trudem dawały sobie radę z narastającym ruchem pasażerskim. Berlin był jedną z  nielicznych stolic na świecie, wokół której nie koncentrowały się główne,  międzynarodowe połączenia lotnicze danego kraju. Dla Niemiec głównymi portami  lotniczymi pozostawały Frankfurt oraz Monachium, i chociaż miały one liczne (praktycznie co godzinę) połączenia lotnicze z Berlinem, to jednak wymagało to  dodatkowej przesiadki. Zadecydowano, że zamiast z lepszym lub gorszym skutkiem powiększanych  trzech portów lotniczych, powstanie jeden, ale ogromny, ze zdolonością do  obsługi nawet czterdziestu milionów pasażerów rocznie. Bedzie się nazywać  Berlin Brandenburg International Airport (BBI) i powstanie na bazie istniejącego  lotniska Schönefeld. Tegel oraz Tempelhof zostaną zamknięte.  Prace ruszyły w 2006 roku.  Budynki terminali będą położone pomiędzy dwoma niezależnymi pasami  startowymi z prowadzącymi do nich licznymi drogami kołowania. Zapewni to  sprawny ruch samolotów przy jednoczesną relatywnie niewielką drogą konieczną do  pokonania przez podróżnych od stanowisk odpraw do bramek prowadzących na pokład  samolotu.   Zakłada się, że około 50% podróżnych przybędzie na lotnisko środkami  komunikacji miejskiej. Dlatego bezpośrednio pod halą odpraw będzie znajdować  się dworzec kolejowy z sześcioma torami, na których będą mogły zatrzymywać się  pociągi dalekobieżne. Oprócz tego z dworca odjeżdżać będzie Airport-Shuttle,  specjalny pociąg, który będzie dowozić pasażerów do centrum Berlina w czasie  krótszym niż dwadzieścia minut. Dodatkowo liczne kolejki S-Bahn oraz  autobusy. Dla zmotoryzowanych autostradowe połaczenie z obwodnicą stolicy (Berliner Ring). Dodatkowo dla biznesmanów ważny jest fakt, że po sąsiedzku  powstanie BBI Business Park Berlin, z miejscami na rozwijanie produkcji  przemysłowej oraz handlu. Oczywiście do obsługi zarówno ruchu pasazerskiego jak  i parku przemysłowego powstanie cała infarstruktura Airport City, na którą  składać się mają m.in. liczne hotele, centra konferencyjne, restauracje, sklepy,  parkingi i.t.d. Szacuje się, że lotnisko ma dać czterdzieści tysięcy nowych  miejsc pracy w regionie.  Nie śledziłem postępów tej inwestycji, więc nie wiem na jakim etapie znajduje się w tej chwili. Znając jednak niemiecką precyzję i planowanie, mogę  zakładać, że rzeczywistość nie odbiega zbytnio od założeń, a te według owego  folderu wyglądały następująco (piszę tylko o finale): 2008 – zamknięcie lotniska  Tempehof Maj 2011 – próbne  uruchomienie i sprawdzanie wszystkich systemów technicznych 30 października 2011 – Rozpoczęcie działalności BBI. W 2011 roku ruch lotniczy będzie skonsolidowany na lotnisku BBI w Schönefeld.  Po rozpoczęciu działalności BBI, lotnisko Tegel zostanie całkowicie zamknięte. Frankfurt, 01 października 2011; 09:20 LTP.S.Według informacji znalezionych na stronie lotniska, otwarcie BBI ma nastąpić 3 czerwca 2012 r. Niemcy więc również notują poślizgi. Lotnisko Tegel zostanie zamknięte wkrótce po otwarciu Berlin Brandenburg International. 