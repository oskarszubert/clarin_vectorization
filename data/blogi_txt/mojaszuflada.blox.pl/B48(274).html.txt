Wizyta w Holandii była bardzo napięta jeżeli chodzi oramy czasowe. Kilka rozmaitych miejsc, mnóstwo spraw do przedyskutowania. Oczywiście tradycyjnie kryzys dopadł mnie około piętnastej. Nie mogłem opanować ziewania i męczyłem się, żeby nie przymykać powiek na dłużej. Przeszło dopiero przed siódmą, kiedy opusciliśmy biuro i pojechaliśmy do Sheveningen na kolację. Z odrobiną zazdrości spogladałem na urlopowiczów na plaży. Chetnie oddałbym kolację za możliwość kąpieli i beztroskiego leżenia na piasku.W drodze z restauracji do hotelu przejeżdżaliśmy obok więzienia, w którym przebywa obecnie były prezydent Serbii, Slobodan Milosevic.W hotelu nie mieli bezprzewodowego internetu, a kabla mój laptop nie tolerował. Może to i dobrze, bo i tak zasypiałem przy biurku. Nie marnowałem więc czasu, tylko od razu wskoczyłem do łóżka. I nic już więcej nie pamiętam oprócz dzwonka budzika o szóstej rano (wcześnie ponieważ chciałem przeczytać e-maile z poprzedniego dnia ściągnięte przez komórkę). Ranek znów w biurze, które opuściłem krótko po jedenastej. Czekam teraz na samolot do Frankfurtu, gdzie bede mieć przesiadkę do Hong Kongu. Nocka raczej średnio wygodnie sie zapowiada, ale odeśpię już na statku.Amsterdam, 13.07.2005 