Weekend był piękny. Wybraliśmy się z Moim Aniołem do Rewy, o czym napiszę  jak znajdę chwilę czasu. Gorąca niedziela i nadciągający z zachodu zimny front  kazały spodziewać się burz. W nocy obudził nas hałas. To szumiał zrywający się wiatr. Niebo raz po raz  rozświetlały błyskawice, a po chwili rozpoczęła się ulewa. Zamknąłem okno.  Pioruny na Gdynią tworzyły niezwykły spektakl, więc pomimo niezbyt sprzyjającej  pory (wpół do trzeciej w nocy) nie chiało się spać. Pomyślałem, że warto byłoby to uwiecznić, ale niestety statyw aparatu  pozostał w bagażniku samochodu. Trzeba było więc skonstruować dziwną konstrukcję z przedmiotów znajdujących się pod ręką w kuchni, co trochę opóźniło  rozpoczęcie piorunowych „łowów” i burza zdązyła się trochę oddalić, ale i tak  kilka udało się upolować, co dokumentuję poniżej. Sopot, 15.09.2011; 08:00 LT 