Z ciekawością, ale i z niepokojem szliśmy na ten film. W reklamach  pojawiały się animowane wstawki, więc zachodziła obawa, że dzieło będzie nieco infantylne.  Jak to jednak zwykle bywa, rzeczywistość odbiega od reklamy i w tym przypadku okazała się lepsza.  Animowanych wstawek było w sam raz tyle, ile trzeba. Ani za dużo, ani za  mało. Zacznijmy jednak od początku... Chłopak przygotowujący się do matury ma teoretycznie wszystko, czego mu w  życiu potrzeba. Chodzi do dobrej szkoły. Właściwie nie chodzi, kierowca go  podwozi i odbiera o ustalonej godzinie. Bo jego zamożnych rodziców stać prawie  na wszystko. Na studniowkę idzie z fajną dziewczyną i tam zaczyna się dramat. Czasem aż trudno uwierzyć, jak z niewielkiego głupstwa rodzą się poważne  problemy. Młodzież sobie popiła, języki się rozwiazują w przenośni i dosłownie,  bo oto jedna z dziewczyn zaczyna opowiadać o jej doświadczeniach w całowaniu  się z inną dziewczyną. Podchmielona grupa zaczyna domagać się pokazu, a ona na  to, że owszem może to zrobić, ale pod warunkiem, że również i dwóch chłopaków  zrobi to ze sobą. Padło na głównego bohatera i jego kolegę. Wśród śmiechów,  aplauzu i nagrywających „event” telefonów komórkowych całują się namiętnie  najpierw dziewczyny, a potem chłopaki. Studniówka się skończyła i powróciła szarość codziennych lekcji, ale międy  chłopakami pojawiło się jakieś ciche porozumienie, mowa gestów, spojrzeń, niby  to przypadkowych muśnięć dłoni. Trudno powiedzieć, czy owa studniówkowa  odrobina szaleństwa dodała im odwagi by ujawnić ukrywany wcześniej pociąg, czy  też odwrotnie: ona właśnie ukierowała go nie w stronę dziewczyn, lecz kogos tej  samej plci? Seksuolodzy twierdzą wszak, że pierwsze doświadczenia seksualne bardzo  mocno wpływają na przyszłe zachowania w tej dziedzinie. W każdym razie coś  zaiskrzyło, a że chłopaki razem ćwczyli judo, na jednym z treningów tak mocno  zwarci ze sobą, że w końcu głównemu bohaterowi przytrafił się wytrysk. Spostrzega to przyjaciel i zaczyna się śmiać. Ten zaś, upokorzony, ucieka.  Oczywiście nazajutrz nie idzie do szkoły. Co gorsza, na facebooku pojawiają się  coraz bardziej niewybredne żarty, co oznacza, że wszyscy już wiedzą. Trzeba by miec niezwykłą siłę by przejść przez to z podniesioną głową. Bohater jest  jednak tylko zwykłym człowiekiem, nie udźwignie takiego ciężaru. Zamyka się  więc w sobie, nie chodzi do szkoły, lecz bezmyślnie surfuje po sieci raz po raz  oglądając kolejne facebookowe kpiny. Przypadkiem trafia w sieci na dziewczynę o różowych włosach, która wprowadza go do „Sali samobójców”. To grupa skrzyknięta  na jakims portalu, która uważa, że ich życie nie ma dalszego sensu i chcą je  skończyć. Nie łączy ich żadna idea oprócz tej jednej. Każdy miał jakieś tam złe  doświadczenia i to wystarczy. Spotykają się w sieci w scenografii z jakiejś gry  komputerowej (i to są te animowane wstawki, wkomponowane w film bardzo udanie,  nienachalnie). Oprócz tego on i dziewczyna rozmawiają dużo za posrednictwem  komputera, ale już bez udziału tej gry. Dowiaduje się, że ona (jeżeli wierzyć w  to co mówi) od trzech lat nie wychodzi z pokoju. Zamknęła się z komputerem i tylko  przez niego kontaktuje się ze światem. Wkrótce to samo czyni i on. Gdy przez  kilka dni nie opuszcza pokoju sprawa opiera się o psychiatrów.   W tym momencie mamy przepiękne portrety dzisiejszych pracocholików. Rodzice  nie rozumieją psychiatry, który mówi, że nie da rady wyciągnąć z tego stanu chłopaka do matury, że potrzebny jest czas i ich cierpliwa współpraca. Oni przecież  płacą, więc żądają tabletek, które załatwią sprawę szybko. Nie ten psychiatra  to inny, w końcu jakiś się znajdzie... Dziewczyna dowiaduje się o tym, więc zleca chłopakowi misję. Ma zdobyć te  tabletki pod pretekstem zgody na leczenie, a potem jej je przekaże, by mogła  się zabić. Długo przekonuje ją i innych z Sali Samobójców, że ich decyzja nie  ma sensu, że powinni żyć i cieszyć się każdym dniem. Zakochał się chyba w tej  dziewczynie, więc tym bardziej ją przekonuje, ale bezskutecznie. Ma przynieść  tabletki w umówione miejsce gdzie spotka ją ten jeden jedyny raz w realu. Klub. Dziesiątki a może setki ludzi tańczących do głośnej muzyki. Alkohol  leje się strumieniami. Jakaś para całuje się w toalecie. Czas mija, a on dziiewczyny nie spotyka. Wyrzuca więc tabletki jedną po drugiej do toalety, aż  nagle coś w nim pęka. Siada na sedesie i zaczyna łykać te pozostałe. Ot,  chwilowy impuls, a może zwykła ciekawość, albo przekora... Następna scena. W sieci, w znajomej już scenografii czekają na niego  znajomi z Sali Samobójców. Nadchodzi jednak ktoś nowy. To matka chłopaka.  Informuje ich, że popełnił samobójstwo. Avatary uczestników „gry” jeden po drugim znikają błyskawicznie. Najwyraźniej zszokowani kandydaci na samobójców  jeden po drugim wyłaczają swoje komputery. Zostaje tylko dziewczyna o różowych  włosach, lecz i ona jedynie przez chwilę. Z dzikim okrzykiem rozpaczy wypełza z  pod stołu, pod którym tkwiła z komputerem i z ciemnego pokoju wybiega wprost na  podwórze blokowiska. Wygląda koszmarnie, jak może wyglądać ktoś, kto od dawna  siedział w kryjówce, nie dbając o siebie. Przez osiedle przebiega jej długi,  niemalże zwierzęcy ryk ropaczy. To bardzo poruszający film i myślę, że bardzo uniwersalny, który będzie  trafiać do odbiorców na całym świecie. Splata się w nim kilka istotnych  problemów. Jeden z najważniejszych to ogromna siła portali społecznościowych.  Moc niczym energia atomu, która może być bardzo pomcnym narzędziem przy  realizacji szlachetnych akcji, jak również może nieść totalną destrukcję użyta  w złej intencji. Jeszcze nie poznaliśmy jej do końca, jeszcze się z nią  oswajamy, ale każdy dzień niesie nowe dowody działania jej ciemnych i jasnych stron. Doskonale zagrana jest tez scena uzależnienia od internetu, gdy główny  bohater wpada w szał rozpaczy ponieważ zdesperowany ojciec wyrywa kable z  gniazdka akurat podczas jego rozmowy z dziewczyną. Ojciec zapowiada, że koniec  z internetem w ich domu, a chłopak niczym narkoman albo alkoholik na głodzie wyje z rozpaczy, miota się i błaga o włączenie go choć na chwilę. Oczywiście to  są skrajne przypadki, ale przyłapałem się na tym, że podczas niedawnej awarii,  gdy rano okazało się, że nie ma prądu w mieszkaniu, w pierwszej chwili nie  pomyślałem o oswietleniu (da się przeżyć przy świeczkach) ani o lodówce (no, trudno), ani nawet o telewizji, lecz zdenerwowałem się na myśl, że rozpoczyna  się weekend więc szanse na naprawę przed poniedziałkiem są mizerne, a nie  będzie działać serwer i co gorsza, po paru minutach wysiądzie bateria laptopa.  Pomijając czystą przyjemność z surfowania po sieci, internet zapewnia nam załatwianie  coraz większej ilości codziennych spraw.  Inny wątek to brak czasu rodziców. Pogrążeni w zawodowych obowiązkach zapominają  o domu. Wszystko odbywa się z notesem i na zegarek. Ustalają swój prywatny  rozkład dnia podobnie jak spotkania w pracy. Ja mogę tego dnia o tej godzinie,  a ty możesz tametgo o tamtej . Brakuje czasu na spokojną rozmowę i wspólny  relaks. Sam tego doświadczam każdego dnia i coraz częściej puszczają mi nerwy gdy  widzę destrukcyjne działanie ciągłego przesiadywania w pracy po godzinach, a  jednocześnie jeśli się zmobilizuję i wyjdę, stress związany z mnóstwem  zaległych spraw do załatwienia tylko się potęguje psując tę resztkę dnia, dla której biuro opuściłem. No i wreszcie rzecz najważniejsza: „źle się dzieci bawicie” chciałoby się  powiedzieć patrząc na lokatorów Sali Samobójców. Młodość to burza hormonów i  związana z nimi hustawka nastrojów. Poznawanie świata, szczytne ideały i bezkompromisowość. Pewnie nie ma nastolatka, któremu gdzieś tam nie przemknęłaby  przez głowę myśl, czasem tylko w formie niewinnej wizualizacji, samobójstwa.  Gorzej jeśli taka idea wykiełkuje i niczym chwast zaczyna zagłuszać wszystko  inne. Trudno wyobrazić sobie większą wartość i większą przygodę niż życie.  Wszystko można w nim zmienić. Kiedy już się jest na samym dnie i nie ma się nic  do stracenia, można po prostu ruszyć w dal przed siebie, na poszukiwanie  nowego. Wszystko jest lepsze od unicestwienia, które nie niesie już żadnej nadziei. Przewrotnością losu w filmie traci życie ten, który z całej grupy był  jedynym jego obrońcą. Wszyscy potencjalni samobójcy natychmiast uciekają w  popłochu co jest zdrowym objawem, bo świadczy, że tli się w nich jeszcze  instynkt życia, a chęć zabicia siebie była silna, dopóki mało realna. Tyle tylko, że wstrząs, który wyrwał ich z przedśmiertnego letragu kosztował niewyporażalnie  drogo. A gdyby znalazły się tabletki i okazja, pewnie i ktoś z nich przeszedłby  na tamtą stronę ni to z ciekawości, ni to dla zaimponowania przyjaciołom,  trochę z żalu, ale przede wszystkim bezsensownie. Gdzieś po prostu tkwi granica, którą pod presją grupy przekroczyć łatwiej niż samemu. Każdy (a zwłaszacza nastolatek, bo w tym wieku potrzeba akceptacji grupy jest najsilniejsza) powinien sam sobie zawczasu postawić szlaban, zanim podszepty wezmą górę. Mam nadzieję, że ten film nie przejdzie niezauważony na zbliżającym się Festiwalu Polskich Filmów Fabularnych w Gdyni. Gdynia, 20.03.2011; 10:15 LT 