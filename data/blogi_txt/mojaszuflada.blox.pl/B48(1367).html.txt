Z Troodos probowaliśmy przedostać się najkrótszą drogą do doliny Marathasa,  aby obejrzeć trzy z dziesięciu górskich kościołów wpisanych na listę światowego  dziedzictwa Unesco. Niestety utknęlismy zaraz pod szczytem góry Olimpos, którą  należało najpierw okrążyć. Wrócilismy więc na dół tą samą drogą co dzień wcześniej i wjechaliśmy do tej doliny od strony morza. Wydawało się, że to już koniec gór, ale srodze się myliliśmy.  Czekała nas jeszcze długa wspinaczka i ponowna  jazda po oblodzonych drogach wykutych w skałach najwyższych partii głównego  masywu Troodos. Od klasztoru Kykkos aż do Asorogii, prez kilkadziesiąt kilometrów serpentyn wiodących przez pustkowia nie spotkaliśmy ani jednego  samochodu. Detale już tradycyjnie zapowiadam w oddzielnych notkach, a teraz z  kronikarskiego obowiązku kilka zdjęć na bieżąco. W pośpiechu, bo opuszczamy  hotel nad samym brzegiem morza (fale nieomal obmywają taras naszego pokoju) i jedziemy do Łaźni Afrodyty, a potem do Pafos. 1.        Widok  z okna naszego pokoju w Troodos o poranku.  2.        Niżej  droga była już całkowicie odśniezona  3.        Droga  do klasztoru Agios Ioannis Lampadistis była karkołomna. Przeraźliwie wąska, wiodąca serpentynami nad przepaściami.  4.        Mozaiki  w klasztorze w Kykkos  5.        Dalsza  jazda o zmierzchu oblodzonymi serpentynami Troodos w kierunku Doliny Cedrów. Lakki, 19.02.2012; 11:30 LT 