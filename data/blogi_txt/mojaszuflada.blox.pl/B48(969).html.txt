Zapachaniało świętami... Otrzymałem e-mail od „mojej” drużyny Szlachetnej Paczki. Szczecińskiej ekipy, z którą działam na odległość. To znaczy działają głównie oni – zbierają, koordynują, pakują, dowożą... Ja tylko się dorzucam. Liczyłem, że uda mi się zebrać jeszcze jakieś rzeczy i dowieźć do Szczecina przy okazji mojej wizyty 15 grudnia, ale okazało się, że to już byłoby za późno. A oto podsumowanie akcji wspomnianej szczecińskiej drużyny: ﻿ Dziękujemy wszystkim, którzy w tym roku przyłączyli się do akcji Szlachetna Paczka. Pomoc otrzymała od nas sześcioosobowa rodzina z Gardna. Dzięki Waszej hojności zebraliśmy 4430 zł, produkty żywnościowe, środki czystości, słodycze, artykuły papiernicze, książki, środki do pielęgnacji niemowlęcia, odzież, sprzęt RTV, komputer.   Za zebrane pieniądze zostały spełnione wszystkie marzenia rodziny zamieszczone na  liście. Kupiliśmy łóżko piętrowe, dwa materace, dwie kołdry, poduszki, koce, pościel, kurtki zimowe dla całej rodziny, obuwie zimowe oraz ciepłą odzież. Dla niemowlaka zostały kupione (na kilka miesięcy) odżywki, mleko oraz pieluchy. Natomiast dla starszych dzieci kupiliśmy MP4, lalkę Barbie (Kwiatowa Wróżka) oraz nowe gry komputerowe. Kupiono także kosz owoców, produkty spożywcze z długim terminem przydatności (kasze, mąki, oleje, makarony, konserwy, koncentraty, przyprawy, desery) oraz środki higieny osobistej i środki czystości.  Zebrane i zakupione produkty zostały zapakowane w 71 kartonów. Zrobiliśmy także 6 osobistych paczek. Jeszcze raz Wszystkim Serdecznie Dziękujemy za okazaną pomoc i zapraszamy do współpracy w przyszłym roku.  Ludzie mówią, że jedno zdjęcie warte jest tysiąca słów. Niech więc przemówią fotografie. Tak wyglądały rzeczy przygotowywane do przekazania rodzinie.  ﻿ bbbb﻿ A tak wypełnione darami samochody: ﻿ ﻿ Jak zwykle jednak, najbardziej za serce chwytają podziękowania: ﻿ ﻿ Ślad, że paczki nie pomknęły gdzieś w anonimową próżnię, lezcz przyniosły radość konkretnym ludziom. Gosia i Becia, dziękuję za zaproszenie do Waszej ekipy. Gdańsk; 23.12.2012; 01:30 LT﻿﻿ 