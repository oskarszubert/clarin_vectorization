Czas płynął, my bylismy bezradni, o dopłynięciu dziś do Jeziora Niesłysz  mowy nie było, a rozmów na temat spotkania z Wojtkiem w Przełazach woleliśmy  unikać, bo chyba nikt nie potrafił sobie wyobrazić jak z tego bezludzia  wydostac się i powrócić w rozsądnym czasie. Złapalismy się sposobu najprostszego ale i najbardziej czaso- i  pracochłonnego. Karczowanie. Najpierw jednak trzeba usunąć te dwa zwalone  drzewa. O ile z pierwszym poszło jako tako, to drugie przy jednorazowym wysiłku  trzech facetów pozwalało się przesunąć o kilka lub kilkanaście centymetrów. I  tak kawałek po kawałeczku w końcu zepchnęłiśmy je do wody. Wtedy wsiadłem do  kajaka, by odepchnąć pień na dalszą odległość, a pozostali rozpoczęli walkę z  pokrzywami i krzakami. Kiedy już wydawało się, że sczęscie jest blisko, w zaroślach mniej więcej w połowie długości kei odkryliśmy terczący korzeń po  ściętym pniu. To przsądzało o niedostępności kei. Była ona bowiem krótsza od  długości kajaka i mogliśmy z brzegu chwycić tylko jeden jego koniec. I nagle  stał się cud! Ponowne sondowanie dna wiosłem wykazuje istnienie betonowego progu o szerokości kilkudziesięciu centymetrów. Próg tez jest głęboko, ale  dopóki woda sięga tylko po szyję, można jeszcze działać. Plan jest prosty:  wchodzę do wody i staję na progu. Belmondo wkłada pod dziób długą żerdź, która  ja chwytam z drugiej strony. Na sygnał rufa podnoszona jest tradycyjnie, a dziób na żerdzi, która jednoczesnie chroni kadłub przed zetknięciem z  narożnikiem betonowej kei i uszkodzeniem. Udało się! Po wyniesieniu kajaka,  przenosimy go od razu na drugą strone nasypu i wodujemy, bo miejsca jest mało.  Wodowanie też jest zresztą problemem ze wzgledu na pionowe ściany betonowej konstrukcji i trzcicny tam gdzie ściana jest niska. Wszystko jednak idzie  sprawnie i nawet wydarcie ostatniego kajaka osom odbywa się bez ofiar. Możemy  ruszać w dalszą drogę. Wpływamy w las. Drzewa pochylają się nisko nad wodą. Manewrujemy unikając smagania gałęziami po twarzy. Wreszcie droge zagradza nam jaz znajdujący się  pod mostem na drodze Świebodzin – Krosno Odrzańskie. Znajdujemy sie w okolicy  Przetocznicy. Mapa sugeruje, ze w samej wsi, ale domostw poza lesniczówką  nie widać. Wychodzimy na most. Zastanawiamy  się, co dalej, aż przerywa nam starszy mężczyzna, tubylec: - Ciężką wybraliście trasę. Zawróćcie póki jeszcze można. Przed wami  mnóstwo przeszkód (...) Pływali tu czasami, ale zawracali. Nie ma sensu pchac  się dalej. Hm, nie były to słowa otuchy. A my i tak nie mieliśmy wyboru, pamiętając,  że Odrą wrócić się nie da. Na dłuższe rozważania jednak czasu nie było, gdyż  podbiegł Grzesiek z wiadomośćią, że jest jedno miejsce w samochodzie do Świebodzina. Szybko wyciągam z kajaka suche buty i skarpetki, zakładam  cieplejsz erzeczy i zaopatrzony w mapę, nóż oraz latarkę zbieram się do drogi. - Gdzie was szukać? – pytam - Rozbijemy obóz tu – wskazanie na polankę niepodal mostu. - Gdybyście mieli problem z dostaniem się tu w nocy – mówi Grzesiek –  rozbijcie namiot Wojtka, przespijcie się i przyjdźcie w dzień.. Wsiadam do samochodu i jedziemy. Jest 19:45. Z Wojtkiem jesteśmy umówieni w  Przełazach na 20:00. O 20:10 docieram do Swiebodzina.Fart niesamowity, bo o 20:15 odjeżdża  autobus do Przełazów, w których jestem o 20:45. Wojtka nie ma na przystanku.  Pytam kogoś w ogródku obok, czy nie widział nikogo z plecakiem. Nie. Rzut oka  na rozkład jazdy. Za kilka minut, o 20:56 odjedzie autobus do Mostków. Ostatni.  A jeśli Sasza nie skontaktował się z Wojtkiem i ten czeka tam nad rzeką  niedalekjo przystanku PKP? Jadę więc do Mostków.Klucze po okolicy, obserwuję  brzegi, nawołuję, ale bez efektu. Czas nagli bo o 21:40 mam pociąg do  Świebodzina. Już daleko widać światła lokomotywy. Biegnę więc na peron i o  21:51 pociąg przywozi mnie do tego miasta. Tu fart się skończył. Nie byłem na  tyle naiwny, by sądzić, że złapię o tej porze autobus do Przetocznicy, ale może  gdzieś w pobliże? Niestety. Ruszam więc według drogowskazów na Krosno  Odrzańskie, by wydostać się z miasta. Rogatki mijam o 22:30. Stąd czeka mnie  jeszcze 18 kilometrów marszu. Północ zastaje mnie we wsi Radoszyn, mniej więcej  w połowie drogi.  15 lipca Druga połowa drogi minęła bez większych przygód jeśli nie liczyć pełnego  napięcia (z obu stron) spotkania z psem we wsi Skąpe oraz odgłośów stąpania  jakiegoś zwierzęcia w lesie, które najwyraźniej towarzyszyło mi przez kilka  minut i odskakiwało co jakiś czas przepłoszone, ale którego nie byłem w stanie  dostrzec. Wreszcie o 01:30 dotarłem do mostu, przy którym rozbity był obóz. Grzesiek  natychmiast się obudził. Zamieniamy kilka zdań, po czym zjadam jakąś kanpkę popijając herbatą i w chwilę potem daję nura w śpiwór. Wcześnie rano Grzesiek z Belmondem wyruszją do sklepu w sąsiedniej wsi. Mypodobno w tym czasie mieliśmy zwinąć obóz.. Powiedizałem o tym dziewczynom,  ale ponieważ nie wyskoczyły ze śpiworów z entuzjazmem, nie widziałem problemu  jeśli i ja nieco się jeszcze zdrzemnę.(...) Nawiązana wczoraj znajomość z rodziną lesniczego owocuje możliwością  korzystania z kuchni. Wykorzystujemy to przygotowując m.in. gar budyniu.  Obfite śniadanie, piękna, słoneczna pogoda i świadomość wielu przeszkód na  trasie rozleniwiają nas zupełnie. Długo trwa zwijanie obozu i przenoszenie  rzeczy za przeszkodę pod mostem. W międzyczasie częstujemy dzieci lesniczego  resztkami cukirków i herbatników jakie nam zostały. Kiedy juz kajaki stały  zwodowane i spakowane gotowe do wypłynięcia, jedno z dzieci przyniosło  poczęstunek od ich mamy. Pięć słoików jakiegoś żarcia „dla dizewczyn, bo tak mizernie wyglądają”. Przed wyjazdem idziemy jeszcze z Beatą pożegnać się i  podziękować gospodyni, wręczjąc jej przy tym bukiecik uzbieranych polnych  kwiatków. Po przepłynięciu 300-400 metrów napotykamy kolejną przeszkodę: zrujnowany  most dla pieszych. Nadgniłe belki, z któryc sterczą gwoździe, dziury po brakujących deskach... Nadgniła konstrukcja została przez Grzegorza i Belmonda  zdemontowana, a po przepłynięciu kajaków ponownie ustawiona. Przenoski powoli zaczynają sie nam mieszać w pamięci, tyle ich jest. Na  kolejnej tamie znów problem z przenoszeniem. Zanim weźmiemy się za to nudne  zajęcie, idziemy rozejrzeć się po okolicy. M.in.znajdujemy stary, poniemiecki silnik. Przy nim nawiązujemy znajomość z młynarzem, którego młyn (wodny)  znajduje się sto metrów przed tamą. Oczywiście idziemy zwiedzić jego  „fabryczkę”. Stara, drewniana, lecz w idealnie stanie utrzymana konstrukcja  robi na nas wrażenie. Miło gawędzimy do czasu gdy nadjechał strażnik stawów  rybnych. - Dalej nie połyniecie – oznajmił. Konsternacja. Zacząłem sobie wyobrażać kolejne przeszkody nie do pokonania. - Tu są stawy rybne i jest zakaz pływania po nich – kontynuował. Uff! Chyba nikt z nas nie wierzył, że ta biurokratyczna bariera może nas powstrzymać. Przedstawiliśmy kontrargumenty w postaci map i przewodnika, było  nie było przez PTTK, z marnym, ale jednak opisem trasy, gdzie o zakazach nie  było mowy. Podjrzewam, że nwet gdyby strażnik się uparł, przemknęłibyśmy tędy  nocą. Jakie mieliśmy wyjście? Na szczęście jednak człowiek dał się udobruchać i  mogliśmy kontynuować podróż. Mieliśmy zamiar rozbić obóz niedaleko na wyspie, więc nie spieszyliśmy się zbytnio. Kiedy jednak znaleźlismy się w pobliżu, nasze nastroje nieco  przygasły. Wszędzie jak okiem sięgnąć lasy, brzegi zarośnięte i podmokłe. Oto i  nasza wyspa. Gesto porośnięta brzozami i olchami. Nie ma rady, płyniemy dalej.  Może to i lepiej, prędzej opuscimy ten uciążliwy szlak. Kolejne przenoski. Które to już? Na jednej z tam pomagają nam przypadkowo  spotkani ludzie. Z innej przeszkody zmykamy czym prędzej, bo niedaleko znajdują  się zabudowania Państwowego Gospodarstwa Rybnego i moglibyśmy miec  nieprzyjemności. Szczecin, 23.05.2010; 10:30 LT 