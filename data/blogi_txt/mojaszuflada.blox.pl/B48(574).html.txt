Zamiast konkursowego tekstu powitalnego napiszę o powitaniu w stolicy. Nie, nie, jestem skromnym człowiekiem i nie oczekiwałem ani czerwonego dywanu na dworcu, ani przemwień, ale żeby aż tak...?Ledwie wysiadłem na dworcu Warszawa Centarlna, ledwie wychyliłem się z czeluści przejść podziemnych, zadarłem głowę by ogarnąć spojrzeniem iglicę Pałacu Kultury, aż tu zajeżdża mi drogę radiowóz, a w nim czterech policjantów- Pan pozwoli dokumenty.Zacząłem nerwowo grzebać w kieszeniach- A zrobiłem coś złego? – zapytałem dla zyskania na czasie.- A czy trzeba od razu zrobić coś złego? – zapytał retorycznie pan policjant.No tak, durny ja. Jasne, że nie trzeba.Wygrzebalem dowód osobisty.- O, pan aż ze Szczecina tu przyjechał. A po co?- Poblogować.- Po co?!!! – przeraził się pan policjant.- Poblogować.- A co to jest?- No, pisanie bloga- I płacą za to?- Nie to takie hobby.- Aha. Ale żeby coś pisać to trzeba najpierw miec o czym.- No właśnie. To najważniejsze. Mieć o czym.Drugi z policjantów tymczasem kończył spisywanie moich danych- Pan pozwoli, że sprawdzimy w centrali. To potrwa chwilę.Tę chwilę wykorzystałem na dokładne zlokalizowanie ulicy Czerskiej na policyjnym GPS-ie. To znaczy panowie policjanci byli, na tyle uprzejmi, by mi pokazać, gdzie redakcja Gazety Wyborczej się znajduje.- Ale żeby aż ze Szczecina jechać do Warszawy, żeby bloga pisać? – dziwił się pan policjant. Jako osoba z natury prawdomówna już miałem na końcu języka, by powiedzieć, że w zasadzie to przyjechałem z Gdyni, ale w ostatniej chwili, zorientowałem się, że wtedy zaplątałbym się w zeznaniach i mógłbym nie zdążyć na osiemnastą. Pozwoliłem więc sobie na zatajenie tej informacji. Panowie policjanci oddali mi dokumenty, zawrócili swoje auto, a ja dzięki temu zdążyłem jeszcze wpaść jeszcze na sernik do Bliklego i o 17:50 zameldowałem się w Agorze.Warszawa, 17.10.2009, 19:15 