I już na miejscu. W dobrze znanym, stoczniowym hotelu w Jiangyin. Jutro  zaczyna się codzienna orka. Z klimatyzowanego wnętrza wycodzi się na powietrze  jak prosto do pieca. Gorąco połączone z wilgocią sprawia, że natychmiast  wszystkie ciuchy przyklejają się do ciała. Dla ochłody kilka pożegnalnych fotek z dobrej choć też przecież nie zimnej  Europy. Lot do Frankfurtu. Chmury, zwłaszcza odpowiednio podświetlone to zawsze porywające widowisko.  Widoki jak w... niebie.  Przy odrobinie wyobraźni mozna dostrzec wielbłąda, albo jakąś inną gadzinę.  Kiedy zniżyliśmy się jeszcze bardziej, wstążka Menu rozbłysła nagle złotem odbitych  promieni dobiegających zza kurtyny chmur.  Tuż za nią nowoczesne centrum tego prężnie rozwijającego się miasta. Po  chwili minęlismy je szybko juz na znacznie mniejszej wysokości by zaraz potem  dotknąć kołami płyty lotniska.  Kiedy dziś podchodziliśmy do lądowania w Szanghaju, pomimo atrakcyjnie zapowiadającej się panoramy tego ogromnego miasta oraz rzeki Jangcy, do zdjęć  zniechęcał smog. Niewiele było widać z daleka. Może następnym razem. Jiangyin; 05.08.2010; 01:25  LT 