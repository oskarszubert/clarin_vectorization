Aż nie chce się wierzyć. Jadę do domu. Mój ulubiony fotel przy bulaju został pusty wśród meandrów Mississippi. Juz tyle razy wszystko sie przedłużało, że powrót jawił się jak coś nierealnego JZ mojego fotela przy bulaju na koniec mogłem obserwować repliki dawnych parowców kursujących po Mississippi.Bilety załatwiono szybko, a co najważniejsze – nie przytrafiła się żadna awaria ani żadna inspekcja. Wcześnie rano zjadłem tradycyjną jajecznicę, podpisałem ostatnie check-listy i zniosłem walizki na dół. Wszystko szło jak po maśle. Nawet taksówka przyjechała kilka minut przed czasem więc nie musiałem, jak poprzednim razem, czekać godzinę w polu na poboczu szosy. Kierowca zresztą był bardzo sympatyczny, chociaż trochę niewyspany.- Zostawiłem żonę o piątej rano z dwójką bliźniaków. Mają dopiero dwa miesiące więc dadzą jej popalić – opowiadał.- Ile masz dzieci? – zadałem tradycyjne pytanie.- Siedmioro.- O rany! To masz co robić i na kogo pracować.Muszę powiedzieć, że trochę mnie zaskoczył. Rzadko dziś spotyka się tak liczne rodziny.- Ile chłopaków a ile dziewczyn? – ciągnąłem wątek.- Dwóch chłopaków i trzy dziewczynki.Coś mi się zaczęło nie zgadzać, Czyżbym źle zrozumiał?- Nie, sorry, czterech chłopaków i trzy dziewczynki. Zapomniałem o bliźniakach. - poprawił się.No tak. Przy tylu dzieciach, można o jakichś zapomnieć...Na lotnisku w Nowym Orleanie komputer znów wylosował mnie do szczegółowej kontroli. Zdążyłem się przyzwyczaić. Szkoda tylko, że w rozmaitych promocjach nie mam tyle szczęścia. Fragmenty ściennych malowideł na lotnisku im. Louisa Armstronga w Nowym Orleanie. Dziś wyjatkowo nie było większych opóźnień. Dotarłem do Chicago niemal o czasie i zdążyłem tylko tradycyjnie pójść na kawe i ciastko, a potem już trzeba było wsiadać do samolotu do Frankfurtu. Wyleciał też prawie o czasie, więc mam wszelkie szanse, by bez problemu złapać ostatni lot do Berlina. Tam samochód też już umówiony, dzięki czemu niedzielę chyba spędzę w domu. Pogadam trochę z molami, które, słyszałem, pod moją nieobecność wprowadziły się bez uprzedzenia i bez dorzucenia się do czynszu. Chyba za mało czasu by wypowiadać im wojnę od razu. Wieczorem muszę jechać do Gdyni. Pogadam z nimi poważniej podczas długiego weekendu.W niebie, gdzieś nad Atlantykiem, 21.05.2005 