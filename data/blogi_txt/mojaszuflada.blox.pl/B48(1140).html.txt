Atmosferę dawnych czasów można było odnaleźć też na starych malowidłach. Na mnie wrażenie zrobił m.in. obtaz przedstawiający ostanie chwile życia jakiegoś starca. Umieranie w domu, wśród rodziny. Krewni, być może i przyjaciele zebrani przy łożku. Nie widać przerażenia ani rozpaczy na twarzach. Raczej skupienie. Śmierć była wpisana w rtuał życia, tak jak przemijanie pór roku. Oswajano z nią dzieci od samego początku. O ileż bardziej to humanitarne niż dzisiejsze odejsćie za parawanem w szpitalu. Humanitarne zarówno wobec umierających jak i tych najmłodszych, którzy dziś izolowani od problematyki przemijania życia, gdy dorosną nie potrafią stawić czoła gasnącej aktywności swych najbliższych. Miałem ochotę zajrzeć do galerii Muncha, szczególnie żeby zobaczyć słynny „Krzyk” tego malarza, ale nie starczyło już czasu. Pojechaliśmy jeszce obejrzeć gmach opery, oddany do użytku kilka lat temu Zbudowany nad samym brzegiem fiordu gmach o futurystycznych kształtach szybko stał się wizytówką miasta. Zaakceptowali go również mieszkańcy, chętnie przychodzący tu na spacery, ponieważ oprócz swojej głównej funkcji, obiekt ten poprzez swój kształt i otoczenie staje się sympatycznym azylem także dla ludzi, którzy nigdy w życiu żadnej opery nie widzieli, ani oglądać nie zamierzają. Foyer otwarte jest dla wszystkich chetnych aż do północy, co jak na warunki norweskie jest wręcz niebywałe.Następnego dnia wcześnie rano pojechaliśmy autobusem na lotnisko Torp (w Sandefjord), skąd samolotem Wizz Air odlecieliśmy do Gdańska. Uff! Myślałem, że nie dam rady skończyć tej opwowieści. Już minął miesiąc od naszego wylotu do Tromsø. Wreszcie mogę zająć się bieżącymi sprawami, dopóki znów nie złapię opóźnień. Póki co, na zakończenie zdjęcie z ogrodu przed naszym biurem w Sopocie. Powoli, powoli, śnieg przykrywa wielkie szachy. Od Nowego Roku temperatura ani razu nie wzrosłą powyżej zera, a nierzadko mróz był tęgi. Będzie to z pewnością jedn z najzimniejszych styczniów w przeciągu ostatnich lat. Wrocław, 30.01.2010; 08:40 LT 