Cztery lata temu, 13 stycznia 2005 roku, gdy siedziałem w deszczowy dzień w hotelu w Vitorii, przyszło mi do głowy, żeby pisać bloga. Zastanawiałem się wtedy po cichu na jak długo starczy mi zapału. I prawdę mówiąc nie przypuszczałem, że w roku 2009 ten nadal będzie miał się dobrze. Niezły kawałek życia został spisany na tych stronach.Tak się składa,  że dokładnie w urodziny tego bloga rozpoczyna się drugi etap konkursu "Blog Roku 2008". Zgłosiłem swój akces do tego turnieju z ciekawości, jak wypadnie na tle innych.Zastanawiałem się nad wyborem kategorii. Znaczną część mojego życia wypełniają podróże i ich opisy stanowią ogromną większość zawartych tu treści. Ponieważ w każdej kategorii nominowanych do dlaszego etapu zostanie dziesięć blogów, kusiło mnie, by spróbować sił w „Podróżach i szerokim świecie” gdzie teoretycznie konkurencja powinna byc mniejsza (zgłoszono tylko 159 blogów). Potem jednak pomyślałem, że jak spadać to z wysokiego konia. „Ja i moje życie” to najliczniej obsadzona kategoria. W szranki rywalizacji stanęły tu aż 1524 blogi. Znaleźć się w pierwszej dziesiątce to jak porywać się z motyką na słońce...Wszystko zależy od Waszych sms- ów.Drogi Czytelniku!Jeżeli zaciekawił Cię ten blog, a nie żal Ci złotówki (+VAT) proszę o wysłanie sms-a o treści  A01018  (tylko te sześć znaków, bez spacji) na numer 7144.Kazdy taki sms to jeden głos na mój blog. Z jednego numeru telefonu można na dany blog zagłosować tylko jeden raz.Dochód z glosowania przez sms przeznaczony zostanie na opłacenie turnusów rehabilitacyjnych dzieci z porażeniem mózgowym. Jest to więc oprócz rywalizacji akcja charytatywna.Tym, którzy zagłosują serdecznie dziękuję.http://www.blogroku.pl/szukaj.html?q=moja+szufladaTym, którzy się nie zdecydują dziękuję za wizytę i zapraszam do lektury w przyszłości bez zobowiązań JGdynia, 14.01.2009; 01:00 LT 