Pierwszego listopada tradycyjnie podzieliłem na dwie wizyty na cmentarzu. Poranna  była dla rodziny. Oprócz nawiedzenia gróbów najbliższych, była to również  okazja do spotkania się tam z bliższą i dalszą rodziną, często nie widzianą od  miesięcy. Po południu zaś wybrałem się na spacer mniej zobowiązujący. Zmierzchało  już, gdy przeszedłem przez bramę i aleją przysypaną dywanem żółto-brazowych  lisci ruszyłem w kierunku najstarszej części cmentarza. Ludzi było jeszcze  mnóstwo, chociaż mijałem także kwatery mniej zatłoczone. Taką była z pewnoscią  ta, w której grzebano kiedyś dzieci. Rzędy nieproporcjonalnie małych, jakby  przykrótkich mogił robią przygnębiające wrazenie. Niektóre są świeże i zadbane,  ale większość od dawna jest opuszczona. Te dzieci to moi rówieśnicy. Pochowano  je w latach sześćdziesiątych. Rodzice zapewne albo już odeszli, albo są bardzo  starzy i niedołężni. Dziecięce mogiły nierzadko są już zrównane z ziemią.  Często nie przetrwał nawet krzyż. Tylko metalowy Chrystus, trwający jakby  na przekór złomiarzom wskazuje miejsce pochówku.  Z tyłu kaplicy, w najdalszym zakątku cmentarza urządzono Lapidarium. Tutaj  zebrano ocalałe nagrobki dawnych mieszkańców niemieckiego Szczecina.   Symboliczna ilość zważywszy na ogromne sterty granitowych płyt, z charakterystycznymi, gotyckimi napisami wśród których bawiliśmy się jako dzieci  w Parku Żeromskiego. Dobrze jednak, że uczyniono ten gest.  To jest większy dowód pojednania niż niejeden  gest polityków.  Dla mnie najważniejszym obiektem w Lapidarium jest nagrobek dawnego  nadburmistrza Hermanna Hakena. To za jego rządów odmieniło się oblicze miasta,  które zaczęło gwałtownie rozrastac się nie ograniczane wojskowymi umocnieniami.  To Hermann Haken doprowadził do powstania na wzniesieniu Fortu Leopolda t.zw. Tarasów  Hakena (Haken Terrase). Dziś znane są wszystkim pod nazwą Wałów Chrobrego. Można powiedzieć, że to Hakenowi zawdzięcza w dużej mierze Szczecin swój  dzisiejszy kształt, a już wizytówka miasta przez sto lat pozostaje w  niezmienionym kształcie. Doceniają to współczesni mieszkańcy, nie szczędząc  zniczy wizjonerowi sprzed wieku.  Niżej, w dolince pomiędzy Lapidarium i kaplicą urządzono w latach  sześćdziesiątych kwaterę zasłużonych. Obecnie najwięcej zniczy zaplono  chyba  na grobie Floriana Krygiera, legendarnego piłkarza, a potem długoletniego trenera MKS Pogoń. Ludzie pamiętają też o Walerianie Pawłowskim, długoletnim dyrygencie  orkiestry Filahramonii Szczecińskiej i publicyście Nie szczędzą też zniczy Kapitanowi Kapitanów, Konstantemu Maciejewiczowi.  Pamiętam rok 1989 oraz 1990 i przeraźliwie ciemną kwaterę żółnierzy Armii  Czerwonej, którzy zginęłi podczas zdobywania Szczecina. Dziś, po dwudziestu  latach, z daleka nie widać różnicy pomiędzy kwaterą żołnierzy radzieckich (po  prawej), a polskich.(z lewej). Tu też najwyraźniej nastąpiło pojednanie.  Zapewne znacznie szybciej niż życzyliby sobie tego miektórzy politycy.  W kulminacyjnym punkcie szerokiej alei biegnącej wzdłuż cmentarza  postawiono pomnik, nawiązujący do husarskich pióropuszy i do zwycięskich bojów (nieprzypadkowo owe „pióropusze” ustawione są w kształcie liter „V”.  U podnóża pomnika pali się chyba   najwięcej zniczy. Mają one i swój niemały udział w pomarańczowej łunie  rozświetlającej niebo   Nie tylko ja polowałem na zdjęcia. Ktoś bezceremonialnie czaił się wprost  pod pomnikiem, pomiędzy zniczami.  Po cmentarzu równie tradycyjna wizyta pod pomnikiem Jana Pawała II na  Jasnych Błoniach Tam też symboliczny znicz razem z setkami innych, również  symbolicznych....  Zaczął padać coraz większy deszcz, ale nie miało  to już większego znaczenia. To był ostatni punkt spaceru w wyjatkowo ciepły i  suchy (do tej pory) dzień Wszystkich Świętych. Gdynia,  04.11.2010; 00:35 LT 