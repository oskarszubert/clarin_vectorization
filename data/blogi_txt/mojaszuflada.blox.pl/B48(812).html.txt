Pamiętam jak powoli w czasach dzieciństwa mijały kolejne miesiące i zmieniały się pory roku. Czas od jednego Bożego Narodzenia do następnego to była niemal cała wieczność, podczas której poszczególne zdarzenia, które zapadały w pamięć dawalo się dośc precyzyjnie umiejscowić. W miarę jak przybywało mi lat, przyspieszał kalendarzowy kołowrót. Wiosny, zimy, jesienie, przemijały w mgnieniu oka, a rozmaite wypadki juz nie tylko trudno było powiązać z miesiącami lecz nawet z konkretnym rokiem.Jeszcze niedawno objeżdżałem Polskę niemal dookoła by choć przez kilkanascie godzin pobyc z bliskimi mi osobami na święta, a już kolejna Wigilia za pasem. Tak szybko, a przecież tak wiele się wydarzyło.Kiedyś, w tym odległym okresie kiedy marzyło się o dorosłości, liczył sie śnieg, choinka, wybierane palcami surowe ciasto z foremek... Byłbym przysiągł że smakowało pięć razy lepiej niż to upieczone, lecz mama zabraniała nam go jeśc, by nie rozbolał nas brzuch. Był to jednak taki raczej pogodny zakaz, z dyskretnym usmiechem na ustach, w odróżnieniu od tych codziennych, surowych. Dziś, po latach, gdy jej sernik pozostał tylko wspomnieniem, Boże Narodzenie kojarzy mi się przede wszystkim z logistyką podróży, wnikliwym studiowaniem kalendarza, liczeniem godzin, by móc zadowolić każdego z bliskich. Wciąz lubiłem tą tak podkreslaną przez media magię owych dni, lecz coraz większą niechęć budziły we mnie przygotowania by tej magii doswiadczyć. Wszystko było kosztem czegoś i kogoś. Mieszały się żal z radością.Coś się jednak zmieniło. Mój kochany Anioł przyjął zaproszenie na święta do Szczecina. Kosztowało ją to jednak zmaganie się z identycznym stressem, by złagodzic zawód sprawiony swoim rodzicom. Rozmowa z Pauliną zakończyła się deklaracją z jej strony, że moja nieobecność na Wigilii z nią i z moją Eks nie bedzie dla niej niewyobrażalną traumą. Wprost przeciwnie, uważa że ważne jest budowanie relacji przez cały rok, a nie sprowadzanie ich do tego jednego wieczoru. Kochana Paulinka. Pewnie nawet nie przypuszcza jak wielki kamień spadł mi z serca. Jednak nie do końca. Kilka dni temu w porannej „Trójce” usłyszałem t.zw. myśl dnia. Oznajmiała ona, że w pogoni za prezentami, którymi chcemy obdarować na świeta bliskie nam osoby, zapominamy, ze najpiękniejszym prezentem jest ten bardzo cenny, nie do kupienia w zadnym sklepie: przezent z własnego czasu. Znam doskonale ogrpomną wartość czasu, którego wiecznie mi brakuje i wiem, że rzeczywiście to jedna z najtrudniej dostępnych rzeczy, którą mógłbym ofiarować. Pomyslałem, że mógłbym Paulinie podarować troche swojego czasu gdzieś między Bożym Narodzeniem a Sylwestrem.Wszystko wiec już zaplanowane. Nawet żywe choinki kupione, by te święta z Aniołem były wyjątkowe. Co prawda pracujemy oboje w Wigilię, lecz zaraz po pracy wsiadamy w samochód by po kilku godzinach jazdy z Trójmiasta dotrzeć do Szczecina prosto na wigilijną kolację. I będzie czas by rano pospać troche dłużej...Poniedziałkowy poranek. Boss wzywa nas wszystkich. Są trzy statki wystawione na sprzedaż. Efekt kryzysu. Możemy je kupic, lecz najpierw trzeba je obejrzeć. Pierwszy stoi w Belgii. Trzeba lecieć natychmiast, a powrót w Wigilię - Kto z Was poleci? – pyta szef. Zapada nerwowa cisza. Kalkuluję w myślach. Wracając w Wigilię do Gdańska, nie zdążę dojechać do Szczecina o rozsądnej porze tego dnia. Zgłaszają się ochotnicy, którzy mieszkają tutaj. Prosto z zebrania pojechali do domu po walizki i paszporty, a w porze lunchu wystartowali z gdańskiego lotniska. Trzymamy kciuki, by  zdążyli na czas.Pozostały do obsadzenia pozostałe dwa statki. Jeden w Korei, drugi w Vancouver. Mi przypadł ten drugi. Raniutko 27 grudnia mam leciec do Kanady. I tak szczęscie, że przynajmniej swięta w całości w Polsce. Bo jesli nie będzie niespodzianek to w południe w Sylwestra będę z powrotem w Gdyni.  Wszystkim, którzy odwiedzają ten blog życzę radosnych, zdrowych i spokojnych świąt. Niech Boże Narodzenie przyniesie Wam nadzieję na lepsze jutro i umocni wiarę w dobroć  rodzaju ludzkiego. Życzę Wam też byście zawsze mieli tyle czasu, by móc bez problemu ofiarować go rodzinie, przyjaciołom oraz pozostałym potrzebującym.Wesołych Świąt!Gdynia, 24.12.2008; 01:15 LT 