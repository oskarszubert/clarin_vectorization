We Frankfurcie nie było tak miło jak w Berlinie. Okazało się, że podobnych do mnie lataczy są tam całe tłumy i stąd wszystkie miejsca w Senator Lounge były zajęte. Nie było sensu czekać. Zawróciłem i poszedłem do poczekalni.Samolot, jak zwykle na transatlantyckiej tracie jest zapakowany na maxa. Zawsze się dziwię, że linie lotnicze narzekają. Takiego obłożenia tylko pozazdrościć. Tak samo jest z lotami do Brazylii czy na wschodnie wybrzeże USA. Ciasnota w klasie ekonomicznej jest przeokrutna. Wyjąłem laptopa, próbowałem coś napisać, lecz sąsiad przede mną zapragnał spać, odchylił oparcie fotela i tym samym uniemozliwił mi ustawienie ekranu w pozycji pionowej. Sąsiad z lewej zaś uniemozliwił odchylenie łokcia i swobodne wciskanie klawiszy. W tej sytuacji przejrzałem tylko odebrane wczorajszej nocy słuzbowe e-maile i oddałem się lekturze „Polityki”. Zawsze w drodze na statek czytam świeżą prasę, którą potem natychmiast przekazuję złaknionej wiadomości załodze, a na lot powrotny zostawiam książki. Wyjątkiem są sytuacje kiedy pobyt na statku z jakichś przyczyn się przedłuża. Wtedy i książek nie starcza. Tym razem planuję moja podróż na jakieś dziesięć dni. Intensywnych, więc na nadmiar czasu raczej narzekać nie będę.Kanada przywitała mnie deszczem. Tutaj juz jesueń pełną gębą. Wietrzna i dżdżysta. Nie mieściła mi sie ciepła kurtka do walizki więc postanowiłem jezcze ten raz przed sezonem zimowym zaryzykować. Na statku wystarczy mi polar, a w podróży (i tak albo w samochodzie albo w budynkach albo w samolocie) powinna wystarczyć marynarka. No, zobaczymy.Prom do Nanaimo odpływa za niecałe dwie godziny. Mogę więc spokojnie pić kawę przed komputerem w Starbucks Coffee na przystani. Potem jeszcze dwie godziny jazdy promem i pół godziny taksówką już na wyspie. Będę na statku dopiero wieczorem. Agent proponował mi aby polecieć tam małym wodnosamolotem, lecz cena za bilet na dwudziestominutowy lot tym kukuruźnikiem wynosi 1/3 ceny mojego biletu przez Atlantyk. Aż tak mi się nie spieszy więc nie będę narażać firmy na extra koszty. Picie kawy w spokoju też ma swój urok.Vancouver, 16.10.2005 