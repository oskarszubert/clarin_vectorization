Niedaleko kei, przy której stoimy znajduje się barak, w którym znaleźli sobie siedzibę morscy misjonarze. Pisałem już chyba kiedyś o tym jak zrzeszeni w rozmaitych organizacjach staraja się zawsze być blisko przebywających w portach marynarzy, umożliwiając im telefoniczny (a ostatnio coraz częściej e-mailowy) kontakt z rodzinami, drobne zakupy, rozrywke w postaci gier, lektury, filmów. Dbają o to, by pozostawieni samym sobie faceci nie padli łatwym łupem rozmaitych night-clubów czy drink-barów. Często, szczególnie w nowoczesnych, położonych daleko od miast portach, podczas krótkich, kilkugodzinnych postojów stanowia jedyny kontakt ze światem zewnętrznym (jeżeli nie liczyć dokerów).Dziś po kolacji wybrałem się tam na parę minut, żeby sprawdzić skrzynkę e-mailową i poczytać w internecie o wczorajszych wyborach. W misji dyżur miało małżeństwo: Holender i Niemka z byłej NRD. Jak się później dowiedziałem oni zakładali tę misję w Vancouver dwadzieścia cztery lata temu. Zaczęło się od zwykłej, kurtuazyjnej rozmowy. Opowiadałem z jakiego kraju jestem, co robię, oni na to, że dziś dużo się mówi u nich o Polsce w związku z wyborem nowego prezydenta. Potem oni zaczęli opowiadać o sobie skąd są i, że przyjechali tu prawie ćwierć wieku temu. I o tym, że zakładali misjonarską organizację „Lighthouse Harbour Ministeries”. Ja im na to, ze znam podobną: „Maritime Christian Ministries”, z Anglii.- Z Anglii? Mieszkałem jedenaście lat w Wielkiej Brytanii. - Znam pastora z Liverpool – kontynuowałem- Z Liverpool? Czy to może Stan... (tu padło nazwisko)?- Tak! Jego znam!- Maria! On zna Stana i Irenę!!! – wykrzyknął do żony Teus.Niesamowite, jak mały jest ten świat.Oczywiście nie mogło już byc mowy o dłuższym surfowaniu. Usiedliśmy przy kawie i ciastkach (skąd wiedzieli, że właśnie tego mi było trzeba?) i zaczęła się długa rozmowa. Holender opowiadał mi o swoim życiu. O tym jak wychowany w tradyjnej, chrzescijańskiej rodzinie nie wierzył w Boga, aż pewnego dnia już niemal pełnoletni poczuł potrzebę zgłebiania Pisma. Powiedział rodzicom, że się nawrócił.- Jak mogłeś się nawrócić skoro przez cały czas byłeś chrzescijaninem? Byłeś ochrzczony... – tłumaczyli rodzice.-  Byłem, ale nie wierzyłem. Teraz wierzę. Potraktowali to jako fanaberie wieku dojrzewnia, ale na wszelki wypadek odesłali do pastora. Pastor jednak argumentował tak samo jak rodzice, a młodemu chłopakowi nie wypadało się spierać. Ponieważ jednak czytał coraz więcej i na dodatek zaczął publicznie dyskutować o sprawach wiary, nie spodobało sie to ani rodzicom ani pastorowi, który, gdy nie pomogły ani prośby ani groźby... wykreslił chłopaka z listy parafian. Ten zaś nie przejął się tym i studiował Pismo dalej. - Już Jezus powiedział, ze najtrudniej jest byc prorokiem we własnym kraju. - skomentowałemW końcu rodzice ulegli i wysłali go do dwuletniej szkoły, gdzie mógł pogłębiać wiedzę prowadzony przez duchownych. Później była opowieść o poznaniu Marii, która niedługo wcześniej opuściła z ciężko chorym ojcem NRD. O ich małżeństwie, o wyjeździe do Kanady, o dzieciach. Rozmawialismy też o religii, ale w bardzo osobistych aspektach. Podarował mi Nowy Testament z dedykacją, a na koniec zapytał- Myslisz, że będziesz zbawiony?Zamurowało mnie.- Zbawiony? Gdybym chciał tak uważać, popełniłbym grzech pychy.- Dlaczego?- To chyba oczywiste.- Zbawienie nie jest przecież efektem zwykłego położenia na szali dobrych i złych uczynków. To dar Boga, Jezusa, który wziął na siebie grzechy moje i twoje. Ja wierzę, że będę zbawiony nie przez swoje uczynki, bo przecież mimo wysiłków grzeszę, lecz przez odkupienie moich win przez Chrystusa. On zsyła nam dar, a nam wystarczy go jedynie zaakceptować.- Jeżeli jest tak łatwo jak mówisz, to mielibyśmy samych zbawionych, którzy akceptowaliby ten dar, lecz używali życia w sposób daleki od Dekalogu.- Nie, bo jeżeli na prawdę przyjmujesz Chrystusa i jego dar, to przestaje cię pociągać ciemna strona ziemskiego życia.Trudno odmówić mu logiki, ale czy przekonał mnie w stu procentach? Co wobec tego z Sądem Ostatecznym? Odpowiedział natychmiast o złoczyńcach umierających na krzyżach obok Jezusa, z których jeden jeszcze tego samego dnia miał ze Zbawicielem trafic do Raju.Czas mnie gonił, bariera jezykowa stawała się coraz bardziej dokuczliwa by swobodnie rozmawiać o niuansach, a poza tym Teus był zdecydowanie lepiej przygotowany teoretycznie. Nieważne jednak. Bez względu na wynik tej rozmowy był to bardzo interesujący wieczór.- Odwiozę cię na statek – zaproponował, gdy zbierałem sie do wyjścia. Droga była jednak zbyt krótka, by kontynuować poprzednią dyskusję. Pożegnaliśmy się serdecznie.- Masz mój e-mail. Napisz kilka słów i odwiedź nas gdy będziesz w Vancouver.Vancouver, 24.10.2005, 22:15 LT 