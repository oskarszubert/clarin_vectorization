Lubię  robić zdjęcia wieczorem. Nawet najbardziej banalne miejsca zmiaeniają zupełnie  swoje oblicze w zapadających ciemnościach, zwłaszcza jeśli oświetlenie dyskretnie  wydobywa z mroku tylko niektóre detale. Lubię  robić zdjęcia w muzeach, świątyniach, pałacach, na koncertach. Lampa błyskowa  odpada. Zresztą nawet jeśli byłaby dozwolona, to gwałt  na fotografii, ostatecznośc raczej niż norma. Dlatego  skazany jestem na maszerowanie ze statywem. Nie składam go po każdym zdjęciu, więc maszeruję z wysokim na półtora metra trójnogiem obijając się czasami o  maszerujący wokół mnie tłum.  Dobrze  jeśli objuczony torbami, futerałami, pokrowcami zgubię jedynie pusty z nich jak  ostaniego lata w Pradze. Zazdrościłem  ludziom z lustrzankami wyposażonymi w obiektywy o dużej jasności. Mogli fortografować detale w muzeach z ręki, bez statywu. A  tymczasem przeczytałem niedawno o nowym przetworniku, który prawdopodobnie zrewolucjonizuje rynek aparatów kompaktowych (a lustrzanek w przyszłości pewnie  też). Rewolucja wydawała się aż do bólu logiczna i nieunikniona, aż dziw, że  ktoś na to nie wpadł dużo wczesniej.  W  standardowych przetwornikach  drobne  przewody przewodzące pobudzone wpadającym światłem impulsy elektryczne do i z  każdego piksela rozsiane są na powierzchni fotodiod. Pomimo niewielkich rozmiarów  tłumią wpadające światło, w związku z czym sygnał musi być elektronicznie  wzmacniany. Powoduje to powstawanie „szumów” i wrażenie „ziarna” oraz braku  ostrości. W opracowanych przez Sony przetwornikach Exmor R owe przewody zainstalowano pod  fotodiodami, dzięki czemu padający na światłoczułą poowierzchnię obraz nie był  już tłumiony. Szczegóły można znaleźć na stronie producenta   Ten  drobny z pozoru zabieg pozwolił ograniczyć ilość szumów o połowę. Aparaty wyposażone  w ten procesor stały się bardzo czułe i pozwalały na robienie w słabym  oświetleniu z ręki dobrych zdjęć, porównywalnych jakością z lustrzanką.  Rozwiązanie  to oczywiście natychmiast trafiło do seryjnie produkowanych aparatów, z których  pierwsze to były Sony DSC-WX1 oraz DSC-TX1. Obydwa trafiły na rynek w sierpniu  2009 i obecnie dostępne są (w zalezności od sklepu) za cenę od 600 do 1100 zł.  Są to małe cacka w odważnych kolorach w sam raz do damskiej torebki, lub nieco  bardziej stonowane do kieszeni kombinezona albo marynarki faceta  wykorzystującego aparat w pracy zawodowej. W  kwietniu bieżącego roku na rynek trafi Sony DSC-HX200V i to już jest prawdziwe  cudo w klasie aparatów kompaktowych. Cena, w zależności od sklepu, szacowana na  1800-2000 zł. Aparat ten oprócz przetwornika CMOS   Exmor-R wyposażony został w 30-krotny zoom optyczny wspomagany dodatkowo  przez zoom cyfrowy (w technologii Sony Clear Image Zoom) dający aż 60-krotne powiększenie. Z dodatkowych gadżetów wymienić należy bardzo szybki autofocus (0.13 s) co pozwala  na błyskawiczne wykonywanie zdjęć bez obawy o ostrość, oraz wbudowany GPS pozwalający łatwo sortować zdjęcia z podróży. Warty polecenia ludziom fotografującym  przyrodę i przede wszystkim dużo podróżującym.   Aparat  z GPS-em, telefon z aparatem, GPS z odtwarzaczem muzyki – funkcje elektronicznych  gadżetów powoli się unifikują. W miare postępu technologii zbliżamy się do standardu, którym jedno urzadzenie zastąpi nam wiele rzeczy: od dowodu  tożsamości, i kart płatniczych, przez telefon, aparat fotograficzny, komputer, telewizor,  odtwarzacz muzyki, czytnik książęk, baza danych i Bóg wie co jeszcze.  Oczywiście ciągle jesteśmy jeszcze w początkowej fazie tej drogi, więc póki co aparat lepiej żeby był aparatem. Amatorów bardzo dobrej jakości zdjęć Sony  DSC-HX200V z pewnoscią zadowoli. Szczecin, 24.03.2012; 23:40 LT 