Kiedy na początku czerwca ustaliliśmy z Pauliną, że w weekendową podróż  wybierzemy się właśnie do Mediolanu, oczywistym się stało, że musimy obejrzeć  „Ostatnią wieczerzę” Leonarda da Vinci, które to malowidło znajduje się na  ścianie refektarza kościoła Santa Maria delle Grazie. Zaiste, trudno o skromniejsze miejsce do eksponowania dzieła mistrza (gdyby o to przewidziano, kiedy zlecano mu tę pracę...). Jednorazowo może je oglądać dwadzieścia pięć osób. Wtedy jednak jeszcze o tym nie wiedzieliśmy.  Paulina wspomniała mi, że jej koleżanaka podczas poprzednich wakacji miała  problemy z dostaniem się do środka i dlatego wejściówki lepiej zarezerwować  wcześniej. Wszedłem więc na odpowiednią stronę internetową i po chwili  dowiedziałem się, że najbliższe wolne miejsca oferują na... 26 sierpnia, godz. 13:00. Gdyby to był Prima Aprilis, pomyślałbym, że ktoś chce mi zrobić dowcip.  Telefon do biura rezerwacji potwierdził jednak złe wiadomości. Obraz, wpisany  na listę światowego dziedzictwa Unesco zawsze przyciągał turystów niczym na  przykład Mona Lisa w Paryżu, ale obecne tłumy to zapewne dodatkowy efekt popularności książki „Kod Leonarda da Vinci” Dana Browna oraz filmu nakręconego  na jej podstawie. Pogodziliśmy się więc, że nasz wizyta w Mediolanie będzie  musiała byc okrojona o ten istotny element.  Za szybko złożyłem broń nie szukając alternatywnych rozwiązań, ale  zasugerowałem się ta informacją. Tymczasem juz podczas podróży otrzymałem maila  od Anioła z radą niemalże sensacyjną. Okazywało się, że niektórzy operatorzy wycieczek po mieście gwarantują w pakiecie obejrzenie obrazu. Hm, teraz  zaczynałem rozumieć skąd ów brak miejsc. Operatorzy miejskich wycieczek, biura  turystyczne i.t.d. – wszyscy wykupują te w sumie niewielką pulę miejsc, by  przyciągnąć do siebie klientów. Dla turysty indywidualnego zostają nędzne resztki. Na owej stronie internetowej informowano właśnie, że 10 czerwca  rozpocznie się sprzedaż wejściówek na... wrzesień. Zaczęliśmy przeglądać oferty biur. Trzyipółgodzinna wycieczka – koszt 60  euro od osoby. Wliczony wstęp do La Scali (zwiedzanie), oglądanie „Ostatniej  wieczerzy”, katedry, Zamku Sforzów. Decydujemy się, ale... nie ma miejsc. Nie  zrażeni idziemy na przystanek. Może ktoś zrezygnuje? Mamy numer 3 i 4 na liscie  rezerwowych. Czekamy do odjazdu. Na minutę przed nim dochodzi jakaś pani z  dzieckiem i przewodniczka informuje nas: - Sorry, w tym momencie zostały juz tylko dwa miejsca. Odchodzimy. Jedziemy jeszcze pod sam kościół w nadziei, że uda nam się  przyłączyc do jakiejś wycieczki, że może ktoś zrezygnuje, ale na próżno. Może  gdybyśmy stali tam pół dnia, ale szkoda czasu... Trudno, świat się przecież  jutro nie kończy i może kiedyś jeszcze będziemy mieć okazję... A teraz od początku... Byłem mile zaskoczony wielkością krakowskiego dworca lotniczego, który  zdecydowanie przewyższał znane mi jego dopowiedniki w Gdańsku i Wrocławiu. Żeby  jednak nie było zbyt słodko, podkreślę paskudną manierę używania w lotniskowych kawiarenkach plastikowych  kubeczków do wszytkiego. Rozumiem to w przypadku  zwykłych napojów orzeźwiających. Nawet podawanie w nich piwa gotów jestem zaakceptować,  chociaż na pewnym poziomie po prostu nie wypada. Natomiast kiedy w barku pełnym  rozmaitych lepszych alkoholi serwuje się gin, whisky albo rum (żądając około  dwudziestu złotych za drink) w takiej plastikowej ohydzie to już zakrawa na  skandal. Czyżby słynna krakowska oszczędność? Tylko co z krakowską elegancją? Wylądowaliśmy w Bergamo, skąd autobus dowiózł nas pod budynek głównego  dworca kolejowego w Mediolanie. Ten zachwycił nas od pierwszego wejrzenia.  Potężna bryła budowli przypomina trochę monumentalne gmachy charakterystyczne  dla systemów totalitarnych. I rzeczywiście – data na frontonie: rok 1931  wskazuje na czas kiedy faszyzm stawał się jedynie słuszną ideologią.  Funkcjonalność dworca połączona z jego pięknymi wnętrzami robią ogromne wrażenie. Przyjeżdżaliśmy tam podczas naszej wycieczki kilkakrotnie, zawsze z  przyjemnością przechadzając się po wzdłuż i wszerz zanim wróciliśmy do  położonego nieopodal naszego hotelu. W sobotnie popołudnie z powodu odbywającej się mszy nie mogliśmy zwiedzić wnętrza  katedry, ale za to wybralismy się na jej dach. Słyszałem wcześniej o takiej  mozliwośći, lecz rzeczywistość przerosła moje oczekiwania. Myślałem, że po  prostu wyjedziemy na górę, by popatrzeć w dół na miasto, jak to zazwyczaj się dzieje przy rozmaitych wjazdch na wieże i tym podpobne punkty widokowe.  Tymczasem ów dach był atrakcją samą w sobie. Prawdziwy labirynt przejść wśród  gęstwiny przebogato zdobionych łuków, zwieńczonych wieżyczkami z figurami  świętych, aniołów a także rozmaitych maszkaronów. Na najwyższej wieży stoi pozłacana figura Madonny. Każdy z tych detali można byłoby przez długie minuty  odkrywać z osobna. Idę o zakład, że ani my, ani żaden inny przeciętny turysta  nie jest w stanie ogarnąć choćby ćwierci wszystkich znajdujących się tam rzeźb. A widoki? Też przepyszne oczywiście. Fajnie też jest tak po prostu posiedzieć na szczycie dachu trzeciej co do wielkości katedry w Europie.Jeżeli chodzi o Piazza del Duomo to największą niespodzianką było dla mnie  istnienie tuz obok katedry słynnej galerii handlowej Vittorio Emanuele II..  Wydawało mi się, że ten charakterystyczny pasaż zwieńczony szklanym dachem,  mający już blisko sto pięćdziesiąt lat znajduje się gdzieś dalej, w handlowej  dzielnicy. Tymczasem sklepy i Corso de Buenos Aires sobie, a prekursor  wspólczesnych malli jest perełką stanowiącą eleganckie wyjście z placu  katedralnego. My poszliśmy jednak bokiem, zostawiając sobie zwiedzanie galerii na  poniedziałek, kiedy zamkniete będa muzea. Zrobiliśmy sobie spacer w kierunku Zamku Sforzów. Po drodze jednak zahaczyliśmy o La Scalę. I tu znów  rzeczywistość zderzyła się z wyobrażeniami. Plac o tej samej nazwie zamiast  ogrmnego budynku zamykała fasada dwupiętrowego pałacyku. Już nawet jedno wejść  do galerii Vittorio Emanule II najdujące się na tym placu, czy pomnik Leonarda  da Vinci przykuwały większą uwagę niż ów niepozorny budynek mieszczący wewnątrz  bodaj najsłynniejsza scenę świata. Było za późno, by dostac się do wnętrza tego  samego dnia, ale zamierzaliśmy przyjść tam w poniedziałek. Liczylismy po  cichu., że uda nam się załapać na jakieś przedstawienie i rzeczywiście, grano  jakiś koncert w niedzielę, lecz była to impreza zamknięta. Ogólnodostepne  przedstawienie dawano dopiero w następny piątek. Zakończyliśmy więc ten dzień  przy Zamku Sforzów, przed powrotem do hotelu delektując się włoskimi lodami w  pobliskiej kafejce.W drodze powrotnej wpadliśmy jeszcze na chwilę na Piazza del Duomo, gdzie  pstryknąłem kilka wieczornych fotek. Aha, muszę jeszcze dodać, że chyba najbadziej zdziwiły mnie w Mediolanie...  tramwaje. Obok ultranowoczesnych składów jeżdżą tam sobie wagony z lat tak na  oko trzydziestych albo czerdziestych. Nie jeden albo dwa składy turystyczne,  ale najnormalniejsze w świecie, swiadczące regularną służbę pojazdy. Pogratulować  jakości. Mediolan, 13.06.2010; 23:30  LT 