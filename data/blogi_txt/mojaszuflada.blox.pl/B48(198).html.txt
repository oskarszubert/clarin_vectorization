Pamiętam z czasów dzieciństwa nadęte trasmisje telewizyjne z t.zw.  cntralnych uroczystości dozynkowych. Moi rodzice (a z nimi i ja) szczególną  uwagę zwracali zawsze na moment wręczania I sekretarzowi PZPR bochna chleba  upieczonego już z świeżych plonów. Miał go dzielić tak, by dla nikogo nie  zabrakło. Patrzyliśmy, czy Pierwszy Sekretarz ucałuje bochen, czy też nie. Nie  wiem czy to prawda, ale rodzice mówili, że Gomułka nie pocałował i źle  skończył. Gierek chyba całował zawsze. Wraz z upadkiem komuny dożynki przestały przebijać się do głównego pasma  antenowego. Ktoś, kto tak jak ja niewiele wie o bieżącym życiu na wsi, mógł  pomyśleć, że to już relikt przeszłości. Owszem, przemierzając samochodem trasę  z Gdyni do Szczecina i z powrotem, widywałem czasem jakieś uroczystości  dożynkowe, ale sądziłem, że są organizowane jeszcze z rozpędu... Wracając 11 września z Rewy natknęliśmy się na dozynki w Kosakowie. Nie mozna było się nie zatrzymać.   I muszę przyznać, że przeżyłem mały szok. Impreza jak na gminna skalę była  urządzona z rozmachem. Była wielka scena, jakiś zespół grający muzykę biesiadną, , ale przede wszystkim była... tradycja. Oglądaliśmy więc wystawione  przez poszczególne miejscowości plony, pięknie wyeksponowane. Rybacka Rewa oczywiście postawiła przede wszystkim na morskie akcenty.  W innych dominowały plony tradycyjne.  Każda ekspozycja była przede wszystkim starannie zaaranżowana, często w  dowcipny sposób.   Nawet prezentujący je mieszkańcy poszczególnych miejscowości najczęściej  ubrani byli w tradycyjne, ludowe stroje. Chodziłem od stoiska do stoiska nie mogac się napatrzyć na owe dary ziemi albo raczej owoce pracy rolników.Wspaniale to wszystko wygladało.  Pomyślałem, że właśnie takie festyny powinno pokazywać się turystom. I  przez moment przestraszyłem się, że to taki blichtr ku uciesze turystycznej  stonki. Rozejrzałem się i... nie, to miejscowi ludzie spontanicznie bawili się  ze sobą. Turystów jeśli trochę było, to niewielu. Zresztą czas już  niesprzyjający, po sezonie. Widać było, że uroczytość, owe igrzyska po zebraniu  plonów była zorganizowana przez miejscowych i dla siebie. Pięknie, że chce się  jeszce ludziom w tym zagonionym świecie celebrować zkończenie zbierania plonów  w ten sposób, że dożynkowa tradycja nie zaginęła i nie przegrała z  importowanymi zabawami.  I jedyne czego żal, to tego, że nadciągająca burza pokrzyżowała szyki  organizatorom. Ewakuowalismy się z parkingu tuż przed pierwszymi kroplami  deszczu, a do Gdyni dojeżdżalismy z potokach wody z energią wodospadu lejących  się z nieba. To jednak był dopero przedsmak burzy, która nadeszła nocą, a o której wspominałem w jednym z poprzednich wpisów. W pociągu relacji Szczecin –  Gdynia, okolice Świdwina, 18.09.2011; 19:30 