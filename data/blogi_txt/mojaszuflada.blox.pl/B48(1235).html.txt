Pisząc o Pieninach nie wspomniałem o podróży powrotnej, podczas której mój pociąg zatrzymał się w Włoszczowie. Czy przeciętny Polak (poza mieszkańcami Włoszczowy oczywiście) kojarzył z czymś tę niewielką miejscowość (dziesięć i pół tysiąca mieszkańców)? Od 2006 roku zna ją niemal każdy. W tym czasie bowiem Włoszczowa stała się posiadaczką najsłynniejszego peronu kolejowego w Polsce. Powstał po osobistym wstaweinnictwie posła s.p. Przemysłwa Gosiewskiego, który niczym Kopernik ziemię, wstrzymał wszystkie ekspresy zdążające Centralną Magistralą Kolejową w kierunku Warszawy i z powrotem. ﻿ Zwolennicy budowy stacji Włoszczowa – Północ argumentowali, że ułatwi sie ludziom tej miejscowości podróż do stolicy. Przeciwnicy, że zatrzymywanie pociągów na malutkim przystanku jest nieuzasadnione ekonomicznie.I chyba trochę racji mieli ci drudzy, ponieważ do mojego pociągu wsiadło cztery osoby, a wysiadła jedna. Ruch raczej taki sobie. ﻿ ﻿ Po chwili ruszaliśmy w dalszą drogę. Przez następne półtorej godziny, stąd aż do Warszawy, pociąg nie miał już nigdzie się zatrzymywać. Ze specjalnego toru (jednego) odłączającego się od głównej magistrali, aby niczym w zatoczce dla autobusów pobiec wzdłuż peronu wracalismy teraz na właściwą trasę. ﻿ ﻿ Cokolwiek by nie mówić, było to wydarzenie w podróży, Nawet przyjazd na Dworzec Cetralny w Warszawie nie budził we mnie takich emocji, jak ten pogrążony w ciszy peron. Gdańsk; 23.05.2012; 00:20 LT﻿﻿ 