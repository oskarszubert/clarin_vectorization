Taki scenariusz groził mi od początku i prawie się zrealizował. Kiedy na ósmego maja wylatywałem do USA mój obecny statek właśnie dopływał do stoczni w Chianch. Remont miał się zakończyć pod koniec maja. Potem większą część czerwca miałem spędzić w domu, by pod jego koniec przyjechać do Chin na kolejny statek. Kiedy jednak postęp prac był minimalny, zacząłem obawiać się, żeby nagle to się nie zazębuło, jak to juz miało miejsce w lutym i marcu, kiedy wyjechałem na trzy tygodnie, a wróciłem po dwóch miesiącach.Dzień po dniu walczylismy ze stocznią o przyspieszenie prac, ale wyjazd ciagle sie opóźniał. W końcu uało się zakończyć 21 czerwca wieczorem. To był niemalże ostatni dzwonek na ewentualny powrót do kraju, bo drugi statek anonsował swój przyjazd na 27 czerwca, co oznaczało konieczność wylotu z Polski 26 czerwca. Ale trzeba było jeszcze rozliczyc się ze stocznią, czyli sprawdzić i zaakceptować rachunki, a z tym zawsze jest siedem światów.22 czerwca rozpoczęliśmy rozmowy lecz przepaść pomiedzy wystawionym rachunkiem, a naszymi obliczeniami była, eufemistycznie mówiąc, znacząca. Mieliśmy w planach opuscic wyspe o dwudziestej, żeby zdążyć na poranny samolot do Pekinu, lecz do zbiżenia stanowisk droga była daleka. Odnosiłem wrażenie, że przedstawiciele stoczni grali na czas, licząc, ze złamiemy się przed planowanym terminem odjazdu. Z braku porozumienia odwołaliśmy jednak wieczorny wyjazd. Siedzieliśmy do wpół do drugiej w nocy wskzując „błędy” przy wyliczeniach, które stocznia miała rozpatrzyc do dnia nastepnego.Rano mój kolega poleciał słuzbowo do innego portu w Chinach, a ja zostałem sam. Ponieważ przepadł mi poranny lot do Pekinu, próbowałem połączenia przez Szanhghaj. Stamtąd tuz przed północą odlatywał samolot do Monachium. Żeby na niego zdążyć musiałem wieczorem wylecieć do Szanghaju z Ningbo, a żeby dostać się do Ningbo należało zdążyć na prom o 15:00 czyli opuścić stocznię o 14:30. To mi garantowało przyjazd do Szczecina w niedzielę około południa. Ostatni dzwonek, bo we wtorek powinienem ruszać z powrotem do Chin. Niestety od rana nadal pat. Ja mówiłem swoje, a negocjator  po drugiej stronie stołu swoje. Ja twierdziłem, że pewne rzeczy są oczywiste, a on zaś, że nie. Wkurzało mnie to, bo znając ich politykę wpisywania na rachunek wartości z sufitu, skrupulatnie kontrolowałem i zapisywałem w swoim notesiku zuzyte materiały, wymiary rusztowań i.t.p. Wywoływało to śmiech stoczniwoców. I dlatego teraz nie mogłem odpuścić. - To stocznia wystawia rachunki, a nie klient. A tymczasem Ty wydrukowałeś wszystko nam do akceptacji zamiast odwrotnie. – grzmiał ich negocjator.- Wszystko sprawdzałem w obecnosci waszych przedstawicieli. A wydrukowałem Wam do akceptacji jak widać słusznie, bo nasze wyliczenia róznią się zasadniczo.Dyskusja w tym stylu toczyła się do momentu kiedy przyjechał Agent, aby zabrać mnie na prom.- Sorry, nie mogę jechać. Odwołuję podróż do Polski.- Ale jak to? Już wszystko załatwione. Teraz odwoływać?- Niestety tak. Nie doszliśmy do porozumienia i muszę tu zostać aż takie porpzumienie osiągniemy i podpiszemy.Byłem wściekły. To była ostatnia możliwość powrotu do Polski choć na krótko. Wylatywac następnego dnia nie było już sensu, bo wracałbym na zaledwie 24 godziny.- Proponuję zrobic teraz przerwę. Napiszę e-mail do mojej i Twojej dyrekcji z listą rozbieznośći i naszymi punktami widzenia. Terza niech oni włączą sie do gry.- Ale nie polecisz do Polski!- Trudno, nie polecę.Byłem cały rozdygotany. Zależało mi na tym powrocie. Nie dość, że miałem pozałatwiac rozmaite sprawy urzędowe, to jeszcze kilka osób czekało na mój przyjazd. Wszystkim sprawiłbym przykrość. Wyjechałem na 2-3 tygodnie, a w czarnym scenariuszu mój pobyt za granicą mógłby sie rozciagnąć nawet do trzech miesięcy.Pożegnałem stoczniowego negocjatora i zacząłem pisać e-mail. Po chwili jednak drzwi znów sie uchyliły.- Słuchaj, ile możesz dołożyć? Jaki jest Twój margines?- Nic. Jeśli bym zaakceptował wyższy pułap to znaczyłoby iz nie szanuję swojej pracy. Niepotrzebne byłyby te wszystkie kontrole i pomiary.Wróciłem do pisania.Kiedy byłem już prawie gotowy, negocjator pojawił się po raz kolejny. - Słuchaj, po co pisać o tym wszystkim? Odpuść mi te dwie pozycje (tu pokazał na drobniejsze kwoty), a wtedy ja zgodzę się na całą resztę.Myślałem, że nie wierzę własnym uszom. Godził się na oddanie nam prawie 90% spornej kwoty, jeżeli zgodzę się pokryć resztę.- Na takie coś mogę sie zgodzić – starałem się odpowiedzieć najspokojniej jak tylko potrafiłem. - W takim razie zdążysz jeszcze polecieć do Polski!- Już nie. Prom właśnie odpływa.Stoczniowy negocjator wyglądał na zafrasowanego.- Dużo masz bagażu? Tylko te dwie walizki? Poczekaj...Zadzwonił gdzieś.- Słuchaj, załatwiłem motorówkę. Przewiezie cie na drugą stronę. Tam będzie czekac samochód. Musisz wyjechac za pol godziny, zeby zdazyc na samolot z Ningbo do Szanghaju.- Swietnie. To drukuj szybko, żebyśmy mogli złożyc podpisy.Koniec negocjacji. Uściski dłoni. Chińczyk i jego boss częstuja mnie papierosem. Nie palę, ale jestem tak roztrzęsiony zmieniającą sie sytuacją, że tym razem nie odmawiam. Wypalam, a w trakcie dzwonie do swojej dyrekcji. Potem zbieram ostatnie rzeczy do walizki, przebieram sie na podróż, podpisuję kwity i w drogę. Czuję jak uchodzi ze mnie powietrze. Niedospane ostatnie noce i stress w końcu dają znać o sobie. Ogarnia mnie senność. W drodze z przystani promowej do Ningbo przysypiam trochę. A w Ningbo niespodzianka. O 19:20, kiedy mielismy juz startować, ale boarding wciąż się nie rozpoczynał, wywieszono informację, że lot zostaje zawieszony z powodu złej pogody, a informacje o rozpoczęciu boardingu pojawią się później.Kurczę! Tyle nerwów i kiedy wydawało się, że już  jest ok, nagle wszystko rozbije się o złą pogodę! Do odlotu samolotu z Szanghaju pozostały trzy godziny. Godzine trzeba odliczyc na lot. Pogoda musiała się więc wyklarować w ciągu najbliższych dwóch godzin.Wyklarowała się po trzydziestu minutach. Doleciałem do Szanghaju na czas. Dotarłem do Szczecina w niedzielę o jedenastej rano. W Polsce oczywiście na nic czasu nie miałem, bo oprócz swoich spraw, w poniedziałek i wtorek pracowałem w biurze w Sopocie. O tym zapewen napiszę następnym razem. A ten wpis wrzucam do bloga już z Chin, ponownie ze stoczni. Bo właśnie tu wrócilem i rozpoczynam kolejny remont. Te ostatnie pięc dni to niemal jak sen, albo jak egzotyczna wycieczka w rodzinne strony. Na full speedzie, jak powiedział Mój Anioł.Wyspa Liuheng, 28.06.2007 