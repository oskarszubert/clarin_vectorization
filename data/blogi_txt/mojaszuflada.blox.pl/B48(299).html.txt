Po powrocie do hotelu zrobiliśmy małe przyjęcie urodzinowe.Sushi, japońskie  wino śliwkowe, szampan, owoce... No i tort. Urodzinowy, ale nazywający się  Chopin, bo wciąż podążalismy jego śladami.   W tort wetknąłem t.zw. wulkan, czyli owinieta ozdobną folią rurkę  zawierającą palny materiał tworzący niewielką fontannę fajerwerkow ponad  ciastem. Odpaliłem i zacząłem kontemplować widok Anioła wśród tych ogni. Powinna teraz pomyśleć jakieś życzenie... - Czujka!  - Co? – zapytałem zdezorientowany - Czujka! Nad tortem!  Spojrzałem w górę i przeraziłem się. Dokładnie ponad wulkanem w suficie zamontowana była czujka przeciwpożarowa. Jej skuteczność nie raz teestowałem na  statkach kiedy uruchamiał się alarm spowodowany niedomknięciem przez kogoś  drzwi od łazienki (wydobywająca się para spod prysznica identyfikowana była  przez urzadzenie jako dym), albo kiedy spawacze musieli wykonywac swoją pracę wewnątrz nadbudówki. Już widziałem oczyma wyobraźni strażaków forsujących drzwi  naszego pokoju. Chwyciłem więc tort czym prędzej i uciekłem w nadalszy zakątek  starając się jednocześnie zasłonić iskry, by któraś nie poleciała zbyt blisko czujki.  Na szczęscie alarm nie został aktywowany. Kiedy już zjedliśmy, wypiliśmy winko i trochę szampana, przygasło swiatło  (nie samo) i objąwszy Anioła, nie pozwoliłem jej już wymknąć się do łazienki.. Uwielbiam  ten moment kiedy najpierw wiotczeje lekko w moich ramionach, by po chwili  zacząć odwzajemniać pocałunki, goręcej i goręcej... Mój Anioł z Siódmego  Nieba... Kusiły mnie wielkie połacie okien. Gdzieś tam w dole Warszawa, a my spleceni w miłosnym uścisku podziwiamy ją zdyszani i zaparci o szybę... Nie  wiem jednak na ile architekci określali wytrzymałość takich okien. Po  doświadczeniach ze zdewastowanymi łóżkami wizja peknietej szyby i nas frunących  razem z nią kilkanaście pięter studziła moje zapały. Nie chciałem lądować na bruku niczym fortepian Chopina... Oto patrz - Frydryku!... to - Warszawa:  Pod rozpłomienioną gwiazdą  Dziwnie jaskrawa (...) I znów widzę, acz dymem oślepian,  Jak przez ganku kolumny  Sprzęt podobny do trumny  Wydźwigają... runął... runął - Twój fortepian!  Ten!... co Polskę głosił - od zenitu Wszechdoskonałości dziejów  Wziętą hymnem zachwytu -  Polskę - przemienionych kołodziejów:  Ten sam - runął - na bruki - z granitu!  Chopin  miał przewijać się przez następny dzień naszego pobytu w Warszawie. Mieliśmy już  kupione i wydrukowane bilety do jego muzeum. Otwarte wiosną tego roku w zamku Ostrogskich jest obok Muzeum Powsatania Warszawskiego jednym z najnowocześniejszych muzeów w Polsce. Reklamuje się co prawda jako  najnowowcześniejsze w Europie, ale z tą oceną byłbym ostrożny. Rzeczywiście  jednak ilość multimedialnych ekspozycji robi wrażenie. Inna sprawa, że juz  teraz, zeledwie kilka tygodni po otwarciu część z nich była już niesprawna. Być  może to tylko chwilowe problemy... Do  muzeum wcale nie jest łatwo się dostać. Aby zapewnić przyzwoite warunki,  zdecydowano się na limity wejściówek sprzedawanych na poszczególne godziny. Ponoć wcale nie jest łatwo je dostać i trzeba rezerwowa c z wielodniowym wyprzedzeniem.  Nam udało się kupić(kilka dni wcześniej) na niedzielne popołudnie. Ponieważ  nasze wejscie miało mieć miejsce o piętnastej, moglismy przysiąść na chwilę by napić się kawy i zjeść deser w ogródku u Bliklego przy Nowym Świecie.  Stamtąd  spacerkiem ruszyliśmy w stronę wspomnianego wcześniej zamku.. Przypominają  mi się narzekania sprzed lat, że ogłoszony czyimś imieniem rok mijał bez echa.  Myślę, że rok chopinowski, z okazji 200-lecia urodzin kompozytora, zapisze się bardzo dobrze w historii tego typu obchodów. Imprez jak Polska długa i szeroka  pojawia się wiele. W Warszawie widziałem równiez plakaty odbrązawiające nieco  tę postać z cokołów pomników.  I  bardzo dobrze, bo z pewnością trafiają one do młodzieży, która nie zawsze ma  ochotę na odkurzanie historycznych postaci. Na jednym z posterów widziałem  Chopina namalowanego w stylu pamiętnego rysunku Jimmiego Hendrixa. Tutaj można  było zauważyć pianistę w skórzanej kurtce z wpiętymi w klapy okrągłymi  znaczkami, t.zw. buttonami. Chopin lubił modnie się ubierać, więc kto wie, co  nosiłby dzisiaj? Muzealne ekspozycje zwiedzilismy w porządku chronologicznym, rozpoczynając od kopii  zapisu chrztu malutkiego Fryderyka w księdze w kosciele w Brochowie niedaleko  Żelazowej Woli (23 kwietnia).  Plakat  anonsujący ostani koncert mistrza przed wyjazdem z Warszawy. „Za pozwoleniem  zwierzchności”.  Ostatni fortepian Chopina, na którym grał podczas dwóch ostatnich lat swojego życia...  Na  mnie jednak największe wrażenie robiły kopie rękopisów. Zwłaszcza nuty,  pokreślone, poporawiane – prawdziwe świadectwo tworzenia, narodzin poszczególnych utworów.  Czasem  artysta zapisywał nuty gdzie popadnie, na każdym wolnym skrawku papieru, na  przykład na kalendarzyku. Niezwykła  dedykacja na jednej z książek: Kochanemu  Panu Elsenerowi wdzięczny i przywiązany uczeń Fryderyk Chopin. Mistrz przecież też kiedyś był tylko uczniem.  Szczególne  miejsce zajmują listy do przyjaciół, w tym do Wojciecha Grzymały , z których  dowiedzieć się można wiele o prywatnym życiu artysty, o jego przeżyciach,  rozterkach, stanie zdrowia czy choćby o tym, że bardzo nie lubił Londynu.  Serweta  z inicjałami Chopina, wyhaftowanymi przez George Sand jest jednym ze świadectw uczucia jakie ich łączyło. Gdzie indziej zaś widać niewiielką kopertkę z puklem  włosów owej Francuzki. Wystawa pokazuje też jednak, że sporo innych kobiet  przewinęło się przez życie kompozytora. Wiele z nich wzdychało i marzyło o  bliższym poznaniu artysty, a on też specjalnie się nie opierał.  Trasa zwiedzania konczy się na górze w t.zw. pokoju śmierci – w odróżnieniu od  pozostałych fragmentów wystawy, zatopinym w mroku i z czernią jako kolorem  dominującym.   Taki  sposó aranżacji wzbudził wiele kontrowersji, ale moim zdaniem był bardzo  dobry, adekwatny do treści,  W centralnej  części kopia pośmiertnej maski kopozytora oraz leżacy obok pukiel jego włosów. Na  jednej z plansz zaś nekrolog pisany ręką samego Norwida. Gdynia,  04.06.2010; 01:45 LT 