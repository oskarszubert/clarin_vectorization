Pogoda nie nastrajała wycieczkowo, więc   samochód wydawał się jak najbardziej na miescu. Tym bardziej, że do przenikliwego, zimnego wiatru dołączył też deszcz. Płynąłem kiedyś Śniardwami kajakiem, ale  pogoda była podobna do dziesiejszej. Umykaliśmy więc czym prędzej przed falami,  które i tak od czasu do czasu wlewały się do środka. Chodziło więc tylko o to,  by jak najszybciej dostać się do przesmyka prowadzącego na Jezioro Bełdany, a  nie podziwiać widoki. Teraz chciałem wreszcie móc spokojnie spojrzec przez całą  długość największego naszego jeziora. I co ciekawe, deszcz ustał, a wraz z nim zdechł wiatr. Kiedy gdzieś za  Orzyszem zjechaliśmy na jakieś pole biwakowe położone nad brzegiem, tafla akwenu  w niczym nie przypominała sztormowego pejzażu sprzed dwóch godzin.  Hen daleko majaczył przeciwległy brzeg (zastanawiałem się czy będzie go  widać), a my delektowaliśmy się ciszą oraz wędzoną rybą, którą przywieźliśmy na  Mazury z Trójmiasta. Trudno było o lepsze miejsce na krótki piknik.  A jaka czysta woda! Bez najmniejszego problemu ogladaliśmy pomarszczone,  piaszczyste dno...  Wśród strzelistych sosen przy brzegu trafiła się jedna zupełnie odmienna.  Jej liczne konary odgałęziały się już niemal przy samej ziemi. Pstryknęlismy przy niej kilka fotek i pojechalismy dalej, w kierunku  Mikołajek. Mijaliśmy spacerujące tuz przy drodze bociany oraz inną gadzinę, aż  w końcu ciepło auta i sielska atmosfera zaczęła nastrajać nas sennie. Przed  samym celem tego etapu Anioł zasnął na dobre, a ja starałem się dotrwać jakoś  do miejsca odpowiedniego na parking. Kiedy takie w Mikołajkach zanalazłem,  natychmiast odchyliłem oparcie fotela i zapdliśmy w popołudniową drzemkę oboje. Kiedy wreszcie nasycilismy się snem, poszlismy na spacer bulwarem i przy okazji zjedliśmy kolację (smażona ryba )   Słońce opadało coraz niżej do widnokręgu, gdy posileni poszliśmy na spacer  wzdłuż brzegu raz jeszcze...  Potem zaś wsiedliśmy do auta i ruszyliśmy w stronę Pisza. Po drodze  widzieliśmy sarny i jelenie, ale pomimo, że zawróciliśmy by obserwować je z  okna samochodu, było zbyt ciemno, by uwiecznic je na fortografii. Zwierzęta  zresztą szybko się spłoszyły, gdy tylko zatrzymaliśmy się w pobliżu. Za to bez  problemu mogłem rozstawić statyw na rynku i naświetlać matrycę wystarczająco  długo, by uchwycić miasteczko w wieczornej scenerii   Nazajutrz rano należało się zbierać. Tradycyjnie pobiegliśmy na śniadanie  kilka minut przed zamknięciem bufetu i z opóźnieniem zwolnilismy pokój. Zaraz po wyjeździe z Pisza skręciliśmy w boczną drogę, by zobaczyć osadę o  wdzięcznej nazwie Wąglik A potem udaliśmy się na poszukiwanie leśniczówki Pranie. W tym celu  dojechalismy do Rucianego, skąd skręcilismy w boczną drogę.  Gruntowymi leśnymi szlakami, wiodącymi czasem  skrajem wysokiej skarpy brzegu Jeziora Nidzkiego zagłebialismy się coraz  bardziej w puszczę. W końcu zostawiliśmy samochód na parkingu i końcówkę trasy  pokonaliśmy pieszo. Po drodze szukalismy czterolistnej koniczyny, ale bezskutecznie. I oto Leśniczówka Pranie. Tutaj przyjeżdżał i tworzył Konstanty Ildefons  Gałczyński. Tutaj mieści się teraz jego muzeum.  Jakież to musiało byc odludzie czterdzieści, pięćdziesiąt lat temu, kiedy  samochody nie były jeszcze tak powszechne... Trudno o lepsze miejsce do pracy  niż taka samotnia wśród bezkresnych lasów. Dziś oprócz oryginalnie zachowanego  pokoju, w którym pracował, odtworzono też jego pokój warszawski, sprowadzając  do lesniczówki używane przez niego rzeczy.  Na mnie zawsze szczególne wrażenie robią rękopisy dzieł mistrzów.  Zatrzymana na papierze chwila, w której powstawały, zamkniete w skreśleniach i  poprawkach wątpliwości twórców...  Oprócz twórczości również świadectwa prywatnego życia, w tym dramatyczne  eksponaty – listy z obozu jenieckiego. I niezwykłe, że nawet w tak okrutnych  okolicznościach udało się zachować wrażliwość i wysyłac wiersze. Poezja na okupacyjnej, więziennej kartce pocztowej – co za dwa nieprzystające światy! I dramtyczne  zakończenie: „Miejscie nadzieję! Miejscie nadzieję!” z dopiskiem „Matka Boska z  Wami”.    Jakże niezwykle plota się ludzkie losy! Można niewinnie cierpieć, można nawet  za drutami dopieszczać dany od Boga dar tworzenia, by na życiowym zakręcie robić rzeczy podłe. Bo czymże jest, jeśli nie podłością „Poemat dla zdrajcy”  napisany „do Miłosza”, gdy późniejszy Noblista odmówił powrotu do coraz  bardziej dręczonej przez komunistów Polski. Wiadomo, że ów poemat to swoisty  okup zapłacony partii za możliwość publikacji swoich tekstów. Ale... czy trzeba  było pisać aż tak dosadnie? Poemat dla zdrajcy  Tu gdzie szarą wiklinę  iskrami stroi słońce, zaś wiatr  ptakami; tu gdzie Wisła jak  synogarlica grucha falą płynąc do  księżyca; tu gdzie z dębu jemioła  migotliwa silnie złoci się, gdy dnia  przybywa, tu mój dom, w nim kos mój  gwiżdże, drze się, jakby nadal był w wesołym  lesie; tu mój czas jak syren włos  schwytany, tu te lampy razem z  instrumentami, tu łzy moje i architektura, cień od łez i promień z  mrocznej szpary; tutaj wszystkie moje gałęzie  i konary, pośród których odpoczywam  jak chmura.   A ty jesteś dezerter. A ty jesteś zdrajca.   Okiem zdrajcy patrzysz na  Rawennę, na mozaik kamyczki  promienne, potem piórem, ręką dezertera chciałbyś myślom swym  kształt nadać trwały - ale oto litery powstały i splunęły ci w pysk.  Wierszyk umiera. (...) Czy trzeba było też pisać o trzęsących się portkach pętaków? Dziś taki  tekst można traktować uniwersalnie, lecz w tamtych, mrocznych czasach wykładnię  miał jednoznaczną.  Gdzie są granice haraczu, który może bez zbrukania honoru płacić władzy artysta? A może po Teatrzyku Zielona Gęś i po „Zaczarowanej dorożce” nie  wypadało już sprzedawać się za możliwość publikacji? Łatwo sądzić dziś, po  latach. Cóż jednak mieli począć ci wszyscy nieszczęśnicy, którzy nie wiedząc co  niesie beznadziejna przyszlość, nie potrafili wykrzesać z siebie bohaterstwa by  podjąć nierówną walkę? A może zamknąć liościwe ów temat być może nieco wyrwaną z kontekstu frazą,  lecz niech posłuży za akt skruchy  W muzelnym sklepiku kupiliśmy płytę z utworami poety i słuchając ich w  wykonaniu Grzegorza Turnaua oraz Wojciecha Malajkata jechalismy dalej przez  puszczę. Na niektórych skrzyżowaniach dróg zaskakiwały nas ciekawe, kamienne drogowskazy  Prowadziły nas w kierunku Spychowa, bo jak nie zajrzeć choc na chwilę do  rodzinnej miejscowości sienkiewiczowskiego Juranda? Zatrzymalismy się tam na  parę minut.  A potem zaczęły się coraz bardziej szerokie drogi. Jeszce ostatni, ale za  to długi postój w Szczytnie połączony z kolacją w restauracji nad jeziorem, po  czym już bez zbędnych przystanków ruszyliśmy do Gdańska. Był już bardzo późny wieczór, kiedy zakończyliśmy tę majówkę. Szczecin, 21.05.2011; 23:50  LT 