Ze statku zszedłem w środę o dziesiatej rano. Popatrzyłem przez chwilę jak coraz bardziej oddala się za rufą motorówki, która wiozła mnie na pobliska przystań. Potema zaś obserwowałem podtopione brzegi rzeki, która wezbrała dość mocno.W lesie można spokojnie zaparkować. To nic, ze barka przy okazji złamie kilka drzew. Ktoby się przejmował pojedyńczymi gdy wokół ich tyle?Z przystani, prowizorycznej jak wszystko w tamtym rejonie, przeszedłem na wysypany żuzlem parking, gdzie czekał na mnie samochód. Po pół godzinie byłem na lotnisku. Samolot znów się opóźnił, ale miałem spora rezerwę czasową. W Houston mogłem więc jeszcze spokojnie zjeść pizzę i niedługo potem pomknęliśmy do Tampico. Kiedy samolot wylądował, już zmierzchało.Wskutek sztormu, mój statek mocno się opóźnił, wiec nocleg znalazłem w hotelu.Załapałem sie ponoć na nieliczne ostatnie miejsca, bo nad morze ciagnęły całe pielgrzymki by w zgoła nie religijny sposób, na plaży korzystać z uroków Wielkanocy. A Wielkanoc w sensie świątecznych, wolnych od pracy dni zaczyna sie w Meksyku już w piątek.Nieopodal hotelu urlopowa atmosfera była wyraźnie wyczuwalna. Na ulicy koncertował na indiańskich instrumentach jakiś zespół. Obok na skwerku sprzedawcy oferowali łakocie i rozmaite jarmarczne gadżety.Dochodziła dwudziesta druga i mimo wsztystko placyk zaczynał trochę pustoszeć. Zrobiłem jeszcze jedną rundę dookoła, załując trochę, że starej architekturze nie dane mi będzie przyjrzeć się w dzień.Z krótkiego rekonensansu wróciłem znów do hotelu. Tam wreszcie bez przeszków mogłem odpalić internet. I niespodzianka, bo trochę niespodziewanie oprócz komentarzy pod tekstem pojawiło sie trochę listów w skrzynce e-mailowej. Niniejszym przepraszam tych co piszą w takiej czy innej formie, za swoje milczenie. Nie dość, że mam ograniczony dostep do sieci, to na dodatek kiedy już go mam, zazwyczaj jest on ograniczony w czasie. Ale to sie wkrótce powinno zmienić.Wracam do Polski. Trochę później, bo sztorm sprawił iż port był zamknięty, więc wejście statku dodatkowo się opóźniło. W sobotę o wpół do piątej nad ranem rozpoczynam dwudziestoczterogodzinną podróż na trasie Tampico – Meksyk – Miami – Frankfurt – Berlin – Szczecin. Na śniadanie wielkanocne nie zdążę, ale na obiad już tak.Ciekawie mój wyjazd zapowiada się pod względem logistycznym. Ponieważ o czwartej nad ranem w dzień świąteczny trudno będzie dopełnić jakichś papierkowych formalności, moje ciuchy juz po południu wyjechały ze statku w czarnym worku na  śmieci. Agent stwierdził, że wrzuci je do bagażnika i nie zwrócą niczyjej uwagi. Dobrze się złożyło, bo potem przyjechał pick-upem shipchandler, kolega agenta i wrzucił na skrzynie moją pusta walizkę. Pusta miała tez nie wzbudzac podejrzeń. Ja zaś nad ranem mam wyjść tylko z laptopem i reklamówką z pozostałymi drobiazgami. Przyjdzie mi się chyba pakować gdzieś na ulicy. Oczywiście pod warunkiem, że i ciuchy, i walizka przejechały przez bramę portu i nie zostały skonfiskowane.Zanim zakończę chciałbym wszystkim, którzy zaglądają na ten blog życzyć spokojnych, zdrowych i wesołych świąt oraz mokrego (mam nadzieję, że woda nie zamarznie) dyngusa.Smacznego jajka!Altamira, 22.03.2008; 01:15 LT 