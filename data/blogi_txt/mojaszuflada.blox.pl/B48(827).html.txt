Telefon zadzwonił po trzynastej. Brat informował mnie, że tato leży w mieszkaniu prawdopodobnie ze złamaną nogą. Spadł z drabiny, która przewróciła sie razem z nim. Na szczęście w pobliżu był telefon komórkowy, więc dał radę zadzwonić z prośba o pomoc. Zmknąłem komputer, zwolniłem się u dyrekcji i przyspieszyłem swój wyjazd z Sopotu. W drodze do Szczecina dowiadywałem sie szczegółów. Tato postanowił wyciągnąć z pawlacza stary portret mamy z lat jej młodości. Chciał go powiesić na ścianie. Wyciągnął, odkurzył, sprzątnął inne wyciagniete przy okazji rzeczy, a na koniec znów wszedł na drabinę by zamknąć drzwi pawlacza. I wtedy przewrócił się.Tego portretu szukał tato. Wyjął go, odkurzył, ale nie zdążył powiesić.O piętnastej miało się odbyć nabożeństwo, jakie odprawia sie zwyczajowo miesiąc po śmierci. Ja nie mogłem być o tej porze w Szczecinie, więc wybrałem się do kościoła w środe rano, bo właśnie wtedy minął miesiąc. Tato nie poszedł bo właśnie w tym czasie przyjmowali go do szpitala. Brat nie poszedł, bo był przy tacie w szpitalu. Były więc tylko dwie ciotki – siostry mamy.Okazało się, że tato ma złamaną szyjke stawu biodrowego. Czeka go operacja, prawdopodobnie proteza i jakieś dwa albo trzy tygodnie pobytu w szpitalu. Oby tylko wszystko dobrze sie skończyło i mógł chodzić. Niepokoję się, bo zarówno jego tato (a mój dziadek) jak i brat przenieśli się na drugi świat z powodu złamania nogi. Była to przyczyna lawinowo nastepujących powikłań. Taka pierwsza przewrócona kostka domina.Prosto z trasy pojechałem do szpitala.- Biedne koty. Zostały tam same. – powiedział po krótkim powitaniu.- Nie martw sie o nie. Sprawdzę tylko czy wszystko w porządku w moim mieszkaniu i przez weekend bedę mieszkać u was. Zaopiekuję sie kotami. A kiedy wyjadę do Sopotu, Mirek sie przeprowadzi na ten czas. Koty nie będą same.- Miałem iść jutro na cmentarz. Trzeba wstawic do wazonu świeże kwiaty.- Tato, wiesz, że my pójdziemy. Będą i kwiaty i znicze. Teraz najwazniejszy jest Twój powrót do zdrowia.- Ale sobie narobiłem... Całe życie przeżyłem bez żadnego złamania, a teraz masz...Ze szpitala pojechałem do siebie. Wyjąłem listy ze skrzynki. W domu wszystko było w porządku. Pojechałem więc do mieszkania rodziców. Przyszedł brat. Zrobiliśmy kolację, pogadaliśmy, a potem on wrócił do siebie. Ależ się pozmieniało. Jeszcze nieco ponad miesiąc temu obydwoje rodzice podejmowali mnie herbatą, a teraz siedzę w ich pustym mieszkaniu, samotnie piję herbatę i dotrzymuję towarzystwa kotom. To mój pierwszy nocleg tutaj od czasu wyprowadzki do pierwszego swojego mieszkania dwadzieścia lat temu. Stałem między meblami pamiętającymi studenckie czasy i przypominałem sobie imprezy, przygotowania do egzaminów, półki pełne książek, sterty płyt winylowych i gramofon „Bernard”, barek z winami i nie tylko. Historia zatoczyła koło, chociaż miejsce płyt i książek zajmują teraz porcelanowe figurki, wazoniki, staromodne kryształy, a w opuszczonym, pustym barku znalazłem... peruki mamy z czasów gdy po chemioterapii wypadły jej włosy. Tak wygląda dziś mój dawny pokój.Jakby mało było jednego nieszczęścia, dowiedziałem się, że od dwóch dni z krwiakiem mózgu leży w szpitalu moja cioteczna siostra. W poniedziałek lekarze mają sie wypowiedzieć ostatecznie co do sposobu leczenia.Kurczę, ale rok. Pozytywnych emocji jak na lekarstwo.Szczecin, 20.05.2006, 01:10 LT 