Łaska pańska na pstrym koniu jeździ. Kibicowska i dziennikarska takze. Po  sukcesie jakim było pierwsze w historii podium w Lidze Światowej,  zdziesiątkowana i ogromnie krytykowana za porazki w poprzedzającym mistrzostwa  Memoriale Huberta Wagnera reprezentacja wyjeżdżała na turniej po cichu i prawie  nikt nie dawał jej szans. Brak czasu nie pozwalał mi śledzić przygotowań do  mistrzostw Europy (w tym wspomnianych wyżej porażek), więc z ogromnym zdziwieniem czytałem gorzkie słowa Piotra Gruszki, który przed samym  wyruszeniem  na turniej powiedział, iż cieszy się, że już wyjeżdząją z Polski, ponieważ już dawno sytuacja wokół  reprezentacji nie byłóa tak zła. Zresztą wystraczy sięgnąc do jakiejkolwiek  gazety sprzed ośmiu dni. Polacy mają w sobie coś takiego, że na wyżyny swoich możliwości wznoszą się  wtedy, gdy nikt na nich nie stawia. Tyle razy „skazana na sukces” druzyna  złożona z doświadczonych, klasowych siatkarzy wyjeżdżała na przerózne  prestiżowe imprezy z ogromnie rozbudzonymi nadziejami i apetytami na medale, a  wracała z niczym (chociaż oczywiście pod drodze było w ostatnich latach i wicemistrzostwo świata, i mistrzostow Eurpoy), a teraz skazani na porażkę  pokazali się z niezwykłej strony, Z niezwykłej, bo dzisiejszy mecz z Rosją to  była prawdziwa siatkarska uczta. Poza końcówką drugiego seta, Polakom  wychodziło niemal wszystko. Grali odważnie, bez kompleksów wobec wielkiej drużynie Rosji, o której trener polskiej reprezentacji jeszcze kika dni temu  mówił, że jest to jedyny zespół w tych mistrzostwach poza zasięgiem  jakiejkolwiek drużyny, Rosjanie przyjechali po złoto i w powszechnej opinii  mieli jedynie odfajkować formalność, jaką było rozegranie kilku meczów, a tymczasem  wracają bez żadnego medalu, na dodatek okrutnie pobici przez polską druzynę  pełną debiutantów. I nie było to bynajmniej zwycięstwo Polaków podane na tacy  przez zespół popełniający masę błędów. Wprost przeciwnie – były to punkty wywalczone w zażartej walce po często koncertowych zagranaich, podczas których naszym  zawodnikom na ogół nie zadrżała ręka, a Rosjanom w miarę upływu czasu gdy  groźba powrotu do domu nie tylko bez złotego lecz bez żadnego krążka stawała się  coraz bardziehj realna, ręce i nogi drżały coraz bardziej. Po drugiej przerwie  technicznej w czwartym secie nie potrafili już nawiązać walki z naszym zespołem  niesionym ogłuszającym dopingiem i wiarą w swoją siłę. Był pogrzeb, więc będzie teraz zmartwychwstanie. W poniedziałek o  czternastej druzyna na medal powróci samolotem czarterowym na Okęcie. Na pewno  będą witać ich tłumy i juz nikt nie bedzie pamiętać o ponurych ocenach i przepowiedniach sprzed ośmiu dni. W pociągu relacji Szczecin – Gdynia, Koszalin, 18.09.2011; 20:20 LT 