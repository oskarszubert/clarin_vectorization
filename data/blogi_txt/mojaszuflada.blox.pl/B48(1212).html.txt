Mistrzostwa świata w piłce nożnej tuż tuż. Do kina już zupełnie nie będzie kiedy chodzić, a tyle mam zaległości. Tyle, że mogłem pójść praktycznie w ciemno. Miałem do wyboru od ręki „Kod da Vinci”, „Omen” oraz „Za ile mnie pokochasz”. Uznałem, że największe ryzyko szybkiego zniknięcia z ekranów ma ten ostatni, więc wybrałem sie własnie na niego. W ten oto sposób już po raz drugi w niedługim czasie zaliczam film francuski.I nie żałuję.Film jest zrealizowany dość skromnymi środkami. Akcja dzieje sie niemal zupełnie w pomieszczeniach i to w kilku zaledwie. Aktorów tez jest niewielu. Pomyślałem sobie w trakcie seansu, że to również bardzo dobry materiał na spektakl teatralny.Temat stary jak świat. Przeciętny, nawet bardzo przeciętny, zeby nie powiedzieć grubo poniżej przeciętnej, facet. Taki życiowy nieudacznik, zwolniony w liceum z WF, przygaszony urzędnik, samotny bo takich to kobiety chyba nawet nie zauważają. A naprzeciwko kobieta niezwykłej urody, wielkiej klasy, i chociaż do kupienia, to cena jest raczej zaporowa. Onieśmiela więc tym bardziej.Gdyby jednak wygrać los na loterii? Ów zyciowy fajtłapa posiadłby nieosiągalną wcześniej władzę. Wypchany portfel pozwala mu dokonać transakcji – sprawić, by upadły anioł zamieszkał razem z nim. Pieniądze mogą ułatwić decyzję, jednak raczej nie są w stanie zmienić charakteru. Przynajmniej nie od razu. Pierwszy wspólny wieczór  to męki owej pary obsadzonych nagle w nienormalnych dla nich rolach. A później robi sie coraz ciekawiej...Opowieść w tym filmie prowadzona jest dość lekko. Dużo w niej poczucia humoru, często subtelnego, czasem niemalże filozoficznego, godnego najlepszych filmów Woody Allena, a czasem rubasznego jak od Hrabala.Kobieta sprzedajna potwierdziła ogólnie znane prawdy, ze to bardziej charakter niż zawód. Głównemu bohaterowi to jednak nie przeszkadza. Gotów jej wiele wybaczyć, byle tylko była z nim. Oczywiście od samego początku nie traktuje jej jak dziwki. Jest dla niego ideałem piękna, tak delikatnym, że aż starch go dotknąć, więc celebruje ten dotyk i godzi się, na obecność mniej subtelnych partnerów, byle nie na jego oczach.W życiu owej kochanki ważne miejsce zajmuje jednak jeszcze inny mężczyzna. Sutener, gangster, czerpiący zyski z jej nierządu, taki któremu lepiej w droge nie wchodzić. Ma on wyłączność na bezpłatne usługi owej damy, żyje z nią w nieformalnym związku i nie podoba mu się dziwaczna transakcja wskutek której jego partnerka przeprowadziła się do innego. Pora to przerwać. Gangster z ochroniarzami zjawiają się w mieszkaniu fajtłapy. Masakra wisi w powietrzu. Pada propozycja nie do odrzucenia: nieudacznik zapłaci gangsterowi to, co wygrał, a w zamian może sobie zatrzymać jego partnerkę na stałe. Tyle tylko, że chłopina juz zdążył się na ladacznicy kilka razy sparzyć i obawia się iż także tym razem piekność długo u niego miejsca nie zagrzeje. W przeciwieństwie do pieniedzy, które zasilą konto jej byłego (?) opiekuna.Pisać o wszystkich zwrotach akcji jakie później nastąpią, to pisać całą książkę. Niesamowity to film o miłości i pożądaniu rozumianym na przerózne sposoby. Film pełen ciepła i humoru. Dawno nie oglądalem obrazu pokazującego styk rynsztokowego półświatka z szarymi obywatelami w tak subtelny sposób. Nie ma tam charakterystycznego bluzgania, a jesli jakieś dosadne określenia padają, to właśnie w rubaszny a nie wulgarny sposób.Jak to w kinie rzeczywistość jest zapewne mocno upiększona, ale jeśli przyjmuje sie zabawę w konwencje to raczej to nie przeszkadza. A ile daje nadziei na lepsze jutro!Smakowity kąsek ten film. Monika Belucci też, chociaż... chyba wolę ją oglądać ubraną.      To tyle o filmie. Nic juz więcej miało nie być, ale nie mogłem sobie odmówić skomentowania politycznej rzeczywistości pewnym cytatem. Dotyczy on przemówień naszego prezydenta oraz jego brata i iście brawurowego wykonania hymnu państwowego na sobotnim kongresie PiS. Nie było w tym hymnie ani melodii ani rytmu (zabrzmiało gorzej niz „sto lat” po kilku głębszych u cioci na imieninach) a na dodatek intonującemu zaspiew pomyliły sie kierunki i poprowadził pieśń słowami: „z ziemi polskiej do włoskiej”:Winny jest prezydent, pisze gazeta.. Mamrocze. Mówi przez zęby. Nie otwiera dostatecznie szeroko ust. Nawet papież Benedykt, gdy był niedawno w Polsce, mówił wyraźniej po polsku niż Kaczyński.(...)Jeszcze raz pokazały to poniedziałkowe "Wiadomości" w materiale o tym, czy Polacy znają swój hymn i potrafią go śpiewać. Nawet osoby niemające słuchu bez trudu mogły usłyszeć, że prezes PiS straszliwie fałszuje, w zasadzie nie śpiewa - raczej recytuje. I na dodatek myli się w refrenie. "Marsz, marsz, Dąbrowski, z ziemi polskiej do Polski" - zaśpiewał w pierwszym refrenie.Wygląda na to, że niezwykłe interpretacje hymnu splataja się z piłkarskimi mundialami. Przypomnieli to sobie tez forumowicze:- Po Edycie Gorniak, to kolejna kontrowersyjna interpretacja naszego hymnu .- Może w tej plotce o romansie Górniak z prezydentem jest jednak troche prawdy? :)- w nastepnej odslonie powinni "Dumke na dwa serca " zaspiewac :-)Gdynia, 08.06.2006, 00:35 LT 