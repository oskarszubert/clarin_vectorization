Na tę sobotę zaplanowałem przede wszystkim oglądanie transmisji z  finałowego meczu o Puchar Polski w piłce nożnej. Czasy, kiedy regularnie  chodziłem na stadion to już bardzo odległa przeszłość. Z tamtego okresu, kiedy  szczecińska Pogoń grała na dobrym, krajowym poziomie pamiętam mile wspominem  dwukrotne, rok po roku dotarcie do finału tych rozgrywek. Szczególnie zacięty  był ów pierwszy finał, przegrany z Legią 0:1. Pogoń straciła wtedy bramkę w  ostatniej minucie dogrywki. Rok później, z Lechem znów 0:1, chociaz tym razem  w  regulaminowym czasie gry. Zdobywała co prawda Pogoń dwukrotnie tytuły wicemistrza Poski, ale zawsze,  czy to w lidze, czy w pucharze, brakowało tej kropki nad i, ostatecznego  zwycięstwa. Na dodatek wicemistrzostwo Polski w 2000 roku, kiedy prezesem klubu był turecki biznesmen Sabri Bekdas, to był szczyt, po którym drużyna znalazła się  na równi pochyłej. Klub wpadł w podobna pułapkę jak i wiele innych zasłużonych  w Polsce sportowych marek. Koniec państwowego monopolu oraz wolny rynek po 1989  roku otworzyły pole do spekulacji i rozmaitych nie zawsze do konca jasnych  interesów. Do dziś nie wiadomo kto bardziej przyczynił się do powowolnego  upadku Pogoni. Niefrasobliwość ówczesnych władz miasta, które podpisały  kontrakt, oddały klub i drużynę, po czym nagle uznały, że za wszelką cenę  należy bronic terenów wokół stadionu, na których Turek chciał rozwinąć  pozasportową działalność komercyjną? Chciwość i przebiegłość pana Bekdasa, dla  którego kupno klubu moiało być tylko wstępem do przejęcia owych terenów. Tak  czy siak, miasto uwikłało się w procesy sądowe grożące wielomilionowymi karami  umownymi, a Pogoń przeszła w ręce Lesa Gondora, prezesa, któremu chyba jeszcze mniej zależało na rozwoju szczecińskiej piłki, ale który twardo zamierzał wyegzekwować  żądania poprzedniego prezesa, od którego majątek odkupił. Kiedy korzystny dla  niego wyrok w sądach ciagle się odwlekał i pozyskanie owych terenów coraz mniej realne, Les Gondor zrezygnował i pojawił się Antoni Ptak. Tyle tylko, że już  wtedy drużyna od dawna pozbawiona wsparcia finansowego znajdowała się w  rozsypce. Piłkarze grali znajdując się jednocześnie w samym centrum  biznesowo-politycznych zawirowań i stali się niejako przedmiotem szantażu i gry prowadzonej między sponsorem, a miastem. Nie wiedzieli czy i kiedy wypłacone  zostaną im pensje oraz premie i czy klub w nastepnym sezonie będzie istnieć? Antoni Ptak przeprowadził w Szczecinie szczególny eksperyment. Zebrał grupę  Brazylijczyków (bynajmniej nie reprezentantów tego kraju ani nawet średnich graczy tamtejszych klubów), których piłkarskie umiejętności postanowił  szlifować w Rzgowie pod Łodzią. Tam zakwaterował piłkarzy, którzy pod marką  „Pogoń Szczecin” dojeżdżali do grodu Gryfa by rozegrać tu swój mecz, po czym  wracali do swojego ośrodka w centrum Polski. Światowy sport już dawno  zdominowała komercja i lokalny patriotyzm oraz duma z osiągnięć miejscowych klubów nijak się ma do prawdziwego potencjału sportowego danego miasta. W  klubach z Manchesteru niekoniecznie grają chłopaki, którzy kopali piłkę na  tamtejszych podwórkach i słyszą swoich kumpli dopingujących ich z trybun. Już  nikogo nie dziwi, że w którejś z londyńskich drużyn nie wybiegł w podstawowej jedenastce ani jeden Anglik. Tym niemniej brazylijska Pogoń wydawała się od  początku tworem jeszcze bardziej sztucznym niż te zagraniczne. Kiedy zaś  zamiast olśniewających zwycięstw przyszły upokarzające porażki i zainwestowane  przez sponsora pieniądze zysku nie przynosiły, znów zaczęły się schody i kolejne, odgrzewane konflikty. W końcu sprawa została postawiona na ostrzu  noża. Bedzie ugoda ze sponsorem, albo drużyna nie zostanie zgłoszona do  kolejnych rozgrywek i wyprzedana. Juz chyba nikt nie miał wątpliwości, że  jakakolwiek ugoda, to jedynie odwlekanie kolejnych roszczeń i konfliktów. Walka toczyła się juz tylko o uratowanie dla miasta marki „Pogoń”, która prze  kilkadziesiąt powojennych lat stała się swoistym dziedzictwem miasta. Drużyna  przestała istnieć i powstała na jej gruzach nowa Pogoń, ekipa złożona znów z  miejscowych piłkarzy, finansowana przez lokalnych sponsorów z zastrzeżeniem, że  nazwa klubu jest jedynie wypożyczana przez miasto i nie może byc przedmiotem  transakcji (smutna nauczka po zagrożeniu unicestwienia tej marki będącej  przedtem w posiadaniu osób prywatnych). Ta nowa drużyna niczym feniks  rozpoczęła nowe życie od czwartej ligi, do której została zdegradowana przez PZPN z urzędu. Upokarzające dla jednego z większych miast naszego kraju, ale  też nie był to odosobniony przypadek. Wiele klubów spotkał los podobny albo  gorszy, bo przestały istnieć w ogóle. Sezon po sezonie awans do III ligi, do II ligi, do I ligi... W tym roku po  dobrej jesieni na wiosnę  nie udało się awansowac do ekstraklasy. Przyszedł jednak nieoczekiwanie finał Pucharu Polski.  Po raz trzeci w historii klubu. Po wielu latach przerwy mogłem więc znów zobaczyc Pogoń w ogólnopolskiej telewizji, jako uczestnika pojedynku o jedno z najważniejszych trofeów. Niestety, są to jeszcze za wysokie progi. Róznicę poziomów Jagielloni  Białystok i Pogoni było widać wyraźnie. W Jagielloni grało przynajmniej kilku  znanych piłkarzy. W Pogoni chyba tylko jedynie Moskalewicz, już prawie sportowy  emeryt, który zresztą niewiele pokazał w fianałowym spotkaniu. Oczywiście możnaby się spierać, jak potoczyłyby się losy meczu gdyby sędzia  odgwizdał w jedenastej minucie ewidentny faul w pobliżu linii pola karnego,  który kwalifikował się na czerwoną kartkę (za powalenie z tyłu zawodnika  wychodzącego na czystą pozycje strzelecką), czy gdyby w drugiej połowie po  jednym ze strzałów piłka zamiast w poprzeczkę trafiłaby nieco niżej. Należy  jednak stwierdzić obiektywnie, że Jagiellonia miała stuprocentowych sytuacji co  niemiara i tylko dzięki umiejętnosciom szczecińskiego bramkarza nie padła  więcej niż jedna bramka. Drużynie Pogoni starczyło sił na siedemdziesiąt minut  gry. Mimo, że przegrywali i powinni za wszelką cenę walczyc do odrobienia  jednobramkowej straty, nie byli w stanie od tego czasu przeprowadzić ani jednej  groźniejszej akcji. Byli znacznie wolniejsi, mniej dokładni w rozgrywaniu piłki  i stąd też się brały kolejne bramkowe okazje piłkarzy z Białegostoku. 0:1 to  chyba najlepszy wynik jaki w tych okolicznościach można było wywalczyć i choć  to przykre, uznać, że porażka była zasłużona. Szkoda owej niepowtarzalnej szansy na trofeum dla klubu, kibiców i dla  miasta, które już blisko dekadę czeka na normalną piłkę z najwyższej, krajowej  półki. Czas jednak jeszcze nie nadszedł. Może za rok, albo dwa? Póki co, należą się piłkarzom słowa pochwały za ambicję, że pomimo znacznie gorszych umiejętności  (co podczas transmisji widać było wyraźnie) wyeliminowała w drodze do finału  ekipy z ekstraklasy. Szczecin,  22.05.2010; 22:05 LT 