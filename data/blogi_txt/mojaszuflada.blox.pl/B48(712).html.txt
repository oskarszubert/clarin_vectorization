Kolacyjna uczta kontynuowana była na śniadanie. Widac było, że kuchnia to  prawdziwe hobby naszej gospodyni.  Potem zaś poszlismy obejrzec mizar, czyli muzułmański cmentarz usytuowany na  wzgórzu za wsią.   Typowy grób muzułmański powinien być oznaczony dwoma kamieniami: większym  wskazujacym głowę zmarłego i mniejszym, w okolicach jego stóp. Te odnowione,  często okładane są kamieniami dookoła, lecz nie jest to wymagane. Nowsze groby wyraźnie uległy współczesnym wpływom chrzescijańskim. Mamy  więc niemalże tradycyjne nagrobki znane z cmentarzy innych wyznań. Jedyna  różnica to ta, że napisy umieszcza się z tyłu (w naszym rozumieniu) głowicy.  Jednak i ten kanon stopniowo ustepuje miejsca wpływom chrześcijańskim, więc  coraz częściej napisy pojawiają się po „naszej” stronie. Niezwykłe doświadczenie czytać egzotycznie brzmiące imiona wraz z polskimi  nazwiskami.   Jeszcze bardziej niezwykłe zaś dowiadywać się, że ci egzotycznie nazywający  się obywatele zajmowali znaczące stanowiska w lokalnych społecznościach.  Na mnie największe wrażenie zrobiły jednak kamienie z napisami wyrytymi  cyrilicą. Pamiętają jeszcze czasy zaboru rosyjskiego. Tamtejsi ludzie współistnieli ze sobą przez wieki, a ich wiara, kultura i  obyczaje przenikały się. Nieopodal mizaru, na skraju wsi stoi stuletni krzyż i  to bynajmniej nie prawosławny... Spieszylismy się z powrotem, by zdążyć na umówione w meczecie spotkanie z  muzułmańskim duchownym. Odprowadzały nas ciekawskie spojrzenia miejscowych  staruszek, które kontemplowały wiejską rzeczywistość z perspektywy chodnikowej  ławeczki.  Gdzies nad ich i naszymi głowami uwiła sobie gniazdo kolejna bociania rodzina. Fotografowanie ich zaczyna trącić banałem albo nawet kiczem. No bo  czym sie podniecać jeśli bociany są tam chyba tak powszechne jak, nie  przymierzając, wróble.  To już lepiej robić zdjęcia zającom , które potrafią nagle wyskoczyc pod  nogi niemal w srodku wsi i mknąć wzdłuz płotów gdzieś na pola.   W meczecie bylismy tylko odrobinę spóźnieni. Spodziewałem się dostojnego  imama w szacie i turbanie, a przywitał nas młody człowiek zupełnie nie  drózniający się strojem od nas. Opowiadał o swojej wierze, o liczebności  wiernych (w Bohonikach tak naprawdę mieszkają tylko dwie tatarskie rodziny – w  sumie siedem osób). Nie były to dla mnie rzeczy nowe – spotykałem się z nimi w krajach arabskich, chociaż po raz  pierwszy zamiast przebijać się przez obcojęzyczne teksty, mogłem zapytać duchownego wprost w naszym, ojczystym języku. Oczywiście po spotkaniu przyszedł czas na fotografowanie.   Zwracał uwage ręcznie przepisywany Koran. Zarówno owa święta księga Islamu jak i wszelka modlitwa mogą odbywac się wyłącznie po arabsku, czyli w języku, w  którym spisane zostały nauki Mahometa. Ponieważ zakazane jest dodawanie bądź  odejmownaie czegokolwiek z owej ksiegi, każda ingerencja związana z  tłumaczeniem na inny język byłaby świętokradztwem, ponieważ poddany takiemu procesowi tekst nie zawierałby juz dokładnie takiej samej treści.  Co ciekawe, popdobne restrykcje dotyczą takża chrześcijańskiej Ewangelii z  tym, że u nas egzekwuje się je mniej stanowczo. Na koniec obejrzeliśmy jeszcze jurtę – z zewnątrz i od wewnątrz. Jest to  tradycyjne mieszkanie Mongołów, którzy musieli być mobilni, a potrzebowali  zarazem domu w pełnym tego słowa znaczeniu. Prezentowana w Bohonikach jurta jest oryginalnym wyrobem sprowadzonymz Mongolii.    To nie koniec. W programie pobytu mielismy tuataj jeszcze strzelanie z łuku, ale o tym już w następnym wpisie. Tchórzew, 24.06.2011; 23:00  LT 