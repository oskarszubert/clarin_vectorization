Przed samym nawrotem zimy pojawiło się... słońce.  Szarość ustąpiła tak nagle i zrobiło się tak  kolorowo i prawie wiosennie, że nie mogłem powstrzymac się, by przed wyjściem  do pracy nie wstąpić na chwilę na gdyński bulwar. Przed samym nawrotem zimy pojawiło się... słońce.  Szarość ustąpiła tak nagle i zrobiło się tak  kolorowo i prawie wiosennie, że nie mogłem powstrzymac się, by przed wyjściem  do pracy nie wstąpić na chwilę na gdyński bulwar.  Słońce akurat wyłaniało się zza widnokręgu. Gdzieś daleko jakis statek  podążał w stronę Gdańska, albo w stronę ognistej kuli jeśli ktoś woli. Oprócz mnie przypatrywały się temu dziesiątki mew uwijających się w poszukiwaniu  porannego posiłku oraz zapaleńcy rozpoczynający dzień od joggingu.  Promienie barwiły wszystko na intensywnie złoty kolor, a okrągła, szklana  fasada akwarium niczym ogromny heliograf wysyłała wszystkim posłanie, że budzi  się piękny dzień.  Nawet wracający jak zwykle o tej porze ze Szwecji prom przybrał na tę  okoliczność niezwykłą szatę.  Cały ten spektakl miał się zakończyć po kilkunastu minutach, gdy słońce  wzniosło się nieco wyżej i gra barw miała stać się bardziej stonowana. Nie  czekałem jednak, aż rozjaśni się na dobre. Zamknąłem drzwi auta i ruszyłem ku  codziennym obowiązkom. Ten piękny poranek był tylko krótkim przerywnikiem. Na sam początek  weekendu sypnęło śniegiem, a wszystko wokół znów skuł mróz. Akurat wtedy, gdy  szykowałem się do pierwszego po wypadku wyjazdu samochodem do Szczecina. Tato  kończył 81 lat i oprócz samej wizyty u niego, trzeba było pomysleć nad  zorganizowaniem mu urodzinowego przyjęcia. Nie są to juz te czasy co kiedyś,  gdy na urodziny lub imieniny schodził się cały tłum gości. Dziś większość z nich jest już po tamtej stronie, a i ci, którzy pozostali, z coraz większym  trudem dotrzymują sobie towarzystwa. Wyjechaliśmy z Aniołem w sobotę rano z bagażnikiem pełnym zakupów na  imprezę, ktorą mieliśmy przygotować z marszu, prosto z podróży. Na szczęście  przyjęcie dla sześciu osób to nie było jakieś szczególne wyzwanie. Jechaliśmy  powoli. Do Koszalina było paskudnie, a po minięciu teo miasta pomimo lekkiego  mrozu zrobiło się całkiem wiosennie. W niedzielne popołudnie pokonywalismy tę trasę w odwrotnym kierunku i nic  się nie zmieniło. Za Koszalinem świat zaczął bieleć, a w Słupsku było już  całkiem sporo śniegu. Tym razem w Słupsku skręcilismy na północ, bo w  pobliskich Rowach, nad brzegiem Bałtyku mieliśmy celebrować nasze kolejne  Walentynki, a przy okazji mieliśmy zamiar trochę odpocząć od biurowego kieratu.  Jak bardzo tego nam było trzeba świadczyła właśnie niedziela. Pracownicy hotelu „Kormoran” zachowali się na poziomie, bo byli z nami przez cały czas w  kontakcie telefonicznym i pomimo nieczynnej już kuchni zapewnili nam kolację  dokładnie na nasz przyjazd. W pokoju czekały czekoladki i butelka wina, a my po  kolacji wylądowaliśmy w łóżku „tylko na chwilę” i po tej „chwili” zasnęliśmy  snem głębokim niczym przedszkolaki, ignorując gotową do otwarcia ową butelkę  wina, Wstaliśmy gdy słońce było już wysoko na niebie.  Oprócz spokoju położonego na odludziu kurortu niczego nam nie bylo trzeba.  I to mieliśmy zapewnione całkowicie. Kiedy wreszcie po długich godzinach  lenistwa zdecydowalismy się wyjść na spacer,  zapadał zmierzch. Rowy wyglądały jak wymarłe. W całej miejscowości napotkaliśmy  na ulicach może ze cztery osoby. Taki urok nadmorskich kurortów. Zimą zapadają  w śpiączkę. Sami na plaży kontemplowaliśmy nadchodzący wieczór.  Mróz szczypał w uszy i nos, grabiały ręce obsługujące aparat fotograficzny,  ale warto było zostać dłużej, by smakować tę ciszę przerywaną jedynie kojącym  szumem morza. Potęgujący się z każdą minutą po zachodzie słońca mróz był efektem wyżowej  pogody, a ten wyż zapewniał prede wszystkim niemal bezchmurne niebo. Kiedy ściemniło  się bardziej, zaczęły się pojawiać gwiazdy. Nie ma lepszego miejsca do ich  oglądania niż morze albo góry, gdzie ani światła miast, ani smog nie rozpraszają świecących punkcików.  Tak było i tym razem. Z upływającym czasem gwiazd pojawiało się coraz  więcej, a nad samą plażą zawisł, dyszlem do dołu, Wielki Wóz. Przedłużając linię jego tylnej krawędzi można było natrafić na Gwiazdę Polarną, bedącą  zarazem ostatnim punktem dyszla Małego Wozu. Nad samą miejscowością zaś, oprócz Księzyca rozbłysł m.in. Orion. Możnaby  jeszcze długo przyglądać się niebu, gdyby dokuczliwe zimno oraz zbliżająca się  kolacja. Nie taka zwykła. Był to wszak dzień Świętego Walentego i hotel mial  dla nas przygotowaną romantyczną kolację przy świecach. Wróciliśmy by w cieple  clebrować dalszy ciąg wieczoru Święta Zakochanych. Rowy, 16.02.2011; 01:15 LT 