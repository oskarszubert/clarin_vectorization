W weekend poprzedzający mój wyjazd do Chin byłem w Szczecinie i wybrałem  się na spacer do katedry.  Dawno zniknęła już wiekszość rusztowań i cieszy oczy wyczyszczona elewacja,  a przede wszystkim wysoki chełm wieży. Na jej szczycie, w kuli pod krzyżem  zamknięto świadectwo obecnych czasów – kilka pamiątek oraz wpisy osób, swiadków  budowy wieży. Kto wie, może za jakieś dwieście lat, jakiś konserwator zabytków otworzy  ową kulę i znajdzie przesłanie z przeszłości? Lubie obserwować jak katedra pięknieje z roku na rok. Dość powiedzieć, że  przez pierwsze trzydziesci lat po wojnie prawie nic tam się nie działo i ruiny po zbombardowaniu straszyły w centrum miasta. Drugie trzydzieści lat, to  doprowadzenie do stanu obecnego, w czym najwiekszy chyba udział ma obecny  proboszcz, ksiądz Jan Kazieczko, w równym stopniu duchowny co i błyskotliwy  manager. Lubię oglądać witraże. Może dlatego, że pamiętam jeszcze zwykłe, zbrojone szyby  w szczecińskich kościołach, dominujące jeszcze w latach siedemdziesiątych  ubiegłego wieku. Dziś można kontemplować grę świateł krążąc wokół świątyni od  okna do okna.  Wśród nich są tak niecodzienne motywy jak lokomotywy i nowoczesne statki czyli szczególnie mi miłe obiekty J   Zupełnie nowym elementem jest jednak krypta biskupia, w której dokonuje się  pochówków szczecińsko-kamieńskich biskupów. Jej budowa stała się swego rodzaju  koniecznością, jeżeli chciało sie dochowac wierności tradycji, by biskupi na  zawsze spoczywali w miejscu swojej posługi. Następująca po sobie śmierć dwóch z  nich przyspieszyła te prace. Miałem okazję obejrzeć kryptę zanim zejście do  niej przysłoni gotowa już płyta    A dziś (korzystając z kolejnego pobytu w Szczecinie), jeśli pogoda pozwoli  (na razie są chmury, lecz nie pada) wybieram się kajakiem obejrzeć miasto z  nieco innej perspektywy. Jeśli się uda, to relacja pojawi się wkrótce. Zamykam  więc kompa pakuję rzeczy i jadę do stanicy wodnej na Dziewokliczu. Szczecin, 29.08.2010; 08:40  LT 