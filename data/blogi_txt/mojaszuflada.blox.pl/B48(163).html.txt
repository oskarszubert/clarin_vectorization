Ustecka syrenka obserwuje widnokrąg, lecz dzisiaj morze w okolicy portu było puste. ﻿ Port pogrążony był w odcieniach szarości. Padał deszcz i wiał silny wiatr. ﻿ ﻿ Tutaj jednak nie czuje się sylwestrowej gorączki. Jakaś jedna restauracja organizuje dancing. W hotelu żadnej imprezy nie będzie. Można pójść na kolację, która zakończy się o 23:00. Może wybierzemy się do czynnej do 20:00 smażalni ryb, gdzie wczoraj kosztowaliśmy pysznego, świeżego dorsza. Potem zaszyjemy się znów w swoim pokoju, a o pólnocy oczywiście pójdziemy na plażę. Jednym słowem, nie damy się zwariować i dotrzymamy danego sobie słowa, że jedziemy przede wszystkim odpoczywać. Nie myśleć o zegarku, nie spieszyć się nigdzie, nie podkręcać tempa. Lenistwo to podstawowe hasło ostatnich dni roku.  A Wam wszystkim życzę by nadchodzący 2013 rok przyniósł łańcuszek wszelkiej pomyślności, życiowego farta każdego dnia, miłości, zdrowia, pieniędzy oraz czasu na realizację tego co lubicie najbardziej. SZCZĘŚLIWEGO NOWEGO ROKU!!! ﻿ Mam nadzieję, że nadchodzący rok będzie również szczęśliwy dla „Mojej Szuflady” i znajdę trochę więcej czasu, by móc zwiększyć częstotliwość wpisów i nadrobić zaległości. Wygląda na to, że wyczerpały się pewne możliwośći na Bloksie. W prezencie urodzinowym otrzymałem więc od Mojego Anioła nową domenę i wyglada na to, że prędzej czy później tam się przeniosę. Na imieniny zaś, jeszcze przed świętami licznik „Szuflady” wystukał czterysta tysięcy unikalnych odsłon. Mam nadzieję, że pół miliona świętować juz będę pod nowym adresem. A jeżeli już myślę o nowym wizerunku, to chętnie usłyszę od Was w komentarzach lub e-mailem (searover@gazeta.pl) co w formule „Mojej Szuflady” Wam się podobało, a czego nie lubiliście. Postaram się uwzględnić to w nowej odsłonie. Wydaje mi się także, że powinienem zmienić tytuł bloga chociaż „Moja Szuflada” jest już nazwą historyczną, o ośmioletniej tradycji, a nowa będzie musiała na swoją pozycję w internecie zapracować. Ciekawy jestem Waszych opinii. Zmieniać? A jeśli tak, to może macie jakieś propozycje? Nowa odsłona bedzie nadal traktowac głównie o podrózach, chociaż  zakładam, że jak poprzednio pojawią się także wpisy o filmach, spektaklach, koncertach, wątki osobiste oraz takie, które chociaż nieco odmienne w tematyce uważam, że pojawić się powinny. Tym, którzy się wypowiedzą postaram się wysłać kalendarz ścienny „Moja Szuflada”. Do wyczerpania zapasów :) Jeszcze raz wszelkiej pomyślności w 2013 roku! Ustka; 31.12.2012; 19:20 LT﻿﻿ 