Kiedy nie ma się tyle czasu, by wyjść poza obręb lotniska, a stanowczo za  wiele na zwykłą przesiadkę, można spokojniej poobserwować co dzieje się  dookoła.  Uwielbiam atmosferę dworców, przystani i lotnisk. Wodzą na pokuszenie by  rzucić kiedyś wszystko pójść, pojechać, popłynąć, polecieć hen daleko przed  siebie, bez wyraźnie określonego celu. Bez zegarka i planu podróży w  kieszeni... Każda podróż, nawet ta najbliższa, to obietnica przygody, bo  właśnie tam za rogiem następnej ulicy, za rogatkami miasta może zdarzyć się coś  niezwykłego. Kto wie, może właśnie tam pewnego dnia ku totalnemu zaskoczeniu, na naszych oczach wyląduje UFO? A może właśnie zobaczymy tajemniczego  Banksy’ego, malującego anonimowo na murach nie szpetne bazgroły, lecz prawdziwe  dzieła sztuki? Pisał o nim Newsweek w numerze 9/2010. Cały świat rad by się  dowiedzieć co to za artysta, którego „rozdawane” anonimowo dieła osiągają wartości dziesiątek tysięcy dolarów. Nie wiedzieli o tym pewni państwo, którzy  oburzeni malunkiem, jaki pojawił się w nocy na murze ich domu, szybko usunęli  dzieło mistrza, tracąc szansę na pokaźną gotówkę. Nigdy nie wiemy kiedy wybije  nasze pięć minut. Ci państwo nawet nie musieli wychodzić z domu. Przygoda przyszła do nich sama. Moją przygodą na lotnisku w Hong Kongu było pierwsze w życiu ujrzenie na  żywo największego samolotu świata – airbusa A380.  O ile dobrze pamiętam, pierwszy, seryjny egzemplarz trafił do Singapore  Airlines. I właśnie samolot tych linii zatrzymał się przy jednej z bramek  terminala, na którym się znajdowałem. Same jego silniki wyglądają potężnie w zestawieniu z sylwetką człowieka.  Gdy tylko pasażerowie opuścili samolot rozpoczęło się jego opróznianie,  sprżatanie i zaopatrywanie na następną podróż. Obsłużyć takiego kolosa to też jest logistyczne wyzwanie. Przecież aby zarabiać, musi czym prędzej polecieć w  następną podróż. Nie może czekać pół dnia. Na lotniskach są nie tylko bramki i sklepy. Czasem można trafić na koncert  albo wystawę... W Hong Kongu firma Omega zorganizowała w ramach autoreklamy  niewielką ekspozycję poświęconą pomiarom czasu na zimowych igrzyskach  olimpijskich. Można tam było obejrzec specjalne walizeczki z komputerami, które  dokonywały stosownych pomiarów. Dzięki eksponatom i fotografiom można było  prześledzić rozwój tej niezwykle ważnej dla sportu dziedziny, której rozwój  przez lata był sciśle związany z logo firmy, będącym po prostu grecką literą  omega. Z nich dowiedziałem się na przykład, że po raz pierwszy taki komputer  połączono z wielką tablicą świetlną podczas igrzysk w Innsbrucku.   Dzięki niej widzowie mogli na bieżąco obserwować upływ czasu i porównywac  go z najlepszymi rezultatami. To była zupełnie nowa jakość w odbiorze  rywalizacji. Przedtem przez cały bieg albo zjazd tylko koneserzy wyposażeni w  stopery byli w stanie zorientowac się czy dany zawoednik jest lepszy, czy gorszy od prowadzącego. Pozostali musieli czekać do końca, aż oficjalnie  ogłoszono zmierzony czas. No dobrze, to na stadionie. A w telewizji? Telewizja dopiero raczkowała. Pierwsze transmisje z olimpiady pojawiły się w Polsce w 1968 roku. Na pewno  były to relacje z letnich igrzysk w Meksyku. Nie wiem czy pokazywano coś z  zimowej rywalizacji w Grenoble. Niektóre kraje jednak transmitowały już te o cztery lata wcześniejsze  zawody. Z myślą o nich, już w 1962 roku wprowadzono technologię wyświetlania  numeru zawodnika, aktualnego czasu i mozliwości porównywania go z innymi. Czterdzieści osiem lat. Gdy porównuje się z uśmiechem na ten zabytkowy  telewizor z niewielkim ekranem i dość topornymi napisami z dzisiejszymi  płaskimi wielkogabarytowymi odbiornikami HD z kolorowym ekranem LCD, widać jak  wielką drogę przeszliśmy. Ciekawe jak wygladac media za nastepne czterdzieści lat, bo co do tego że nasze dzisiejsze cuda techniki będą wzbudzać wtedy  uśmiech politowania, nie mam watpliwości. Przy okazji tej wystawy mogłem po raz pierwszy z bliska zobaczyć najprawdziwszy bobslej.   Taki bobslej, na który cztery latat temu nie było stać naszej reprezentacji  i musiała na przejazd pożyczać go od Rosjan albo Duńczyków. Z ciekawością zajrzałęm do środka.  Hm, no nie wiem.... Rozczarowanie to mało. Jeżeli to jest prawdziwy  bobslej, a nie atrapa, to doprawdy nie wiem dlaczego kosztuje aż czterdzieści  tysięcy dolarów. Z tymi wątpliwościami poszedłem w kierunku mojej bramki, ponieważ zbliżał  się już termin boardingu. Na wielkich lotniskach trzeba stale być czujnym i najlepiej nie zastanawiać  się w którym rejonie portu znajduje się dana bramka, lecz po prostu szukać prowadzących do niego strzałek. Szukanie „na czuja” to najprostsza droga by  zabłądzić. Ja miałem zgłosić się do bramki 524, więc udałem się schodami w dół.  Dopiero wtedy zorientowałem się, że pode mną rozpościera się prawdziwa studnia. Zdawało mi się, że jestem dość nisko, a tymczasem zjeżdżałem z szóstej  kondygnacji.  Zawsze jestem pełen podziwu nad sprawnością, z jaką kierowane sa ogromne  potoki ludzkie w takich molochach. Wielotysięczne tłumy każdego dnia i wszyscy przemieszczaja się głównymi arteriami, rozdzielaja na mniejsze, trafiaja do  właściwych bramek, odlatują, z innych bramek wysypuja się nowi... Dopiero gdy w  tym logistycznym łańcuchu zerwie się jakieś ogniwo – załamanie pogody, awaria  komputerów, wymuszone drobiazgowe kontrole – wtedy w telewizji ogląda się te same tłumy koczujące bezradnie w zastygłych w bezruchu terminalach. Tak rozmyślając przemieszczałem się po strzałkach między poszczególnymi  poziomami niczym nie mająca wpływu na swój los zaadresowana przesyłka. Należało  mieć tylko kartę pokładową i paszport w pogotowiu. Tak zostałem z bramki 524 skierowany do odpowiedniego autobusu, który z kolei dowiózł mnie na peryferia  lotniska, gdzie czekał maleńki embraer linii China Southern  Jakieś dwadzieścia minut później wzbijaliśmy się już w powietrze.   Kiedy chmury przesłoniły ziemię i widoki się skończyły, zdrzemnąłem się  trochę, ponieważ minęła już dwudziesta piąta godzina mojej podróży i czułem się  lekko zmęczony. Podróż z Hong Kongu do Zhanjiang trwała jednak tylko pięćdziesiąt pięć minut, więc siłą rzeczy nie był to przesadnie długi  odpoczynek. Tym bardziej, że przez ostatnie dziesięć minut oglądałem już  krajobrazy Chin kontynentalnych i oczywiście miasta, w którym lądowaliśmy.  Widać było całe „jeszcze ciepłe” nowe dzielnice, powstające w szczerym polu. Domy świeże, ulice i chodniki wytyczone, ale trawa nie zdążyła jeszcze urosnąć.  Po paru chwilach kołowaliśmy już po pasie miejscowego lotniska.  Agent czekał i stosunkowo szybko dowiózł mnie na statek. Po drodze odprawił  mnie na podróż morską i od tej pory nawet gdybym chciał, nie nie mogłem już  wychodzić do miasta. Ale nie chciałem. Po pierwsze, było dość daleko, po drugie  od razu wpadłem w wir stoczniowych przygotowań, a po trzecie mieliśmy odpływać  następnego dnia.  Przesunęło się to potem o blisko dobę z powodu mgły. Kiedy troszeczkę  odpuściła wypłynęliśmy na otwarte morze ku wschodzącemu własnie księżycowi.  Wkrótce po mgle nie było już w ogóle śladu.i płynęłiśmy dalej pod  rozgwieżdżonym niebem.  Rzeka Jangcy, 05.03.2010;  23:40 LT 