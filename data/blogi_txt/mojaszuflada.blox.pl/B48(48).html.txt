Tak się zagalopowałem w pisaniu, że pominąłem naszą wizytę w drugim (po  Ponta Delgada) co do wielkości mieście wyspy, a mianowicie Ribeira Grande.  Pojawiało się ono co jakiś czas w naszych wędrówkach po Sao Miguel i byc może  dlatego nie odnotowałem tej pierwszej wizyty. Tak jak każde miasto, posiada charakterystyczne kościoły, często pobudowane na górce, pod którą prowadzą szerokie schody.  I podobnie jak inne miasta składa się z labiryntu wąskich uliczek, przy  których pobudowane zostały malutkie, kolorowe domki. Każdy z obowiązkowym wizerunkiem  świętego na ceramicznych  płytkach wmurowanych w elewację.  To właśnie po tym pierwszym spacerze odkryliśmy niewielką restaurację przy  rybackim porcie w położonej niedaleko Ribeiry miejscowości Rabo de Peixe.  Oprócz rozmaitych ryb, które przed zamówieniem mogliśmy obejrzec sobie na specjalnym plakacie (co za ogromna różnorodność gatunków!), serwowano tam  przepyszne, grillowane kalmary.  Zanim je przyrządzono delektowalismy się miejscowym serem, bo zielone Azory  to przede wszystkim pastwiska. Krowy widać wszędzie. Pasą się spokojnie na  nierzadko stromych zboczach wulkanów, a efekty pracy mleczarzy są wszechobecne. Między Rabo de Peixe a Ribeira Grande zrobilismy jednak jeszcze jeden  przystanek, zaintrygowani drogą odchodzącą w bok, w kierunku urwiska. Zatrzymaliśmy auto na jej końcu, podeszliśmy jeszce kawałek na piechotę i po  chwili ujrzeliśmy wciśniętą głęboko miedzy skały piaszczystą plażę. Była  zupełnie odcięta od świata – prowadziła na nią wąska ścieżka i dobudowane  drewniane schody. A z nich szalony bieg - z kilkunastometrowej góry piachu prowadzącej z urwiska  na samą plażę. Postanowiłem, że musimy tam przyjechać koniecznie raz jeszcze w słoneczny dzień, by zakosztowac kąpieli w oceanie.  Przed powrotem do hotelu wybraliśmy się jeszcze nad urwiska położone po  sąsiedzku, pozbawione piaszczystych plaż, najeżone skałami, niedostępne.   Możnaby siedzieć i godzinami kontemplować widoki. Przegonił nas deszcz. Wróciliśmy nieco wcześniej do hotelu i urządziliśmy  sobie ananasowy wieczór. Pachnące, soczyste owoce, sery i obowiązkowe wino,  którego na Azorach również dostatek i profanacją byłoby nie pić lokalnego. W  telewizji leciała transmisja kolejnego, mundialowego meczu, lecz niewiele z  niej pamiętam, mrucząc z zachwytu nad wdziękami mojego Anioła. Czyż może być  coś piękniejszego od skrycia się wspólnie pod ciepłą kołderką w taki deszczowy  wieczór? Obudziło nas znów piękne słońce. Postanowiliśmy wykorzystać pogodę, by  wybrać się na inny z wulkanów, tym razem na zachodnim skraju wyspy. Njapierw  jednak objechaliśmy nasze miasteczko, Capelas, natrafiając na drogę prowadzącą  do portu. Port to oczywiście bardzo na wyrost określenie. Podobnie jak już widzieliśmy to w kilku innych miejscach, do wody prowadził betonowy slip, na  którym „odpoczywały”sobie łodzie.  Za tym slipem wąska skalista półka, w sam raz na jedną osobę, prowadziła  nas jeszcze kawałek wzdłuż klifu, o który rozbijał się łagodny, oceaniczny  przybój. Ależ tu muszą być widoki podczas sztormów!  To, co najpiękniejsze, to dostęp do takiej przystani. Mieszkańcy Sao  Miguel, chociaż otoczeni oceanem, dojście do niego musieli wykuwać w skałach. Z  położonej na urwisku miejscowości prowadzi w dół skalną półką kręta i przeraźliwie wąska droga. Dość powiedzieć, że w najwęższym miejscu nasza  malutka toyota aygo miała zaledwie kilkadziesiąt centymetrów luzu po obu  stronach. Większe auta niemal ocierały się o skały.  Jak wspomniałem, droga jest kręta i dlatego nie widać całego jej odcinka. Nie  wiem jak dają sobie radę ci, którzy zdążając w przeciwnych kierunkach nagle  spokają się w połowie. Ktoś musi się wycofać, lecz manewrowanie tyłem na takiej  stromiźnie przy braku miejsca niechybnie prowadzić musi zadrapań karoserii. Oczywiście  takie spotkanie trafiło się i nam, na szczęście w początkowym odcinku naszej  drogi powrotnej pod górę, gdzie wycofać się było jeszcze stosunkowo łatwo. Żeby więc nie kusić losu po raz kolejny ustaliliśmy, że Anioł pójdzie przodem na  piechotę, żeby zatrzymać ewentualne auta mające zamiar jechać z góry, a ja za  nią pojadę naszym autkiem. Wyglądało to trochę jak ów beduin z dowcipu,  przemierzający na wielbłądzie pustynię ze swoją żoną maszerującą przodem. - Cóż to sąsiedzie, dokąd zmierzasz? – pyta go napotkany inny beduin. - Żona zachorowała, więc jadę z nią do lekarza. Podobnie ja „wiozłem” Anioła na wycieczkę. Na szczęście dystans nie był duży i po kilku minutach znów mogła zająć miejsce obok mnie. Wybraliśmy drogę wzdłuż wybrzeża, dłuższą, ale za to „widokową”. Zatrzymywaliśmy  się w rozmaitych miejscach by na spokojnie nasycić oczy krajobrazami. Jednym z  najbardziej spektakularnych był widok z Przylądka Escalvado na sterczące daleko  w dole sklane szpikulce i położone na nadmorskiej równinie (rzadkość na Azorach) misteczko Mosteiros  Bylismy juz wtedy bardzo blisko szczytu wulkanu, którego ogromny  krater miał kilkanaście kilometrów obwodu. Jego korona, widoczna przed nami  niemal dotykała chmur, które w międzyczasie pokryły niebo całkowicie. Co znajduje się wewnątrz tego wielkiego leja? Oczywiście jezioro! Ale nie  tylko. Na skraju owego jeziora pobudowano bowiem miasteczko Sete Cidades. Ot,  mieszkają sobie ludzie w kraterze wulkanu.  Zjechaliśmy prowadzącą w dół drogą. Nie wjeżdżaliśmy do miasta lecz  pojechaliśmy dookoła jeziora (a właściwie dwóch, bo wąska cieśnina dzieli je na  wielkie Jezioro Niebieskie oraz znacznie mniejsze Jezioro Zielone. Wysoki poziom wody w Lagoa Azul sprawił, że droga została podtopiona i musiliśmy się  wycofać. Byliśmy dokładnie na przeciwległym brzegu w stosunku do Sete Cidades.  Potem czekała nas ostra jazda serpentynami pod górę i ponowne widoki na to  miasteczko, już z korony krateru.   Od tego ogromnego wulkanu na skraju wyspy bierze początek cały łańcuch kraterów  wiodący wzdłuż pęknięcia skorupy ziemskiej na granicy tektonicznej Płyty Euroazjatyckiej oraz Mikropłyty Azorskiej. Można więc powiedzieć, że wyspa leży  na dwóch płytach tektonicznych, na niespokojnej granicy których właśnie się  znajdowaliśmy. Z góry mieliśmy teraz widok na całą wyspę oraz na liczne mniejsze  lub większe kratery leżące wzdłuż owego tektonicznego pęknięcia  Na wielu beztrosko pasą się teraz krowy, lecz to nie oznacza, że teren jest  spokojny.   Wprost przeciwnie. Płyty przesuwają się względem siebie, po kilka  centymetrów rocznie. Brak wielkich naprężeń powowduje, że nie przytrafiają się  silne trzęsienia ziemi, ale nawet podczas naszej tygodniowej wizyty na  należącej do archipelagu wypsie Faial miały miejsca dwa niewielkie trzęsienia  ziemi o sile około czterech stopni w skali Richtera. Tymczasem korzystaliśmy z okazji by zajrzeć jeszcze do takich niewielkich  kraterów.  Potem zaś wrócilismy do Capelas, gdzie zjedliśmy kolację w przyportowej  knajpce, na skalnym urwisku nad ową prowadzącą  w dół drogą, którą przeciskalismy się o poranku, smakując kalmary i krewetki popijane chłodnym, białym winem. Jiangyin, 15.08.2010; 07:10  LT 