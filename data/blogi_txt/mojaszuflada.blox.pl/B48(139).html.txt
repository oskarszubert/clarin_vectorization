Niedziela upłynęła rozpoczęła się i zakończyła pod znakiem Afrodyty. Z  przyjemnoscią opusciliśmy równie pięknie położony co chłodny (zepsuty  klimatyzator oraz przeraźliwie obojętny, znudzony  personel) Souli Beach Hotel,  by w pięknym, wiosennym słońcu pójść na spacer  w kierunku Łaźni Afrodyty – niewielkiego jeziorka w skalnej grocie. O śniegu dni poprzednich zdążyliśmy już zapomnieć napawajac się turkusem  morza atakujacego spienionymi grzywami skały hen w dole u podnóża klifu, na którym teraz się wygrzewaliśmy. Ciepły dzień dopełniliśmy zwiedzaniem winiarni Sterna oraz degustacją jej  produktów. Zaopatrzeni w kilka butelek ruszylismy z  płaskowyżu stromą drogą w dół w kierunku  Pafos i dalej aż do miejsca narodzin Afrodyty. Przybyliśmy tam w sam raz o  zmierzchu. A potem powrót do Pafos i hotel, ktory okazal się toatalnym zaprzeczeniem  tego z dnia powszedniego. Za 49 euro za noc mamy dwuosobowy apartament 59 metrów kwadratowych (łazienka,  dwie toalety, pokój dzienny z w pełni wyposażonym aneksem kuchennym /mikrofalówka, lodówka, zmywarka, piekarnik, kuchnia, pralka, komplet wszelkich  naczyń, sztućców, nawet toaster i mikser/, sypialnia /telewizor i  w sypialni, i w pokoju dziennym/, balkon, widok  na morze). Oczywiście śniadanie oraz baseny, jacuzzi, sala gimnastyczna i.t.p.  wliczone w cenę. Aż się nie chce nigdzie wychodzić.  Oczywiście szczegóły po powrocie, a teraz kilka zdjęć: 1.  Widok z okna Souli Beach Hotel.  Pięknie, ale zmarzliśmy tamtej nocy wyjatkowo.   2. Łaźnia Afrodyty  3. Próbka produktów winiarni Sterna. Jednym z nich wzniosłem toast z okazji  350.000 odwiedzin „Mojej Szuflady” 4. Rzut oka na południowo-zachodnie wybrzeże Cypru zanim stromą drogą w dół opuscimy płaskowyż.  5. Plantacja bananowców nieopodal Pafos  6. Tutaj z morskiej piany narodziła się Afrodyta  Pafos; 20.02.2012; 12:50 LTREKLAMA:Itaka oferuje fantastyczne wczasy dla każdego, oferty all inclusive, last minute i wiele innych. Sprawdź nas. 