I znów większą część trasy busem przespałem.  Nauczyłem się łapać na sen każdą wolną chwilę.  Kiedy się ocknąłem, za oknami widać już było za linią drzew taflę jeziora  Wigry. Uroda i wyjątkowość niezwykle krętego, urozmaiconego równie skomplikowanych kształtów wyspami została doceniona poprzez utworzenie tam  Wigierskiego Parku Narodowego czego, wstyd się przyznać , przed przyjazdem w te  strony nie wiedziałem. Po spływach Biebrzą i Czarną Hańczą nie mogliśmy pozwalać już sobie na kolejne  żeglowanie, aby nie popaść w monotematyczność. Skupiliśmy się tylko na  zabudowaniach klasztoru Kamedułów, położonch na wzgórzu głeboko wcinającego się  w jezioro półwyspu.  Dziś zespół klasztorny prezentuje się pięknie. Jaką pracę tu jednak  wykonano, niech świadczy fotografia z 1946 roku. To tak nieodległa historia, a  młodszym pokoleniom trudno już uwierzyć, że kilku szaleńców mogło pchnąć świat  do wojny, która nie tylko pozbawiła życia miliony jego mieszkańców, ale również  w mgnieniu oka zniszczyła cywilizacyjny, wielowiekowy dorobek rodzaju  ludzkiego.  Dziś funkcje sakralne pełni juz tylko kościół.   W poklasztornych zabudowaniach mieszkał podczas jednej z pielgrzymek papiez  Jan Paweł II, co oczywiście zostało uwiecznione stosowną tablicą, a i same  pokoje papieskie udostępnione są do zwiedzania.  Obecność Kamedułów upamiętnia krypta pod kościółem. Znajdowało się w niej  czterdzieści pięć nisz, w których chowano zmarłych zakonników. W czasach  wojennej zawieruchy groby zostały zniszczone przez poszukiwaczy skarbów, ale  zebrane potem kości wciąż tam spoczywają.   Kamedułowie, w chrakterystycznych białaych habitach szczególną wagę przywiązywali do śmierci jako momentu przejścia z obecnego do „tamtego” świata.  Marność obecnego żywota, który miał być jedynie wstępem do ewentualnego życia  wiecznego dla wybranych przypominana była w mnisim pozdrowieniu „memento mori”  czyli „pamiętaj o śmierci”, co w naszej kulurze spopularyzował w szczególny  sposób... Henryk Sienkiewicz, wkładając je w usta Małego Rycerza, który po  śmierci ukochanej zaszył się był u Kamedułów właśnie. Jego (i nnych Kamedułów)  biały habit uwieczniony został także w nazwach historycznych. Krakowskie, czy  warszawskie Bielany to nic innego jak miejsca, gdzie kiedyś znajdowały się  zgromadzenia tych zakonników.  Oczekiwanie na życie wieczne, a  co  za tym idzie pogarda dla uciech doczesnych uciech swiata tego były jedną z  głównych zasad zakonniczego życia, lecz mimo to i oni nie byli wolni od strachu  przed kostuchą. Świadczy o tym chociażby siedemnastowieczne malowidło na  ścianie krypty. Zapraszająca do wspólnej „zabawy” Śmierć, wskazująca palcem  niszę budzi grozę mnicha zamiast nabożnego skupienia i nadziei na lepsze jutro  po tamtej stronieb. Popatrzyliśmy na koniec z wieży na panoramę otaczająccego na z trzech stron  jeziora. Nadciągające cięzkie, ciemne chmury zwiastowały załamanie pogody.  Zanim ulewa rozpętała się na dobre, zasiedliśmy wygodnie w naszym busie i  ruszylismy do Sejn. Historia Polski, zwłaszcza ta dwudziestowieczna naznaczona jest konfliktami  etnicznymi i granicznymi sporami. Upadek dziewiętnastowiecznych imperiów i  odzyskanie niepodległości przez państwa znajdujące się kiedyś pod ich  panowaniem musiało prowadzić do zatargów. Granice odrodzonych państw nie mogły pokrywać się ich roszczeniami opartymi na kryteriach etnicznych, ponieważ  trudno było mówić o etnicznej jednorodności. Mało gdzie jednak historia była  tak skomplikowana i dramatyczna jak w Sejnach. Przed Pierwszą Wojną światową, jak całe kresy miasteczko to było mieszanką  narodów i kultur, które współistniały ze sobą i zgodnie przyczyniały się do  jego rozwoju. Powstanie niepodległej Polski i Litwy doprowadziło do poważnych  sporów granicznych. Pomimo formalnego przyznania miasta Polsce, to ważne dla  litewskiej kultury i historii miejsce wielokrotnie przechodziło z rąk do rąk.  Oczywiście za każdym razem wiązało się to z ofiarami po obu stronach. Ofiarami zarówno walk wojsk jak i zwykłych samosądów wśród cywilów. Napięcie między  polskimi i litewskimi obywatelami tej miejscowości na trwałe wpisało się do jej  krajobrazu. Druga Wojna Światowa przyniosła zagładę ludności żydowskiej. W  jeden dzień wyprowadzono wszystkich z miasta, by potem wymordować. W jeden  dzień odrąbano znaczący fragment społeczności, która tworzyła historię i  tożsamość miasteczka. Wkrótce los Żydów podzielili... Niemcy. Oni także  tworzyli historię Sejn, zapisując wielkimi literami nazwiska swych obywateli w  dziejach miasta. Ci, którzy pomimo niemieckich korzeni nie podpisali volkslisty  potraktowani zostali przez okupanta jak zdrajcy. Ci, którzy podpisali,  otrzymali zapłatę gdy losy wojny się odwróciły. I Żydzi, i Niemcy na trwałe  zniknęli z sejneńskiej społecznosci. Pozostali Polacy oraz Litwini uwikłani w niekończące się kłótnie o historie. Napięcie trwa do dziś, chociaż wejście obu  krajów do Unii Europejskiej  budzi nadzieję na lpesze jutro i pojednanie. Pojednanie między narodami, pamięć o tych, którzy zostali brutalnie  wykorzenieni oraz zgodne współistnienie wszelkich kultur postawił sobie za cel  ośrodek i fundacja „Pogranicze”. Być może mozolną pracą dzień po dniu uda im  się zasypać rowy nieufności. Byliśmy gośćmi „Pogranicza”. Pokazali nam teatr działający w opuszconej Białej Synagodze.   Teatr w bożnicy to brzmi obrazoburczo, ale trzeba przyznać, że odnowienie  jej i uzywanie w tym celu zamiast jako magazynu nawozów sztucznych, jak działo  się przedtem, to w pewnym sensie przywrócenie godności temu miejscu. Tym  bardziej, że w odświeżonych (chociaż oczywiście surowych, bo odartych z  pierwotnego charakteru) wnętrzach opowiada się historię jego dawnych mieszkańców.  Historię, do której pretekstem stało się kilka oclałaych z wojennych  zawieruch budynków, a których makiety są głównymi elementami scenografii wsytawianego w synagodze spektaklu.  Zanim obejrzeliśmy synagogę i teatr oraz znajdującą się nieopodal  bibliotekę, spotkalismy się na koncercie orkiestry klezmerskiej, ktora również  powstała pod patronatem „Pogranicza” z myślą o zachowaniu pamięci różnorodnej,  kresowej kultury. Orkiestra łączy pokolenia. Nie mogłem się nadziwić, że  malutkie miasteczko odkryło w sobie taki potencjał. Ile młodych ludzi,  dzieciaków nawet (bo wielu dorastało wraz z orkiestrą) udało się zainteresować  taką muzyką i odciagnąć od komputerów, piłki, albo taniego winka popijanego ukradkiem...      - Oni to wszystko robią! To są normalni ludzie – roześmiał się szef  zespołu. Tym bardziej więc chwała, ze pomimo tych wszystkich zajęć zanjdują czas i  chęci aby grać i doskonalić swój warsztat. A nie jest to zwyczajna kapela. Zapracowali na uznanie w  świecie, które  zaowocowało współpracą z wybitnymi klezmerami amerykańskimi, z którymi  stworzyli projekt „Tratwa Muzykantów – pomiędzy Nowym Jorkiem a Sejnami”. Słuchaliśmy zafascynowani...  A potem była jeszcze opowieść o Krasnogrudzie – najnowszym projekcie „Pogranicza”.  Dworek, w którym dorastał Czesław Miłosz przekształcone zostało w „Centrum Dialogu”. Kiedy bylismy w Sejnach, do inauguracji tej działalności i pierwszej  imprezy, „Europejskiej Agory” pozostawały dwa tygodnie i wszyscy żyli tym  projektem. W strugach ulewnego deszczu opuszczaliśmy Sejny kierując się nad Jezioro  Jaczno, gdzie mielismy spędzić ostatnią noc na Podlasiu. Przysłup; 11.08.2011; 17:25  LT 