Kiedy płynąłem statkiem przez północny Atlantyk, poza nielicznymi  przypadkami gdy trasa wiodła gdzieś do Kanady, wybierałm trasę kombinowaną. Z  Europy najpierw w kierunku Azorów, a dopiero tam robiliśmy zwrot na kurs  wiodący do właściwego portu. Dawało to wysokie prawdopodobieństwo uniknięcia  sztormów. Oczywiście pod warunkiem, że miało się odrobinę szczęścia, by uniknąć  ich na trzydniowej trasie między Kanałem La Manche, a wspomnianym  archipelagiem. Pamiętam pewne Boże Narodzenie, kiedy to wigilijną kolację  jedliśmy niemal na stojąco, przytrzymując w rękach co się dało, a wyspę  Graciosę zamiast po trzech dniach, ujrzeliśmy po prawie pięciu. Tyle razy przepływałem w tamtej okolicy, lecz nigdy moja noga nie stanęła na żadnej z tych wysp.  Aż tu nagle, kiedy zastanawiałem się dokąd wybrać się w nadchodzący urlop (wypadający  pod koniec czerwca – pisze te relację z miesięcznym opóźnieniem) i coraz bardziej skłaniałem się ku wypadowi do Maroka, mój Anioł rzucił pytanie - Czy nie chciałbyś zobaczyc Azorów? Azorów? Jasne! Dlaczego wcześniej na to nie wpadłem? Pewnie dlatego, ze to mało uczęszczany kierunek. Niewiele biur ma go w swojej ofercie, a powszechnie znane  linie lotnicze, tez raczej omijają ten rejon. Tymczasem last minute kusił ofertą siedmiu noclegów w czterogwiazdkowym  hotelu z przelotem w obie strony za 360 euro od osoby. Była gdzies trzecia nad  ranem, gdy podjęliśmy decyzję o wyjeździe. Zmęczeni i senni postanowilismy  zabukowac ją juz po śniadaniu.  Tyle razy uczono mnie, by nie odkładac niczego na później, ale moja  odporność na dobre rady jest czasem zadziwiająca. Kiedy rano otworzyłem  komputer, ta oferta była już sprzedana. Była inna, o sto euro droższa, ale i  tak znacznie taniej od standardowych cen rzędu 700-800 euro. Zdecydowalismy się  na nią. Jeszcze tylko trzeba było przekonać szefa, że firma się nie zawali jeśli  przesuniemy planowany urlop o trzy dni (bo to nowe last minute dotyczyło  późniejszego wylotu), co niekoniecznie musiało być łatwe i przyjemne, ale po kilkuminutowych  tłumaczeniach i przyjęciu pokornie do wiadomości zarzutów, że rozwalam  zaplanowany misternie schedule, zgodę otrzymaliśmy i można było rozpocząć przygotowania. Przyjemność takiego podróżowania wynikała także z tego, że nie jechaliśmy  na żaden zorganizowany  turnus wczasowy. Uniknęlismy  więc tłumów na lotnisku i oczekiwania w kolejce przy okienku biura podróży. Kupowaliśmy  przez internet pakiet noclegów z przelotami, więc zgłaszaliśmy się po prostu do odprawy na podróż do Ponta Delgada rejsowym samolotem linii Sata, a potem sami  mielismy dojechac do hotelu Vale do Navio w Capelas na północnym brzegu wyspy Sao  Miguel (tam gdzie znacznik, na poniższej mapce).  Zawczasu dokupiliśmy też do pakietu wypożyczenie samochodu (35 euro za  dzień), dzięki czemu bylismy zupełnie niezależni i mogliśmy przemieszczać się  po wyspie dowolnie.  Trzeba było jeszcze dotrzec jakoś do Frankfurtu. Dolecieliśmy tam Lufthansą  z Warszawy. Żeby jednak dostać się do stolicy na czas, ruszyliśmy w naszą  podróż prosto z biura (Anioł co prawda miał wtedy już urlop, a ja po prostu przyszedem  do pracy już spakowany na wieczorny wyjazd). Większych przygód na trasie nie mieliśmy, jeśli nie liczyc faktu, że we  Frankfurcie nie zgłosiliśmy się po odbiór bagaży na terminalu 1. Przyzwyczajenie,  że zazwyczaj bahgaż odprawia się do portu przeznaczenia, a już prawei nigdy nie  odbiera się go we Frankfurcie, wzięło górę. Wysiedliśmy z kolejki wiozącej na terminal 2, odnaleźlismy punkt odpraw  linii Sata i dopiero wtedy zorientowalismy się, ze nie mamy czego postawić na  taśmę. Szczęsliwie czasu mielismy na tyle dużo, że mogliśmy spokojnie wócić po  walizki. Wkrótce wystartowaliśmy i rozpoczął się czterogodzinny lot.  Azory byc może dlatego nie przeżywają oblężenia wczasowiczów, że posiadają  charakterystyczny mikroklimat wyrózniający się znacznym zachmurzeniem i  częstymi opadami deszczu. To nie jesst miejsce dla poszukujących wyłącznie słońca.  Kiedy więc dolatywaliśmy, należało najpierw przebić się przez grubą warstwę  chmur, a potem moglismy juz podziwiać z góry długą i wąską, pokrytą wulkanami wyspę  Ciepło i wilgoć. To pierwsze wrażenia po opuszczeniu samolotu, kiedy około wpół do szóstej po południu znaleźliśmy  się na płycie lotniska. Wypożyczyliśmy auto, toyotę yago (ten mały samochodzik był idealnym  rozwiązaniem na wąziutkie uliczki tamtejszych miasteczek) i prosto z lotniska  zrobiliśmy krótki rajd po Ponta Delgada. Potem zaś ruszyliśmy do Capelas.  Hotel odnaleźlismy szybko, ponieważ znajdował się na wzgórzu nieopodal  głównej drogi. Widać go było z daleka. Planowaliśmy wybrać sie wieczorem gdzieś na kolację, ale najpierw  spontanicznie wypróbowalismy wygodę naszego łóżka. Kiedy się ocknęliśmy, za  oknem panował już mrok, a zegar wskazywał wpół do jedenastej. Nie chciało mi się już nigdzie wychodzić. Przytuliłem się mocniej do mojej dziewczyny o  włosach koloru lipcowej pszenicy i znówodleciałem do krainy Morfeusza. Ranek wbrew wszelkim statystycznym prognozom obudzil nas przepięknym  słońcem na bezchmurnym niebie. Anioł wymsknął się z pościeli by wybiec na  balkon nacieszyć się pogodą i widokami. Wywołało to entuzjazm w znajdującej się  naprzeciwko szkole, bo choć hotel zbudowany pył tak, iż każdy z balkonów  zapewniał mieszkańcom prywatność i chronił przed ewentualnymi wścibskimi  spojrzeniami sąsiadów, to jednak wystawione one były niczym galeria na widok  uczniów hasających po boisku w owej szkole po drugiej stronie ulicy. Od tej  pory pamiętaliśmy, żeby wychdząc na balkon, przysłonić to i owo chociaż  przysłowiowym listkiem. Niech się dziatwa skupia nad podręcznikami. Po śniadaniu pojechaliśmy w dół, w kierunku morza.  Każdy z niewielkich domków posiadał wizerunek jakiegoś świętego. Malowane  były one na ceramicznych kafelkach i umieszczane zazwyczaj gdzies nad drzwiami.  Na podobnych płytkach umiesczano nazwy ulic.  Zachwyty detalami architektury szybko jednak ustąpiły miejsca uniesieniu  wywołanym krajobrazami. Urwiste brzegi, skały sterczące z granatowego oceanu,  który wokół nich przybierał białą barwę pienistej kipieli.  Aż chciało się od razu zostać na dole i odpuścić sobie dalsze zwiedzanie,  ciesząc się kapielą  w oceanie. Zachowalismy jednak zimną krew, podejrzewając iż w innych miejscach będzie  co najmniej tak fajnie, jesli nie piękniej, a póki co, pojechaliśmy zobaczyć  plantację ananasów. Nigdy nie widziałem jak wygladają te rośliny, a w Europie  szczególnie trudno było liczyć na ich obejrzenie. Pojechaliśmy do Faja de Baixo, gdzie mieściła się jedna z plantacji. Jak  się okazuje, wszystkie uprawiane są w szklarniach, które przypominają sauny, a  raczej łaźnie tureckie, zważywszys na panującą wewnatrz wilgoć. Azorskie  ananasy są troszeczkę mniejsze od chociażby tych sprowadzanych z tropikalnych  obszarów Ameryki, ale w smaku (o czym przekonaliśmy się później) wyśmienite. Ten  niesamowity zapach... A może wszystkie są takie, tylko teraz mieliśmy okazję zajadać owoce świeżo zerwane, a nie po tygodniach spędzonych w chłodni?  Zwiedzanie jest bezpłatne. Również bezpłatnie można skosztowac kieliszek  ananasowego likieru. Właściciele odbijają to sobie sprzedając likier w  butelkach, a oprócz niego mnóstwo innych pamiątek. Przylecieliśmy na wyspę Sao Miguel 23 czerwca, więc trafiliśmy akurat na  dzień Świętego Jana, przypadający nazajutrz. Dlatego planowaliśmy zobaczyć  uroczystości organizowane z tej okazji w Vila Franca do Campo. Po zrobieniu zakupów w Ponta Delgada ruszylismy w tamtym kierunku   Szczecin, 01.08.2010; 11:00 LT 