Otrzymałem  niedawno e-mailem informację o tegorocznej konferencji TEDx Kraków.  Zgodnie z prośba zaproponowałem już swoich faworytów na prelegentów. Trzymam kciuki, by zostali zakwalifikowani. Organizatorzy wciąż poszukują, a jednym z celów jaki sobie postawili jest „odkrycie” wykładowców, którzy swoją wiedzą oraz osobowością zasługują aby wysłuchało i obejrzało ich znacznie większe grono ludzi niż audytorium przeciętnej sali wykładowej. Stąd akcja „Pokaż wykładowcy gdzie jego miejsce”. Jeżeli znasz kogoś takiego, kto mógłby swoją prelekcją wpisac się w temat przewodni konferencji, nominuj go. Na koniec kilka słów o samej konferencji ze strony internetowej Organizatorów: No to potwierdzone! Tegoroczna konferencja TEDxKraków odbędzie się w piątek 21 września – wcześniej niż w zeszłym roku, ale tym sposobem może uda się jeszcze skorzystac z dobrej pogody! Poza tą zmianą, format konferencji pozostanie ten sam. A więc …(werble)… tematem przewodnim TEDxKraków 2012 będzie „Sekretne życie” (Secret lives). Bo tak naprawdę we wszystkim jest coś więcej, niż to, co widać na pierwszy rzut oka. Rzadko sprawdzamy, co leży głębiej, choć często właśnie dzięki temu, co tam znajdziemy, życie jest możliwe. Podczas konferencji TEDxKraków 2012 odsłonimy kurtynę tego, co na pozór przeciętne i codzienne, żeby podejrzeć te zaskakujące, fascynujące, dokuczliwe, zawiłe, a może nawet odpychające aspekty życia, zazwyczaj przez nas niezauważane. Praca już wre – zaczęliśmy rozmowy z potencjalnymi prelegentami, zastanawiamy się jakie atrakcje przygotować dla Was tego dnia, szukamy sponsorów. Jeśli chcielibyście w czymś pomóc, dajcie znać! Tak czy siak, zaznaczcie datę 21 września w Waszych kalendarzach. A już pod koniec lipca poinformujemy o sposobie rejestracji. Gdańsk, 23.05.2012; 23:50 LT 