I znów kolejny rok mija... Odnoszę wrażenie, że coraz szybciej czas biegnie. Jeszcze tak niedawno było lato, upały, dopiero co liście zaczynały żółknąć, a dziś wszystko skute lodem, sprzedawcy próbują wcisnąć spóźnialskim ostatnie choinki, coraz śmielej przebijają się z głośników kolędy, chociaż to dopiero jutro o północy z tysięcy albo i milionów gardeł popłynie wieść, że Bóg się rodzi, moc truchleje, Pan niebiosów obnażony, Ogień krzepnie, blask ciemnieje, Ma granice nieskończony ﻿ Życzę Wam wszystkim, by jak co roku przyjście Bożego Dzieciątka niosło w Wasze serce radość, otuchę, nadzieję i wiarę. Niech ten szczególny czas będzie pełen ciepła i miłości. Niech upłynie Wam w spokoju i dobrym zdrowiu. I niech po przedświątecznej gonitwie dane Wam będzie znaleźć chwilę na refleksję nad owym niezwykłym misterium, które w zimowe przesilenie odmienia serca wierzących i niewierzących. Może kiedyś odmieni je na zawsze? Wesołych Świąt! Sopot; 23.12.2012; 18:00 LT﻿﻿ 