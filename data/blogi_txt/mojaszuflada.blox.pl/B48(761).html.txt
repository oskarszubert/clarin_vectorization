Z piosenkami Brassensa spotkałem się jeszcze na studiach, przegrywając na  byle jakich magnetofonach piosenki z kaset pożyczonych od znajomych. „Dzielna  Margot”, „Kaczusia Piotrusia” czy „Strzeż się goryla” od razu sprawiły, że owa kaseta została na moim sprzęcie zajechana. Potem trafiłem na kasetę wydaną  przez Akademickie Radio Pomorze. Dziś z politowaniem potrzę na ten muzealny  niemalże egzemplarz wydany chałupniczym sposobem w połowie siermiężnych lat osiemdziesiątych. W nowej epoce po upadku komunizmu te same piosenki w  wykonaniu Zespołu Reprezentacyjnego (m.in. Jarosław Gugała i Filip Łobodziński, którzy tłumaczyli na polski piosenki francuskiego poety) trafiły na płyty compactowe i oczywiscie służy mi taka do dziś. Nie mogłem jednak dopuścić, by  nie zobaczyć przedstawienia pod tym samym co płyta i jedna z piosenek tytułem („Porograf”)  wystawionego przez szczeciński kabaret „Czarny Kot Rudy”. Było to gdzieś u  schyłku lat dziewięćdziesiątych. „Kot” gra bowiem ten program od 1997 roku do  dziś. Publiczność jak wiadomo głosuje nogami i pomimo upływającego czasu przybywa  na kolejne spektakle posłuchac piosenek francuskiego skandalisty. I wcale jej  się nie dziwię, ponieważ piosenki te są nie tylko bardzo dobrze zaśpiewane, lecz przede wszystkim doskonale odegrane (choreografia Janusza Józefowicza). Z przyjemnością więc skorzystałem z okazji, by przybywając z moim Aniołem  do grodu Gryfa na długi weekend wybrać się na grany w sobotni wieczór dwieście dziewięćdziesiąty dziewiąty spektakl. Gdybyśmy trafili tam tydzień później,  załapalibyśmy się na jubileusz. Juz po kilku piosenkach wiadomo było, że nic się nie zmieniło. To znaczy program wciąż jest gwarantem świetnej zabawy. I nie jest to pusty chichot, lecz  biorący się z mądrych, aczkolwiek często bardzo frywolnych tekstów. Cóż,  Brassens nie oszczędzał w swoich piosenkach drobnomieszczańskich nawyków,  hipokryzji, purytanizmu, dewocji i zapewne nie bez przyczyny śpiewał, że niejeden marzy „by mój trup zamknął na  wieki jadaczkę swą”.  No bo cóż to za  buc ośmiela się podnosić pióro na bogobijne matrony i pisać o pewnej panience  lekkich obyczajów, która ubiwszy gościa co jej nie zapłacił stwierdza iż ten rzeczywiście nie miał gotówki, lecz jedynie listy od komornika. Lała łzy i „padła do martwych starca stóp / wiem, ze  zrobiłam źle” . Rozpaczała z powodu niecengo uczynku, kiedy wiedli ją do celi i „ten prawdziwej skruchy gest / dał  jej do nieba wstęp / A kiedy powiesili ją / poszła do Raju wprost / przez co  dewotki z naszej wsi / wściekłe do dzisiaj są”.  Albo jeszcze gorzej, gdy młody ksiądz cichutko  śpiewa sobie „gdy czasem wspomnę Maję /  to staje mi, oj staje...”  Muszę  przyznać jednak, że wysłuchawszy kilku fragmentów w oryginalnym wykonaniu Brassensa, z całym szacunkiem dla poety, aktorzy wspomnianego kabaretu wykonują  je o niebo lepiej. A już do łez  rozśmieszyła mnie interpretacja piosenki zaczynającej się slodziutko: W chmurach bujałem smakując  wiek złoty,Miałem zakaz kontaktów z tym  padołem łez, Za to dbałem z rozkoszą o  bezdomne koty, I ogródek, gdzie rósł szczaw  i bez By równie słodko przeplatać następujacą potem historię refrenem  Ty, ty, kurwo podła ty, Ty, ty, mój losie zły Gdyby ktoś nie znał języka polskiego, zapewne myslałby, że aktor nadal  śpiewa o kotkach i kwiatkach. Żeby nie było, że Francuzowi, jak to Francuzowi, tylko swintuszenie na myśli, oprócz frywolnych tekstów trafiały się także perełki na tematy  bynajmniej z seksem nie związane jak chociażby brawurowo wykonany przez cały  zespół kabaretu „Król” z powtarzającym się refrenem, że „nie poradzisz nic bracie mój / gdy na tronie siedzi chuj”, albo  zupełnie poważny, wciąż aktualny song „Śmierć za idee” nawiązujący do  zagrzewania do walki zastępów kolejnych wojowników mających naprawić świat w imieniu  tych idei twórców, nawołujący tych szarych bojowników do chwili zastanowienia i  raczej dania szansy wykazania się „wodzom”. Bo gdyby mogły tu zaradzić  ścięte głowyToby na ziemi raj był już niejeden rok (...) Mesjasze ofiar swych,  apostołowie śmierci,możecie pierwsi iść - błogosławimy wam! Ruszajcie naprzód tam, gdzie święty płomień  świeci, niech najpierw każdy z was spróbuje tego sam. Śmierć, bynajmniej nie za idee, lecz z powodu raka dopadła poetę krótko po jego sześćdziesiątych urodzinach, 29  października 1981 roku. Mimo, że chciał, by pochowano go w rodzinnym Setè  (dokąd powrócił zmożony chorobą) skromnie i bez rozgłosu (co też uczyniono),  cała Francja okryła się żałobą. Wspaniale, że zostawił po sobie tyle  tekstów, szczególnie tych beztrosko i dowcipnie opowiadających o dziedzinie  życia tak ważnej dla każdego człowieka, a tak często budzącej zażenowanie, brak  własciwych słów lub po prostu stanowiącej tabu. Dlatego z pewnościa wybiorę się  jeszcze do „Czarnego Kota Rudego”, by posmakować inscenizacji w reżyserii Adama  Opatowicza, w której do spółki z całym zespołem w osobach Adam Dzieciniaka, Sławomira  Kołakowskiego, Mirosława Kupca, Wiesława Łągiewki, Jacka Polaczka i Michała  Janickiego tworzą niezwykłe spotkanie z poezją. My z Aniołem jeszcze długo wspominaliśmy  rozmaite sceny z tego przedstawienia uznając go za jeden z najciekawiej  spędzonych ostatnio wieczorów. Gdynia, 09.05.2010; 14:25 LT 