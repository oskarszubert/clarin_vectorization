Po drodze do domu wstąpiłem do marketu. Kawa się skończyła, woda mineralna też, a poza tym miałem ochotę na zakup „Nigdy w życiu”, aby przypomnieć sobie wieczorem w wannie przed pójściem w weekend na ciąg dalszy. Okazuje sie jednak, że film zniknął. W „Empiku” nie mają i w „Tesco” też nie. Kupiłem więc jeszcze sól do kąpieli intensywnie pachnącą, herbatę ziołowo-pomarańczową, a ponieważ długa kapiel była już przesądzona, na tę okazję z braku poszukiwanego filmu kupiłem „Maria łaski pełna”. Postanowiłem nie tknąć pracy zanim nie wyjdę z wanny i nie zrobie notatki do bloga. A rano też nie wstanę przed szóstą lecz dopiero o siódmej, bo muszę się wyspać przed podróżą do Szczecina. Krótko mówiąc, odreagowałem trochę  nawał obowiązków, które zaczynały mnie przygniatać. Potrwa to jeszcze z tydzień.Szkoda, że nie zafundowałem sobie komedii. „Maria...” jest bardzo przygnębiającym filmem. Kontrast między wrazliwą, zwykłą dziewczyną, a bezwzględnym, ordynarnym światem przestępczym jest straszliwy. W świecie gdzie liczy się tylko forsa faceci przypominają hieny, a kobiety są przedmiotami, mięsem na pożarcie. Aż nie chce się wierzyć, że na wyciągnięcie reki jest zupełnie inny świat, w ktorym ludzie zachowali swoje człowieczeństwo. Świat, do którego ktoś, kto wdepnął w przemyt narkotyków nie ma już dostępu.Maria miała szczęście. Spotkała kilka uczciwych osób na swej drodze. Byc może dzięki nim ułoży sobie jakoś życie, a być może przyjdzie jej jeszcze długo grać rolę łownej zwierzyny, by niczym w dżungli walczyc o przeżycie. Pomyślałem, że taki film powinien być pokazywany nastolatkom, ale z drugiej strony – jak to na ogół w amerykańskich filmach, jest tam jeśli nie happy end, to przynajmniej nadzieja na niego. I wtedy mniej dojrzałe dziewczyny gotowe pomyśleć, że jednak warto zaryzykowaćJest na tyle późno, że to ostatni dzwonek, by zabrać się za służbową pocztę jeżeli chcę się jeszcze wyspać. Przyjdzie jednak w końcu taki czas, kiedy przestanę wciąż patrzeć na zegarek.Gdynia, 09.02.2006; 22:50 LT 