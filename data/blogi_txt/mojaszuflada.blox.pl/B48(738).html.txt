Plebiscyt  definitywnie zakończony. Dziękuję Czytelnikom, którzy zdecydowali się w  następnym etapie  wyłożyc kolejną złotówkę oraz tym, którzy  zdecydowali się zagłosowac na „Szufladę” dopiero teraz. I oczywiście wszystkim,  którzy rozpropagowali ten blog wśród swoich znajomych. I chociaż od  początku powtarzałem, że dla mnie najbardziej miarodajną jest ocena jury, a nie  „kampania wyborcza”, to jednak skłamałbym pisząc, że nie cieszę się z szóstego  miejsca na liście. Pomimo tego, że poziom „Mojej Szuflady” nie sprostał  konkurencji w swojej kategorii i nie otrzymał nominacji do nagrody głównej.  Gratuluję zwycięzcom. Może kiedyś uda mi się im dorównać? A póki co, tych którzy wytrwali przy lekturze zapraszam wkrótce na relacje z Cypru, potem na  opis wycieczki po najpiekniejszym stadionie Euro 2012, a oczywiście pomiędzy  tym wszystkim na wrażenia z filmów „Mój tydzień z Marylin” oraz „Żelazna Dama”. Najpiękniejsze  jednak jest to, że nie wiem o czym będę pisać za miesiąc. Zwroty akcji to  przecież nieodłączny atrybut życiowych scenariuszy.Gdańsk;  09.02.2012; 23:45 LT 