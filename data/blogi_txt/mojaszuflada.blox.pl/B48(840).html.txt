Wczoraj wrzuciłem na blog jedynie sam tekst, przez telefon komórkowy. Dziś  pora zilustrować to zdjęciami. Konsumując śniadanie w restauracji na dwudziestym piątym piętrze hotelu, obserwowaliśmy jak nasz statek sunie w dół rzeki Jangcy. Przepłynął pod mostem i zniknął za wzgórzami. Wróciliśmy do pokojów by odpocząć przed odjazdem, a o 14:30 przyjechał po nas samochód. Podróż na lotnisko w Szanghaju zajęła nam zaledwie dwie godziny. Mieliśmy więc sporo czasu do odlotu.Maglevem, czyli pociagiem unoszącym się na poduszce magnetycznej wystartowalismy z lotniska około siedemnastej. Troszeczkę się rozczarowaliśmy,  ponieważ skład rozpędził się „tylko” do 300 km/h. To juz jednak nie jest to  samo co ponad 430 km/h, o których pisałem jakieś trzy lata temu.  Na końcowej stacji, Longyong Road, przesiedlśmy się do metra i po  przejechaniu pięciu przystanków wysiedliśmy w samym sercu najnowowczesniejszej  dzielnicy Szanghaju, Pudong. Drapacze chmur rosną tam jak grzyby po deszczu.  Zresztą o ile dobrze pamiętam, ktoś kiedyś policzył, że w samym Szanghaju jest więcej wieżowców niż w całych Stanach Zjednoczonych. Zamierzalismy wjechać na wieżę Oriental Tower, lecz u jej podstawy kłębił  się taki tłum (pomimo nietanich biletów – w przeliczneiu na nasze około 50 zł),  że odpusciliśmy sobie. No cóż, niedzielne popołudnie, a my musielismy pamiętać  przy tym o powrocie na czas na lotnisko. Poszliśmy więc dookoła spacerkiem w kierunku słynnego już „Otwieracza  butelek” i jego sąsiada.  W „Otwieraczu” zatrzymalismy się na kawę, a kiedy wyszliśmy, zapadł już  mrok. Żałowałem, że zapakowałem statyw do walizki, bo przydałby się teraz.  Korzystajac jednak z koszy na śmieci jako podpórek (co za zapachy!) strzeliłem  kilka fotek w miarę stabilnych.   Niedaleko stamtąd znajdowały się schody do stacji metra, skąd wróciliśmy do  Longyong Road i dalej maglevem na lotnisko.   Była 20:15 gdy zakończyliśmy wycieczkę. Kilkanascie minut później Lufthansa  rozpoczęła odprawę, więc możemy powiedzieć, że czas wykorzystalismy idealnie.  P.S. W moim albumie znalazłem jeszcze trochę zdjęć zrobionych na deptaku w Jiangyin. Nie zdążyłem tego opisać ponieważ końcówka stoczni jak zwykle nie  pozostawiała czasu nawet na normalny sen. Te kilka poniższych fotografii było wykonanych  podczas jednego z owych upalnych dni, kiedy temperatura osiągała czterdzieści  stopni Celsjusza. Woda była wtedy jedynym pragnieniem  Nic dziwnego, ze fintanny były  okupowane. Jiangyin to nie jedyne miasto, w którym spotkałem się z innym podejściem  do wodotrysków. Niektóre specjalnie są pozbawione basenów,  ustawione wprost na szlakach spacerowych, by ludzie mogli z nich korzystac swobodnie. I korzystają!  Nikt sie tu niczym nie przejmuje. Przeciez fontanny są dla ludzi, a nie  odwrotnie.  Mam nadzieję, że te dzieci nie otrzymały bury od swoich rodziców po  powrocie do domu J Tam zaś, gdzie murek odgradzał przechodniów od basenu, brak bezpośredniej  ochłody rekompensowała gra świateł. Chińczycy lubują się we wszelkich iluminacjach i opanowali tę sztukę  mistrzowsko. Tyle w ogromnym skrócie, bo niedługo zaczyna się boarding na samolot do  Gdańska.   Frankfurt, 23.08.2010; 09:40  LT 