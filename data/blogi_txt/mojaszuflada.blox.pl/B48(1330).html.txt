Była jedną z tych osób, które tworzyły legendę Programu III Polskiego Radia.  Każdego niedzielnego poranka włączałem radio by słuchac „Sześćdziesiąt minut na  godzinę”. Jednym ze stałych punktów tego programu były skecze Ewy Szumańskiej  p.t. „Z pamiętnika młodej lekarki”. Nagrywałem je na swoim pierwszym kaseciaku.  Szkoda, że te kasety marki „Stilon Gorzów” nie zachowały się. Chociaż z drugiej  strony, jeszcze parę lat i pewnie nie byłoby ich już na czym odtwarzać. Byłem w liceum gdy pojawiły się pierwsze odcinki, a  jeszcze długo potem, w dojrzałym mocno wieku  słuchałem kolejnych. Swoją drogą ciekawe ile ich powstało przez te wszystkie  lata? Dziś już oboje z niezapomnianym Janem Kaczmarkiem rozśmieszają do łez publiczność po tamtej stronie, a nam zostały nagrania.MŁODA LEKARKA - audio Podobnie jak i nagrania “Rycerzy”, w której Ewa Szumańska wcielała się w  role najpierw Oleńki, a potem Basieńki.  Może  kiedyś ktoś wyda na płytach pełny zbiór tych opowieści inspirowanych Trylogią,  przy których blednie nawet Monthy Pyton?RYCERZE - audio Świat znów stał się smutniejszy. Tak jak Majster Bieda Wolnej Grupy  Bukowina z czasów Wojciecha Bellona (dziś w Studiu im. Agnieszki Osieckiej  koncert na czterdziestolecie dzialalności tej grupy)  „wiaterm niesiony odpłynął w przeszłość”, tak  odpłynęła w przeszłość Młoda Lekarka. Ogromny żal. Ewa Szumanska zmarła 17 maja 2011 roku w wieku 90 lat. Sopot, 18.05.2011; 07:30 LT 