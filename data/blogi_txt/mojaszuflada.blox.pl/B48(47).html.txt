Wielkie kratery azorskich wulkanów górujacyh przed tysiącami lat wypełniły  się wodą tworżąc wielkie jeziora. Jesnym z nich jest położone w centralnej  części wyspy Lagoa do Fogo. Ono też było głównym celem naszej wycieczki  następnego dnia. Nie było już tak słonecznie jak poprzedniego dnia. Szczyt głównego wulkanu schowany był w burych chmurach. Wzdłuż wybrzeża dojechaliśmy do miasteczka Ribeira Grande, gdzie  skręciliśmy w bok i odtąd droga wznosiła się po stoku interesującego nas  masywu. Gdzieś w jednej trzeciej wysokośći naszą uwagę zwrócił niewielki  parking położony przy tej krętej drodze. Zatrzymaliśmy się. Od szosy prowadziła  leśna scieżka w kierunku rezerwatu Caldehra Velha. Ruszylismy nią i po chwili  poczuliśmy się niczym w parku jurajskim. Ogromne paprocie (?) porastały gęsto  całą okolicę. Wśród nich znajdowało się kolejne gorące bajorko.   Nie ono jednak miało grać główną rolę na tym postoju. Ani nie ogromne głazy  porosniętego dżunglą osuwiska.  Kawałeczek dalej znajdował się wodospad, poniżej którego zbudowano tamę  tworząc w wąskiej dolinie naturalny basen. Nie byłoby w nim nic szczególnego  gdyby nie fakt, że ów wodospad niósł... ciepłą wodę! Najwyraźniej wypływała z  goracego źródła położonego gdzieś wyżej.  Dla pełnego komfortu trzy metry dalej mniejszą strużką spadała do tego  samego basenu woda chłodna.  Ot, wygoda jak łazience i to bez żadnych rur ani pokręteł.  Nie mogliśmy nie skorzystać z okazji. W plecaku miałem nasze stroje kąpielowe i ręczniki tak „just in case”, bo jeśli podrózuje się po wyspie,  nigdy nie wiadomo, czy nie trafi się po drodze jakaś fajna plaża. Po chwili korzystalismy  więc już z naturalnych pryszniców.   Tama spiętrzyła wodę na tyle wysoko, że w jej pobliżu na upartego dało się  popływać. Trzeba było jedynie uważać na podwodne głazy, niewidoczne w  zamulonej, żelazistej wodzie. Ów, żelazisty posmak pamiętany z beskidzkich  pijalni wód czułem w ustach stojąc pod strugami ciepłej wody.  W międzyczasie na kąpiel zdecydowała się grupka ludzi, która doszła  niedługo po nas, więc użyczyliśmy im miejsca w basenie, a sami ruszyliśmy w  drogę powrotną.  Zanim dotarliśmy na parking rozpadało się na dobre. Wkrótce wjechaliśmy w  chmury i wilgotne opary skryły przed nami widoki. Serpentyną wyjechaliśmy na  skraj krateru. Ktoś podobnie jak my zaparkował nieopodal i podziwiał kawałek  szosy oraz szare tumany spowijające wszystko wokół.  W bagażniku naszego autka czekały na zmianę górskie buty. Stąd mieliśmy  schodzić w dół, gdzie na jednym z półwyspów wcinających się wgłąb jeziora  znajdowała się (tak przynajmniej wyglądało to na zdjęciach które oglądaliśmy  przed wyjazdem) piaszczysta, bezludna plaża. Tam planowalismy urządzić sobie piknik z kapielą, opalaniem i błogim lenistwem. Póki co, nie widzieliśmy jednak  nic. Deszcz się wzmagał, więc nie było sensu moknąć tylko dla samej zasady, że  trzeba iść. Postanowilismy wrócić niżej, w kierunku wybrzeża, gdzie powinno być  sucho. Zrobiliśmy krok w strone auta, kiedy nagle przez chwilę zawiało trochę  mocniej. Na moment mgły się rozstąpiły i z mlecznej nicości wyłoniło się  pokrywające dno krateru jezioro.  Naszej plaży nie dostrzegliśmy. Stalismy jednak zapatrzeni na ten wyjątkowy  spektakl, niebieskiego reżysera, który odsłaniał przed nami coraz to inne partie,  by po kilku minutach ponownie zakryć wszystko szaroburą kurtyną. Przedstawienie  zakończone. Pora wracać. Im niżej tym lepiej. U podnóza góry przestało padać. Wzdłuż północnego  wybrzeża kierowalismy się na wschód. Uliczki azorskich miasteczek wszędzie wyglądają podobnie. Jeśli chodnik ma  pół metra szerokości, to już jest luksus. Często trzeba zadowolić się  dwudziestocentymetrowym skrawkiem trotuaru, a nierzadko drzwi domów prowadzą  wprost na ulicę. Przeraźliwie wąską jak i biegnące wzdłuż niej chodniki. Na tych ulicach mieszkańcy parkują przed domami swoje samochody. Nie widać znaków  zakazu, bo innych miejsc do parkowania w pobliżu nie ma. Jest za to cierpliwość  i życzliwość. Nikt się nie spieszy, nie trąbi wściekle i nie wymusza. Jeździ  się slalomem wśród zaprkowanych aut, a gdy nadjedzie coś z przeciwka należy przycupnąć w najbliższym wolnym miejscu z boku, przepuścić i potem jechac dalej  do następnego spotknia. Kto kogo przepuszcza najpierw? Nie ma reguł. Bardziej  uprzejmy, albo ten któremu mniej się spieszy zjeżdża na bok. Ech gdyby tak u  nas na zatłoczonych drogach....  Nigdzie jednak tak jak na Azorach nie odczułem zalet posiadania  niewielkiego pojazdu, takiej samochodowej pchełki, która wszędzie może się  wcisnąć. Mijaliśmy kolejne miasteczka, kolejne skrzyzowania, aż na jednym z nich  odbiliśmy w bok wąską jak diabli i przeraźliwie stromą drogą na jakieś wzgórze  z którego roztaczał się widok na zatokę i pola uprawne na łagodnych zboczach. Tam  daleko, w pobliżu Porto Formoso, do którego później dojechaliśmy, znajdują się jedyne w Europie plantacje herbaty.  Łagodnie opadające stoki? Stalismy na jednym z nich. Ich łagodność kończy  się niepodziewanie pionowymi urwiskami, hen w dół ku sterczącym z oceanu zębom  skał.    Wystarczy jeden nierozważny krok, śliska trawa po deszczu, by zakosztować  przez chwilę lotu Ikara. Jakże niezwykłe muszą tu być widoki podczas jesiennych  sztormów! Niedaleko stamtąd gwałtownie odbijająca w bok i w dół szosa prowadziła, jak  oznajmiał drogowskaz, do  Porto de Santa  Iria. Drogę jednak zagrodziły nam barierki i tabliczki zakazujące wstępu: „Danger.  Do not enter”.  Za nimi nieczynna, asfaltowa szosa głębokim wąwozem wiodła na łeb, na szyję  w dół. Poszliśmy zerknąć choć na chwilę.  Na dole okazało się, że port, a właściwie slip dla łodzi rybackich jest  częściowo zawalony, a szosa przykryta zwałami piachu całkiem świeżego osuwiska. Spojrzałem w górę na kilkudziesięciometrowe pionowe, piaszczyste urwiska i  zrozumiałem powagę ostrzeżeń u wlotu do tego wąwozu. Nie chciałem znaleźć się pod następną kupą piachu więc zarządziłem szybki odwrót. Nie zdecydowalismy się na kolację w Porto Formoso. Zbyt dobrą rybną  restaurację odkrylismy bowiem poprzedniego dnia w Rabo de Peixe by nie wrócić  tam znów. Zatrzymaliśmy się jeszcze w drodze powrotnej w Ribeira Seca, by spojrzec na pamiątkę z największej od czasu zasiedlenia wysp erupcji wulkanu. W  1563 roku wcale nie żaden z gigantów lecz stosunkowo niewielki wulkan wypluł z  siebie potoki lawy, które pochłonęły miasto o jego podnóża. Dziś w specjalnej studni poniżej obecnego poziomu zabudowy można dostrzec fragmenty fontanny wśród  otaczającej ją zastygłej lawy.  A kilkanaście minut później siedzieliśmu już „U Rybaka”, tym razem  delektując się specjalnością szefa kuchni – przygotowanym na dwie osoby garnkiem mieszaniny ryb i woców morza.  Jiangyin, 08.08.2010; 01:40  LT 