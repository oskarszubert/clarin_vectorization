Uff, kończy się grudzień. Miesiąc jakby wyjęty z życia. Wyjazdy do  Goeteborga, Manili, okołopogrzebowe kursowanie pomiędzy Gdańskiem a Szczecinem,  a w końcu święta. Przeleciało nie wiadomo kiedy i wszystko na speedzie z przeważnie  minimalną ilością snu. Paradoksalnie najbardziej wysypiałem się w... samolocie.  Blisko jedenaście godzin przymusowego siedzenia w fotelu podczas lotu na Daleki  Wschód i z poworotem to była okazja do spokojnego zamknięcia oczu i „odlotu”  bez nerwowego wyczekiwania odgłosu budzika. Podczas pobytu Mirka w szpitalu odwiedzałem go prawie w każdy weekend.  Zastanawiałem się, czy z Manili wracać prosto do Gdańska czy też może zahaczyć  via Berlin o Szczecin? Jakże się cieszę, że zdecydowałem się na to drugie! Nie  dość, że trudno byłoby mi pogodzić się z myślą, że dla własnej wygody straciłem  ostatnią możliwość spotkania, to na dodatek w ową sobotę 17 grudnia mieliśmy  najlepszy kontakt podczas całej jego choroby. To wtedy, a nie nazajutrz pożegnalismy się tak naprawdę. Wróciłem do domu w niedzielę około północy. Następnego dnia po południu  przyszła ta fatalna wiadomość. Organizację pogrzebu wziąłem na siebie, bo  przeciez nie mogłem zostawić tacie, 82-letniemu staruszkowi. Nawet nie miałem  jeszcze rozpakowanej walizki z Manili. Szybkie domykanie najpilniejszych spraw  pracowych. Zamknąłem biuro o dwudziestej drugiej. Smutna, krótka celebracja  imienin z Moim Aniołem i Pauliną. Nie tak miały wyglądać. O czwartej rano  pobudka by zdążyć na pociąg. Przydałby się samochód do załatwiania wszystkiego,  ale nie chciałem ryzykować jazdy na skraju wytrzymałości.  Wypożyczyłem samochód przy dworcu w Szczecinie i to był strzał w  dziesiątkę. Fiat punto dał mi niezbędną mobilność by dopiąć wszystko w nieco  ponad dobę. Zacząłem we wtorek w południe, a o szesnastej w środę musiałem być  gotowy do powrotu do Gdańska. Kilka momentów podniosło mi poziom adrenaliny  dość znacznie. Czas gonił, a tymczasem w szpitalu szukaliśmy dowodu osobistego,  który powinien być, bo dane z niego widniały w spzitalnych kartotekach, ale nie  udawało się go odnaleźć. W końcu kolejne desperackie przeszukanie rzeczy osobistych przyniosło sukces. Całe szczęście, bo bez dowodu osobistego trudno  wystawić akt zgonu, a przynajmniej nie da się tego załatwić w miarę szybko. Zakład pogrzebowy. Niby wszystko rutynowo, ale chcemy inne niż z  rozdzielnika miejsce. Niedlaeko grobu mamy kilka miesięcy temu kogoś  ekshumowano. Miejsce na grób stoi puste. Nawet wiosną żartowaliśmy, że trzeba  się spieszyć, by ktoś nie zajął wygodnej dla nas lokalizacji. Duża, sprawcza  okazała się moc czarnego humoru. Załatwienie znów jednak nie takie proste.  Trzeba wystąpic do administracji cmentarza. Robi się późne popołudnie i tylko  patrzeć jak zacznie zapadać zmierzch. Nie da się sprawdzić miejsca z księgami  wcześniej niż nazajutrz rano. Długo proszę odpowiedzialnego za ową procedurę  pana, by zgodził się przeprowadzić tę procedurę przed samym końcem jeo dnia  pracy. W końcu się zgadza i w zapadającej szarówce udaje się odfajkowac kolejny  pukt na liście. Można wrócić do zakładu pogrzebowego i spokojniej omawiać  przygotowania. Jednym z głównych punktów jest... ubranie. Tusza Mirka sprawiła,  że jego granitur wiszący w szafe był za mały. Zakład pogrzebowy organizował  jednak także ubrania więc problem z głowy. Trzeba tylko zdjąć aktualne wymiary  ciała, ale minęła szesnasta i nie ma już dostępu do szpitalnego prosektorium.  Sprawdzą rano. Kwiaty. Najprostsza, a zarazem najtrudniejsza czynność. Przekonałem się o  tym podczas przygotowań do pogrzebu mamy i tak było również teraz. Wszystko jest dobrze do momentu konieczności podyktowania napisu na szarfie. To taki  moment kiedydo człowieka dociera z całą mocą świadomość, że to naprawdę ostatnie  pożegnanie i słowa przed ostatnią drogą. Głos mi więźnie w gardle i wymiękam za  każdym razem nie będąc w stanie podyktować tekstu spokojnie. Dziwne, bo w  chwilę potem, gdy przecodzimy do technicznych szczegółów wieńca, godziny  dostarczenia do kaplicy, rachunku i.t.p. wszystko znów wraca do normy i  rozmawiam normalnie. Następnego dnia od rana dalsze sprawy. Nekrolog w gazecie. Niby jest internet, ale wysłany w nocy e-mail z prośbą o potwierdzenie przyjecia zlecenia  rano dziwnie długo poozostaje bez odpowiedzi. Jadę do redakciji. - Ten adres nie działa. Aktualny jest inny. Ups! Dobrze, że sprawdziłem. Piszę treść jeszcze raz. Wyciągam kartę  kredytową aby zapłacić. - Zapłaty kartą nie przyjmujemy. - A gdzie jest najbliższy bankomat? - Przy Bramie Portowej. Kurczę, tam i z powroitem to minimum kilkanaście minut, a pewnie więcej.  Czas goni. - Nie da się inaczej? Choćby przelewem? Nie mam czasu na bieganie po  bankomatach. - Przelewem można, ale musimy mieć potwierdzenie do czternastej. Jeśli nie  będzie, w jutrzejszym numerze się nie ukaże. - Zrobię przelew i doślę wydruk do czternastej. Będę musiał pamiętać. Biuro parafialne. Wszystko dobrze do momentu pytania o akt zgonu. - Jeszcze nie mam. Mam tylko kartę ze szpitala, a akt zgonu będzie około  czternastej.  - Bez aktu zgodu nie możemy podjąc się organizacji pogrzebu. - Ale ja doniosę później. A jak nie ja to ktoś inny. - Wszyscy tak mówią, a potem nie donoszą. - Ale biuro parafialne będzie ponownie otwarte o szesnastej gdy ja już będę  musiał wyjeżdżać! Nie dam rady tego załatwić! - Niestety, bez aktu zgonu nie da rady. Cały grafilk mi sie wali. Pozostaje albo próbować w innym kościele, albo  zmienić plany. Westchnąłem ciężko. - Trudno. W takim razie nie dam rady zorganizować pogrzebu jak chciałem.  Wstaję, żegnam się  i zbieram się do  wyjścia. W pani za biurkiem coś pękło.  - Niech pan zaczeka! Na pewno pan przyniesie?  - Na pewno! Nie rzucam słów na wiatr. - Tu jest numer telefonu. Proszę się ze mną skontaktowac jak pan otzyma akt  zgonu. Uff! Dopinamy sprawę mszy i pogrzebu. Jeszcze stypa, jeszcze przelew za nekrolog, wywieszenie klepsydry na  drzwiach klatki schodowej i chyba już wszystko. Telefon. - Niestety po sprawdzeniu obwodu w pasie pana brata okazało się, że nie  mamy tak dużego rozmiaru garnituru. Musi pan znaleźć sam i dostarczyć jeszcze dziś  jeśli mamy zdążyć na piątek. Spoglądam na zegarek. Wpół do drugiej. Robi mi się gorąco. Zaczynam szukać  w internecie. Salony z odzieżą żałobną. W międzyczasie przychodzi sms od  Mojego Anioła: „Co u Ciebie?”.  Odpowiadam, że źle, że nie mam ubrania dla Mirka i tylko trochę ponad dwie  godziny na zorganizowanie go. Nie upłynęło pięć minut gdy otrzymałem od niej sms  z kilkoma numerami telefonów i adresami. Próbuję pierwszy z nich: - Czy to salon z odzieżą dla nieboszczyków? - Słucham? – Pani nie kryła zaskoczenia. - Dostałem numer telefonu do Państwa – zacząłem tłumaczyć skonfudowany. - To jest sklep z odzieżą dla puszystych. - Tak? To bardzo dobrze! Mi właśnie o taką chodzi, tyle, że do trumny. Pani była już spokojniejsza i wysłuchała czego konkretnie potrzebuję.  Pierwszy strzał i trafiony! Mają taki garnitur! Wsiadam w samochód i jadę do  ich sklepu. Stamtąd prosto do zakładu pogrzebowego, a potem oddać samochód i na dworzec. Pociąg do Gdańska. Znów około północy w domu. Budzik na szóstą, żeby być wczesniej w pracy.  Muszę, bo trzeba ludziom wypłacić pensje przed świętami, zaaprobować rachunki  do wypłaty knotrahentom. Każdy podkreśla, że zależy mu na pieniądzach jeszcze  przed końcem roku. Co za dzień! Jakiś szalony wyścig kolejnych spraw. Dziś  wieczorem, o dwudziestej ruszamy do Szczecina. Samochodem, bo inaczej się nie  da. Pociągi nie pasują.  Jadę z Aniołem i  Pauliną. Umawiamy się z Pauliną na dwudziestą, ale z biura wychodzimy dopiero o  osiemnatsej trzyzieści. Jeszcze trzeba odebrać zamówione  uszka,i pierogii rybę  na wigilię.  Chociaż tyle, bo nawet na kupno i ubranie choinki nie strczyło już czasu. Zresztą nie chciało się myśleć o choince w tych okolicznościach. - Będziemy o dwudziestej pierwszej – mówię przez telefon do Pauliny bo  dopiero o wpół do ósmej docieram doi domu aby się spakować. Myję się szybko, wrzucam kilka  zmian bielizny, t-shirtów i koszul oraz garnitur, dopinam walizkę i wyjeżdżam  po Aniola, ale już minęło wpół do dziewiątej. Wszystko trwa, a zegar  przyspieszył jak oszalały. Minuty mijają  jak sekundy.  - Będziemy około dwiudziestej drugiej – mówię do Pauliny dzwoniąc kolejny  raz. Udało się trochę wcześniej. Wyruszamy z Gdyni o 21:50. Zmęczenie jednak daje się we znaki zaraz za Lęborkiem. Zwlaniam znacznie i musze raz po raz  zatrzymywac się, żeby chwilę odpocząć i nie zasnąć. W końcu moje pasażerki twardo każą mi  się zdrzemnąć chociaż z pół godziny, bo pięciominutowe przystanki pomagają na  krótko. To rzeczywiście pomaga, ale na koniec i tak oddaję kierownicę w ręce  Anioła. Ona dowozi nas do Szczecina. Dochodzi piąta rano gdy docieramy do  hotelu. Żeby zdążyć na dziewiątą na mszę i przygotować się do pogrzebu, musimy  wstać o siódmej. Krótka drzemka w hotelowym łóżku i męki wstawania gdy zadzwonił budzik. Do kościoła docieramy równo z początkiem mszy. Później pogrzeb. Przewijają się ludzie, ktorzy przyszli pożegnać brata, Wciąż kogoś witam, z kims zamieniam parę słów, rozpoznaję kogoś nie widzianego  od lat, kogoś nie rozpoznaję w ogóle. Najbardziej wzruszyłem się gdy  spostrzegłem kolegów z podwórka, gdzie spędzilismy najwcześniejsze lata naszego  życia. Czym było dla dzieciaków podwórko? Tym, czym był plac dla „Chłopców z Placu Broni” Ferenca Molnara. Na tym podwórku kopaliśmy piłkę, jeździlismy  rowerami, graliśmy w kapsle. Na zewnątrz, w parku, urządzalismy podchody i  toczyliśmy bójki z chłopakami z sąsiednich podwórek. Kilkuletnie dzieciaki. Wyprowadziliśmy się stamtąd ponad czterdzieści lat temu.Teraz  w poważnym wieku Michał i Gienek stali przed bramą kaplicy by pożegnać Mirka. - Chcieliśmy skontaktować się z  Tomkiem, ale nie znaliśmy jego numeru telefonu – powiedzieli jakby usprawiedliwiajac  się, że brakuje jeszcze kogoś z naszej paczki.  Pogoda przystosowuje się do nastroju. Ceremonia nad grobem odbywa się w  deszczu.  Te przewijające się osoby i ten  deszcz zapamiętam najbardziej. Wieczorem zasypiam nawet nie wiem kiedy. Budzika nie nastawiamy. Trzeba  odespać, odpocząć. Wychodzimy dopiero na wigilię, którą urządza nasza ciocia.  Święta toczą się wokół Mirka. Niemal każdy temat rozmowy prędzej czy później  wraca ku jego osobie. Pierwszy dzień świąt spędzamy u taty. O siedemnastej wyjeżdżamy, ale jeszcze zatrzymujemy się na cmentarzu. Znów pada deszcz. Kwiaty  wyglądają tak świeżo z kroplami deszczu niczym rosa na płatkach lśniącymi w świetle latarki i zniczy. To wszystko takie świeże jeszcze jak te kwiaty. Jakiś  nierealny wydaje się ten grób. Potrzeba będzie czasu by się oswoić. Jedziemy. Mamy zamówiony nocleg w Człuchowie. Tam się zdrzemiemy, by w  drugi dzień świąt spokojnie wrócić do domu, I chyba dopiero wtedy, po powrocie  adrenalina odpuszcza zupełnie. Całe napięcie ostatnich dni znika, a pojawia się  zmęczenie. Wydaje mi się, że gdybym mógł, spałbym pewnie choćby i dobę. Czas już jednak do pracy. 27 grudnia, w radiu mówią, że żal,  że już po świętach. Nie chce mi się nad tym zastanawiać. Najdziwniejsze, że w  niedzielę będzie już rok 2012. Gdańsk 28.12.2011; 01:10 LT 