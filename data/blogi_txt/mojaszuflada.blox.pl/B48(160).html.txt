Grudzień przeminął i smutne święta odeszły w przeszłość. Pora zabrać się za  dokumentowanie wycieczek, których jakby na przekór losowi właśnie wtedy było  całkiem sporo.  Może zacznę od końca czyli od drogi powrotnej ze Szczecina. W pierwszy dzień świąt nie pojechaliśmy prosto do Gdańska, lecz po drodze zatryzmaliśmy  się na noc w Człuchowie. Gościnne progi pensjonatu „Przy Zamku” pozwoliły nam  odpocząć i nie zapomnieć o tym, że są święta. Śniadanie jakie nam zaserwowano  było bowiem zdecydoiwanie odbiegajace od standardów. Zresztą nie tylko śniadanie.  Kiedy zapytaliśmy o dobę hotelową, żeby wiedzieć, do której możemy w miarę  spokojnie spać, właściciel odpowiedział, żebyśmy się tym nie przejmowali, bo są  święta i nikt nie będzie stać pod drzwiami z odkurzaczem w oczekiwaniu aż sobie  pójdziemy. Niby drobiazg, a jak zmienia atmosferę noclegu. Przypomina mi się  sylwester w Jeleniej Górze przed kilku laty. W hotelu w Cieplicach zapytalismy  czy moglibysmy zwolnic pokój po zakończeniu doby hotelowej (pociąg mielismy później) i pomimo uzyskania wstepnej zgody właściciela oraz zupełnych pustek w  obiekcie, bo wszyscy goście pierwszego stycznie wyjeżdzali, personel próbował  obciążyć nas za kolejną rozpoczętą dobę. Dopiero kontakt z włascicielem  i potwierdzenie ustnej umowy z jego strony ochroniło  nasze portfele. Niesmak jednak pozostał. Nazwa pensjonatu jest adekwatna do jego położenia, dzieki czemu po  przebudzeniu mielismy z okna widok wprost na wieżę.   Człuchowski zamek jest jednym z wielu składajacych się na Szlak Zamków  Gotyckich w północnej wschodniej Polsce.  Ich lokalizacja pokrywa się z granicami dawnego Państwa Krzyżackiego, a Człuchów i Bytów stanowiły jego zachodnie  rubieże.   Obiekt w Człuchowie był drugim co do wielkości po gigancie z Malborka. Dziś  niewiele z niego zostało po fatalnej deczyzji potraktowania go jako materiał do  odbudowy strawionego przez pożar miasta. Rozbiórke wstrzymano w 1811 roku lecz  ocalała już tylko pięćdziesięciometrowa wieża z nielicznymi przyleglościami.     Zamek nadal nie miał szczęścia, ponieważ prace renowacyjne ruszyły na dobre  dopiero w ostanich latach. Może jednak doczeka się w końcu powrotu lat chwały,  bo przecież może być magnesem przyciagającym turystów (i ich pieniądze)do tego  niewielkiego miasta. Liczylismy, ze uda nam się wejść na wieżę, lecz na  drzwiach moglismy przeczytać, że od października jest ona nieczynna. Ktoś  niecierpliwy dopisał pytanie „do kiedy?” i słusznie bo skoro już jest zamknięta  to bardziej od kiedy, każdego interesuje do kiedy, aby wiedzieć, kiedy  ewentualnie możnaby się tam wybrać ponownie. Na to pytanie autor owej karteczki  jednak póki co nie odpowiedział. Szkoda, bo tak zniechęca się ludzi do ponownego  przyjazdu. Obeszliśmy więc zamek dookoła, zaglądając przy okazji w niewielkie okienka.     Potem przeszliśmy na sąsiednie wzgórze, gdzie tkwią wciąż jeszcze  pozostałości obronnych murów.Jest nadzieja, że doczekają renowacji, bo to juz  naprawdę ostatni dzwonek.     Niektóre fragmenty trzymają się już tylko na słowo honoru, więc nie dziwią  tablice zabraniające zbliżania się do nich.    Zastanawialismy się jak wyglądał ów zamek nim popadł w ruinę. Ponieważ w  internecie znaleźć można wszystko, po powrocie do domu wyszukałem animowany filmik  przedstawiający wygląd budowli z czasów jej świetności. Warto go obejrzeć: http://vimeo.com/16599153 Dopiero ów film uświadamia jak niewiele pozostało. Na szczęście te resztki  zaczynają powoli wygladać tak jak na to zasługują. Kto wie, może i wrota wieży otworzą  się wkrótce przyjaźnie?   Gdańsk, 02.01.2012; 01:05 LT 