Opuszczając w kwietniu Chiny nie zdążyłem opisać wycieczki do Wu Xi i tak  już zostało. Luka. Myślę, że pora nadrobić to przy okazji dopiero co  zakończonej podróży, bo jeśli nie teraz, to kiedy? Remont był już zakończony. Negocjacje odnośnie rachunku także. Zostało  wolne popołudnie przed wyjazdem następnego dnia do Szanghaju. Dyrekcja stoczni  zapytała o nasze plany. Wspomniałem, że mamy zamiar wybrac się do Wu Xi, aby  zobaczyc wielka statuę Buddy. To poruszyło ambicję managerów, którzy stwierdzili,  że stocznia załatwi nam samochód i kogoś jako przewodnika w ciągu najbliższej  godziny. Padło na Mr. Wanga, z którym jeszcze tego poranka prowadziliśmy  negocjacje. On także nie widział jeszcze Wielkiego Buddy, więc miał okazję skorzystać.  Niestety, nie dopisała nam pogoda. Lało coraz bardziej. Zatrzymalismy się  gdzies po drodze i Mr. Wang w ramach reprezentacji zakupił wszystkim parasolki.   Po mniej więcej półtoragodzinnej podróży dotralismy do Wu Xi, a ściślej do  kompleksu swiatyń Lingshan. Obszar jaki zajmiwały, był ogromny. Ruszylismy  szeroką aleją za innymi pielgrzymami, którzy tak jak my chronili się pod  parasolami.  Daleko w tle majaczyła we mgle sylwetka gigantycznego Buddy, lecz póki co wszyscy zatrzymywali się przy wielkiej kolumnie w formie kwiatu lotosu,  Mielismy szczęście. Po chwili bowiem wśród rozbrzmiewającej zewsząd  spokojnej muzyki płatki kwiatu zaczęły się rozchylać i ukazały małego Buddę.  Mały budda miał podniesioną lewą rękę w geście błogosławieństwa i udzielał  go wszystkim obracając się  powoli o  trzysta sześćdziesiąt stopni. Zalatywał  ów pokaz kiczem na kilometr, lecz wystarczyło odwrócic się i popatrzec na  twarze zebranych wokół ludzi by zaakceptować ów show. Inaczej ranilibyśmy ich  uczucia religijne.   Kto mógł, ten robił pamiątkowe zdjęcia. A w dobie telefonów komórkowych  niemal każdy może.    Kiedy mały Budda ponownie skrył się w zamkniętym kwiecie lotosu, przyszła  pora na napełnienie butelek wodą ze świętego źródła, z którego zasilane są  fontanny tryskające wokół kolumny.  Na całym świecie modlimy się do rozmaitych bogów, lecz rytuały pozostają te  same. Cześc oddawana obrazom lub posągom, wiara w uzdrawiającą i zapewniającą  pomyslność moc świętych relikwii, pełna pokory modlitwa... Tyle ofiar  pochłonęły bezsensowne wojny religijne, a być może kiedyś, u kresu tego świata  okaże się, że nie miały one znaczenia, bo w rzeczywistości wszyscy modlili się  do tego samego Stwórcy, lecz w rozmaity sposób wyobrażanego?  Ruszylismy w dalszą drogę, by po kilku minutach dotrzeć do figury  przedstawiającej dłóń Buddy wraz z pieczęcia oznaczającą bezpieczeństwo. Ludzie  wierzą, że dotknięcie owej dłoni i okrążenie jej zapewni pomyślność. Brązowa  statua błyszczy się wypolerowana na lini dotyku tysięcy albo i milionów dłoni.  Od dłoni wielkie schody wiodły ku cokołowi, na którym wznosił się  88-metrowy posąg Buddy. Jego głowa ginęła w chmurach.  Kiedy weszlismy wyżej, stopniowo postac ukazał nam się w całości.  Po natępnych kilku minutach dostalismy się na szczyt cokołu, by stanąć u  stóp Buddy.  Jego paznokcie równiez były wypolerowane od ciągłego dotykania przez  przybyszów. Wierzący skupili się na modlitwie.  Z cokołu rozpościerał się widok na cały, światynny kompleks.  Po obejściu posągu dookola, zaczęlismy marsz w dół. Na dziedzińcu jednej ze  świątyń w specjalnych misjach płonęły setki kadzidełek. Na specjalnych wieszakach  zawisły wokół nich tabliczki. Nie wiem co oznaczały. Najprawdopodobniej  inetncje modlitwy,  Nieco dalej kolejny posąg Buddy, tym razem z dziesiątkami dzieci.  Trzeba przyznać, że artyście nie brakowało pomysłowości, by oddać charakter psocących bez umiaru chłopców, figlujących na ciele roześmianego Buddy. Przy  nim nic złego nie mogło im się stać   Zabrakło juz czasu, by odejśc w bok, ku widocznej za posągami smoków pagodzie Manfeilong  Zreszta nie tylko te jedną opusciliśmy. Udało nam się przejśc jedynie wzdłużną  oś kompleksu od bram wejsciowych do posągu oraz z powrotem. Obszary leżące po  bokach może uda się kiedys obejrzec przy innej okazji. Przemoczeni pomimo parasoli, kecz zadowoleni wsiadaliśmy do auta. Wreszcie po kilku tygodniach remontu, kiedy nasze życie ograniczało się praktycznie do  terenu stoczni, mogliśmy także coś zwiedzić. A następnego dnia czekał Szanghaj  i między innymi okazja do wjazdu na platforme widokową wieżowca w kształcie  otwoeracza do butelek, ale o tym napisałem już wtedy. Gdynia, 24.08.2010; 13:35 LT 