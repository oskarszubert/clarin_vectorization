Pora wygasić logo konkursu „Blog Roku 2010”. Z ciekawości wszedłem na  stronę zwycięzcy tegorocznej edycji i przekonałem się jak wielki dystans dzieli  mnie od niego.  Może kiedyś uda się go  zmniejszyć.  A póki co po kilka zdań na  tematy, o których pisłabym kilka dni wcześniej, gdybym miał czas. W Szczecinie już nawet nie przedwiośnie, ale prawie wiosna. Piękna,  słoneczna pogoda i pąki na drzewach. Tydzień temu ustrzeliłem fotki  zamontowanej nowej wieżyczki, t.zw. sygnaturki na dachu katedry.  Cieszę się, że po latach zastoju znalazła ta świątynia znakomitego  gospodarza, duchownego – managera.  Już podczas wizyty w ubiegłym tygodniu zauważyłem zupełny brak śniegu w tym  mieście. Zaledwie trzysta pięćdziesiąt kilometrów od Gdańska, a jaka różnica! Tam  śnieg nadal zalega w dużych ilościach. W ubiegły weekend Zatoka Gdańska wciąż  była skuta lodem, a mniejsze statki miały problemy z zawinięciem do Gdyni.  Znów więc przed wyjściem do pracy  przespacerowałem się chwilę po gdyńskim bulwarze by zatrzymać w kadrze ten  widok.   Zima w takim wydaniu zwsze mi się podobała. Tak długo jak śnieg jest  czysty, a niebo błękitne, przyjemnie jest spacerować nawet i na mrozie. Niestety, w tej chwili znajdujemy się w fazie roztopów. Śnieg brudny,  chmury i wiatr niosą wilgoć, więc aż nie chce się wychodzić z domu. Zanim jednak mrozy pusciły, zdążyłem jeszcze uchwycić na fotografii pięknie  podświetloną, niedawno oddaną do użytku halę Ergo Arena na pograniczu Gdańska i  Sopotu.  Ciekawe jak będzie prezentować się wieczorami stadion budowany na Euro 2012. Wizualizacje są bowiem wielce obiecujące. Nieopodal Ergo Areny, tuż przy plaży stoi hotel, który w tym momencie dopełniał wieczorny spektakl barw współtworzony przez naturę i człowieka.    *  *  * W piątek, po sześciu tygodniach od śmierci jednego z naszych pracowników,  brałem udział w jego pogrzebie. Zwykły zawał serca, a tyle formalnosci, by  sprowadzić prochy do kraju.  A odbywało  się to i tak sprawnie, ponieważ rodzina zdecydowała się na kremację na miejscu,  tam w Dominikanie, co znacznie uprościło formalności. Byłem zszokowany, gdy dowiedziałem się, że procedura sprowadzania ciała do kraju mogłaby trwac nawet  kilka miesięcy. Najpierw trzeba uzyskac pozwolenie z Urzędu Miasta. To wydawane  jest na podsatwie aktu zgonu, który musi być tłumaczony ( w tym wypadku z hiszpańskiego). Potem wymagana jest zgoda Sanepidu, który może ją wydać o ile  otrzyma zaświadczenie, że zmarły nie chorował na chorobę zakaźną i.t.d. i.t.d.  Ubezpieczyciel przysłał mi artykuł opisujący dramatyczną sytuację z powodu  braku koronerów na Doiminikanie. Ponoć w tym kraju jest tylko siedmiu lekarzy, którzy badają zwłoki i wydają stosowne orzeczenia. Po jednym lekarzu na na  każdą prowincję. Ponoć wiele rodzin cierpi dodatkowo, ponieważ nie tylko nie są  w stanie pochować w normalnym terminie swoich bliskich, ale nawet nie są w  stanie przteransportować w rozsądnym czasie zwłok do kostnicy, ponieważ muszą  czekać aż zjawi się ktoś, kto stwierdzi zgon oraz wpisze jego przyczynę do  wystawionego dokumentu. W tym przypadku, polscy obywatele mieli jeszcze o tyle  utrudnione zadanie, że wszelkie formalności musieli organizować przez ambasadę  w Kolumbii, ponieważ na Dominikanie polskiego przedstawicielstwa dyplomatycznego nie ma. W czwartek umarła Irena Kwiatkowska. Kolejna wielka artystaka odeszła... Jak napisała Gazeta Wyborcza „w filmie  rzadko dostawała role na miarę jej talentu”. Rzeczywiście, trudno by szukać jej  ról, które byłyby kamieniami milowymi historii polskiego kina, ale przecież  trudno też wyobrazić sobie polski repertuar bez jej bodajże najbadziej rozpoznawalnej roli Kobiety Pracującej w „Czterdziestolatku”, gdzie w każdy odcinek  był okazją do jej osobnego popisu. Trudno także sobie wyobrazić Kabaret Starszych Panów bez jej piosenek  jak chociażby tej jednej z moich ulubionych:Tango kat Ogromny żal. Mam nadzieję, że doczeka się upamiętnienia nieopodal Alei  Gwiazd w Międzyzdrojach i Kobieta Pracująca pojawi się tam gdzie teraz stoi z  trąbką kasiarz Kwinto. Odchodzi, na szczęście tylko ze skoczni narciarskiej, Adam Małysz. Dopiero  teraz uświadomiłem sobie jaki to szmat czasu odkąd emocjonujemy się jego  startami. Moje dzieci chodziły jeszcze do wczesnej podstawówki gdy w każdą  zimową niedzielę śledziliśmy zmagania skoczków. A wieczorami grywaliśmy w grę komputerową „skoki narciarskie”, oczywiscie z Adamem Małyszem w roli głównej.  Właściwie wszystko już o nim napisano i cokolwiek bym tu nie zamieścił, będzie  trącić banałem. Wspomnę więc tylko, że byłem poruszony gdy usłyszałem jak  redaktorowi Szaranowiczowi załamał się głos na antenie gdy kończył relację z ostaniego konkursu mistrzostw świata z udziałem tego zawodnika. Jeżeli taki  komentator sportwy, który z niejednego pieca chleb jadł, nie jest w stanie  opanować wzruszenia podsumowując karierę sportowca, to znaczy, że mamy od  czynienia rzeczywiście z czymś wielkim. Jeżeli dobrze pamiętam, to tylko raz  byłem swiadkiem podobnej sceny, gdy niezapomniany Jan Ciszewski płacząc kończył  relację z pamiętnego meczu z Anglią na Wembley w 1973 roku, który dał naszej  reprezentacji upragniony, pierwszy po wojnie  awans do finałów mistrzostw świata. Dołączam się do chóru podziękowań dla Pana Adama za to co zrobił dla nas wszsytkich i życzę by mógł teraz w spokoju odcinać kupony od ciężko  zapracowanej sławy, która nigdy nie uderzyła mu do głowy. Gdynia, 07.03.2011; 01:05 LT 