Zawróciliśmy. Płynęliśmy od tej pory w górę rzeki, pod prąd i pod wiatr. Wyspa Grodzka zasłaniała nam teraz widok na Wały Chrobrego, ale przed nami wyłaniała się jasna bryła Zamku Książąt Pomorskich oraz wysoka wieża katedry. ﻿ Pomimo nasilającego się przeciwnego wiatru posuwaliśmy się dość szybko, przepływając najpierw pod Trasą Zamkową, a w krótce potem pod Mostem Długim.  ﻿ Po kolejnych kilku minutach skręciliśmy w lewo w Kanał Zielony. Dalej t.zw. Przekopem Parnickim w kierunku Dziewoklicza, ku południowym przedmieściom Szczecina. ﻿ Krajobraz bardzo się zmienił. Miejskie i portowe nabrzeża ustąpiły miejsca zieleni. Po istniejących tu i ówdzie fragmentach betonowych kei mozna było wywnioskować, że w wielu miejscach było to t.zw. wtórne zdziczenie terenów pozostawionych ugorem po działaniach wojennych.  W jednej z zatoczek Wyspy Zielonej zauważyliśmy w pewnym momencie jednocześnie aż sześć czapli. Niestety, odleciały zanim przygotowaliśmy aparat. Tylko jedna obserwowała nas z bezpiecznej odległości. ﻿ Kiedy dotarliśmy do południowego krańca wyspy, przestała nas ona chronić przed silnym wiatrem i sporą jak na rzeczne warunki falą. Pomimo to przecięliśmy szeroką w tym miejscu Odrę niemal pod kątem prostym i znaleźliśmy się przy zachodnim brzegu rzeki. Ponownie zawróciliśmy, tym razem na północ. Wkrótce ukazała się naszym oczom w całej okazałości t.zw. wieża węglowa dawnej wytwórni gazu. Swą nazwę zawdzięcza pełnionej funcji zasobnika i dystrybutora węgla. 44-metrowa wieża powstała w 1925 roku i służyła aż do lat siedemdziesiątych ubiegłego stulecia, kiedy to zaniechano produkcji gazu t.zw. koksowniczego po podłączeniu miasta do sieci gazu ziemnego. ﻿ Wieżę niedawno kupił od miasta pasjonat, który chciał tam urządzić centrum młodych twórców kultury, sztuki i nauki. Prawdopodobnie jednak niewiele z tego wyniknie, dopóki nie uregulowana zostanie sprawa własności gruntów, na których stoi prywatna obecnie budowla. Zostawiliśmy wieżę węglową za rufą i kierowaliśmy się ku widocznym już wyraźnie zabudowaniom t.zw. Szczecińskiej Wenecji. To był ostatni pounkt wycieczki i czas ku temu najwyższy ponieważ na niebie pojawiły się zwiastujące deszcz chmury. ﻿ No cóż... Wspomniana „wenecja” czyli ciag budynków, których ściany opadają w prost do wody jest jak wyrzut sumienia. To, co mogłoby byc jedną z wizytówek miasta, niszczeje, nie mogąc od przejęcia miasta przez Polaków w 1945 roku doczekać się na jakieś sensowne zagospodarowanie. ﻿ W tym miejscu, nad rzeką już w XIX wieku lokowano rozmaite fabryki. Charakterystyczne budowle z czerwonej cegły „dotykały” bezpośrednio rzeki, ponieważ tak najłatwiej było przeładowywać towary. Drogą wodną przywożono surowce i tędy wywożono gotowe produkty. ﻿ Niestety, chociaż coraz częściej mówi się o potrzebie ratowania „Wenecji”, proces ten przebiega bardzo powoli.  ﻿ Coś zaczyna się dziać w pojedyńczych obiektach,  ale przyroda w odróżnieniu od ludzi nie czeka i też działa. Brzozy coraz bujniej porastają zaniedbane budowle i oby tylko nie zdążyły korzeniami rozsadzić ścian znaim ropoczną się właściwe prace renowacyjne. ﻿ Wzdłuż brzegów „weneckiego” kanału dotarliśmy do mostu łączącego zabudowania przy ul. Kolumba z Wyspą Jaskółczą, gdzie znajdowały się start i meta naszej wycieczki. Ten most był bodaj jedynym w Szczecinie, ktory nie został zburzony podczas działań wojennych. ﻿ Przepłynęliśmy pod nim i zaraz obok cumowaliśmy kajaki, wynosząc je zaraz jeden po drugim na ląd. Była niemal punktualnie 14:00, kiedy wyszliśmy na ląd. Idealnie według planu. Trasa naszej wycieczki (źródło: http://www.kajaki.szczecin.pl/articles.php?article_id=31): ﻿ Gdańsk, 2 września 2012; 00:50 LT﻿﻿ 