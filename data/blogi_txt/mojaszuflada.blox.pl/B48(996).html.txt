Na urlop tradycyjnie jeździmy tam, gdzie powiodą nas specjalne okazje. Tym  razem nie bedzie to last minute, lecz coś wręcz przeciwnego. W grudniu, podczas  jednej z „szalonych  śród” Lotu oferowano  z odpowiednim wyprzedzeniem przelot z dowolnego lotniska w Polsce na Cypr za  niesamowitą cenę około trzystu siedemdziesięciu złotych w obie strony.  W ten sposób już za tydzień wyruszamy na tygodniowy wypad na Wyspę  Afrodyty. Jak zwykle dopiero teraz wertujemy przewodniki. Ustalamy trasę, noclegi, plan zwiedzania. I mam nadzieję, że już wkrótce pojawią się w tym miejscu  opisy pierwszych wrażeń. Zostawimy tęgie mrozy za sobą i chociaż temperatura na  Cyprze jeszcze nie sprzyja plażowaniu, to jednak i tak będzie ze trzydzieści stopni cieplej niz jest obecnie w Gdańsku. Fakt, że nie będą kusić plaże powinien sprzyjać zwiedzaniu. Zapewne  wybierzemy się do Nikozji, a także w góry. Oby tylko lewostronny ruch nie dał  się nam za bardzo we znaki kiedy zdecydujemy się wypożyczyć samochód.   Gdańsk, 06.02.2012; 23:50 LT 