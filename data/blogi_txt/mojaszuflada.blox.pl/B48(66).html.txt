To, czy ktoś za spowodowanie śmiertelnego wypadku dostanie 12, 15 czy 25 lat więzienia uważam za sprawę drugorzędną. To już jest tylko odwet, który życia nikomu nie wróci. Ważne jest by sito było na tyle gęste i dotkliwe, by do takich sytuacji nie dopuszczać. To te setki albo tysiące kierowców na niewielkim rauszu każdego weekendu i w każde święta powinno się bać dotkliwej kary. Dopiero wtedy, gdy stanie się jasne, że nikt nie przymknie oka na „jedno winko panie władzo”, taki kierowca zastanowi się,  czy warto ryzykować pół pensji żeby wrócić samochodem z imienin kolegi. A wyrabiając odpowiedni odruch u tysięcy maluczkich, wyłapie się też i odsieje tych wszystkich szaleńców, którzy żadnych oporów nie mają.﻿ ﻿ Cały wpis: http://mojaszuflada.blog.pl/2014/01/01/kara-musi-byc- nieuchronna/﻿ 