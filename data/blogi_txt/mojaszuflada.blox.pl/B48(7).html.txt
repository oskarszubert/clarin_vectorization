Kiedy przemierzaliśmy Góry Troodos, „Moja Szuflada” zaliczyła trzysta pięćdziesięciotysięczną  unikalną wizytę. Dziękuję wszystkim tym, którzy przyczynili się swoimi  odwiedzinami do tego jubileuszu. Są blogi, które taki wynik osiągają w ciągu kilku  dni albo tygodni, lecz dla mnie to i tak powód do świętowania. Kiedy  deszczowego dnia w Vitorii zamieszczałem pierwszą notkę, do głowy mi nie  przyszło że tyle osób zechce tu zajrzeć. Wychylam lampkę cypryjskiego wina Koralli (o nim wspomnę jutro) za  przyszłość „Szuflady” oraz pomyślność jej czytelników. Raz jeszcze dziękuję za  Waszą obecność. Pafos, 19.02.2012; 23:50 LT 