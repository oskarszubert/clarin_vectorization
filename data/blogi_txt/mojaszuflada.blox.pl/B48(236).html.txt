Dostałem list z polskiego oddziału „Unicef” z propozycją, aby przyłączyć się do akcji „Faceci ratują dzieci”. Słyszałem o niej kiedyś, że to pomoc dla Afryki organizowana przez jakichś znanych mężczyzn, ale muszę wyznać z zażenowaniem, że wpuściłem informację o niej jednym uchem, a wypuściłem drugim. Nawet nie zagłębiałem się w szczegóły.UNICEF prowadzi właśnie kampanię „Faceci Ratują Dzieci”. Pomagamy dzieciom z Sierra Leone i ich matkom. To mały afrykański kraj, w którym każdego roku z powodu chorób, które dla nas są już dawno przeszłością, umierają tysiące małych dzieci. Chcemy to zmienić, dostarczając im szczepionki przeciwko polio, gruźlicy i tężcowi. Pana blog może odegrać znaczącą rolę w popularyzowaniu naszej akcji i dotarciu do szerokiego grona wrażliwych odbiorców.Zwracamy się z prośbą o wsparcie naszych działań na rzecz dzieci w Sierra Leone poprzez promocję kampanii na Pana blogu, ponieważ wierzymy w siłę głosu Blogerów.Z powyższego e-maila dowiedziałem się, że w Sierra Leone zaledwie 39% maluchów przed ukończeniem pierwszego roku życia objętych jest systemem szczepień ochronnych. Między innymi wskutek tego aż dwadzieścia procent dzieci nie dożywa pięciu lat.W ramach kampanii charytatywnej „Faceci ratują dzieci” UNICEF chce dostarczyć szczepionki dla 250 tysięcy dzieci oraz 800 tysięcy kobiet w ciąży. Najbardziej niesamowite jest to, że koszty szczepionek są tak niewielkie, iż praktycznie każdy mógłby dołożyc swoją cegiełkę do tej szczytnej akcji.- szczepionka przeciw polio:   0.41 PLN- szczepionka przeciw gruźlicy:  0.31 PLN- szczepionka przeciw tężcowi:  0.19 PLNLitr benzyzyny to osiemnaścioro zaszczepionych dzieciaków przeciwko gruźlicy. Ośmioro maluchów można uratować szczepiąc przeciwko tężcowi, odmawiając sobie pączka. Paczka papierosów – dwadziescia pięć dzieciaczków zaszczepionych przeciwko polio. Naprawdę nie trzeba wiele.Dowiedziałem się, że koszty szczepionek to jednak nie jedyne wydatki w tej akcji, ponieważ nie sztuką jest je zakupić, ale trzeba jeszcze gdzieś zmagazynować. Potrzebne są chłodnie (potrojenie pojemności obecnych), ale także najzwyklejsze lodówki w gabinetach lekarskich na prowincji. Wydaje mi się, że akcja mogłaby się powieść i bez chłodni jeżeli zapanowanoby nad logistyką dostaw. Nie wszystko przecież trzeba dostarczyć do Sierra Leone od razu. Producenci zapewne chętnie przystaliby na projekt rodem z powieści „Kariera Nikodema Dyzmy” (tam dotyczył on zboża) i przyjeli zapłatę za szczepionki od razu z opcją dostarczenia ich dopiero za jakiś czas. Bez lodówek w gabinetach lekarskich w Afryce jednak obejść się nie da.Gdyby każdy przeciętny facet postawił sobie za punkt honoru uratowanie kilku istnień, akcja firmowana przez Panów Saletę, Bułeckę i Nowickiego zakończyłaby się sukcesem bardzo szybko.Ja się dołączam. Przekaz poszedł i przynajmniej wirtualnie „Moja Szuflada” zaznaczyła swoją obecność w tym egzotycznym kraju. Gdzieś daleko stąd gromadka nieznanych mi dzieciaków będzie mieć większe szanse na przeżycie mimo, że nigdy w życiu nawet nie będą zdawać sobie sprawy z istnienia tego bloga. Jeżeli Drogi Czytelniku chcesz poczuć się podobnie, zasponsoruj parę szczepionek rezygnując z jakiejś drobnej przyjemności. Druk wpłaty znajdu je się po tym linkiem: http://www.faceciratujadzieci.pl/doc/unicef-faceci_ratuja_dziec- druk_wplaty.pdfP.S.T.zw. rasowi faceci z natury nie lubią, gdy baby mieszają się w ich „męskie” zajęcia. Stąd strzegą jak oka w głowie swoich „świątyń”, w których dłubią godzinami w samochodach, sklejają modele samolotów albo przywracają życie rozmaitym domowym urządzeniom. Tak może być i z tą akcją. Męski mózg jest jednak stosunkowo prostym organem, nie zatsanawia się długo, więc jeśli jakaś białogłowa wystarczająco dyskretnie zasponsorowała kilka szczepionek, zapewne nawet by się nie zainteresowali i nie wszczynali rumoru. W sposób bardziej oficjalny Panie mogą włączyć się do akcji tak, jak podano na stronie: http://www.faceciratujadzieci.pl/dla-kobietW pociągu Gdynia – Szczecin; 11.02.2012; 09:30 LT 