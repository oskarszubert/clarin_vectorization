No i wreszcie znów w swojej sypialni. W kalendarzu na biurku jeszcze sierpień...Jesień była dziś piękna ale zbyt afiszowała się równonocą. Zanim dojechałem do Lęborka, było już ciemno. Nadchodzi nieuchronnie ten przykry moment, kiedy opuszczać będę codziennie biuro w całkowitych ciemnościach. I tak aż do marca. Za Kołem Podbiegunowym ludziom pozbawionym słońca serwują światłoterapię. Może powinienem spędzać więcej czasu pod lampką nocną?W skrzynce czekało na mnie nawet sporo kopert, ale ponieważ jedynie z banków i telekomunikacji, chyba nic im sie nie stanie jeżeli poczekają do jutra? Przepraszam banki i inne firmy za nie dość gorące odwzajemnianie uczuć.Dzis zatrzymałem sie na kawę nie w Koszalinie lecz w Słupsku. Dzieki temu wreszcie mogłem spokojnie wysłuchać czołówki kolejnego notowania trójkowej listy. Nigdy bym nie przypuszczał , że po początkowej fascynacji w studenckich czasach, stanę się ponownie jej regularnym sluchaczem i to „w tak pięknych okolicznościach pokonywanej trasy”No, dosyć na teraz. Pora do łóżka, bo szkoda soboty.Szczecin, 24.08.2005 