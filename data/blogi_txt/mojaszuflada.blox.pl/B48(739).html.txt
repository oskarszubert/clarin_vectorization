Jak to zwykle przed wzięciem dnia wolnego bywa, służbowe sprawy nie cierpiące  zwłoki należało zamknąć przed wyjściem z biura. Trudno jednak znaleźć takie,  które zwłokę byłyby w stanie zaakceptować, więc siedziałem, siedziałem,  siedziałem. Podziwiam cierpliwość mojego Anioła, ale ona tez nie miała lekko –  lawina spraw nie cierpiących zwłoki jeszcze bardziej. - Potrzebuję jeszcze piętnaście minut – powiedziała, kiedy zacząłem  porządkować biurko.  - Ok, no problem. - O której wyjeżdżasz? - Pociąg mam o 21:45. - No to dobrze, że spytałam – powiedziała, odkładając papiery. Było już  dobrze po dwudziestej. - Spoko, nie ten pociąg, to inny, a jak nie to samochód – odpowiedziałem spoglądając  na zegarek. Wyszliśmy parę minut potem. Odwiozłem Anioła do domku, a kiedy przyjechałem do siebie, była już  dziewiąta. Szybko przebrałem się w białą koszulę i garnitur, powiedziałem  Tomkowi, że jadę do Szczecina i już mnie nie było. Po drodze uświadomiłem  sobie, że nie zabrałem ładowarek ani do laptopa, a ni do telefonów. Trudno, za  późno, żeby wracać.  Zostawiłem samochód przed parkingiem na dworcu, kupiłem bilet i wkrótce wysyłałem  sms-a do Anioła, że zdążyłem  Wyjąłem z kilka wydrukowanych, zaległych e-maili i dokończyłem to, na co w  biurze nie starczyło już czasu. Po północy jednak zmorzył mnie sen. Kiedyś istniało nocne połaczenie kolejowe pomiędzy Gdańskiem, a  Szczecinem, lecz PKP uznało, że się nie  opłaca. Teraz pociąg odjeżdża około osiemnastej (kiedy ja dopiero kończe  pracę), a następny o szóstej rano. Za późno, bym zdążył na pogrzeb. Pojechałem  więc z przesiadką w Poznaniu. Około dziesiątej pojawiłem się przed bramą główną cmentarza. Klasowe  towarzystwo właśnie zaczynało się schodzić. Pierwsze tematy wiadome – choroba  Marioli. Ponoć bardzo długo zachowywała optymizm i pogodę ducha. Jeszcze na kilka tygodni przed śmiercią wspominała, że swoje pięćdziesiąte urodziny  chciałaby spędzić w Paryżu. Dziś, w dniu swojego pogrzebu, obchodziłaby urodziny  czterdzieste dziewiąte... Całą grupą poszliśmy w kierunku kaplicy. Jak na dość liczną klasę, nie było  nas dużo – raptem jedenaście osób. - Jadzia w Kanadzie, Lilka w Rzymie, Witek w Niemczech, Marzena w Niemczech...  – wyliczał Jarek i brzmaiło to trochę jak „Co się stało z naszą klasą”  Kaczmarskiego. Tym niemniej trochę osób w Szczecinie jeszcze zostało i szkoda,  że nie przyszli. W kaplicy, w centralnym punkcie urna z prochami Marioli oraz jej zdjęcie  obok. Organowa muzyka w połaczeniu z pięknym, pełnym smutku lecz i kojącym  śpiewem solistki budowały nastrój. Dobrze, że ksiądz nie wychodził zbyt szybko.  Na Cmentarzu Centralnym, gdzie pogrzeby odbywają się co pół godziny nie sposób  oprzec się wrażeniu, ze to jakaś niemalże taśmowa produkcja. Dłuższa niż zwykle  cisza, w której mieszały się dokładnie tyle, ile było trzeba, organy i ów  solowy śpiew, pozowliły wyciszyć się i skupić. Niektore koleżanki wycierają łzy... Liturgia odprawiana przez ksiedza oraz jego krótkie kazanie bardzo  stonowane i odwołujące się do najprostszych uczuć. A potem panowie podnoszą  urnę i niosa wraz z krzyżem i kwiatami do karawanu. Szczeciński cmentarz jest  ogromny i nie ma czasu, żeby maszerowały kolejne procesje. Karawan ze zmarłym na czele, potem samochód z księdzem, potem autokar z gośćmi, a orszak zamykają  prywatne samochody. Wsiadamy do autobusu. Jarek, Grzegorz i ja na ostatnich siedzeniach z tyłu. - Jak na wykopkach – zagaja Jarek i już wiemy co ma na myśli. Słynną aferę  w klasie maturalnej, kiedy podczas jazdy kierowca spostrzegł, że na tylnych  siedzeniach palą papierosy. Wychowawczyni bardzo się wtedy wkurzyła, a że nikt  się nie przyznawał groziła rewizją bagaży. I to dopiero byłaby masakra, ponieważ zgodnie z umową niemal każdy wiózł ze sobą butelkę wina, które miało  byc spożyte podczas nocnych imprez wykopkowego tygodnia...  Zza chmur wyjrzało słońce i wróciła znów złota, polska jesień – jakby specjalnie  na tę jedną godzinę.  Urna wkrótce znika przysypana ziemią, a grób pokrywa się kwiatami. Ksiądz  odjechał. Pora i na nas. Za bramą cmentarza powracają przyziemne sprawy i wygłupy w stylu, że „szlak  przetarty i teraz to już pójdzie szybko”. A kiedy próbowalismy umówić się na  jakieś większe spotkanie, znów ktoś dorzucił że trzeba się spieszyć, zebyśmy  wszyscy zdążyli.... Na wszelki wypadek idziemy do knajpy już teraz. Rozchodzimy się około  trzynastej. Potem czytam o pilnych rozmaitych analizach do przesłania na Cypr i  pochałania mnie pisanie. Kończę godzinę przed odjazdem pociągu do Gdańska.  Wyrusza punktualnie, o 17:38 i o dwudziestej drugiej wysiadam w Gdyni. Gdynia, 30.09.2010; 00:30 LT 