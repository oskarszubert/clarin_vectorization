Oglądanie wystaw w muzeum wbrew pozorom nie jest prostym zadaniem.  Właściwie to ma sens jedynie wtedy, gdy jest selektywne. W przeciwnym wypadku  głowa i nogi błyskawicznie puchną od natłoku eksponatów, które i tak prędzej  czy później układają się w pamięci w bliżej nieokresloną mozaikę. A co dopiero  począć z tak ogromnym zbiorem dzieł, jakim dysponuje Luwr? Może to zabrzmi jak  herezja, ale uważam, że tak doskonały adres, szkodzi samym... dziełom. W  większości miast nawet najdrobniejsza spinka do włosów z Mezopotamii, fragment egipskiego posążka czy niewielka akwarela średnio znanego malarza doczekałyby  się specjalnej ekspozycji będąc jednocześnie ozdobą i reklamą danego muzeum. W  Luwrze dziewięćdziesiąt procent zwiedzających mija dzieła znacznej wartości nawet  się przy nich nie zatrzymując, nie zdając sobie sprawy z ich wagi dla danej  dziedziny sztuki. Ba! Rzuciwszy jedynie okiem na jakiś obraz, albo rzeźbę,  często nie mają juz siły ani ochoty, by przeczytać opis z nazwiskiem autora  oraz tytułem. Myślę, że nawet w samym Paryżu owe dzieła cieszyłyby się większym  uznaniem, gdyby rozdzielono je na kilka adresów. Po prostu każda z wycieczek za  punkt honoru obrałaby sobie odwiedzenie przynajmniej kilku z nich. Na Luwr  natomiast przeznaczają jeden dzień (oczywiscie nie cały) i nikomu (a już najmniej samym turystom) nie przychodzi do głowy by taką wizytę podzielić  chociażby na dwie części. Przecież kosztowałoby to dwa razy drożej i zajęło  więcej czasu. Z drugiej strony, co ja się czepiam? Przecież nigdzie nie jest napisane, że  każdy turysta ma obowiązek zapoznać się ze zbiorem Luwru. Jeżeli juz jednak się  chce, dobrze jest z góry założyć sobie plan, co się chce zobaczyć, i nie  zajmowac sobie czasu całą resztą. Przecież nie wszyscy mają jednakowe zainteresowania. Takie założenie pryjęliśmy i na przykład z góry odpuściliśmy sobie  ogladanie całego poziomu podziemi, by móc skupić się na innych rzeczach i przede wszystkim wyrobic się w czasie. Paulinę najbardziej kręci Mezopotomia i Egipt oraz sztuka średniowieczna,  więc zaczęliśmy od Kodeksu Hammurabiego, przy okazji oglądając próbkę pisma klinowego.   Jak tu jendak tak zupełnie pominąć francuską rzeźbę z XVIII i XIX wieku,  który to dział znajdował się po drodze? Siła rzeczy chciało się przystanąć  chociażby przy niektórych eksponatach.   Moją uwagę zwrócił też górny fragment kolumny z pałacu króla Dariusza. Zważywszy,  ze takich kolumn było co najmniej kilkadziesiąt, całość musiała być ogromna.   Wśród eksponatów egipskich liczne posągi, sarkofagi miesząły się ze sobą.  Już ich trochę widziałem w innych muzeach, więc bardziej zainteresowała mnie  Księga Umarłych oraz Sfinks.  I tak dotarlismy do starozytnej Grecji reprezentowanej przez ogromną kolekcję rzeźb.   Tłum w jednej z sal nie pozostawiał wątpliwości: zbliżaliśmy się do Afrodyty,  przechrzczonej na Wenus z Milo.    Hm, dlaczego akurat ta została wybrana wśród wielu innych? Dlaczego ona  stała się ikoną greckiej rzeźby? I czy rzeczywiscie wszyscy zachwycają się  urodą własnie tej jednej? A taka, na przykład Artemida?  A Trzy Gracje? A nimfa? No i przede wszystkim Nike z Samotraki, całe szczęscie, że pieknie  wyeksponowana nie w Sali, lecz na schodach. Przy niej też, siłą rzeczy zbierają  się tłumy.   Jeżeli jednak chodzi o rzeźby w ogóle, to moim absolutnym numerem jeden w  całej kolekcji Luwru jest osiemnastowieczna „Psyche i  Kupidyn” Antonio Canovy.  Dobry rzemieślnik wyrzeźbi w kamieniu każdą postać, czego przykładem  chociażby zatrzęsienie socrealistycznych monumentów. Oddać jednak w zimnym  marmurze gorące uczucie kochanków, ich spojrzenia, czuły dotyk, miłosne uniesienie – to już jest wyzwanie, do którego potrzeba t.zw. iskry Bożej.   Wracałem do tej rzeźby kilkakrotnie. Z pocżątku, żałowalem, że stoi przy  oknie, w plątaninie świetlnych refleksów, ale one w pewnym sensie dodały jej  uroku – scena wydawała się jeszcze bardziej naturalna. A kiedy spojrzałem pod innym kątem, końcówki skrzydeł Kupidyna rozświetliły się, przepuszczając przez  swą strukturę promienie słońca.  Uff! Zaliczyliśmy parter i z przyjemnością zrobiliśmy sobie przerwę na  kawę. Czuliśmy już w nogach owo zwiedzanie. Pierwsze piętro to przede wszystkim Mona Lisa – uleglismy owczemu pędowi, przyznaję. A niełatwo było się do niej dopchać, pomimo przeznaczonej całej  ściany tylko dla niej jednej   Obraz odgrodzony barierkami i zabezpieczony pancernymi szybami... I znów  pytanie, ile w tym naprawdę niedoścignionego geniuszu (żaden inny obraz nie  jest tak chroniony), a ile marketingu?  W każdym razie pielgrzymują do niej wszyscy – najstarsi z najmłodszymi,  niezależnie od dzielących ich poglądów, czy hołubionych nurtów w sztuce.  No dobrze, Mona Lisa obejrzana, lecz jak teraz odsiać ziarno od plew? Gdzie  tu w ogóle są plewy? Ruszamy, by obejrzeć kilka wybranych. „Wolność widodącą lud na barykady” Delacroix, „Tratwę Meduzy”, ale przecież tyle jest po drodze,  jak chociażby „Koronacja Npoleona I” Davida, czy „Pandemonium” Martina,  przedstawiający pałac demonów i Szatana dowodzacego zbuntowanymi aniołami.     Gdzieś pod koniec wędrówki po pierwszym piętrze docieramy do apartamentów Napoleona III. Wszak to przeciez Pałac Królewski    Z drugiego piętra wyglądamy przez okno na dziedzińce. Szklane piramidy na zewnątrz oraz kolekcja rzeźb wewnątrz. Właśnie ten rzut oka na wewnętrzny  dziedziniec mówi wiel o charkterze muzeum, w którym pomimo tylu znakomitych dzieł,  panuje raczej swobodna a nie napuszona atmosfera. Ludzie spacerują, niektórzy  siedzą na schodach, inni co bardziej zmęczeni, wprost na podłodze. Ktoś coś  rysuje, ktoś robi notatki, wielu fotografuje...   Potem ruszamy oglądać moje ulubione malarstwo flamandzkie. Koniecznie chciałem obejrzeć dzieła Vermeera, ale było ich bardzo mało. Za to Rubens, van  Dyck, Rembrandt i tylu innych, mniej znanych.  I te liczne obrazy zamrznietych kanałów, po których suną sanie łyżwiarze,  czy po prostu szaleje na nich dziatwa. Czyż te płótna sprzed dwóch – trzech  stuleci nie są najlepszym dowodem na ocieplenie klimatu? Któżby dziś odważył  się wjechać saniami na kanał w poblizu Amsterdamu, nawet gdyby wyjątkowo pokrył  się warstewką lodu?  Nie damy rady. Jeszcze jedna przerwa, nie tyle by się napić, co żeby po  prostu usiąść. Ale przy okazji przekąszamy coś, bo nie jedliśmy nic od  śniadania, a słońce właśnie chowa się za dachy pobliskich budynków. Jeszcze tylko malarstwo francuskie od XVII do XIX wieku. Drobne trzydzieści sal. Zatrzymujemy się na dłużej tylko przy niektórych. Zamierzamy bowiem  jeszcze innego dnia  skupić się na impresjonistach w Muzeum d’Orsay. Kończymy. Dochodzi dwudziesta pierwsza. Na  dworze mrok.   Spedziliśmy w Luwrze osiem godzin. Dniówkę. I tak tez się czuję, jak po  dniu ciężkiej pracy. A miało byc selektywnie... Rzut oka na piramidy, tym razem „by night”.  A teraaz szybko metrem do hotelu, odpocząć z pół godziny, bo to bynajmniej  nie koniec dnia. Paryż, 19.09.2010: 12:05 LT 