Bywało, że w niedzielne popołudnie spotykałem dzika spacerującego sobie  osiedlową uliczką. Wiewiórki na cmentarzu w Szczecinie zupełnie nie boją się  ludzi. Tę na zdjęciu, skubiącą szyszkę obserwowalismy z Aniołem przez kilka  minut.  Na tym samym cmentarzu żadną rzadkością nie są też lisy, chociaż na ogół  pokazuja się ludziom wtedy, gdy nie ma tłumów. Ale co tam cmentarz, który nale  ży do największych w Europie i jest sam w sobie ogromnym parkiem. Dowiedzieliśmy  się niedawno, że lisy chadzają też po dziedzińcu szkoły tańca, do której  uczęszczamy. Mają norę gdzieś w pobliżu i kiedy wieczorem zanika aktywność ludzi, rozpoczyna się czas rudej gromadki. A poinformował nas o tym pan  zamiatajacy ów dziedziniec, kiedy wieczorem po zajęciach przyglądaliśmy się  jeżowi dreptajacymi w trawie.  Do jeży mam w tym roku wyjatkowe szczęście. Już kilka razy musiałem przyhamować w uliczce koło domu, by przepuścić owo sympatyczne zwierzątko. Przedwczoraj  widzieliśmy takie koło szkoły tańca, a wczoraj podczas przerwy na lunch  spotkałem jeża spacerujacego sobie chodnikiem nieopodal plaży.  Nie mogłem odmówić sobie przyjemności zrobienia mu kilku zdjęć   Są różne szkoły. Niektórzy twierdzą, że taka koegzystencja dzikich zwierząt  z ludźmi nie jest korzystna dla jednych i drugich. Zwierzęta przyzwyczajają się  do dokarmiania, buszowania po śmietnikach i zatracają naturalne zwyczaje  żywieniowe. Mogą tez roznosić niebezpieczne dla ludzi choroby. Mi jednak bardzo podobaja się miasta, które nie są sterylnie wyczyszcozne z  wszelkich żywych istot oprócz ludzi. Pamiętam jak wielką rzadkością były kiedys dzikie kaczki, które obecnie tłumnie zasiedlają rozmaite stawy. Podobnie  łabędzie. Lubię spacerując po parku, albo plaży obserwować te pływające ptaki.  Podobnie z wiewiórkami, królikami, jeżami... Dzielimy się z nimi miejską  przestrzenią, przez co betonowe dżungle chociaż symbolicznie przypominają te, z  których kiedyś wyszliśmy.  Gdynia, 09.06.2010; 07:45 LT 