Nie było chyba, przynajmniej na naszym kontynencie nacji, która lepiej  władałaby łukiem niz Tatarzy. Życie ich wojowników właściwie non-stop toczyło  się na koniach Jeździli po mistrzowsku tworząc z nimi niemal zespolony  organizm. Czując się tak swobodnie, mogli doskonalić strzelanie z łuku , wypuszczając grad strzał z szybkością błyskawicy i porażającą precyzją. Jeżeli  jeden jeździec w ciągu minuty posłał nawet kilkanaście strzał, można sobie  wyobrazić co działo się w szeregach przeciwnika gdy nadciągała atakując cała  tatarska orda. Jeżeli dodać do tego nowatorską jak na średniowiecze taktykę,  nietrudno pojąć dlaczego Tatarzy walczący wspólnie z Mongołami byli postrachem  dla niemal całej ówczesnej Europy. Gdzież nie miałoby się pielęgnować tatarskich tradycji jeśli nie w  Bohonikach, jednej z tatarskich enklaw w naszym kraju?   Nie uczynili jednak tego Tatarzy, lecz Lachowie z krwi i kości bazujący w „Stajni  na Tatarskim Szlaku” . Opanowali łucznicze rzemiosło do perfekcji. Kilka dni  przed naszym przyjazdem zajęli drugie miejsce na turnieju w Jordanii. Co tam  jednak towarzyski w końcu turniej. Oni regularnie siegaja po najwyzsze laury w  zawodach mistrzowskich! Zwyciężyli na mistrzostwach świata i o ile dobrze pamiętam  zdobyli też wicemistrzostwo Europy. A jak podaje strona www.lucznictwokonne.pl , kolejne mistrzostwa Europy odbędą się we wrześniu w Polsce, w Poznaniu. Będzie więc okazja do obejrzenia kunsztu naszych łuczników konnych z bliska. Kto bardziej niecierpliwy, może wybrać się na międzynarodowe zawody właśnie do Bohonik ( http://www.potahocha.pl ), gdzie już 9 i 10 lipca rywalizować z naszymi będą m.in. łucznicy z Chin. I od takich mistrzów z Polskiego Stowarzyszenia Łucznictwa Konnego mieliśmy  pobierać nauki.  Kiedy założyli historyczne stroje i w nich zaczęli prezentować swoje  umiejętności, wygladali jak najprawdziwsi Tatarzy.   Strzelali jak chcieli. Wprzód, w bok, do tyłu, znad głowy i na przeróżne  inne sposoby. Strzały i tak niemal zawsze lądowały w celu. W przerwie opowiadali, że Tatarzy z Kruszynian poprosili ich kiedyś o naukę, bo chcieli wskrzesić dawną tradycję również u siebie. Koniec świata! To tak jakby Holendrzy przyszli po naukę jak wyrabiać sery, a Norwegowie pytali jak się łowi ryby. Czyngis-chan przewraca się w grobie.  Kiedy już wystarczająco się napatrzyliśmy, przyszła kolej na zajęcia praktyczne. Pierwszą i najważniejszą zasadą jest właściwe ustawienie rąk. Kto o  tym nie pamięta, dostanie po przedramieniu zwolnioną cięciwą. Ponoć wszyscy  początkujący na zakończenie kursu mogą się pochwalic dorodnymi siniakami. Ja wyhodowałem piekne żółto-zielone plamy, po dwukrotnym skarceniu za nieuwagę.  Drobną namiastką strzelania w galopie są ćwiczenia na drewnianym rumaku  Pinokio. Koń znacznie spokojniejszy od żywego i bardziej posłuszny, ale za  sprawą „życzliwego” moze nagle niczym wiatrak "koźlak" zakręcić dookoła, a  wtedy wszyscy solidarnie kryją się gdzie kto może, bo któż to może przewidzieć kiedy nowicjusz zdecyduje się zwolnić cięciwę? Nazwałem to na swój użytek tatarską ruletką.   Po szybkim, skondensowanym kursie strzelania pojechalismy na przejażdżkę  bryczką po okolicy. Nadciągające chmury nie wróżyły jednak niczego dobrego. Zawróciliśmy, a ponieważ burza ciagle nie nadchodziła, zdążyliśmy jeszcze  na pobliskim polu  rozpocząć turniej  t.zw. golfa łuczniczego. Zamiast piłeczką do dołków celowaliśmy z łuków do  tarcz. Niestety, już przy pierwszej przegnała nas ulewa. Na powietrzu, ale pod  wiatą zjedliśmy wyborny, domowy obiad. Można by było jeszcze długo siedzieć i  dyskutowac przy stole, ale musieliśmy się zbierać jeżeli mieliśmy jeszcze po południu spłynąć Biebrzą. Pozostawało tylko mieć nadzieję, że ulewa przeminie  zanim dojedziemy do Wrocenia.P.S.Zatsanawialiśmy się w naszej pięcioosobowej grupie blogerów jak wypadnie Podlasie w naszych wpisach? Czy będą podobne? A może każdy zapamięta lub położy akcent na coś innego? Śledzę z ciekawości to, co pisze pozostała czwórka:http://foto --pasja-grafika.blog.onet.pl/http://wedrowni.ufale.pl/ http://korbalatina.blox.pl/html http://babeczkaa.blox.pl/html Gdynia, 06.07.2011; 00:45 LT 