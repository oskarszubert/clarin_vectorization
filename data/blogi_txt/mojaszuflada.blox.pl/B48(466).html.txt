Niedzielny poranek poświęciliśmy (oprócz celebrowania śniadania) na opisane  wczesniej próby obejrzenia obrazu Leonarda da Vinci. Kiedy to się nie udało,  poszliśmy po raz kolejny do Zamku Sforzów (byliśmy tam już w sobotę, ale z  powodu późnej pory wejście na dziedziniec było zamknięte).  Ta renesansowa budowala rózni się wyraźnie od zamków, które miałem okazję  poznać do tej pory. Rzucają sie w oczy przede wszystkim ogromne mury, grube baszty, zamkowa wieża w owe mury wpisana, a samego zamku jako oddzielnej  budowli nie widać. Wielki baner rozwieszony na murach informował, że można tu zobaczyć Pietę  Rondanini Michała Anioła.   To był główny cel naszej wizyty. Zanim jednak dotarliśmy do wspomnianej  rzeźby, przeszliśmy przez kolejne sale miejscowego muzeum. Mi najbardziej  podobały się pieknie dekorowane sklepienia poszczególnych komnat. Najstarsze  freski miały w sobie jeszcze coś z tajemniczej atmosfery średniowiecza, ktorą  uwielbiam.  Zebrano też niemałą kolekcję witraży. Gobeliny oraz rozmaite rzeźby obejrzeliśmy bez specjalnego wnikania w szczegóły. I w końcu przyszedł czas na Pietę.  Ta rzeźba powstała pół wieku po słynnej Piecie Watykańskiej. Michał Anioł tworzył ją ponoć do ostatnich  chwil swojego życia. Gasnące siły artysty nie pozwoliły mu jednak jej  dokończyć. Przegrał walkę z czasem. Użyłem słowa „ponoć”, ponieważ zgodnie z  opisem w muzeum, owo tworzenie w ostatnich chwilach życia i walka z czasem jest  w dużej mierze legendą. Prace na dziełem trwały około czternastu lat, więc  trudno tu mówić o braku czasu. Może brak weny tworczej, a może nawał innych  zleceń? Czy to jednak takie istotne? Ważne, iż rzeczywiście zmagał się z marmurem do ostatnich chwil życia. Dyskutowaliśmy z Pauliną jakimż dramatem dla  słabnącego człowieka jest świadomość, że przegrywa, że już nie da rady dokończyć  swojego dzieła by cieszyło innych w formie jaką sobie kiedyś wyobraził.  Emocje jakie towarzyszą oglądnaiu niedokończonego dzieła odbijają się echem w utworze  Jacka Kaczmarskiego z 1979 roku: Stary Michał Anioł i Pieta Rondanini Nie dźwigniesz Matko swego Syna  Ja nie oddzielę Go od skały  Już nie mam zresztą dłut  Proch się o Niego upomina  A tak jest ciężkie Jego ciało  Jak ciężki bywa trup Nie nie uniosę Go pod stropy  Kaplic skąd w gniewie sprawiedliwym  Rozsądza marszczy brew  Niech moim uchem stukot łopat  Usłyszy, póki jestem żywy  I niech powstrzyma gniew Przed Twoim żalem mą odrazą  Do życia, które chorą nocą  W bólu opuszcza mnie  Niech powie tylko: "Po co? Po co?  Po co lepiłem lalki skoro  W ziemię zamieniam się?" http://mp3bear.com/stary- michal-aniol-i-pieta-rondanini  Kiedy Jacek Kaczmarski pisał te słowa, nie przypuszczał zapewne, że i jemu  los zgotuje, kto wie czy nie gorszą niemoc i koszmar świadomości, ze to, co  było sensem jego życia, bezpowrotnie się zamyka.  Kiedy już przestaje się myśleć o sprawach ostatecznych, można przyjrzeć się  z bliska rzeźbie i prześledzić ogrom pracy w tworzeniu takiego dzieła. Laik,  jak ja widzi bowiem pięknie wypolerowane posągi w muzeach. Widzi też czasem  blok granitu. Wie że jedno jedno jest alfą, a drugie omegą, lecz co jest  pomiędzy? Te tajemnice skrywają pracownie mistrzów. Wsiąkają w ziemię wraz z  potem wylanym przy kolejnych uderzeniach młotka i dłuta. Pieta Rondanini  zawiera elemanty już niemalże całkowicie ukończone, jak również ledwie  zarysowane, smagnęte dłutem, jeszcze kostropate.   Prawie gotowe są nogii Chrystusa, gładkie z widocznymi poszcególnymi zarysami  poszczególnych mięśni. Tors zaś z jeszcze widocznymi sladami dłuta. Twarze  Jezusa i Matki Boskiej też dopiero jakby naszkicowane, a dłonie Madonny nie mają nawet palców... I jeszcze ciekawostka. Żyję na tym świecie już ładnych parę lat i jest to  chyba pierwsze dzieło, jakie dane było mi oglądać, przedstawiające Zbawiciela, „jak  Go Pan Bóg stworzył”, bez bodaj kawałka jakiejs tkaniny czy chociażby adamowego  listka. Tego dnia mielismy jeszcze w planie wizytę w muzeum techniki, wiec  obejrzawszy słynną rzeźbę, nie szliśmy juz do galerii obrazów, bo wypełniłoby  to nasz czas do zamknięcia. Rzuciliśmy tylko okiem na znajdujące się w podziemiach eksponaty sztuki prehistoryczej oraz miejscowe zbiory egipskie.  Kiedy ogląda się rozmaite wystawy prezentujące antyczny Egipt, rozsiaen po  całym świecie, widać dopiero skalę grabieży jakich przez wieki się dopuszczono  na ziemi faraonów. Z drugoiej strony, mając na uwadze świadomość dawnych społeczeństw, może lepiej się stało iż część znalezisk została zabezpieczona,  zinwentaryzowana, opisana, a nie uległa znszczeniu, lub zwykłemu rozszabrowaniu  przez anonimowych zlodziei? Zawsze jednak mam dziwne uczucie, że eksponowanie mumii w muzeach,  wystawianie ich na widok publiczny, odziera je z człowieczeństwa. Przestajemy widzieć  konkretnego człowieka, a jedynie „eksponat”. Traktujemy mumię jak rzecz, niczym  kolejny gliniany dzban, czy bogato zdobiony sarkofag.   Nie mówię, żeby nie pokazywać mumii w ogole. Sa one przecież znaczącym świadectwem egipskiej historii, tradycji, kultury. Może jednak eksponować je  bardziej... intymnie? Swoją drogą, słyszałem o mumifikowaniu zwierząt, ale dopiero w Mediolanie  zaobaczyłem malutką mumię krokodyla.  Potem zaś pojechalismy już do muzeum techniki. Szczecin, 20.06.2010; 12:10  LT 