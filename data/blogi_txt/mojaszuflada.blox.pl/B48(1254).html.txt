Dawno temu, gdy oceany skutecznie odgradzały mnie od dziwactw atmosfery  biura, czytywałem czasami komiksy z serii „Dilbert”. Te kiluobrazkowe historyjki w krzywym  zwierciadle przedstawiające biurowe życie wydawały mi się bardziej fantazją autora niż rzeczywistością. Im dłużej jednak spędzam czas ślęcząc nad raportami, rozliczeniami,  porównaniami, e-mailami, każdego dnia zasypiając w poczuciu niespełnionego  obowiązku i każdego dnia wysłuchując od szefa, że „panowie, jak w ten sposób będziemy robić to lepiej od razu zamknijmy te firmę”, z coraz większym uznaniem  patrzę na tę w zwięzły sposób portetowaną hydrę biurokracji. Biurokracji  rozumianej dość szeroko – nie tylko jako mozolne wypełnianie rubryczek, lecz  jako atmosfery panującej w biurach w ogóle. Pociesza mnie tylko myśl, że z owych historyjek wynika iż inni nie mają lepiej, a często wręcz gorzej. Remont na stoczni to (przynajmniej w naszym wydaniu) wyzwanie przede  wszystkim kondycyjne. Od śniadania do wieczora biega się po całym statku od  komina po zenzy. Temu pokaż to, temu tamto. Ten chce wyjaśnić jakąś wątpliwość,  a tamten pyta kiedy przyjdą części. Ten odkrył jakąś nową usterkę, a tamten informuje o cenie za remont która o dwieście procent przekacza granicę zdrowego  rozsądku. Kiedy już  wreszcie wydaje się,  że można siąść do raportów i człowiek chyłkiem przemyka bocznymi korytarzami,  żeby nie natknąć się na czyhających w meeting roomie stoczniowców, pianie  koguta obwieszcza kolejny telefon i konieczność omówienia następnej sprawy.  Znienawidzę koguty, bo ustawiłem sobie dzwonek telefonu na ten dźwięk i „kukuryku” wydobywa się z mojej kieszeni bez przerwy. Znienawidzę też sakramentalnego  „where are you?”, które rozpoczyna każdą rozmowę i oznacza, że jeśli ja nie  podejdę do rozmówcy, to on przyjdzie do mnie. A przecież nie zawsze dobrze  słychać w tych stalowych pudłach, a akurat w stoczni zasięg jest nienajlepszy. Pamietam, że kiedyś kilka razy rozłączało moją rozmowę z szefem. W tym kociokwiku często trudno znaleźć czas by w spokoju pójść do toalety.  Czy w takim przybytku powinno się odbierać telefony? Chyba nie, ale czasami  poczucie obowiążku bierze górę. Kolejne „kukuryku” zastaje mnie więc na desce  klozetowej. Znów dyrekcja dzwoni. - Słucham. - No, wreszcie pana dobrze słychać – z zadowoloniem oraz pewną nutką  wyrzutu, że wcześniej było nie tak jak być powinno wita się dyrekcja – Gdzie  pan jest? Zażenowany niezręczną sytuacją wymyślam coś, ale chyba jestem mało  przekonujący. Dyrekcja jest zbyt czujna by nie wyczuć nutki fałszu w moich  zeznaniach, ale nie daje tego po sobie poznać. Ja zaś zastanawiam się nad  niezbadanymi prawami fizyki, które sprawiają, że obudowana ze wszech stron  ciasna klatka toalety zadziałała jak wzamacniacz sygnału, który na otwartym  pokładzie był ledwie wyczuwalny. Mam nad sobą oczywiście kilku szefów, ale z dwoma przyszło mi pracować teraz. Mój bezpośredni przełożony czuwa nad moją pracą z Polski. Z wizytą w  stoczni zaś pojawił się szef nieco dalszy. Ot przejeżdżał w sprawach służbowych  i postanowił skorzystać z okazji i nas odwiedzić. To wystarczyło by wyprowadzić  mnie z równowagi ostatecznie. Szefowie ci bowiem mają dwie odmienne strategie  zarządzania. Jeden preferuje oszczędność, oszczędność i jeszcze raz  oszczędność. Właściwie ideałem stoczni dla niego byłaby tylko keja, przy której  załoga mogłaby wszystko zrobić sama, najlepiej z odzyskanych gdzieś materiałów.  Przyświeca mu życiowa zasada, że „oszczędnością i pracą ludzie się bogacą”. Drugi wierny jest ekonomicznej zasadzie, że tylko bogaci i niegospodarni mogą  sobie pozowlić na kupno taniego badziewia. Jeśli chcesz do czegoś dojść, to  kupuj rzadziej, ale z najwyższej półki. Moja praca, jak każdego podwładnego  polega na stosowaniu się do wskazówek przełożonych. Przed wyjazdem otrzymałem mnóstwo  instrukcji  na temat scisłego przestrzegania budżetu. Żadnych fanaberii, pełna kontrola, a  przede wszystkim konsultacje z dyrekcją, która co prawda, darzy mnie zaufaniem, ale woli sama sprawdzić najpierw. Żeby   było łatwiej Dyrekcja Oszczędna odwiedziła mnie na początku stoczni i  udzieliła paru rad oraz wytknięć tam, gdzie jej zdaniem sięgałem do skarbonki zbyt mało roztropnie. Oszczędząłem, pilnowałem, ale pieniądze ciągle gdzieś  uciekały. Stoczniowcy, cholera, nawet w Chinach nie chcą pracować za pół darmo.   I wtedy przybył będący akurat przejazdem w Szanghaju Dyrektor Rozrzutny. Obejrzał  statek, potem specyfikację remontową i zapytał z wyrzutem: - Dlaczego używacie takich tanich farb? - Żeby oszczędzać. - Oszczędzać na farbach? A za rok wyjdzie rdza! Natychmiast zmienić i kupić droższe! - A podnośniki? Dlaczego tylko tyle remontujecie?  - I tak już za dużo na nie wydaliśmy. - Jak to za dużo? Teraz, w Chinach, za dużo? Mein Gott! To za ile będziecie  remontowac potem? Dawać do remontu wszystkie! Aż tak osłabionego instynktu zachowawczego nie posiadam. Przeciez sam nie  będę sobie zakładać pętli na szyję! Dyskretnie powiadowiłem Dyrektora Oszczędnego o planowanych akcjach. - To my planowaliśmy budżet – odpowiedział – i my za niego odpowiadamy. Z  Dyrektorym Rozrzutnym proszę nie wdawac się w dyskusje. Wysłuchać, ale robić  swoje. Żeby nie było wątpliwości kto tu rządzi, zadzwonił następnego dnia i  zbeształ mnie okrutnie za to, że shipchandler ma zbyt duże ceny na materiały  wyposażenia kabin, a w mojej specyfikacji remontowej te rzeczy zajmowały jego  zdaniem zbyt wiele miejsca. Nic dziwnego, że nazajutrz zdołowany przyszedłem na statek.  - To kiedy będziecie zakładać nawiewniki powietrza z klimatyzacji? –  zapytał przy śniadaniu wizytujący nas dyrektor. - Nie będziemy wcale. Dyrektor Oszczędny skreślił. Za drogo. Mówił, że kupi  taniej w Castoramie. - Mein Gott! Nie możecie nie zakładać. Jak teraz nie założycie to kiedy? W  Chinach najtaniej. - Ale ja nie będę się wykłócać! Też wiem, ze potrzebne, ale jak nie to nie!  Chcę mieć odrobinę spokoju – odparłem wściekły. Dtrektor Rozrzutny spojrzał na mnie z zatroskaną, ojcowską miną i po chwili  namysłu rzekł: - Czasem trzeba nadstawić karku. Taki ochrzan to przecież dla dobra kompanii. Wysłuchaj, nie dyskutuj i rób tak, żeby było dobrze dla kompanii. Zgodnie ze wskazówką udzieloną przez Dyrektora Oszczędnego nie  polemizowałem z tym stanowiskiem. Wziąłem je jednak sobie do serca i poczułem  się zobligowany nie dyskutować zbytnio również z Dyrektorem Oszczędnym, lecz po  prostu działać. Przez moment poczułem się nieco zagubiony i otumaniony. To co ja wkońcu mam  robić? Zastanowiłem się głebiej i nagle wielkie słońce zaświeciło mi nad głową.  Wolność! Moge robić to co chcę i nie będzie to juz błędem. Nadstawię kark, ale  to przeciez dla dobra kompanii Spojrzał na ogromną twarz.  Zajęło mu czterdzieści lat, nim odkrył, jaki to uśmiech kryje się pod czarnym  wąsem. Och, cóż za okrutna, niepotrzebna pomyłka! Och, cóż za upór i arogancja  nie pozwalały mu się przytulić do miłującej piersi! Dwie pachnące dżinem łzy  spłynęły mu wolno po policzkach. Ale wszystko już było dobrze, wreszcie było  dobrze; walka się skończyła. Odniósł zwycięstwo nad samym sobą. Kochał Wielkiego Brata.   Jiangyin, 28.03.2010; 22:15  LT 