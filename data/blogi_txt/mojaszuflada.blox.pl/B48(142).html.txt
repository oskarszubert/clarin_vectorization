- W lewo! W lewo! – okrzyk Mojego Anioła uświadamia mi, że lewostronny  ruch, to także odwrotny kierunek jazdy po rondzie. Koryguję kierunek jazdy we własciwą stronę.  Trzeba tylko uważnie spoglądać na znaki. Przed każdym rondem duży znak nakazu wyraźnie wskazuje kierunek ruchu. Na prostych odcinakch jezdni często można tablice  przypominające, by trzymać się lewej strony. Kiedy jedzie się prosto, jest ok.  Najgorzej przy rozmaitych skrzyżowaniach. Odruch Pawłowa bezwiednie każe trzymac się prawej strony. - Dobrze, że przyjechalismy tu w środku nocy. Inaczej zablokowalibyśmy cały  ruch przed lotniskiem – komentuję kierując się na pustą o czwartej nad ranem  drogę w kierunku Larnaki.  W Larnace zatrzymujemy się przed otwartym całą dobę sklepikiem. Kupujemy  coś do picia, jakieś pieczywo z francuskiego ciasta z rozmaitymi farszami i obowiązkowo serek Halloumi. Uwielbiamy jego smak i charakterystyczną twardość  powodującą specyficzny pisk szkliwa gdy się w niego wgryza. Wokół ciemno. Cypr jeszcze śpi. Trzeba poczekać do rana. Decydujemy się  zdrzemnąć w samochodzie gdzieś nad słonym Jeziorem Larnaka. Wracamy więc autostradą B4 w kierunku  lotniska, a potem boczną drogą wjeżdżamy na coś w rodzaju grobli  biegnącej przez rozlewiska. W pewnym momencie na skraju jezdni zauważam skrawek  placu w sam raz do zaparkowania. - Tutaj! Odchylamy na maksa oparcia foteli i po chwili zapadamy w sen. To był długi  dzień. Z czasem czuję, że robi się coraz bardziej gorąco. W końcu już prawie nie  można wytrzymać w zamkniętym aucie. Otwieram oczy.  Co za zmiana! Z mroźnej pochmurnej Polski przenieśliśmy się w pełną wiosnę.  Świeci słońce, wokół intensywna, soczysta zieleń oraz kwiaty na łąkach. A przed przednią szybą naszego auta... flamingi!   Co za przebudzenie! W t-shircie wychodzę przed samochód i przeciągam się  leniwie. Obserwujemy flamingi.  Słone Jezioro Larnaka to pozostałość po morskiej lagunie. Latem wysycha  całkowicie odkywając pokłady soli do niedawna eksploatowane na skalę przemysłową. Zimą napełnia się deszczówką i wtedy zlatują tu flamingi. Półtora  tysiąca tych patków całymi dniami żeruje wyławiając z dna niewielkie  skorupiaki. Stąd częsciej widzieliśmy ich kupry niż głowy.   Nieco w lewo od flamingów, w palmowym gaju wznosiła się bryła meczetu Hala  Sultan Tekkesi. Już sam ten landszafcik wart był przylotu na Cypr.   Kiedy już napatrzyliśmy się do syta, wsiedliśmy do samochodu i podjechaliśmy  w pobliże świątyni. Przywitały nas... koty. Wyłaziły zewsząd licząc na jakiś  poczęstunek. Potem zjęły się sobą.   Koty miały szczególną misję do wyknania na wyspie. Święta Helena, matka  cesarza Konstantyna Wielkiego sprowadziła ponoć na Cypr okręt pełen tych  zwierząt by wytępiły liczne węże oraz jaszczurki. Witające nas mruczki to  dalekie potmostwo owych kocich pionierów z IV wieku.   Zanim weszliśmy do meczetu, kolejna, bajecznie żółta łąka, palmy oraz dojrzałe  pomarańcze na gałęziach nieweilkich drzewek.   Jeżeli wierzyć przewodniczce (pani, która opiekuje się meczetem, a przy  okazji udziela informacji, prosząc na koniec o datek do świątynnej skarbonki), jest to czwarta, najważniejsza świątynia islamska po Mekce, Medinie i  Jerozlimie. Obecna budowla pochodzi z XIX wieku, lecz pierwszy meczet w tym  miejscu powstał już w VII wieku i miał ponoć upamiętnić śmierć córki teścia Mahometa,  która w 632 roku podczas oblężenia Larnaki przez Arabów spadła tutaj z konia. Inna  teoria głosi, że w tym miejscu spadła z muła skręcając kark przybrana matka  Mahometa, żona emira Syrii, który prowadził tutaj wojnę w 649 roku. Meczet  miałby być jej mauzoelum.  Istonie, wewnątrz znajduje się przykryty zielonym suknem tajemniczy grób.  Kamienie znajdujące się na nim zostały ponoć przeniesione przez aniołów z góry  Synaj, gdzie Bóg objawił się Mahometowi. Głazy ponoć przez długi czas unosiły się w powietrzu budząc respekt pielgrzymów. Dopiero później podparto je „na  wszelki wypadek”.     Przy ścianach budynku umiejscowione są mniej dystyngowane groby, chociaż nie  byle kogo, bo m.in. rodziny samego króla Jordanii.   Pod kopułą, na scianach znajdują się medaliony z inskrypcjami Allaha,  Mahometa oraz pierwszych sześciu kalifów. Oglądaliśmy meczet z uwagą, ponieważ rzadko pozwala się niewiernym tak po  prostu wejśc do muzułmańskiej świątyni. Z balkonu przeznaczonego dla modlących się kobiet oglądaliśmy jej wnętrze z góry. Mieliśmy szczęście. Oprócz nas były  tu jeszcze tylko cztery osoby. Latem zapewne bywają tłumy.   Po wyjściu na zewnątrz skorzystalismy z położonych w ogrodzie toalet i  łazienek dla pilegrzymów. Dodam, że sterylnie czystych. Przydało się nam  odświeżenie po ponad dobie w podróży bez normalnego spania. Po wyjściu  rzuciliśmy raz jeszcze okiem na bryłę meczetu i poszliśmy z powrotem na parking. Żołądki dopominały się już o swoje i trzeba było pomyśleć o śniadaniu.  Gdańsk; 14.03.2012; 00:30 LT 