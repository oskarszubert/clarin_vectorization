Spacerując po Madrycie, trudnio nie pojawić się na dwóch głównych placach tego miasta. Tak się złożyło, że one stanowiły swoistą klamrę naszej wizyty w stolicy Hiszpanii. ﻿ Po wyjściu z hotelu i trochę bez celu przechadzce wzdłuż Calle de Toledo, przy której był położony, nagle, zupełnie niespodziewanie przez bramę wiodąca z niepozornej, wąskiej uliczki weszlismy na ogromną przestrzeń całkowicie ogrodzoną budynkami ze wszystkich czterech stron. Moje pierwsze skojarzenie to Plac Św. Marka w Wenecji. Tyle tylko, że tamten otwiera się jednak dość szeroko w kierunku laguny. Tutaj zaś mamy cztery pełne ściany budynków wokół powierzchni blisko trzech boisk piłkarsich, w centrum której stoi pomnik króla Filipa III, który kontynuował zamierzenie swojego ojca by uporządkować chaotyczną zabudowę dawnego centrum z Plaza del Arrabal.  ﻿ I tak w XVII wieku Madryt zyskał reprezentacyjne, godne stolicy miejsce, w którym odbywały się wszystkie ważniejsze wydarzenia. Dlatego też zyskał przydomek teatru pod niebem Madrytu. Tu odbywały się jarmarki, a nawet walki byków. Lecz nie tylko takie igrzyska widziały fasady okalających plac budynków. W okresie Świętej Inkwizycji tu odbywały się „autos da fe”, czyli t.zw. akty wiary – rodzaj pokuty odprawianej przez nieszczęśników uznanych za heretyków, po której na tym samym placu odbywało się wymierzenie właściwej kary (często poprzez spalenie na stosie). Sam plac od momentu powstania zmienial się mniej lub bardziej, podobnie jak i jego nazwa, którą w obecnym brzmieniu nadano mu podczas wojny domowej w latach trzydziestych XX wieku. Obecnie prowadzi doń dziewięć bram wiodących z biegnących ku niemu ulic. ﻿ Kiedy już napatrzy się dookoła i ochłonie z pierwszego wrażenia, warto przyjrzeć się freskom na fasadzie dominującego budynku, t.zw. Casa de la Panaderia. Owa mało dystyngowana nazwa upamiętnia po prostu piekarnię, która wcześniej znajdowała się w tym miejscu. ﻿ Idąc dalej malowniczymi zaułkami w kierunku Puerta del Sol, obecnie głównego placu stolicy, natknęlismy się m.in. na Museo del Jamon. Muzeum szynki? Zrozumiałe jak najbardziej. Przecież hiszpania słynie ze swoich surowych, podsuszanych udźców wieprzowych. ﻿ Wewnątrz „muzeum” muzeum nie znaleźlismy. Była natomiast restauracja i sklep pełen klientów. Taką ilość ludzi stojących w kolejce do mięsnego widywałem tylko w Polsce w czasach komuny.  ﻿ ﻿ To może wydawać się dziwne, ale na Puerta del Sol, miejsca od którego większość ludzi rozpoczyna zwiedzanie Madrytu, my dotarlismy dopiero na sam koniec. Już po północy w dzień naszego wylotu. Puerta del Sol nie słynie z jakichś szczególnie cennych zabytków, ale bez wątpienia jest najbardziej ruchliwym miejcem stolicy. Tu urzęduje Prezydent Miasta, tu koncentrują się szlkaki handlowe. Puerta del Sol stanowi hiszpański „kilometr zero”, centralne miejsce, od którego liczy się dystans dróg wiodących tu promieniście z całego kraju. W centrum placu znajduje się pomnik kolejnego władcy, Karola III. Nazywano go „Panem Madrytu” dzięki licznym pracom, które zlecił na rzecz tego miasta. W szerszej skali, jako przywódca Hiszpanii na arenie międzynarodowej wykazął się jednak wyjątkową nieudolnością i popełniał poważne błędy. ﻿ Może i dlatego bardziej od pomnika władcy popularna jest niepozorna rzeźba niedźwiedzia wspinającego się na drzewo madroño. To o podobnej do Madrytu nazwie rodzi słodkie owoce podobne do truskawek albo poziomek. Dlatego tez nazywane jest drzewem truskawkowym albo poziomkowym właśnie. I ono, i niedźwiedź znajdują się na herbie miasta. ﻿ A skąd nazwa placu? Tutaj w średniowieczu znajdowały się mury obronne miasta.Wiodąca na wschód brama oświetlana była każdego ranka przez pojawiające się nad widnokręgiem słońce. Nazwano ją więc Bramą Słońca i tak już zostało. Między zwiedzaniem Plaza Mayor i Puerta del Sol trafiliśmy też na Plaza España. W jego centrum dominuje pomnik Cervantesa, u cokołu którego podziwiac można najsłynniejsze, stowrzone przez niego postaci: Don Kichota, jego giermka Sancho Pansę oraz wybrankę serca Dulcyneę. ﻿ ﻿ To tylko niewielki ułamek spośród długiej listy placów hiszpańskiej stolicy. Myslę jednak, że jak na weekend, wystarczyło. Ustka, 30.12.2012; 16:00 LT﻿﻿ 