Na początku marca odtrąbilismy nadejście wiosny. Temu zjawisku w Sopocie poświęciłem nawet oddzielny wpis. Śniegi stopniały, lód zniknął, a ludzie zaczęli się lżej ubierać. No i to słońce... Aż chciało się spacerować brzegiem morza. Dobrego nastroju nie zmąciło nawet tymczasowe, jak zapowiadano, ochłodzenie. I te parę płatków śniegu opadających na szyby samochodu.  Gorzej gdy sypnęło zdrowo. Sparaliżowało pół Europy, w tym największe lotniska. My lecieliśmy co prawda następnego dnia, lecz i tak doświadczyliśmy jeszcze perturbacji w Paryżu. Na szczęście po kilku dniach, na nasz powrót, miało nadejść ocieplenie. Do Paryża dotarło jeszcze zanim stamtąd wyjechaliśmy, lecz tam się zatrzymało. Kiedy wylądowaliśmy w Gdańsku, poczulismy się jak w północnej Skandynawii podczas polarnej nocy. Wszędzie pełno śniegu i dość tęgi mróz. Później było tylko gorzej. Temperatura spadła jeszcze bardziej i nadcignęły śnieżyce.   Sopot w niczym nie przypominał gwarnego, nadmorskiego kąpieliska.   Droga do biura wynmagała odstania swojego w korkach.  Potem miało przestać padać i po kilku dniach mrozu spodziewano się wreszcie wiosny. Dziś jednak zapowiedziano kolejne opóźnienie, a zamiast marcowego ciepła ma nadejść jeszcze większy mróz. Na Podlasiu nawet - 22°C. A przecież pojutrze niedziela palmowa i początek Wielkiego Tygodnia. Śniegu tymaczasem więcej niż na Boże Narodzenie. Az się człowiek mimowolnie rozglada za choinkami i nie zdziwiłyby go kolędy w radiu... P.S. W sobotni poranek podano, że rekord zimna tej nocy padł w Chojnicach:  -24°C﻿. Mrozy mają potrzymać jeszcze przez tydzień. Jakoś trudno sobie wyobrazić śmigus dyngus w takich warunkach. Obrzucanie kostkami lodu może grozić urazami. Gdańsk; 23.03.2013; 00:10 LT﻿ 