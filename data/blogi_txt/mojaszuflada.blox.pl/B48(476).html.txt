Panzerwerk 717 jest ponoć jednym z lepiej zachowanych. Ponieważ Niemcy  opuścili linię bez wiekszych walk, w dobrym stanie przejście frontu prztetrwała  wiekszość, lecz za to potem stanowiły cel dla rozmaitych ćwiczeń wojskowych. Podobnie zresztą jak zamek w Malborku, który największe straty poniósł juz po zdobyciu  miasta przez Armię Czerwoną, otrzymując nieuzasadnione już niczym liczne ciosy z  armat wyłącznie z powodu swojego teutońskiego rodowodu.  Na wzgórzu gdzie zbudowano PzW 717 zachowały się wszystkie kopuły.  Jak wspomniałem wcześniej, te największe ważą po 51 ton. Mniejsze 39 ton.  Oprócz tego jest kilka małych, wentylacyjnych oraz otwór granatnika i inny  otwór, przez który wysuwano dyszę miotacza płomieni. Tylko jedna z kopuł została przebita pociskiem na wylot.  Trzeba pamietać, że dopiero po walkach i nie wiadomo dokładnie z jakiej  odległości. To daje pewne wyobrażenie o sile zabezpieczeń. Z tyłu, zasłonięte przez wzgórze, znajduje się wejście do panzerwerku.  Prowadzą do niego grube, stalowe drzwi. Gdyby atakującym jakimś cudem udało  się je sforsować, przywitałby ich skierowany na wprost ogień z karabinu maszynowego ustawionego za grubą ścianą dokładnie naprzeciwko drzwi. Gdyby  jednak jakiś ówczesny Mac Gyver przedarł się przez ten ogień karabinu, zapewne  wpadłby do czetroipółmetrowej głebokości zapadni znajdującej się tuż za  drzwiami. Zapadnie te stanowią zagrożenie i dzisiaj, dla nieostrożnych amatorów przygód penetrujących opuszczone korytarze. Wewnątrz bunkra mogliśmy obejrzec ekspozycje dające wyobrażenie o  charakterze i wyposażeniu pomieszczeń.  Niestety, jest to tylko skromniutka namiastka tego, co znajdowało się tam  kiedyś. Bunkry były bowiem pełne rozmaitych urządzeń i ekwipunku. Od amunicji i broni po kuchnię i sprzet codziennego uzytku. Najcenniejsze rzeczy zostały  oczywiście niemal natychmiast zdemontowane i wywwiezione przez Rosjan. Kiedy  bunkry oddano naszej administracji, Wojsko Polskie otrzymało rozkaz „odzysku materiałów”, co sprowadzało się do totalnego demontażu niemal wszystkich  elementów metalowych. Kiedy w latach pięćdziesiątych obiekty pozostawiono samym  sobie, dzieła zniszczenia dopełnili wandale i amatorzy poszukiwacze skarbów. Dlatego  dziś możemy podziwiać praktycznie jedynie gołe mury, które i tak wywierają ogromne wrażenie rozmachem przedsięwzięcia. Z pancerwerku betonowym szybeem, wygodną klatka schodową zeszliśmy około trzydziestu metrów pod ziemię. Oczywiście w szybie było tez miejsce na windę.  Na dole schody prowadziły do do korytarza łączącego poszczególne hale – od magazynów  amunicji, przez maszynownię z agregatami pr adotwórczymi po koszary.    Stamtąd ruszyliśmy kilometrowej długości korytarzem prwadzącym do dworca Heinrich znajdującego się na trasie Głównej Drogi Ruchu (Hauptverkehrsweg). Początkow  mieliśmy światło zainstalowane po latach ponownie przez ludzi, którzy opeikują  się obecnie tym fragmentem umocnień. Potem musieliśmy włączyć latarki.  Tunel dworca Heinrich był znacznie wiekszy od tego, którym tam dotarliśmy.  Za nim drogi rozwidlały się. Główny trakt biegł na północ ku dworcom  Gustav, Friedrich i.t.d. oraz na południe do dworców Inga i Konrad. W bok  odchodziły tunele do następnych panzerwerków.   Kraty w przejściach są już całkowicie współczesne.Muszą być, jeśli chce się  ochronić ekspozycje przed szabrownikami. Może znikną kiedyś, po latach” gdy  linia zostanie zabezpiczona i zamknięta dla „dzikiego ruchu” na całej swej  długości. Póki co, nawet te grube kraty noszą ślady prób włamań. Gdyby byly  udane, oznaczałyby prawdopodobnie zniszczenie i kradzież tego, co z mozołem  udało się odrestaurować. Bodaj najbardziej niezwykłe w MRU, jest to, że opuszczone przez ludzi,  szybko zostały zagospodarowane przez... nietoperze. Każdego roku zimuje tam  blisko trydzieści tysięcy tych ssaków należących do kilkunastu gatunków. Teren  ten stanowi obecnie największy, zimowy rezerwat tych zwierząt w Europie  Centralnej. Informują o tym stosowne napisy i tablice. Jeszcze raz okazało się, że siła życia jest przeogromna i natura błyskawicznie zagospodarowuje każdy wyrwany jej przez ludzi teren. Do bunkrów  zlatują sie ponoć niepoterze z odległości nawet 260 kilometrów. Zimują tu od  września do początku kwietnia. Ruszyliśmy w drogę powrotną.   W jej trakcie odblismy w bok kilkusetmetrowym korytarzem prowadzącym do PzW  716. Na rozwidleniu widac jeszcze ślady po szynach kolejki wąskotorowej. Teren pod PzW 716 jest bliźniaczo podobny do PzW 717. Budowane były zapewne  z tych samych modułów. Znów więc koszary, znów maszynownia i podobnie  wyglądające magazyny amunicji. No i oczywiscie taki sam szyb prowadzący na  górę.  Różnica między tymi panzerwerkami była taka, że do 716 nie było wejścia z zewnątrz. Można było się doń dostać jedynie podziemnymi korytarzami. Stanowiło  to o kolejnej przewadze broniących nad atakującymi, którzy musieliby rozwalić  owe pancerne kopuły, by wtargnąć do środka. Zrobiono to już po zakończeniu walk w tym rejonie i dziś wychodzi się  stamtąd po metalowych schodkach wprost z dziury w ziemi wśród ruin umocnień.   Wyszliśmy i zobaczyliśmy sielski obrazek. Pola pokryte kwitnącym rzepakiem, drzewa, Kto by przypuszczał, że kilkadziesiąt metrów pod nimi istnieje inny,  podziemny świat? Właśnie po tymi, żółtymi terenami wędrowaliśmy betonowym  labiryntem przed chwilą. Niewielki pagórek z dwoma drzewami przy widnokręgu to  miesce, gdzie zeszlismy pod ziemię zaczynając naszą wycieczkę. Gdynia, 11.05.2010; 07:40 LTInformacje na temat MRU mozna znaleźć na stronie http://www.bunkry.pl/pl/index.html Tam też można odbyc wirtualny spacer po bunkrach. 