Co z ogromu można zobaczyć w kilka godzin? Co wyłuskać, by poczuć  satysfakcję: byłem i widziałem. Nie oszukujmy się. Wszystko co mieliśmy  zobaczyć tego dnia to ledwie liźnięcie, otarcie się o temat, przygotowanie do  ewentualnego przyjazdu w przyszlości. Bo puszcza tak jak góry albo morze musi  zostać odkryta gdzieś w nas, w środku. Przewodnik oczywiście podpowie, usystematyzuje trochę to co gdzieś kiedys się usłyszało, wskaże to na co  powinno się zwrócić uwagę, lecz cała reszta to cierpliwe, samodzielne  odkrywanie uroków pierwotnego lasu, który rosnie w tym miejscu od sześciu  tysięcy lat. Chroniona zaś jest od lat sześciuset odkąd w 1409 roku król Władysław Jagiełło ustanowił prawo do polawań na jej terenie wyłącznie dla króla Polski  oraz Wielkiego Księcia Litewskiego. Bywały tu od tego czasu niemal wszystkie  koronowane głowy naszego kraju. Zabrakło chyba jedynie króla Sobieskiego. Nasze zwiedzanie rozpoczęliśmy od parku, który załozonyy został wokół  dawnego pałacu carskiego. Obecnie w tym miekscu stoi budynek Białowieskiego  Parku Narodowego, w którym mieści się m.in. muzeum. W oczekiwaniu na swoją  kolejkę weszliśmy na wieżę. Rozciągał się z niej widok na t.zw. Polanę Białowieską – miejsce, które na  potrzeby rolnictwa przed wiekami wydarto puszczy.   Dziś rolnictwo akurat tutaj nie ma juz takiego znaczenia. Leżące odłogiem  połacie ziemi stopniowo zarastają. Widać jak granica puszczy powoli przesuwa  się do wewnątrz polany. Las odbiera, co swoje. Przed dalszą zwartą ścianą drzew widać mniejsze, a przed nim nimi zupełnie niewielkie olchy, które pierwsze  zasiedlają porzucony przez człowieka teren.  Z jednej strony cieszy powracający las, lecz jednak ma on wpływ na utrwalony wcześniej przez człowieka ekosystem. Mniejsze pola i łąki to mniejsze  żeerowisko chociażby dla bocianów, których populacja zmniejszyła się ostatnio  dość znacznie. Przyszedł czas na muzeum. Jest to placówka urządzona w atrakcyjnym, nowoczesnym stylu. Nie ma więc nudnych gablotek z opisami eksponatów, lecz  odtworzone fragmenty lasów z występującymi tam zwierzętami (wypchanymi  oczywiście). Wszystko tonie w półmoroku, a oświetlona jest jedynie ekspozycja,  przed którą znajduje się akurat zwiedzająca grupa. Oczywiście nie można nie rozpocząć od żubrów.  Mi najbardziej podobały się ekspozycje poszczegółnych typów lasów (i ich  mieszkańców). Dużo się dowiedziałem. Mógłbym jeszcze więcej, gdybym mógł  poklikać w towarzyszące inscenizacjom ekrany komputerów. To jest dopiero prawdziwa, interaktywna skarbnica wiedzy. Niestety, czas nas gonił (ach,  wiecznie ten czas!) i musieliśmy utrzymywać tempo poruszania się naprzód. Ale i  tak w gruzach legła tego dnia wpajana nam od czasów szkolnych teoria, jakoby  martwe drzewa były zagrożeniem dla lasu stanowiąc wylęgarnię szkodników. Według  wiedzy otrzymanej w muzeum i potwierdzonej przez naszego przewodnika, rozmaite  owady żerujące na martwych drzewach i przyspieszające ich rozkład nie gustują w  drzewach żywych. Na dodatek na obumarłych drzewach egzystuje kilkukrotnie (w skrajnych przypadkach nawet dziesięciokrotnie) więcej rozmaitych gatunków  owadów niż na żywych i zdrowych. Usuwanie martwych pni ma więc znaczenie tylko  dla celów gospodarczych (pozyskiwanie drewna). Z punktu widzenia leśnego  ekosystemu to zabójstwo, powazne zubożenie leśnej fauny i zaburzenie  naturalnego cyklu rozwoju od narodzin młodych osobników po ich śmierć i rozkład wtapiający materię obumarłych organizmów w środowisko, w którym żyły, podnosząc  zarazem jego jakość tak istotną dla następnych pokoleń. Ciekawy jest również przedstawiony w muzeum przekrój przez mrowisko.  Okazuje się, że kopce igliwia, po których uwijają się tysiące mrówek to  jedynie dach ich wielkiej kolonii znajdującej się pod ziemią. Dopiero tam, w  komorach połaczonych korytarzami żyje cała mrówcza społeczność. Komory te  pełnią oczywiście rozmaite funkcje, lecz na mnie największe wrażenie zrobiła  wiadomość o „hodowli” larw dla celów spożywczych. Mrówki paraliżują częściowo  swe ofiary lecz nie zabijają ich, pozwalając tym sparaliżowanym rosnąć i  konsumują je dopiero wtedy, gdy odpowiednio przybiorą na wadze, albo gdy na  zewnątrz już trudno o pokarm. W podobnym celu w niektórych komorach hodują  też... grzyby. Po wyjściu z muzeum z wypożyczalni, których w Białowieży jest wiele,  wzięlismy rowery i nimi popedałowalismy w kierunku pokazowej zagrody żubrów, zatrzymując się wielokrotnie po drodze, by zwrócić uwagę na rozmaite  ciekawostki. Pierwszą, jeszcze tuż przy szosie był głaz wyznnaczający geometryvczny  środek Puszczy Białowieskiej. Zawsze z dużą rezerwą podchodzę do takich  obliczeń, bo w zależności od przyjętej metody środek czy to puszczy, czy Polski, czy Europy może wypaść tu lub gdzie indziej. Warto jednak odnotować, że  Białowieża leży mniej więcej w centrum owego kompleksu lasów.  A potem zjechaliśmy już na leśną ścieżkę skupiając się na przyrodzie.  Trafienie na dą, który liczył sobie trzysta albo czterysta lat nie było niczym  nadzwyczjanym. Ciekawa była obserwacja walki o byt. Przetrwają tylko najwyższe drzewa, których korony wygrają walkę o dostęp do swiatła słonecznego.  Przeciętnie drzewo musi wystrzelić w górę na jakieś trzydzieści metrów by można  było uznać, że wygrało. Dlatego nawet taki dąb jest tutaj prosty i strzelisty,  nie tracąc energii jek jego bracia na otwartych przestrzeniach na rozwijanie  grubych i rozłożystych konarów. Nie w bok, lecz w górę! Zawsze w górę! To  podstaowe hasło tutaj.  Z gleby pod drzewami kiełkują dziesiątki albo setki rozmaitych młodych osbników. Najczęściej nie przetrwają nawet jendego roku zjedzone przez rozmaite  drobne zwierzęta. Kiedy jednak nielicznym się uda i podrosną, muszą wciąż  liczyć na łut szczęścia, że nie pożrą ich większe ssaki. I wciąż musza piąć się  w górę by o te kilka alboi klikanaście centymetrów wyprzedzac konkurentów do śwatła, a raczej do resztek światła przepuszczanych przez ogromnedrzewa,  szumiące hen, wysoko w górze. Któregos dnia przychodzi jednak kres nawet na  najstarsze dęby. Obumarłe drzewo wali się z hukiem a w lesie powstaje wyrwa o  powierzchni klikudziesięciu metrów kwadratowych z nieskrępowanym dostępem do światła. Teraz zaczyna się walka wśród tych najsilniejszych z młodych, które  zdołały wcześniej wyrosnąć najwyżej. Kto z nich wygra wyścig w górę, przytłumi  swoją koroną pozostałe, zajmie swój kawałek puszczy na najbliższe kilkaset lat  rozsiewając co roku swoje nasiona po okolicy. Czasami taka walka nawet wśród statycznych wydawąłoby się drzew przybiera  dramatyczne formy. Jak choćby walczące między sobą w pewnym miejscu jesion i  grab. Jesion wystrzelił wyżej, lecz grab jest twardszy, W splocie do jakiego  doszło to on będzie górą Tkanka jesionu nie zdołała się oprzeć twardemu  grabowi. Tam gdzie powstała „rana” drzewo zostało osłabione, wda się próchnica  i za jakiś czas runie w dół. Kto wie, może swoją masą pociągnie za sobą również  swojego zabójcę i oba otworzą pole do walki dla następnych pokoleń? Zapytałem przewodnika jak szacuje się wiek drzew. Wszyscy bowiem wiemy, że  po słojach, ale ta metoda psrawdza się tylko wobec martwych już i pociętych  pni. Ponoc jednym ze sposobów jest analiza kory drzew. Im starsze, tym większe  bruzdy, jak chociażby na tym czterystuletnim dębie.  Na jednym z postojów przewodnik zasugerował nam zamknięcie oczu i skupienie  się wyłącznie na bodźcach słuchowych. Dopiero wtedy zorientowaliśmy się jak  wiele ptasich śpiewów dobiega w swoistym informacyjnym szumie dodbieranym przez  nasze zmysły.  Na jednej z lip zaobserwowaliśmy dziuple wykonane przez dzięcioła czarnego. Ptak ten co roku przygotowuje nową zamiast sprzątnąć starą. W starej pozostają  śmieci po poprzednim lęgu, a wśród nich zagnieżdżone pasożyty. Dziuple jednak  nie pozostaną niezamieszkane. Wybiorą je mniej wybredne gatunki, które nie mają  takich drwalskich umiejętności jak dzięcioły.  W innym miejscu oglądalismy obumieranie drzew. Kiedy kora odpada płatami,  znaczy, że procesy życiowe danego drzewa ustały.  I rzeczywiście, kiedy spojrzelismy w górę, ujrzeliśmy martwy szkielet  konarów dwustuletniego świerku.  U nasady jego pnia zdążył pojawić się już pewien gatunek grzybów, który z  czasem osłabi go na tyle, że drzewo runie. Tak jak jedna z dwustuletnich lip  nieopodal. Jej bliźniaczka jeszcze dziarsko się trzyma. Ta martwa, pomimo, ze w  podobnym wieku już wygląda na dużo mnieszą. To efekt rozkładu przyspieszanego  przez wspomniane wcześniej liczne grzyby i owady. Jescze kilka lat i po martwej  lipie nie pozostanie żaden ślad. Wtopis się w ściółkę, a bliźniaczka pozostanie  sama.  W końcu dotarlismy do zagrody pokazowej żubrów. Oczywiście jak sam nazwa  wskazuje najważniejsi byli w niej „królowie puszczy”.  Ale mogliśmy obejrzeć również wilki...  ...i  koniki polskie. Koniki polskie to odtworzona rasa przypominająca bardzo tarpany, które zamieszkiwały puszcżę  jeszce w ubiegłych wiekach. Niestety, wyginęły. Ze skrzyżowanych osobników  odnalezionych w rozmaitych gospodarstwach wyselekcjonowano i odtworzono tę  rasę. Nie są i nie będą to juz jednak tarpany czystej krwi, stąd nazwa gatunku: konik polski.  Podony los spotkał zresztą i żubry, Jeszce przed Pierwszą Wojną Światowa  żyło ich tu ponad siedemset sztuk. Wojny nie przetrwał zni jeden. Przyczyniła  się do tego rabunkowa eksploatacja puszczy podczas krótkotrwałej, niemieckiej  okupacji. Dość powiedzieć, że przez trzy lata wycięto około jednej piątej  obszaru lasów. Odbywało się to na wielką skalę, z pobudowanymi liniami kolejek  wąskotorowych zwożącymi pozyskane drewno. Wojenne braki żywności doprowadziły do masowych polowań na żubry. Te, które umknęły oficjalnym polowaniom, zostały  zabite przez głodującą miejscową ludność. Szczęśliwie nieliczne żubry zachowały  się w niewoli, głównie dzięki... carowi, który zwykł dawać je niektórym  dystyngowanym osobom w prezencie.   Niepodległa po tamtej wojnie Polska odkupiła część z nich. Było to  najbardziej spektakularne przywrócenie do życia skazanego na zagładę gatunku. Braki żywności, a raczej poszukiwania gatunku, który mógłby dać znaczne  ilości mięsa doprowadziły w latach pięćdziesiątych XX wieku do powstania  żubronia. Jest to skrzyżowanie żubra z bydłem domowym. Powstała dziwaczna,  żałośnie wyglądająca hybryda. Przykro było patrzeć na zwisające luźno rogi  jedngo nich.  Trzeba się spieszyć. Te w białowieskiej zagrodzie to ostatnie żubronie.  Program zarzucono, a ponieważ sztucznie krzyżowane gatnki są bezpłodne,  następnych osbników nie będzie. Czas nas gonił, więc drogę powrotną rowerami odbyliśmy już bez postojów.  Szybko spakowaliśmy swoje rzeczy do busa i ruszyliśmy w kierunku  Supraśla. Wroceń, 18.06.2011; 07:05 LT 