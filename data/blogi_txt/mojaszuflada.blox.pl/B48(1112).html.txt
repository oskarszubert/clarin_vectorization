Kucharz i stewardzi  spisali się znakomicie. Menu było jak z dobrej restauracji.  Zadbali również o wielkanocne atrybuty. W szczególny dzień, taki jak ten, do posiłku zasiada się wspólnie. Trudno  pomieścić przy jednym stole trzydzieści osób, ale przynajmniej wszyscy  spotykają się w jednej messie. Tradycyjnie kapitan wygłasza krótką mowę i składa życzenia. Zjedliśmy, pogadalismy trochę przy stole, a potem do pracy, bo stocznia  wołała do inspekcji zbiorników, samochód shipchandlera czekał na załadowanie  korpusu wentylatora, a w warsztacie na lądzie sprawdzano jakośc naprawy  podnosników hydraulicznych. W miedzyczasie rozpoczęło się malowanie zrebnic  ładowni i przyjmowanie zaopatrzenia. Mimo wszystko dzień był trochę spokojniejszy niż inne, więc coś z atmosfery świąt przemycić się udało. W  poniedziałek taryfy ulgowej już nie będzie.  Jiangyin, 04.04.2010; 23:35  LT 