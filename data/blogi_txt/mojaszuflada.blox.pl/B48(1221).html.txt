Dopełnieniem coraz bardziej żenujących komentarzy (z obu głównych politycznych  obozów, niestety) na temat smoleńskiej katastrofy, jest chyba jeszcze bardziej  żenująca „walka o krzyż” przed Pałacem Prezydenckim. Możnaby pokiwać głową z politowaniem nad poziomem absurdu, do jakiego doprowadzono spór o ów  nieszczęsny religijny symbol, gdyby nie fakt, że uwikłały się w niego i okopały na swoich  pozycjach najważniejsze osoby naszej politycznej sceny. Najmniej mają już do  powiedzenia ci, którzy powodowani żałobą krzyż postawili, czyli harcerze oraz Kościół. Kto spróbuje przenieść ów krzyż (choćby i na Wawel, czy do Zamku  Królewskiego, to będzie zupełnie jasne, kim  jest i po której, w różnego rodzaju sporach dotyczących polskiej historii, jest  stronie, twierdzi pan Kaczyński. Na szczęście wybory parlamentarne już za rok. Nie wiem kto wygra, ale jestem niemal pewien, że nie  pieniactwo. W cieniu wyborów (a może na  odwrót) emocjonowaliśmy się mistrzostwami świata w piłce nożnej   Odkąd tylko zacząłem świadomie  oglądać turniejowe pojedynki (czyli od 1974 roku – miałem to szczęście),  większość obejrzałem niemal w całości, pamiętając niejeden emocjonujący  fragment. Ot chociażby niesamowitą reprezentację Kamerunu, która w meczu otwarcia 1990 roku pokonała mistrzów świata Argentyńczyków 1:0, a potem w  ćwierćfinale długo prowadziła z Anglią 2:1, tracąc wyrównujacą bramkę na siedem  minut przed końcem meczu i przegrywając ostatecznie w dogrywce. Dopiero w tym  roku równie daleko jak wtedy Kamerun, zaszła Ghana, lecz dziś oczekiwania co do  afrykańskiego futbolu były już daleko wyższe, więc powód do chwały znacznie  mniejszy. Mistrzem świata została Hiszpania, po zwycięstwie 1:0 (bramka strzelona na  cztery minuty przed końcem dogrywki) nad Holandią. Nie dość, że był to pierwszy  w historii występ w finale Hiszpanów, to jeszcze dokonali niezwykłego wyczynu  trafiając „dublet”, bo są także aktualnymi mistrzami Europy (zwycięstwo w  turnieju w 2008 roku).   Wcześniej podobny wyczyn udał się tylko reprezentacji RFN w 1974  roku. Dwa mecze (półfinał Niemcy-Hiszpania, oraz o III miejsce Niemcy-Urugwaj) oglądąłem w Multikinie, w formacie 3D. Muszę przyznać, że widowisko warte było  pieniędzy zapłaconych za bilet. Szczególnie ujęcia z poziomu murawy oglądane na  wielkim ekranie urzekały swoją niesamowitością. Odnosiło się wrażenie, jakby stało się tuż przy linii bocznej boiska, albo tuż za bramką, bliżej niż  widzowie na trybunach. Ten rok (a własciwie końcówkę poprzedniego) można z pewnością uznać, za początek  ery 3D w wydaniu komercjnym. Wcześniej zdarzały się pokazy krótszych lub dłuższych filmików, lecz jedynie w formie ciekawostek. Aż w końcu pojawił się „Avatar”  – pierwszy film fabularny zrealizowany w technice 3D.   Obejrzeliśmy go z Aniołem na początku stycznia, o czym z braku czasu na  blogu nie wspomnialem. Trzeba przyznać, że fabuła ze swym proekologicznym przesłaniem była co prawda poprawna „politycznie” lecz w swej poprawności tak  przewidywalna, że aż prymitywna – na poziomie kina familijnego klasy B. Natomiast  efekty specjalne palce lizać. Krajobrazy tajemniczej planety o złowrogiej  nazwie Pandora, jej niezwykła fauna i flora oglądane w wersji trójwymiarowej  zapierały dech w piersiach.  Od tej pory niemal każdy szanujący się film (przynajmniej z tych  przygodowych) musi pojawić się w wersji 3D.  Podobnie jest z wydarzeniami sportowymi.  Cztery lata temu na finał mistrzostw świata wybrałem się do Multikina. Wtedy  była to nowość – raczkowała u nas telewizja HD, dzięki której taka bezpośrednia  transmisja w kinie miała sens. W tym roku oglądaliśmy już transmisje w wersji przestrzennej. Co nowe technologie przygotuja nam za kolejne cztery lata? A za  szesnaście? Skoro już o oglądaniu mowa to wspomnę, że mamy lato, a wraz z nim ruszyła  scena letnia Teatru Miejskiego im. Gombrowicza w Gdyni. Na plaży w Orłowie, najednym z pierwszych spektakli pani Dorota Lulka zaśpiewała polskie wersje  piosenek Piaf ze spektaklu, który grany jest od kilku lat na scenie tego  teatru. Pisałem o nim kiedyś na tym blogu. Uwielbiamy z Aniołem słuchać piosenek  legendarnej, francuskiej wokalistki i nie mogliśmy przepuścić okazji wysłuchac  ponownie ich polskich wersji w scenerii bałtyckiej plaży w Orłowie. Przy okazji  zabraliśmy ze sobą mojego tatę. Tym razem nie wziąłem ze sobą aparatu  fotograficznego więc tę notke zilustruję filmikiem odnalezionym na „You Tube”,  na którym aktorka gdyńskiej sceny wykonuje „na bis” kilka utworów, po jednym ze spektakli "Piaf" na deskach teatru. http://www.youtube.com/watch?v=s3dfZG1ANKE feature=related Na scenie na plaży była w równie dobrej fomie, dając nie tylko popis  możliwosci wokalnych, lecz przeplatając piosenki opowieściami zarówno z życia  samej Edith Piaf jak i o swoich osobistych przeżyciach związanych z  wykonywanymi utworami. Każdy zresztą przezywa je na swój sposób. Aiołowi oczy zaszkliły się na dźwięk „La vie en rose”, ja zawsze równie emocjonalnie reaguję  na słowa „Niczego nie żałuję”, a we dwoje, przytuleni, zasłuchani w milczeniu  chłonęłismy słowa „Kochanków dnia” (tłumaczenie Wojciecha Młynarskiego): Zmywam dzień i noc szklanki w budzie tej, Mam harówy moc, marzeń trochę mniej, I w tym podłym tle hotelowych ścian, Te sylwetki dwie wciąz przed sobą mam, Nie wiedział nikt skąd przybyli w tym dniu,  Prosili o kat by kochać się tu W ich oczach był blask, był pośpiech i głód I los im swych łask udzielił gdy mógł Patrzyli w zachwycie na marny pokoik, Nim przeszli przez próg, nim przeszli przez próg W cih oczach był wciąż ten pośpiech i głód, Czy na mnie by ktoś tak popatrzeć by mógł? I zazdrość, i złość mnie żarła psiakrew,Gdy myłam to szkło, oparta o zlew... Po spektaklu kupiliśmy płytę z nagraniami tych utworów http://www.youtube.com/watch?v=rvsL-mIFOWk feature=related Dzięki niej ów wieczorny koncert przeciągnął się za sprawą odtwarzacza CD  niemal do północy. Wcześniej zaś Anioł uzyskał na okładce płyty autograf i  dedykację od artystki. Gdynia, 19.07.2010; 02:00 LT 