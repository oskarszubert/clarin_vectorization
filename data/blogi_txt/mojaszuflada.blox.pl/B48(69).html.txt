Wczesnym rankiem  wylądowałem w Rzeszowie.  Teraz tylko należało autobusem (z przesiadką w Sanoku) dostać się na  miejsce. Połączenia miałem idealnie skorelowane, oczekiwanie co najwyżej kilkunastominutowe, ale i tak zajęło mi to pięć godzin. Tym nie mniej na  przystanku w Przysłupiu wysiadłem o 13:40 co było i tak doskonałym wynikiem  zważywszy, że wystartowałem z Gdańska o 05:40. Widok z miejsca, gdzie mieszkamy jest pyszny. Połoniny niemal w zasięgu  ręki...   Ten wyjazd, to oprócz walorów przyrodniczo-krajoznawczych przede wszystkim  możliwość spotkania się z przyjaciółmi, nierzadko nie widzianymi od lat. Wieczór spędziliśmy więc koniecznie przy ognisku. Księżyc w pełni przyświecał  nam (szkoda, że nie ogrzewał, bo wieczory i noce zimne, zaledwie kilka stopni  powyzej zera)   Wyszedłem jeszcze przed snem trochę bardziej na odludzie by obserwować niebo i gwiazdy. A nuż trafi się jakaś spadająca, których dziś ma być  kulminacja. Może bardzo silne światło Księżyca (na upartego można by czytać  przy jego blasku), a mo że brak wytrwałości, bo byłem już bardzo senny po  porzedniej nocy, sprawiły, że po paru minutach wróciłem.  A teraz szkoda już trwonić czas na pisanie, bo pogoda piękna, słoneczna, a połoniny czekają. Przysłup, 12.08.2011; 09:00  LT 