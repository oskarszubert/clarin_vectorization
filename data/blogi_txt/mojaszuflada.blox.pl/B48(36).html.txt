Atmosfera panuje  tam quasi wojskowa. Studenci mieszkają w zamkniętym ośrodku we wspólnych,  wieloosobowych salach, w których ciągną się rzędy łóżek. Sami zobowiązani są  zadbać o porządek i tak jak w wojsku są z tego rozliczani. Mają ograniczony  kontakt z rodzinami aby zawczasu „zakosztować” trudów rozłąki. Na początku  ogranicza się im nawet prawo do korespondencji. Kto przetrwa „kandydatkę”,  staje się innym, dojrzalszym człowiekiem.  Byłem pod  wrażeniem panującej dyscypliny. Każdy z mijanych przez nas kadetów stawał na baczność i salutował do gołej głowy. Kiedy zadaliśmy stojącej grupie kilka  kurtuazyjnych pytań, odpowiadali niemal chórem. Na poniższym zdjęciu widać  grupę maszerującą na zajęcia. Widać też stojący beczkowóz – zaopatrzenie  ośrodka w wodę, ponieważ prądu wciąż jeszcze nie ma i pompy nie działają. Zwiedzanie zaczęliśmy od klas, w których aż roi się od komputerów. Praktycznie nie ma ani  jednego stanowiska bez klawiatury i ekranu. To już najwyraźniej standard. Tak  samo z symulatorami manewrowymi. Coś, co przed laty było dumą naszych akademii, dizś taki ośrodek posiada w ilości... pięciu sztuk. - Mamy pięć, żeby  efektywniej szkolić. Kilka grub może odbywać ćwiczenia jednocześnie i nie  czekają jedni na drugich – powiedział mi szef ośrodka. Obok symulatorów  znajduje się sala z projektorem, gdzie potem odtwarza się i komentuje wykonane  ćwiczenia. Bo każde ćwiczenie jest nagrywane po to, żeby potem wspólnie analizować popełnione błędy. Następna sala i  kolejne stanowiska z komputerami. To symulatory siłowni. Na ekranach schematy posczególnych instalacji oraz sam silnik. Na bieżąco podawane są parametry  pracy tak samo jak widać je na odczytach wskaźników w rzeczywistości.  Prowadzący zajęcia symuluje rozmaite warunki hydrometorologiczne albo awarię  jakiegoś elementu i program komputerowy odpowiednio zmienia parametry na  wskaźnikach. Studenci muszą odpowiednio zareagować, żeby nie dopuścic do poważniejszych problemów. I znów potem zanalizuje się z zapisu pracę każdej  grupy z osobna. Dla mnie  ciekawsza od komputerów byla hala, w której znajdują się prawdziwe silniki.  Szkolą się tam nie tylko kadeci. Ci są bardziej uzupełnieniem poważniejszych  szkoleń, którym poddawani są prawdziwi oficerowie-mechanicy. Jedna grupa  właśnie robiła przegląd agregatu. Druga ćwiczyła wyłącznie pomiary tłoków,  tulei, korbowowdów, aby zminimalizować w przyszłości ryzyko błędu i idących za  tym niewłaściwych decyzji podczas przeglądu. Kolejna grupa demontowała i  mierzyła łożyska główne.   Znajdują się tam też regulatory. Drogi i skomplikowany element. Raczej za wysokie progi dla  kadetów, którym wykłada się i cwiczy jedynie podastawowe sprawy, ale za to  dogłębnie szkoli się mechaników i serwisantów. Najnowszy  nabytek, jeszcze nie do końca rozpakowany to symulator automatyki statku. I  znów będzie się bezstressowo na nich ćwiczyć awarie, które spędzają sen z powiek w normalnych warunkach.  Mi najbradziej  podobał się... dźwig do szkolenia zarówno operatorów tych urządzeń jak i serwisujących go elektryków.  Nie jest to zwykła  zabawka, na jaką wyglada, lecz pomnijeszona wierna kopia dźwigów produkowanych  w rzeczywistości.  Operuje się nimi z sąsiedniego pomieszczenia za pomocą prwdziwych przycisków i joysticków jakie  montowane są fabrycznie. Obok stoi prawdziwa szafa pełna elektronicznych  sterowników i panel do symulowania rozmaitych awarii. Prowadzący ćwiczenia  symuluje jakieś uszkodzenie, a elektryk musi je zidentyfikować i naprawić. W ramach ćwiczeń  operatorowi można zasłonić żaluzję okna i wtedy przeładunek odbywa się wyłącznie  za pomocą komend wydawanych przez oficera za pomocą radiotelefonu. Muszą byc  one zwiezłe i być jasne, a działanie zdecydowane, żeby nie uderzyć w coś i nie uszkodzić statku, dźwigu lub ładunku.  kKiedy  kończyliśmy zwiedzane oraz dyskusje o dach zaczęły brbnić wielkie koroplr tropikalnego deszczu.  Troche za wcześnie  jak na zmianę pogody związaną z nowym tajfunem. Ma się pojawic dopiro w niedzielę. Opuszczalismy ośrodek w strugach ulewy.  Po drodze znów oglądalismy zniszcenia w Subic.  Restauracja, w  której chcielismy zjeść lunch nie działała z powodu braku prądu, Otwarty był za  to jakiś bar na pirsie. Obok stała na wpół zatopiona barka. Wyglądało jakby to  też był efekt nawałnicy sprzed kilku dni. Bar prowadzony jest przez człowieka,  który znaczną część swojego życia poświęcił nurkowaniu i eksploracji wraków  okrętów, które zatonęły podczas wieków intensywnej żeglugi zapewniajacej  dynamiczną wymianę handlową pomiędzy Filipinami i Chinami. Część swoiich  zbiorów jak n.p. wazy z czasów dynastii Ming czy wietnamskie fajki do opium odkrywca prezentuje na specjalnej ekspozycji w owym barze.    Zjedlismy po  hamburgerze popijając piwem, co dietetyczne raczej nie było. Kontemplowaliśmy  też rozpościerający się z pirsu widok na zatokę.  A potem czekały  nas jeszcze dwie godziny jazdy do Manili. Po drodze mijaliśmy tereny zatopione  w wyniku tajfunu. Widokowo  najfajniejsze były zasłaniające horyzont góry,  Tam, wśród nich  znajduje się wulkan Pinatubo, sprawca jednej z największych eksplozji  ostatniego dwudziestolecia. Był nieczynny od pięciuset lat. W kwietniu 1991  roku zauważono wydobywające się z krateru strumienie pary. Ich nasilenie wzrastało, a z czasem pojawiły się wstrząsy sejsmiczne. Na początku czerwca z  krateru zaczął wydobywac się dym, az w końcu 15 czerwca nastąpił wybuch.  Wskutek eksplozji góra straciła cały swój wierzchołek (obecna jej wysokość to  1486 m.n.p.m. wobec 1745 m.n.p.m. przed eksplozją. Chmura popiołów wzniosła się  na wysokość cztrerdziestu kilometrów. Tu gdzie dziś dnem szerokiego koryta płynie  niepozorny potok płynęły wtedy ogromne ilości wody niosącej tony popiołów, lawy  i wszelkiego gruzu po eksplozji.  Wybuch pochłonął  kilkaset ofiar. Ich ilość mogłaby byc znacznie większa gdyby nie fakt, że  wulkan wyraźnie i powoli ostrzegał pozwalając na ogłaszanie w porę kolejnych alarmów i dając czas na ewakuację. Kolejnych kilkuset ludzi poniosło śmierć  wskutek epidemii po katastrofie. W sumie zginęło wtedy okolo tysiąc dwieście  osób.        Bliżej Manili minęlismy kolejne zalane tereny. Nazajutrz słyszałem w radiu dramatyczne apele  o pomoc, ponieważ wiele osób wciąż przebywa w zalanych gospodarstwach. Brakuje  im żywności i wody, a bez łodzi nie są w stanie sobie pomóc.  Wróciłem do  hotelu okolo osiemnastej. Jet lag i niedospanie dwały znać o sobie i marzyłem tylko o tym by się zdrzemnąć. Przed snem wyskoczyłem tylko na chwilę do domu  towarowego po przeciwnej stronie ulicy, by na stoisku „Kultura” (odpowiednik  naszej Cepelii) kupić kilka pamiątek. Chodziłem między  stoiskami, aż nagle z głośników zagrała muzyka i... cały personel zaczął  tańczyć.   Widywałem już na  Filipinach śpiewających kelnerów, ale tańczącego personelu sklepu jeszcze nie.  Zaiste bardzo muzykalny to naród. Zresztą mieliśmy okazję przekonać się o tym  juz pierwszego wieczoru, kiedy poszliśmy coś zjeść do hotelowego baru. Jakiś muzyk  grał na fortepianie rozmaite standardy. Wokalistka zaczęła śpiewać, a po kilku  kwałakch zachęciła gosci by spróbowali swoich sił. Dwie osoby zaśpiewały po  sobie w taki sposób,  że trudno było  powiedzieć iż, są to amatorzy. Gości było mało, więc w naturalny sposób pani  potem zaproponowała, byśmy my coś zaśpiewali, lecz woleliśmy odmówić, aby nie wypłoszyć tych nielicznych. Widać, że śpiew jest bardzo ważnym elementem życia  Filipińczyków. Dość powiedzieć, że jedno z podstawowych żądań marynarzy tej  nacji dotyczy.. sprzętu karaoke na statku. Bez karaoke marudzą. Gdy mają  karaoke, każdego wieczoru z messy rozbrzmiewa śpiew. Manila; 30.09.2011; 20:00 LT 