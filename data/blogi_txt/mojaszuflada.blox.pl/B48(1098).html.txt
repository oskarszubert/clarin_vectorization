W Wigilię Świąt Bożego Narodzenia życzę wszystkim by był to dla Was okres pełen radości, ciepła i miłości okazywanej Wam przez najbliższych. Życzę byście na każdym kroku doświadczali zwykłej, ludzkiej życzliwości, uśmiechu, a od nieprzychylnych - gestów pojednania. Życzę byście pod wpływem tej nocy, od wieków pełnej nadziei na lepsze jutro, otrzymali siłę, która pozwoli bezwarunkowo wybaczać, odpowiadać uśmiechem na złośliwości, dobrem zwalczać zło...Niech nadchodzące dni przyniosą Wam wiele drobnych radości z pięknej choinki, "trafionych" prezentów, smakołyków na wigilijnym stole i spotkań tych z najbliższymi jak i ze znajomymi, których spotykacie "od święta" właśnie.Niech nie dzwonią Wam służbowe telefony, zapomną o Was szefowie, odejdą w niepamięć etaty, byscie mogli cieszyć się także niezakłóconym odpoczynkiem.Wesołych Świąt!I stało się w owe dni, że wyszedł dekret cesarza Augusta, aby spisano cały świat. Pierwszy ten spis odbył się gdy Kwiryniusz był namiestnikiem Syrii.Szli więc wszyscy do spisu, każdy do swego miasta.Poszedł tez i Józef z Galilei, z miasta Nazaretu, do Judei, do miasta Dawidowego, zwanego Betlejem, dlatego że był z domu i rodu Dawida, aby był spisany wraz z Marią, poślubioną sobie małżonką, która była brzemienna.I gdy tam doszli, nadszedł czas, aby porodziła.I porodziła syna swojego pierworodnego, i owinęła go w pieluszki, i położyła go w żłobie, gdyż nie było dla nich miejsca w gospodzie. A byli w tej krainie pasterze w polu czuwający i trzymający nocne straże nad stadem swoim. I anioł Pański stanął przy nich, a chwała Pańska zewsząd ich oświeciła. I ogarnęła ich bojaźń wielka.I rzekł do nich anioł: Nie bójcie się, bo oto zwiastuję Wam radość wielką, która będzie udziałem wszystkiego ludu, gdyż dziś narodził się wam Zbawiciel, którym jest Chrystus Pan w mieście Dawidowym. A to bedzie dla was znakiem: Znajdziecie niemowlątko owinięte w pieluszki i położone w żłobie.(Ewangelia Świętego Łukasza)Szczecin, 24.12.2005;  00:45 LT 