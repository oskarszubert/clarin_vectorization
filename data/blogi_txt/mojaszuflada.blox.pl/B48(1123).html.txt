W Trójmieście przyroda budzi się po zimowym letargu. Pąki na drzewach  zwiastują rychłą, świeżą zieleń. Tymczasem w Szczecinie już zupełnie inny  świat. Tam wiosna już dawno wybuchła tysiącami kwiatów. Oczywiście nie mogło  zabraknąć magnolii – symbolu tego miasta.  Oprócz magnolii jednak większość parków i skwerów pełna jest kwitnących na  biało, różowo albo żólto krzewów oraz drzew. Wygląda to bajecznie... Nie mogłem więc odmówić sobie przyjemności ustrzelenia kilku fotek. Już wyjeżdżałem w podróż powrotną do Gdyni, ale zatrzymałem się na chwilę w kilku miejscach. Przywilej obecnej pory roku. Potem nawet latem nie będzie już tak pięknie. Gdynia, 18.04.2011;  00:15 LT 