W Wielki Piątek niczym w Wigilię sypnęło śniegiem. Nie byłoby w tym nic dziwnego gdyby nie fakt, że mrozy trzymają od dobrych trzech tygodni , a wielkanocny śnieg jest kolejnym, marcowym atakiem zimy, którego miało nie być, ponieważ długoterminowe prognozy najpierw przygotowywały nas na ocieplenie.  Wielkanoc przypomina nam o trzech cnoatch: wierze, nadziei i miłości. Nie sposób opowiadać o cudzie zmartwychwstania nie dotykając każdej z nich. Życzę Wam, by żadnej z nich nie zabrakło w Waszym życiu ani teraz, ani w przyszłości. Wiara może przenosić góry. Nadzieja pozwala wytrwać nawet gdy wszystko wokół zawiodło. Miłość wreszcie pozwala z radością ofiarować samego siebie aż do końca bez oczekiwania niczego w zamian. Brak choćby jednej z tych cnót czyni życie co najmniej nieznośnym. Niech Zmartwychwstały Wam ich nie skąpi. Wesołego Alleluja! Szczecin, 30.03.2013; 23:55 LT﻿﻿ 