Weekend miałem mocno podróżniczy za sprawą uroczystości ktore mi się trochę  skumulowaly. W sobotę była msza święta w rocznicę śmierci mojej mamy.  Opóźniona, ale tato czekał aż wrócę z Chin, a później w parafialnym kościele  nie było już wolnych terminów. W niedzielę zaś do pierwszej komunii świetej  przystępowała czwarta z moich chrześnic.  Piątkowy wieczór, to już tradycyjnie trzy godziny tanecznego treningu (po  powrocie z Chin przyszła pora na realizację noworocznego postanowienia, że w  końcu naucze się tańczyć nieco lepiej niż w stylu „u cioci na imieninach”).  Gdyby Pan Bóg w swej łaskawości dał mi chociaż skromny ułamek daru pląsania z  sensem i do rytmu, wystarczyłby mi kwadrans. Ponieważ jednak najwidoczniej zaspałem  gdy rozdzielano te dobra, ćwiczę z Aniołem (oby starczyło jej cierpliwości)  trzy razy w tygdniu po trzy godziny, by wykonac maleńki kroczek naprzód. Jest  to jednak fantastyczny relaks, gdy po całym dniu spędzonym za biurkiem idziemy  doskonalić kolejne figury walca angielskiego czy samby. Po raz dwudziesty, pięćdziesiąty te same sekwencje, zapominając o całym świecie. Nigdy nie  starczało mi cierpliwości do halowych zajęć fitness typu jazda na stacjonarnym  rowerku przez pół godziny, albo podnoszenie ciężarów przez ileś tam razy.  Podczas takich ćwiczeń przede wszystkim umierałem z nudów. Zdecydowanie wolałem rozmite gry, kiedy coś się działo. I podobnie jest z tańcem. Tu ciągle coś się  dzieje, każda próba jest inna, a jak znudzi się samba, albo cha-cha to ćwiczymy  tango. Kiedy spocony schodzę z parkietu, często nie mogę uwierzyć, że mineły  już trzy godziny. Tylko w mięśniach to czuję. W piątek skończyliśmy więc jak zwykle o dwudziestej drugiej. Przebraliśmy  się w szatni, poćwiczylismy jeszcze parę układów na parkingu przed autem (pusty  już był, a my dyskutowaliśmy właśnie rozmaite wątpliwości, które należało  przetestować), a potem, po pozegnaniu się z Aniołem, pojechałem do domu spkować  walizkę. Położyłem się spać grubo po północy, nastawiając uprzednio budzin na  wpół do piątej. Nie potrzebowałem specjalnego ukojenia do snu, ale na pewno  jego katalizatorem był bębniący o szyby deszcz, który właśnie dotarł do Gdyni. W deszczu rano wsiadałem do pociągu, deszcz towarzyszył mi przez cała drogę  do Szczecina i deszcz lał tam przez cały dzień. I na cmentarz, i do koscioła  przemykalismy więc z parasolami. Także wtedy gdy wieczorem wsiadałem do pociągu  relacji Szczecin – Kraków, by dojechać do Kędzierzyna-Koźla. Jechałem  sypialnym, żeby nie ziewać potem podczas uroczystosci, ale gdy konduktor  obudził mnie za Opolem, za oknem nic się nie zmieniło, a było nawet gorzej.  Powódź wisiała w powietrzu. Odra toczyła swe wody juz bardzo wysoko. Żal było patrzeć na zmarznięte dzieci komunijne. Deszcz zacinał, wiatr się  wzmagał, a termometry wskazywały zaledwie +5˚C. Niektóre dziewczynki miały  sukienki z krótkim rekawem. Chłód mroził od samego patrzenia na nie. Ale tylko przez chwilę bo zaraz trzeba było walczyć z parasolem, który zresztą połamał  się przy kolejnym podmuchu.  Z kościoła wszyscy perzchali błyskawicznie do samochodów. Nawet życzeń  dzieciom nie składano, odkładając to na moment gdy wszyscy znajdą się w ciepłym  i suchym miejscu. Koscielna uroczystość minęła podobnie jak wiele innych, których już w ciągu  swojego żywota doświadczyłem. No może poza oficjalnym przypomnieniem księdza proboszcza z ambony: - Drogie dzieci, pamiętajcie, że spotykamy się ponownie na nabożeństwie o  piętnastej po ktorym będą wykonywane pamiatkowe zdjęcia. I o czym jeszcze macie  pamiętać, żeby zabrać na to nabożeństwo?  O czym pamietać? O książeczce, o różańcu do poświęcenia? O świecy?  Rozważałem rozmaite możliwości. - Pamiętajcie o kopertach misyjnych, do których należy włożyc ofiarę na biedne  dzieci. Myślałem, że się przesłyszałem. O pieniądzach z ambony? Inni jednak  odebrali to podobnie. Cel szczytny – w tym dniu pełnym prezentów podzielić się  z tymi, którzy nie mają nic, albo bardzo niewiele. Jednak forma w jakiej to  przekazano... Tylko o tej jednej rzeczy, według księdza, dzieci miały pamietac przed  drugim nabożeństwem. O kopertach. O niczym innym w każdym razie im nie przypominał.  Drogę powrotną miałem zaplanowaną z przesiadką. Nie ma bowiem (albo prawie  nie ma) bezpośrednich połączeń z Kędzierzyna-Koźla do Gdyni. Musiałem jechac do  Warszawy i tam przesiąść się na pociąg zdążający m.in. do Sopotu, gdzie miałem wysiąść o 08:20, by pójść prosto do biura, do pracy na 09:00.Gdynia, 19.05.2010; 08:15 LT 