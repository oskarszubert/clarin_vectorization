Z zaprzyjaźnionego  Urzędu Marszałkowskiego Województwa Podlaskiego otrzymałem informację o konkursie  z prośbą o ewentualne dalsze jej rozpowszechnienie, co niniejszym  czynię: W nawiązaniu do  naszej tegorocznej współpracy oraz Waszego zamiłowania do fotografii, przesyłam  dwie powiązane ze sobą informacje, które być może okażą się interesujące dla  Was lub Waszych czytelników. Pierwsza z nich  (adresowana do wszystkich) to konkurs fotograficzny „Człowiek Podlaski” - http://www.wrotap odlasia.pl/pl/wiadomosci/uwaga_konkurs/Konkurs_fotograficzny_Czl owiek_Podlaski_.htm Druga –  warsztaty fotograficzne ze znanym fotografikiem Tomaszem Tomaszewskim (głównie  dla osób zameldowanych w województwie podlaskim, ale także dla finalistów powyższego konkursu) – http://www.wrotapodlasia.pl/pl/wiadomosci /a_to_ciekawe/Warsztaty_fotograficzne_z_Tomaszem_Tomaszewskim.ht m Termin nadsyłania  prac na konkurs upływa 15 stycznia. Warsztaty fotograficzne odbędą się 21  stycznia. Ja niestety nawet gdybym jakims cudem zakwalifikował się do udziału,  21 stycznia do Białegostoku i tak bym nie pojechał, ponieważ tego dnia udam się  dokładnie w przeciwnym kierunku (Szczecin). Żałuję, bo temat szkolenia jest  dokładnie taki, jakiego czuję wielką potrzebę: Jak przełamać strach przed konfrontacją z nieznajomym, jak przekonać ludzi, aby zaakceptowali nas  i pozwolili  fotografować sytuacje prywatne, intymne, dobrze opisujące prawdziwe życie. Te  właśnie zagadnienia zostaną omówione na warsztatach, a dodatkowo poruszone będą  tematy związane  z wyborem  zdjęć, poszukiwaniem tych najlepszych, najciekawszych, konstruowaniem spójnych opowieści,  budowaniem pokazów multimedialnych. Może ktoś z  czytelników bedzie mieć więcej szczęścia i się załapie, czego serdecznie życzę Sopot; 04.01.2012; 08:00 LT 