Jeszcze kilka miesięcy temu, gdy miałem więcej czasu, poświęcałem oddzielne  wpisy kolejnym oglądanym filmom. Obecnie cieszę się, jeśli w ogóle uda się  wyjść do kina. Bywa więc, że „zaliczamy” z Aniołem filmy hurtowo, jak podczas  niedawnego weekendu, kiedy to bylismy aż na trzech seansach. Oglądamy hurtowo,  więc i hurtowo je potraktuję. Z kronikarskiego obowiązku. Jeszcze jesienią, chyba podczas ostatniej wizyty Tomka w starym, szczecińskim  mieszkaniu, wybraliśmy się wieczorem na „Social Network”.  Przełom dwudziestego i dwudziestego pierwszego wieku obfituje w błyskotliwe  kariery  w branży informatycznej. Chyba  jeszcze nigdy w historii mit „od pucybuta do milionera” nie stawał się rzeczywistością  tak powszechnie. Gwałtowny rozwój naszej cywilizacji związany jest z narzędziami, które do niedawna trudno było sobie wyobrazić. Google, YouTube,  Facebook oraz wiele innych nieodwracalnie odmieniły nasze życie. Mogą się o tym  przekonać choćby dyktatorzy Północnej Afryki, obalani jeden po drugim wskutek ruchów społecznych organizujących się mniej lub bardziej spontanicznie za  pomocą takich własnie narzędzi. Pamiętając czasy kiedy kserokopiarka była  nowością i kiedy wykonując fotokopię należało wylegitymować się w punkcie  usługowym, który zmuszony był prowadzić rejestrację klientów, zastanawiam się, jak wyglądałyby w naszym kraju komunistyczne restrykcje obecnie, gdyby system nie  upadł w 1989 roku. Podejrzewam, że żadna władza nie miałaby już monopolu na  informację. Obalanie niczym kosteki domina totalitarnych reżimów Europy  Wschodniej było chyba ostatnimi rewolucjami epoki przedinternetowej. Jakże odmiennie, łatwiej organizowane są bliźniaczo podobne dzisiejsze powstania w  Afryce Północnej. A to wszystko za sprawą gadżetów powstających w przysłowiowych  „garażach” i głowach wizjonerów, którzy początkowo sami nie zdawali sobie sprawy  ze zanaczenia ich wynalazków. Wynalazków zmieniających świat w ciągu miesięcy a  nie lat i równie szybko skoromnych studentów lub świeżo upieczonych absolwentów  uczelni kreujących na milarderów. Dziś wszystko zależy od pomysłu, a w znacznie  mniejszym stopniu od kapitału i chyba nikt nie jest w stanie przewidzieć jakimi gadżetami będziemy się pasjonować za kolejne dziesięć lat. Kolejni milarderzy  być może krążą gdzieś blisko nas. Niepozorni chłopcy czy dziewczyny odrabiający  (lub nie) lekcje wieczorami być może właśnie mają już w głowach projekty, które  sami jeszcze lekceważą, bo nie wiedzą jak siła w nich drzemie. I o tym właśnie  jest ten film.   Młody, ambitny chłopak, Mark Zuckerberg, opetany myślą przyszłej kariery  zawodowej, do której droga ma wieść poprzez pokazanie się wśród elit, rozstaje się z dziewczyną, która nie godzi się na odgrywanie roli skromnego pionka na  szachownicy jego życia. Sfrustrowany wraca do pokoju i od ręki tworzy program  do oceny atrakcyjności studentek uczelni. Coś, co miało być hucpą, jednorazowym dowcipem staje się zalążkiem sieci komunikacyjnej studentów Harvardu. Wkrótce  to, co miało być siecią w tej uczelni, wylewa się także do innych, a to co  miało być siecią międzyuczelnianą, zupełnie niespodziewanie staje się  ogólnoświatową. Oczywiście nic nie dzieje się samo i beztrosko. To nie autor  wynalazku jest świadom potęgi nowego narzędzia, lecz inni. Tamci też wykładają  pieniądze, a za kulisami rozgrywane są intrygi dotyczące praw autorskich i  profitów, bo że pieniadze będą wielkie to widać, chociaż wciąż chyba nikt nie  jest w stanie wyobrazić sobie jak bardzo...   Doskonale się ogląda, szczególnie że dotyczy historii, która dzieje się na  naszych oczach i jeszcze się nie zakończyła. Ba! Historii, którą większość z  nas, użytkowników Facebooka na swój sposób współtworzy. Temat samograj, lecz  sprawnie zrealizowany. Niedługo potem wybrałem się z Aniołem na „RED”.  Obsada może przyprawić o zawrótgłowy. Bruce Willis, John Malkovich, Morgan Freeman – tych aktorów nie trzeba przedstawiać.  I chociaż nie jestem miłosnikiem filmów szpiegowskich w stylu „Agenta 007” czy „Mission Impossible”, to był to jeden z przyjemniejszych seansów, jaki dane  mi było ostatnio oglądać. Poszedłem się rozerwać i otrzymałem produkt, o jaki  nam chodziło: lekki, z przymrużeniem oka, ale zarazem trzymający w napięciu. Emerytowany agent, niewygodny świadek poważnych machlojek na szczytach władzy  staje się kolejnym celem do zlikwidowania. Business is business, sentymenty się  nie liczą. To nieważne, że kiedyś pracował z ogromnymi sukcesami dla CIA. Życie  toczy się dalej i obecnie jest dla CIA niewygodny. Taki już los szpiega. Trzeba  działać szybko, bo pętla się zaciska. Emeryt nawiązuje kontakt z innymi  emerytowanymi agentami i zgodnie z zasadą, że najlepszą obroną jest atak, podejmują  walkę z potężnym przeciwnikiem. Polecam, chociaż już pewnie nie do obejrzenia w kinach. Po Nowym Roku przyszedł czas na „Czarnego Łabędzia”. To mój główny faworyt  oskarowy.  Niezwykła, pokręcona historia. Trudna do oglądania, niejasna i z  zaskakujacym (jak dla mnie) finałem. Dopiero po wyjściu z kina, kiedy zacząłem  układac sobie te wszystkie puzzle, fascynowała mnie bardziej i bardziej. Doskonała rola Natalie Portman. Zdziwiłbym się, gdyby nie otrzymala za nią  Oscara.  Życie Niny, głównej bohaterki, jest w całości podporządkowane baletowi. Jej  celem jest perfekcyjność. Dążenie do perfekcji staje się jej obsesją. Pracuje  znacznie więcej niż inni, wymaga od siebie ekstremalnie dużo, by móc kiedyś  zostać obsadzoną w głównej roli. Niemałą rolę odgrywa w tej historii jej matka.  Życie tej kobiety również związane było z baletem i możemy się domyślać, że jak  wielu rodziców, swoje niespełnione marzenia i ambicje kieruje ku swoim  dzieciom. To one mają dokonać tego, co im się nie udało. Matka pilnuje więc rozkładu dnia córki, odmierza jej posiłki, jest powierniczką wszystkich  sekretów. W nowym sezonie wraz z odejściem dotychczasowej primabaleriny ma zmienić  się obsada Jeziora Łabędziego. Perfekcyjna i wrażliwa Nina staje się murowaną kandydatką do głównej roli Królowej Łabędzi. Reżyser jednak ma swoją wizję  spektaklu. Chce, by wybrana tancerka wystąpiła w dwóch głównych rolach. Oprócz  wyżej wspomnianej, ma odegrac także Czarnego Łabedzia – uosobienie fałszu,  zdrady, nieczułości. Nina tańczy pięknie, zmysłowo, lecz zbyt pięknie i perfekcyjnie. Nie potrafi wydobyć owych czarnych cech charakteru. Jej czarny  łabędź nie różni się od białego. Reżyser daje do zrozumienia, że obsadzenie jej  w głównej roli staje się coraz mniej realne.  W miedzyczasie teatr przyjmuje nową tancerkę, Lilly. Lilly wydaje się być  stworzona do roli Czarnego Łabędzia. Życie i obowiązki traktuje na luzie, a zasady moralne też nie są zbyt sztywne. Rozpoczyna się rywalizacja, a zarazem  dziwna przyjaźń między Niną i Lilly. Za jej sprawą Nina krok po kroku przełamuje  kolejne tabu, wśród których niezwykle dramatyczne staje się zerwanie patologicznej więzi z matką. W pewnym momencie sami się gubimy i już nie wiadmo czy to  odtrącona matka popada w przesadną histerię, czy pogrążająca się w obłęd Nina  rzeczywiście niszczy wszystko, nad czym przez całe życie pracowała. Jej niezwykła, mroczna relacja z Lily jest zarazem bardzo tajemnicza.  Trudno odróżnić jawę od wizji. Widz czuje się równie zagubiony jak główna  bohaterka, która niczym ćma do światła gna teraz na oślep ku złu, nie cofając  się przed niczym, by tylko zdobyć i perfekcyjnie odegrać powierzoną rolę.  Wygrywa. Otrzymuje tę podwójną rolę i odgrywa je tak, że w finale otrzymuje  od rozentuzjazmowanej publiczności brawa na stojąco. Była perfekcyjna aż do  zburzenia wszelkich granic. To bardzo uniwersalny fim. Wstrząsająca opowieść o autodestrukcji w imię  narzuconych sobie ambitnych celów. Jedna z tych, które powracają w myslach  jeszcze długo po zakończeniu seansu. Obejrzany podczas tego samego weekendu „Turysta” nie mógł oczywiście zrobić  już takiego wrażenia, bo to film rozrywkowy – kino akcji w stylu „RED”.  Kto z nas nie marzy o cudownej odmianie i przejścia jak za sprawą czarodziejskiej  różdżki z szarej codziennośći na salony elit? Taki los spotyka pewnego  amerykańskiego nauczyciela, który podróżuje do Wenecji. Przypadkiem poznana  piękna kobieta zaprasza go do jednego z najlepszych hoteli w tym mieście. Ma w tym swój cel, wiec pobyt tam idyllą nie będzie.   Pościgi po kanałach, zaskakujące zwroty akcji, wartka narracja sprawiają, że jest to fajny film na niedzielne popołudnie, chociaż nie wiem dlaczego  znacznie bardziej o nim głośno niż o podobnym przecież RED. Może sprawiły to  weneckie plenery, a może większy budżet na reklamę?  Rzutem na taśmę podczas owego weekendu obejrzeliśmy jeszcze „Skyline”. Ja  uwielbiam filmy o kosmitach. Tak mi zostało z dzieciństwa. Anioł nie jest nimi  specjalnie zachwycony, ale toleruje moje zachcianki i towarzyszy mi dzielnie.  Przebrnęlismy jakoś pare miesięcy temu przez „Dystrykt 9”, ale niezrażony, a  skuszony zwiastunami, zapewniłem, że „Skyline” bedzie ciekawszy.  To, co zobaczylismy przeszło najśmielsze oczekiwania. Cukierkowy „Dzień Niepodległosci” przy tym filmie to niemal top gatunku z głębookim przesłaniem. Nawet  wspomniany „Dystrykt 9” pretenduje przy nim do miana arcydzieła. Dawno nie  ogladałem takiej chały, jaką zaprezentowali twórcy „Skyline”. Jedyne czym broni  się ten film, to efekty specjalne.   A już ostatnie sekwencje pokazujące, że celem zmasowanego ataku kosmitów  było zdobycie ludzkich mozgów, które od ręki montowane są w ich ni to robotach,  ni żołnierzach, były tak żenujące, że aż wstyd. Ech, łezka w oku się kręci, gdy  pomyśli się o „Wojnie Światów” Wellsa. Napisana jakieś osiemdziesiąt lat temu,  wciąż porusza głębią analizy (n.p. wizja exodusu mieszkanców Londynu przed kosmicznymi  najeźdżcami, stała się rzeczywistością już wkrótce kiedy to nie Marsjanie, lecz  hitlerowskie wojska pustoszyły kolejne kraje). Do trzech razy sztuka – mam nadzieję,  że jeśli uda mi się namówic Anioła na kolejny film t.zw. SF (chociaż używanie okreslenia  fantastyczno-naukowy w przypadku takiej szmiry jak „Skyline” wydaje się zbyt  daleko idącym pochlebstwem), wreszcie trafimy na coś sensownego. Jakże inaczej oglądało się „Jak zostac królem”, w którym oskarową (mam nadzieję) kreację stworzył Colin Firth. Szkoda tylko, że dystrybutor zmienił  oryginalny tytuł „Przemówienie króla”, który dotyka sedna sprawy na taki, który  sugeruje jakieś dworskie intrygi.  Głównemu bohaterowi, księciu Albertowi dokucza jąknie się. Mozna sobie  wyobrazić jak wielką torturą stają się dla niego publiczne wystąpienia.  Publiczne tym bardziej, że nowy wynalazek, radio, sprawia iż przemawia do całego  narodu w czasie rzeczywistym.  Na początku  widzimy księcia, który nie jest w stanie wydusić z siebie jednego zdania przed  audytorium złożonym z widzów na trybunach i tysięcy jeśli nie milionów słuchaczy  radiowych.    Możemy się domyślać, że wada wymowy króla ma podłoże psychiczne i być może  korzeniami sięga relacji z ojcem, który do wyrozumiałych nie należał. Książe  próbował rozmaitych metod, ale wszystkie po kolei zawodziły. Poddał się, lecz  jego małżonka szukała nadal. I w końcu sprawą zajął się ekscentryczny  Australijczyk, który za nic miał sobie książęcy majestat, ale jego  niekonwencjonalne metody okazały się skuteczne. Ich współpraca jednak przez  długi czas nie układała się najlepiej. Więcej było w niej zgrzytów niż wzajemnego zrozumienia. Okoliczności jednak sprawiają iż książe niespodziewanie  zostaje koronowany. Mowa tronowa w Katedrze Westminsterskiej to pierwsze  wielkie wystąpienie.  Przyszły król po  raz pierwszy chyba w pełni akceptuje rolę swojego niekonwencjonalnego terapeuty  i broni go zdecydowanie przed wpływowym oraz nieprzychylnym mu arcybiskupem.  Wkrótce historia postawi Króla Jerzego VI przed jeszcze większym wyzwaniem. Wojna z Niemcami i Hitlerem, którego zdolności oratorskie porywające tłumy  fascynowały monarchę. W dniu wybuchu wojny trzeba przemówić do narodu. Chyba  cała Anglia i jej rozsiane po świecie kolonie skupia się przy radioodbiornikach.  W kabinie z mikrofonem zostaje król i jego terapeuta, który niczym dyrygent orkiestry kieruje jego oddechem i dykcją. Przemówienie się udaje pod każdym względem.  Król z lękliwego posadzonego wbrew sobie na tronie przywódcy staje się prawdziwym  mężem stanu i ojcem narodu. To również bardzo uniwersalne przesłanie o przezwyciężaniu własnych słabości. Co ciekawe, zarówno ten film, jak i omówiony  na początku pretendent do Oscarów „Social network” oparte są na faktach. Czyżby  brak weny u scenarzystów? A może potwierdza się stara prawda, że najciekawsze  scenariusze pisze samo życie? Dobrze to wiedzieć, bo wtedy po dwóch godzinach w  kinie wracamy do najważniejszego z filmów, w którym na dodatek gramy główną  rolę. I ten „nasz” film bije na głowę niejedną hollywoodzką produkcję. Życie napisało scenriusz również ostatniego z obejrzanych przeze mnie  ostatnio filmów: „127 godzin”.  Idąc do kina wiedziałem już mniej więcej o czym jest to film. Młody,  wysportowany mężczyzna jedzie na weekend na pustkowie jednego z parków  narodowych.  Jest przewodnikiem, ratownikiem, zna teren doskonale i śmiga po górach oraz  wąskich szczelinach kanionów niczym tatrzańskie kozice po urwiskach. Pomaga  napotkanym dziewczynom i biegnie dalej, nie po szlakach, bo zna ciekawsze  drogi. Aż do chwili kiedy jego pełna dynamiki ekskursja niczym stopklataka  zatrzymuje się w głębokiej szczelinie, gdy osuwający się razem z nim głaz zakleszcza  się w głebokiej i wąskiej szczelinie, przy okazji przygniatając rękę nieszczęśnika. Chłopak dopiero teraz uświadamia sobie w jak fatalnym położeniu się  znalazł. Wiedząc wszystko lepiej i ufając swoim umiejętnościom, z założenia nie  informował nikogo dokąd jedzie. Prawdopodobieństwo, że ktoś odnajdzie go na  takim pustkowiu i w dodatku w równie głębokiej co wąskiej szczelinie jest  praktycznie zerowe. Ogladamy tytułowe sto dwadzieścia siedem godzin walki o  życie. Idąc do kina byłem pełen niepokoju, jak uda się opowiedzieć tę aż do bólu  statyczną historię.  Musze przyznać, że film wybronił się znakomicie. Był to jeden z lepszych  obrazów, jakie miałem okazję obejrzeć w ciągu ostatniego roku. Okazuje się raz  jeszcze, że człowiek jest w stanie znieść bardzo wiele, by przetrwać. Pamiętam  z wykładów na temat przetrwania rozbitków (obowiązkowe szkolenia dla  marynarzy), że podstawową sprawą jest psychika. Człowiek jest w stanie znieść  bardzo wiele dopóki ma w sobie wolę walki. Świadczą o tym chociażby  niewiarygodne historie przetrwań w obozch śmierci, walk z rakiem, czy przetrwań  pod gruzami zawalonych domów. Kiedy słabnie psychika, poddaje się cały oraganizm. Sam doświadczałem tego podczas marszów na sto kilometrów w ciągu  doby. Gdy po kilkudziesięciu kilometrach przychodziło zwątpienie, myśl żeby  sobie odpuścić stawała się tak natrętna, że odparzone stopy z każdym krokiem  bolały podwójnie i tylko one zaprzątały całą uwagę. Sił wystarczało akurat do  miejsca, gdzie można było łatwo zejść z trasy. Główny bohater filmu, nie mając nadziei na ocalenie z zewnątrz i wypiwszy  ostatni łyk wody wie, że w tej sytuacji zostało mu co najwyżej kilkanaście  godzin życia. Nie poddaje się jednak. Tępym, chińskim scyzorykiem odcina sobie  zakleszczoną rękę i uwolniony z pułapki rusza jeszcze w takim stanie na szlak w poszukiwaniu pomocy. Gorąco polecam. Sczecin, 27.02.2011; 09:40  LT 