21 września zbliża się szybkimi krokami. Tego dnia w Krakowie odbędzie się opisywana już przeze mnie konferencja TEDx, której tematem przewodnim będze „Secret Lives”. Co to jest TED? To organizacja non-profit, powstała 25 lat temu w Kaliforni, która zajmuje się wspieraniem rozmaitych idei uznanych za „warte rozpropagowania”. Konferencja TED odbywa się co roku każdej wiosny w Long Beach. Zaporaszani są na nie rozmaici myśliciele i działacze z całego świata, którzy mają osiemnaście minut na swoje pzemówienie. Prelegentami TED byli m.in. Bill Gates, Al Gore, Gordon Brown. TEDx to niezależne organizowane konferencje na całym świecie pod patronatem TED. Po raz pierwszy TEDxKraków odbył się w 2010 roku. W tym roku odbędzie się jego trzecia edycja. Organizatorzy piszą: „Wierzymy w siłę idei, wiedzy, inspiracji i ich zdolności do zmieniania świata, jednoczenia ludzi, i inspirowania lepszej przyszłości zarówno w Krakowie jak i poza nim. Naszym celem jest wpłynięcie na przyszłość dając polskim i zagranicznym naukowcom, przedsiębiorcom, artystom i innym działaczom szansę podzielenia się swoimi pomysłami z innymi uczestnikami oraz stworzenia wspólnoty osób podobnie myślących”. Informacje na temat TEDxKraków można znaleźć na stronie www.tedxkrakow.com. TEDxKraków Award to ogłoszony właśnie konkurs na pomysł. Jego celem jest znalezienie ciekawych idei i inicjatyw, które mogą zmienić rzeczywistość – lokalną i globalną.  Projekt jest współorganizowany wraz z Funduszem Zalążkowym Krakowskiego Parku Technologicznego w ramach programu Upriser. Jest on skierowany do osób, które mają pomysł na start- up, innowacyjne rozwiązanie, inicjatywę społeczną lub inne działanie, które warto rozpowszechnić. Finalistów czekają warsztaty, a zwycięzca wystąpi we wrześniu na scenie TEDxKraków. W TEDxKraków Award może wziąć udział każdy, kto ma ciekawą ideę i chce się nią podzielić. Wystarczy nagrać krótki film prezentujący projekt. Można zgłosić się do 17 sierpnia samemu lub w dwuosobowy zespole na stronie: http://tedxkrakow.com/pl/award Twórcy 6 najciekawszych pomysłów zostaną zaproszeni na 3-dniowe warsztaty z doświadczonymi specjalistami. Zajęcia będą dotyczyły: - Strategii i dopracowania koncepcji - PR i marketingu - Public Speaking i komunikacji Najlepszy pomysł wybrany przez jury trafi na główną scenę TEDxKraków 21 września. Zwycięzca będzie miał 6 minut na przekazanie swojego pomysłu TEDxowej publiczności. Chętni powinni kontaktować się z: Zyta Rabka 503 727 537 @: zyta@tedxkrakow.com Grzegorz Bińczycki 604 504 912 @: grzegorz@tedxkrakow.com﻿﻿ Gdańsk; 13.08.2012; 07:20 LT 