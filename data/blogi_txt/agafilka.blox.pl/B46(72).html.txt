Chrześcijaństwo do przesądów ma się tak jak chrześcijaństwo do jego praktykowania - nijak. W żadnej z tych kwestii nie mam ortodoksyjnych poglądów - czy to dobrze, czy nie - nie mi to oceniać. Zresztą Wam też nie :P We wszelkich aspektach życia wyznaję zasadę złotego środka bez względu na aprobatę innych. Podążając jednak w stronę tematu niniejszego postu chcę stwierdzić, iż pomimo że przed maturą ścięłam włosy a na samym egzaminie dojrzałości nie miałam czerwonej bielizny, to jednak czytam horoskopy, byłam u wróżki i pospiesznie szukam guzika widząc kominiarza.  Wierzę w czarnego kota i [nie]przechodzenie pod drabiną, sprawdzam konto, gdy swędzi mnie lewa ręka i czuję respekt przed pechową 13. W tym tygodniu mam jednak dylemat. Powinnam olać strach związany z nadchodzącym piątkiem i nie zastanawiać się co wróży swędzący od dwóch dni lewy pośladek? 