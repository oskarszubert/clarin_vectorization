Tak jak już wspominałam, by wyrwać się z tego Alkatraz jakim jest wyspa, na której mieści się klinika, muszę wypożyczać auto. Do pakietu musi być oczywiście kierowca, bo bez chińskiego prawka nie można tu jeździć, zresztą tu jest taka krzyżówka dróg, ze jest ich np. 6 poziomów. W Europie jeszcze nigdzie nie widziałam az takich rozwiązań. Ostatnio byłyśmy na bardzo kulturalnej wyprawie. Najpierw zwiedziłyśmy budynek miejskiej opery 中山纪念堂 Zhōng Shān Jì Niàn Táng, Sun Yat-Sen Memorial Hall, 259 Dongfeng Zhong Lu. Już na wstępie milo mnie zaskoczył fakt, ze nie musiałam płacić za wstęp. Jednak szok przeżyłam dalej. W całym kompleksie nie było ani jednego miejsca, do którego nie umiałabym wjechać wózkiem. Wejście bez schodów było z tylu a doprowadziły mnie tam chodniczki z narysowanym znakiem wózka. W środku wózkiem dało się stanąć prawie w każdym rzędzie, nie tylko z przodu łamiąc sobie kark przy zadzieraniu glowy w górę. Nawet kible nie dzieliły sie na 3 grupy (panowie, panie i razem niepełnosprawni), lecz na 4: panowie, panie, panowie niepełnosprawni i panie niepełnosprawne.      ﻿ Mój szok się spotęgował w najsławniejszym w Guangzhou parku 越秀公园 Yuè Xiù Gōngyuán,  gdzie sytuacja była podobna, a punktem kulminacyjnym była winda w parku umożliwiająca mi zwiedzenie pomnika 5 kóz – symbolu tego miasta. W porównaniu do Polandu to tu jest wszystko przystosowanedo wózków. Może powinnam poprosic o azyl…? ﻿  ﻿ ﻿ 