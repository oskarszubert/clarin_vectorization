Rozłożyłam się po tym wczorajszym Dniu Babci. Gdy mamy jakąś rodzinną imprezkę to w domu jest taki gwar, jak we włoskiej familii. By babcia mnie słyszała i by przekrzyczeć moje kuzynostwo musiałam nadwyrężyć gardło, które już wprawdzie nie ma oznak anginy ale było wysuszone na wiór. Efekt jest taki, że od dzisiejszego ranka kaszlę jak dziki osioł. Jedzenie podrażnia mi gardło zatem od kilku dni jestem na jakiś papkach i prawie płynnym żarciu. Fuj. Robię już cuda na kiju, by się uzdrowić. Za tydzień mam przecież rodzinną imprezę urodzinową. 