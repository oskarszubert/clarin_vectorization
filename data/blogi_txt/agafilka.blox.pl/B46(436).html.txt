Już wiadomo mi od jakiegoś czasu, że niestety nic nie jest wieczne. Niestety moja zaskakująco dobra zimowo kondycja również. Pewnie wszyscy krytycy mojego wyjazdu na terapię﻿ komórkami macierzystymi  mają miny typu "a nie mówiłam!", ale i tak było warto, gdyż była to najbardziej sprawna moja zima od wielu lat. Zawsze od października siedziałam praktycznie w domu, kłopoty z pisaniem na kompie zaczynałam mieć w okolicach grudnia, a w styczniu nie potrafiłam unieść rę﻿ki, by podrapać się w nos. Obserwując swój organizm i bardzo dobrą kondycje tej zimy miałam nadzieję﻿, że przepędziłam te objawy na długo. Niestety powróciły i muszę znów nauczyć się je tolerować. Mamy jednak połowę lutego, zatem warto było ponieść te koszty, ból i strach, by nie być więźniem 4 ścian i własnego ciała przez pół roku zimna. Komórki przestają działać, nawet dogoterapia nie nakręca mnie na nowo. Pora zagryźć zęby, uzbroić się w cierpliwość i czekać do wiosny. Ciepło = słońce = ruch = więcej sil = ponowny wyjazd na terapię prowadzona przez firmę Beike Biotechnology. Najprawdopodobniej polecę w maju, ale tym razem do kliniki w Bangkoku. Z jednej strony ciesze się na nowe miejsce, z drugiej boję﻿ się, że mogę czegoś nie dopatrzyć, nie załatwić, że nie zdążę zebrać brakującej sumy, że moja mama nie da rady, że ...  Kto ma jednak dać rade, jak nie ja!? 