Po tytule postu spodziewacie się zapewne narzekań na stan naszych kochanych polskich dróg. A tu jednak niespodzianka! Nie będę narzekać na ich stan, bo nie lubię narzekać na cokolwiek, a poza tym daremne jest strzępienie sobie języka w tym temacie. Mówiąc o polskich drogach mam na myśli drogi, przy których spacerujemy dziennie z Koką. Specjalnie dryptamy przy nich, by walczyć z Koki strachem przed autami. Nadal dużo brakuje nam do perfekcji ale jest już o niebo lepiej niż z 2 tygodnie temu. Te jadące z naprzeciwka auta już nie robią na niej wrażenia ale wciąż kuli ogon, gdy mija ją duże hałaśliwe auto z tyłu. Sami jednak oceńcie. 