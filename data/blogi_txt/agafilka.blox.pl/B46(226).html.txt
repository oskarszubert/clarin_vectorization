Na początku miałam robione szereg badan, najpierw pobierali mi krew, a piguła, która to robiła tak sprawnie wkłuła mi się do żyły, że prawie nic nie poczułam. Następnie robiono mi RTG; USG. Jestem juz po pierwszej kroplówce z komórkami macierzystymi, a w sumie mam ich dostać sześć. Nie zakładają tu takich wenflonów jak w Polsce, działają tu na takich bardzo cieniutkich igłach, które po kroplówce wyciągają. Samo wkłucie nie boli aż tak ale gdy podłączały mi kroplówkę to udało im się to dopiero za drugim razem. Jednak i tak obawiałam się, że będzie dużo gorzej. Oprócz tego dostaje dziennie dodupnie jakiś zastrzyk, który ma pomóc rosnąc we mnie tym nowym komórkom macierzystym. Do tego piję dziennie jakieś ich niewyobrażalnie niedobre zioła, po których mój żołądek tańczy kankana , mam rehabilitację, ziołowa kąpiel na opuchnięte stopy i akupunkturę na ręce i nogi. Niestety od kilku dni jestem dosyć mocno osłabiona i  nie wiem czy to kwestia tego, że ostatnie pól roku w czasie zimy przesiedziałam w domu, czy może wręcztropikalnego klimatu tutaj - jest tu ok osiemdziesiąt procent wilgotności w powietrzu - czy może właśnie to kwestia akupunktury. Nie ukrywam, że bardzo mnie to martwi. Sama opieka w klinice jest bardzo dobra. Dziennie mam mierzone ciśnienie i temperaturę, a mówiący po angielsku koordynatorzy dbają o to, by nam niczego nie zabrakło - robią zakupy i pomagają zamówić jedzenie, bo tu w klinice niema wyżywienia. 