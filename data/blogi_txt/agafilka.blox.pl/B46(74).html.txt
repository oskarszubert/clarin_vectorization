START, zaczynamy Właściwie zaczynam, logicznie myśląc powinnam napisać to w l.poj. Mój umysł nieproporcjonalnie do zawodu belfra, nigdy jednak nie lubiał być ograniczany ramami logiki. Tym bardziej sercu nie jest ona na rękę. Poza tym jeżeli już zmuszę się do jakiejkolwiek logiczej analizy, to ta l.mnoga nie jest tak całkowicie pozbawiona sensu. Jestem JA i jest On lub jak kto woli Ono. Niestety nie żaden książę na białym rumaku ani żaden pachnący mlekiem mały, różowiutki człowieczek. Dokonajmy zatem oficjalnego powitania. Drodzy Państwo [tratatata- werble] oto On- mój zanik mięśni. Innym wtajemniczonym, szczególnie tym obcym zza naszej granicy, znany jest jako SMA- czyli Ono. Mój jest wredny, ten pierwszy typ. Pierwszy wcale nie oznacza najlepszy, tu - wręcz przeciwnie. Jest ze mną od zawsze i wszędzie; nie chce się odczepić, nawet w śnie. Jest mi bliski ale wcale go nie kocham, jednak nie nienawidzę. Czasem jestem na niego zła, bywam wkurv...na, szczególnie zimą. Latem bywa dla mnie milszy, ja dla niego też. Mimo ciągłych wojen ze sobą tolerujemy się wzajemnie, nie mamy innego wyjścia....   On jednak nie będzie tu głównym bohaterem, tu erste skrzypce gram ja. Zobaczcie, jaki mam SMAk na życie, nawet po 30tce! 