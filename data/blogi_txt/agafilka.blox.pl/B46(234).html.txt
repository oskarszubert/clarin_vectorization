Dzisiejszy wieczór najchętniej skwitowałabym jednym wielkim WOW! Jednak należy się Wam kilka slow wyjaśnień. Dzisiaj byłyśmy w tajskiej restauracji razem z Bossem tej kliniki, dr. Moskito (lekarz od akupunktury), częścią personelu i reszta pacjentów. Nigdy bym nie przypuszczała, ze w małym zaulku wsrod wysokich apartamentowców kryje się tak urokliwa i malownicza knajpka, nawiązująca do tajskiej sztuki i historii. Samo miejsce powalało na kolana, a co dopiero jedzenie! Zgodnie z azjatyckim zwyczajem każdy zamawia jedzenie, lecz wszystko ląduje na środek stołu i tym sposobem biesiadnicy maja możliwość spróbowania wszystkiego i przy okazji się integrują bawiąc jedzeniem. Bylo przepysznie i pięknie. Jednak mnie ujęła nie tylko elegancja tego miejsca. Nigdy wcześniej nie widziałam, by szef tak sie integrował ze swym personelem i z pacjentami! Nie dość, ze wszystkich nas na początku wital po tajsku splecionymi kwiatami, na imprezę zabrał swoje dzieci, to przy stole sam tez obsługiwał i zabawiał gości. Pewnie niektórzy skwitują to, ze za takie pieniądze to powinien. Otoz bywalam na prywatnym leczeniu czy konsultacjach w wielu miejscach, niejednokrotnie za niemale pieniadze i powiem Wam jedno. Europejski personel medycyny powinien sie uczyć od Tajów podejścia do pacjenta! Tu pacjent jest najważniejszy, a szef kliniki traktuje równie milo i normalnie każdego człowieka wokół siebie. Cały personel spoufala się z pacjentami, tworząc tym samym niezwykle przyjazna atmosferę. Taka impreza odbywa sie tu zawsze raz w miesiącu i jest oczywiście w pełni opłacona przez szpital. Jeszcze jedna osoba sprawiła, ze szczeka mi dziś opadła. Ige - Hiszpan, który jest koordynatorem tej firmy z komórkami macierzystymi z Chin - ma zaledwie 27 lat i mówi biegle w 8 językach. Jest tu od jakiegoś tygodnia i wreszcie mam okazje moc tu z kimś pogadać na luzie po niemiecku. Wstyd mi tylko z tym moim jednym dobrym j.obcym. Po powrocie pora poważnie zabrać się za angielski. 