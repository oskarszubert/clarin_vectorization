Jakoś tak wpadłam w melancholijny nastrój. Wróciłam do swoich starych wypocin i oto jedna z nich:  „Rozmowa”   Siedząc sobie wczoraj cichutko w pokoju Szczelnie otulona kocem melancholii Chciałam porozmawiać troszeczkę ze swoją Przyszłością Ale ona była znów uparcie milcząca Nawet nie chciała mi odpowiedzieć na tak banalne pytanie Dotyczące najbliższego miejsca zameldowania mych uczuć. Gdy próbowałam ją dyskretnie przekupić Ciepłym gestem i filiżanką aromatycznych emocji Odwróciła się na pięcie i odeszła bez pożegnania. Nie byłam jednak długo sama Na ramieniu poczułam dotyk szorstkiej dłoni Odwróciłam się i ujrzałam piękną lecz smutną zarazem twarz. To była znajoma mi Przeszłość. Ona również się nie odezwała Podała mi jedynie paruletnią gazetę „Serce do wynajęcia” Mój wzrok padł na dawno zakreślone przeze mnie ogłoszenie „wynajmę mieszkanie do remontu” Pod spodem widniał trochę już wyblakły numer jego telefonu. Tamto mieszkanie okazało się zbyt zniszczone. A jakie będzie kolejne...?   ﻿ 