To był piękny, lecz wyczerpujący tydzień. Te 5 dni wypompowało mnie intelektualnie i emocjonalnie. Kolejne wcielanie się w medialne zwierzę i wznoszenie na szczyty własnej erudycji. Wolałabym szczytować w innych okolicznościach no ale jak się nie ma, to co się lubi, to się lubi, to co się ma. A ja na razie mam sporo zamieszania wokół siebie. Z tygodnia na tydzień podsycam ogień pod nim, wymyslam nowe strategie działań. Coraz bardziej wyspecjalizowuję się w byciu swoim własnym business menager. Poniekąd czuje się jak ekshibicjonistka, całe miasto zna moją historię, wkrótce ma ona pójść dalej w kraj. Wszystko po to, by dotrzeć do potencjalnych sponsorów. Możnaby wysnuć wniosek, że... sprzedaje się za kasę. 