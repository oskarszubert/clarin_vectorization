Korki, korki, korki. Każdemu innemu śmiertelnikowi wyraz ten kojarzy się wyłącznie z nakrętką na butelce, którą albo ów człek wyrzuca bezmyślnie do kosza albo celowo odkłada, by oddać na szczytny cel.  Gdybyście zatem chcieli razem ze mną osiągnąć te szczyty to z góry dziękuję i zapraszam na www.pomozagnieszce.pl gdzie znajdziecie spis punktów zbioru nakrętek dla mnie.Mi korki kojarzą się też z lekcjami, które z racji zboczenia zawodowego uwielbiam prowadzić. Niestety z racji kryzysu korkantów z roku na rok coraz mniej. Może by tak zorganizować łapankę? Chociaż niemiecki i łapanka jakoś nam Polakom niezbyt miło się kojarzą. Wprawdzie w ilości uczniów nie pobijam w tym roku rekordów ale w kilogramach nakrętek i owszem:) W poniedziałek oddawaliśmy do skupu kolejne 3 tony  korków (czyli ok 270 ogromnych worów), a dzisiaj mamy już znowu tonę! To cudowne rozmnożenie? Nie. To wysiłek moich rodziców i dobre chęci i wsparcie Was wszystkich! Dziękuje :* 