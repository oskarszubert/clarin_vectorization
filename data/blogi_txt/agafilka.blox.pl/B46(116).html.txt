Pewnie większości z Was już wiadomo, że miejsce mojej terapii zostało zmienione i teraz 27.04 lecę do Guangzhou (Kanton) na leczenie komórkami macierzystymi. Ląduję jednak w Hong Kongu 28.04 ok godziny 10.55. Stamtąd ma nie odebrać kierowca z kliniki i zawieźć autem do Guangzhou (Kanton). Samolot powrotny z Hong Kongu mam 02.06 o godzinie 13.00. Szukam w Hong Kongu, jego pobliżu lub najlepiej w samym Guangzhou (Kanton) ludzi chętnych mi tam chociaż do minimalnej pomocy w sprawach językowych mówiących najlepiej po polsku lub chociaż po niemiecku, ewentualnie w najgorszym wypadku po angielsku. Może znacie tam kogoś takiego? Do konsulatu tam oczywiście też planuję się zwrócić. Poza tym już szukam namiarów na taxi w Kanton, które jest kombi lub vanem. Byłoby to dla mnie jedynym wyjściem. No chyba, że w Kanton jest przystosowane metro, ale nie potrafię tej informacji sprawdzić tu w Polsce. Być może Wam by się ta sztuka udała... Z góry też dziękuję za pomoc:)) 