Cuda się zdarzają, wiem o tym. Największym cudem na świecie jest danie komuś życia. Niestety wielce prawdopodobne, że mi nie będzie dane tego doświadczyć, gdyż do tego trzeba dwojga... Nie mogę nawet zostać dawca, ani krwi ani szpiku;/ Cudem jest tez pomaganie komuś walczyć o życie. Ja takim cudem zostałam obdarzona już niejednokrotnie, w sumie każdego dnia pomagają mi w tym najbliżsi. Niestety czasem czyjaś obecność i fizyczna pomoc nie wystarczają, często w chorobie pierwsze skrzypce zaczynają grać duże pieniądze. Niby one szczęścia nie dają, ale potrafią o ironio podarować życie. Dziwne to. Tego dziwnego cudu doświadczyłam w tamtym roku w maju, gdy dzięki głównym sponsorom - dwóm Markom - oraz licznej pomocy wielu ludzi udało mi się wyjechać do Chin na terapię genową. Jestem po niej zdecydowanie mocniejsza, nie jest to zmiana spektakularna ale jest. Nie jest to tez zmiana stała. By nie zniknęła na dobre i by efekty pierwszej kuracji nie poszły na marne dając znów zielone światło postępom mojej choroby, kurację tą należy powtórzyć, najlepiej góra do roku. Nie mówiłam o tym wcześniej, bo i po co. Z góry uznałam, że drugi raz nie uda mi się zebrać 150  tysięcy PLN i w sumie pogodziłam się z tym. A tu nagle dziwnym zbiegiem okoliczności natknęłam się na dwie Moniki, które robią wszystko co możliwe i to co niemożliwe też, by mnie do Chin wysłać ponownie.  Oczywiście pomaga cały sztab ludzi, jednak one poświęcają coś więcej niż tylko rozliczenie podatkowe, czy kilka kilo nakrętek - jednak i za to jestem wszystkim innym niezmiernie wdzięczna. Cenniejszy jednak czasem jest swój prywatny czas i ogromne zaangażowanie w wymyślanie kolejnych akcji, które mogą pomóc mi w dotarciu do sponsorów. Dwie kobietki - jesteście cudownie "niemożliwe"! DZIĘKUJĘ :* 