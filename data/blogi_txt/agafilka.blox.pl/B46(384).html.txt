Wszędzie ostatnio krążą wirusy, jak nie komputerowe, to grypowe i do tego jeszcze wybitnie świńskie... Na szczęście wszelkie omijają mnie szerokim lukiem mimo, że nawet mój tato praktycznie od miesiąca prycha zarazą. Może to skutek częstego przebywania na dworze, może dogoterapii, może Flavonów i Betaglukanów, a może...?  :) Az strach rzec głośno, iż to efekt chińskiej terapii, bo znów wsadzę tym samym kij w mrowisko. A wkurzone mrówki potrafią być wredne :P Wiem coś o tym, bo kiedyś mając zamknięty klapek na nodze jedna mrówka zawieruszyła się gdzieś w nim uprzednio i cala drogę powrotną z Mazur na Śląsk gryzła mnie w duży palec u nogi próbując jakoś się wydostać. Efekt końcowy - ja miałam czerwony i opuchnięty paluch ale mrówka - po zdjęciu klapka - została skutecznie uciszona raz na zawsze ... :P 