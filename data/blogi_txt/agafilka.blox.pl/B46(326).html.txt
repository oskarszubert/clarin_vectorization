W tamtym roku o tej porze już wiedziałam, że zdarzył się cud i lecę po raz kolejny na kuracje. Tym razem nic nie jest zależne ode mnie. Nie wiem nic, no może oprócz tego, ze w lipcu wymieniają u mnie w klatce windę. Zatem, by nie być miesiąc więźniem we własnym domu w momencie szczytu swojej formy fizycznej latem, to muszę się gdzieś wynieść. Opcje są trzy: 1. Kuracja komórkami macierzystymi w Bangkoku (6podań po 50 ml plus miesiąc rehabilitacji plus bilet = ponad 100 tyś zł) - kasy brak, konkretnych sponsorów brak; wprawdzie są jakieś deklaracje ale póki co nie mam nic pewnego; 2. Kuracja komórkami macierzystymi w Łodzi (1 podanie własnych komórek najprawdopodobniej 50 ml plus 3 tygodnie rehabu = 15 tyś zł) - kasa jest na subkoncie ale mnożąc ilość mililitrów razy ilość podań i częste powtarzania kuracji co wiąże się z długimi i częstymi urlopami mamy - bez sensu; 3. Wyjazd do przyjaciół do DE plus do rodzinki na Mazury - plusem z tej opcji jest możliwość zabrania Koki. Czas ucieka, by zorganizować którąkolwiek z tych opcji, to muszę mieć czas, a ja wciąż nic nie wiem. 