Dziwnych było te kilka dni i ja jestem jakaś dziwna. O dziwo pomimo huśtawki zdarzeń i emocji, od tych wręcz euforycznych, przez te mi obojętne po takie, które doprowadzały wręcz do białej piany na mych ustach, jestem jakoś dziwnie spokojna i taka hmmm nieruszana przez nic, przez nikogo zresztą też nie. Z pierwszym dniem wiosny skupmy się może na pozytywach ostatnich dni. Największym miłym wydarzeniem był prezent, który wprowadził mnie wręcz w zakłopotanie. Dostałam małego ślicznego notebook'ka bym mogła mieć kontakt z resztą świata będąc w Chinach. Wprawdzie ta zabaweczka pochodzi z richrig fojnych Niemców, a co za tym idzie ma niemiecki układ klawiatury [dla niewtajemniczonych literki są w innych miejscach, niż powinny być według nas] , jednak dla mnie to kein [żaden] Problem. Nie wiem jak mam się odwdzięczyć, jak podziękować...szczególnie, że to prezent po części od obcych mi ludzi [mam nadzieję, że wkrótce ten status zmienimy] a po drugiej części od osoby, z którą wcześniej nie miałam jakoś wielce bliskich kontaktów, ba - przez parę lat wcale nie miałyśmy ze sobą kontaktu - a tu nagle ona staje na głowie, by tylko mi pomóc. Wiedząc, że ona czyta moje tutejsze wypociny napiszę zatem - DANKE SCHOEN Jola:) Chociaż dziękuję to za mało. Jej osoba pokazuje mi, że może powinnam przemyśleć kto tak naprawdę jest przyjacielem, bo przez ostatni rok parę spraw się w tej kwestii zmieniło i kilka powinno się jeszcze zmienić. Odnowiłam starą przyjaźń a nawet dwie, drugą po oczyszczającej burzy naprawiłam i jestem mile zaskoczona tym, że czasem nawet niemiłe i pełne żalu lecz prawdziwe słowa wypowiedziane do kogoś bliskiego do kogoś bliskiego mają zbawienną moc. Jest jednak kilka osób, które od ponad 10 lat były mi bliskie a teraz oddalają się coraz bardziej. Boją się, że chcę by mi coś dali a może tylko są zbyt zajęci własnym życiem, by chociażby zadzwonić i spytać się jak się chińskie sprawy mają?? Nigdy przyjaźni nie oceniałam i nie będę oceniać pod względem otrzymanych prezentów ale pod względem chęci zbierania plastikowych korków, spotkania czy chociażby smsa - będę. Oczywiście to zainteresowanie musi działać w obydwie strony i ja nie jestem z tego zwolniona. Inny pozytyw - mam już bilety na półce. Jednak historię z nimi związaną opowiem osobno, innym razem bo teraz już ręka odmawia mi posłuszeństwa. Co do negatywów ostatnich dni to dam tylko to, że wierzyłam w to, iż dziś będę nucić pod nosem piosnkę Wiosna, wiosna ach to ty﻿ a zamiast tego leci Chylińska 