Wodę toleruję tylko w dwóch postaciach: do picia i mycia. Czasem może wystąpić jeszcze jako lód do drinka. Nie lubię - pewnie dlatego, że nie umiem - pływać, ani też nie znoszę, gdy pada. Ewentualnie jestem w stanie tolerować deszcz - ba, nawet ulewy i burze - w Chinach, gdzie nawet wówczas temperatura oscyluje wokół 30paru stopni. Zdecydowane NIE mówię sytuacji, gdy jest poniżej 10 stopni i pada. Wówczas mój organizm zachowuje się irracjonalnie wobec praw fizyki i zamieniam się w lód. Zatem nie pozostało mi dzisiaj nic innego jak modlić się do Wszystkich Świętych i za dusze zmarłych i o lepszą aurę, by mnie szlag nie trafił z nerwów. 