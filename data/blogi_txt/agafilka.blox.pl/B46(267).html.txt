Mając już 3 z przodu człek coraz częściej i coraz chętniej sie odmładza. Był już powrót do sportowych ciuchów i trampek, było odrodzenie mojej nastoletniej miłości do wampirów, a teraz pora na gry planszowe. Jako dziecko chyba każdy z nas grał w Chińczyka lub Eurobiznes - i to byłoby na tyle, bo w latach 80-tych nic więcej nie było. Potem w okresie dorastania gry stały się bleee, zbyt dziecinne. Kilka lat temu zapałałam miłością do Scrabble no ale moim znajomym szybko się to odwidziało i jakoś tak ostatnio nie mam z kim grać, no chyba że na wakacjach.  Teraz planuję wielki come back. To dzięki fajnie zakręconym ludziom z 2PIONKI. Nie dość, że kobieta to moja znajoma z dzieciństwa, to jeszcze ma genialne hobby, które wciąga. Myślę, że razem uda nam się wymyślić wiele fajnego. Narazie zrobiłam pierwszy krok i pojechałam do jej sklepu/wypozyczalni, w środę jadę obczaić zajęcia integracyjne z dziećmi na grach planszowych, a za niedługo mam się spotkać z szefem Młodzieżowego Domu Kultury w Gliwicach, by wspólnie ruszyć temat przystosowania budynku (windy), tak aby osoby niepełnosprawne ruchowo osoby miały kolejny powód by ruszyć swoje szanowne 4 litery, wyjść z domu i aktywnie uczestniczyć w tej imprezie. 