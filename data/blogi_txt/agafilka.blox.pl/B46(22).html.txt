Nie zostałam zwolniona - nawet warunkowo - z domowego aresztu, pomimo tego, że nie ma żadnych dowodów na próbę matactwa z mej strony i składania fałszywych zeznać typu "nie, wcale nie jest mi zimno". Cały naród dał radę ciepłymi myślami odpędzić syberyjskie mrozy, jednak nikt - nie wyłączając drogowców - nawet nie przypuszczał, że w lutym może padać śnieg. To on jest adresatem wielu "ciepłych słów" płynących z ust posiadaczy 4 kółek, zatem z moich też. W zaistniałych okolicznościach, bądź co bądź pięknych i malowniczych, nie podostaje nic innego, jak dać oralny upust emocjom i porzuciwszy krasomówstwo rzec "oż kur..." i czekać do wiosny. 