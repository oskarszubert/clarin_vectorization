Kto jest bez winy niech pierwszy rzuci kamień. Użycie zakamuflowanego wulgaryzmu według co niektórych moich czytelników (a konkretniej mówiąc jednego z całej rzeszy moich zaglądaczy tutaj) jest głównym powodem zaniechania dalszego czytania owych wypocin. Otóż jak powinnam się do tego faktu odnieść? W związku z tym, iż jestem równie wysoko wykształcona [to słowo klucz dla poniektórych :P] jak on stwierdzę z należytym spokojem, iz ów czytelnik miał do tego prawo, tak jak ja mam prawo używania tutaj zarówno języka literackiego i godnego lingwisty, jak i mowy zgoła innej od kwiecistej. Jeżeli komuś nie pasuje mój styl - łaskawie puszczam go wolno. Jeszcze się taki nie narodził, by dogodził wszystkim i bynajmniej nie będę pretendować do takiej roli. Zapewniam - skarga na mnie u babci, cioci,, mamy, taty, wujka, psa, sąsiadki, kochanka, wojewody, proboszcza itp. nic nie da bo... UWAGA TU NIESPODZIANKA - niestety nie dostanę kary w postaci zabrania komputera, za duża już na to jestem i od dawna nie jestem już karconym dzieckiem. Powiem więcej - bawią mnie historie typu uprzejmie donoszę. Drażni mnie jednak do czerwoności, gdy donosi się to nie mnie, tylko moim rodzicom, a poza tym hmmm zastanawiam się nad jednym. Czy nawet użycie rzekomego wulgaryzmu u kogoś nam bliskiego, kto przenosi na codzień góry i jest doceniany w oczach wielu innych jest aby na pewno powodem do wstydu? Ja byłabym raczej dumna z bycia spokrewnioną ze...sobą :) 