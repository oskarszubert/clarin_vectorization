Ogromna kasa, której ja nie mam; moja rodzinka sama na chwilę obecną ma kredyt na głowie w związku z kupnem samochodu ze specjalistycznym podjazdem, dzięki któremu mogę siedzieć na wózku w aucie i nie trzeba mnie dźwigać na siedzenie. Nie mam zatem tej kasy ale mam siłę, chęć, determinację i cały sztab chętnych do pomocy ludzi, by pomóc mi zorganizować akcję społeczną i zebrać tę sumę; nigdy w życiu nie prosiłam o pieniądze na leczenie czy sprzęt ale teraz schowam dumę do kieszeni i będę to robić, trudno Absolutnie nie oczekuję cudów; wolę się pozytywnie zaskoczyć niż rozczarować. Sukcesem będzie, jeżeli po jednej kuracji  wredota jakim jest SMA chociaż na rok się zatrzyma, spowolni, bo uwierzcie mi, że od roku dodała gazu. Jeżeli będę mieć więcej siły w rękach, więcej na tyle, że będę znów mogła napisać na kompie kilka stron dziennie a nie jak teraz 1 – to to będzie dla mnie ooogromne zaskoczenie i sukces. W to, że kiedykolwiek będę chociażby stać już nie wierzę, zbytnią realistką jestem. Skutki uboczne za 10/20 lat szczerze mam w … głębokim poważaniu. Za ten czas może mnie i tak już nie być lub być na stałe podłączona do respiratora, a tego ja nigdy bym w życiu nie chciała i nigdy się na to nie zgodzę. Co do sceptycyzmu lekarzy… Pamiętam, gdy 20 lat temu moi rodzice pojechali ze mną do Warszawy na konsultację i po opinię, co nasi specjaliści myślą o kuracji, którą zapoczątkował w Paryżu prof. Charpy [nie pamiętam jak pisze się jego nazwisko]. U dzieci z SMA on zaczął podawać Coensym, L-Carnitynę, Preducktal i wit. B12 a polscy lekarze uważali to wówczas za fanaberię. Moi rodzice usłyszeli, że skoro mają za dużo pieniędzy, to możemy sobie zrobić wycieczkę, bo sensu innego nie ma. Po 15 latach sami zalecają te leki. Te lekarstwa oczywiście mnie nie uzdrowiły, lecz dały to, że układ trawienny zadziałał jak u zdrowych i to, że przestałam chorować, co w mej jednostce i typie jest mega zwycięstwem. Gdybyśmy dali się ponieść nurtowi sceptycyzmu, to pewnie wówczas moi rodzice mieliby kasę na rozkręcenie własnego biznesu ale ja nie wygrałabym walki z kolejnym zapaleniem płuc czy oskrzeli. Co do ludzi, którzy się już leczyli komórkami… Rozmawiałam z kilkoma i efekty są różne. Jednym cokolwiek to daje, innym zupełnie nic. Czyż z każdym lekiem nie jest podobnie? Nawet super antybiotyk jednym pomaga, innym nie, przy tym samym schorzeniu i objawach. Podsumowując –TAK, CHCĘ SPRÓBOWAĆ. Nie mam nic do stracenia. 