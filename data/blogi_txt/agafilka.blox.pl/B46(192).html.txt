Niedziela upłynęła błogo. Poranek przeznaczony został na sen a kolejne godziny również przebimbałam. Ale od czego w końcu jest niedziela?! Wczesnym wieczorkiem umówiłam się wreszcie z moją psiapsiółą na tzw. pifko, które w efekcie końcowym okazało się być kilkoma lampkami wina. Przy okazji zorganizowałam spotkanie z panią od niecodziennej biżuterii i nawet zaszalałam i kupiłam sobie mały czarny gadzet.    - zdjęcie z bloga p. Blanki Cudny, nieprawdaż? Te babskie pogaduchy dobrze mi dziś zrobiły. D. to idealna kompanka do tańca i do różańca [hmmm chociaż tego nie wiem, modlenie się jest zapewne ostatnią z rzeczy, na które miałybyśmy razem ochotę].  Jeżeli i Ona pitnie z naszego urokliwego kraju będzie faktycznie mi hu...wo:/ Stracę kompankę do narzekania na męski ród i zło wszechświata. Miejmy jednak nadzieję, że w męskim rodzie są słodkie wyjątki, że ten wszechświat z grunty rzeczy jest dobry a D. jednak będzie wzbogacać polską gospodarkę. Jeżeli jednak zdecyduje się wyjechać, to oby było Jej tam lepiej i oby nie traciła nigdy kontaktu z bliskimi Jej tu ludzmi... 