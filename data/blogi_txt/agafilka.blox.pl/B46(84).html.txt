Boję się, dygam jak cholera. Rzadko przyznaję się do tego publicznie, właściwie to prawie nigdy tego nie robię. Zdecydowanie bardziej lubię siebie w roli twardzielki. Może zbyt często wcielam się w jej rolę i dlatego mam problem z wypowiedzeniem głośno słów: BOJĘ SIĘ. A czego konkretnie? Oj miliona rożnych rzeczy; od błahostek typu pająk zacząwszy, skończywszy na śmierci. Strach towarzyszy mi każdego dnia, na szczęście jednak przez te kilkadziesiąt lat symbiozy stal mi się bardziej sprzymierzeńcem niż wrogiem i rzadko mnie paraliżuje, raczej mobilizuje do działania. Jutro tez go pokonam i zadzwonię do faceta ze skupu korków z zapytaniem, czy wszystko poszło ok. Potem z uśmiechem na ustach udzielę wywiadu pewnej reporterce, potem odbiorę kilka telefonów w sprawie pytań o lekcje, dławiąc podszepty strachu, że to dzwoni ktoś z urzędu, którego nazwy boję się nawet tu napisać. Następnie będę cieszyć się barwami jesieni, nie bojąc się, ze przede mną jest z pół roku aresztu domowego powodowanego mieszanką aury i kiepskiego krążenia. Wciąż będę flirtować i rozkoszować się pojawiającymi się czasami motylkami w brzuchu, bez obawy, że nikt nigdy w życiu mnie już nie zechce. I co najważniejsze - pojadę do Chin! Pojadę, mimo ogromnego pietra! Tylko głupcy się nie boją ale tylko mądrzy zmieniają strach w koło napędowe motywacji. 