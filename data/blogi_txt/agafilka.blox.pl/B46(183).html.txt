Znów miałam miły tydzień:) Czyżby wiara w sukces wystarczyła do jego stworzenia? Prawie tydzień czasu spędziłam pławiąc się w luksusach w Dworze Kościuszko w Krakowie. Dodam, że miałam jeden z najładniejszych pokoi hotelowych, gdzie w ubiegłym roku nocował JUSZCZENKO. Do pełni luksusu brakowało mi jedynie kominka w pokoju, basenu, smażonej kaczki i kremu brulee. Jednak nigdy nie można mieć wszystkiego :P. Nie pomyślcie sobie, że pojechałam tam za kasę z zebranych plastikowych korków :D Niestety nie mam tez króla nafty na podorędziu. Ten wyjazd to w pełni sfinansowane przez Fundację Pomocy Maltańskiej ﻿﻿warsztaty aktywizacji zawodowej. Ten wyjazd dał mi prócz luksusu coś jeszcze... Uświadomiłam sobie, że całkiem spora grupa ludzi niepełnosprawnych ruchowo jest równie zajefajna jak ja, a wysoka samoocena to plus, nie minus:) 