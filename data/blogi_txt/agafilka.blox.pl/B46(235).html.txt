Od kiedy wróciłam cierpię permanentnie na braki różnego rodzaju. Przede wszystkim dobija mnie brak wysokich temperatur i słońca (jego to nawet w Chinach mi brakowało pomimo 30 stopni ciepła). Niestety wciąż mam braki w wykształceniu, jednak byłam już na uczelni odebrać swój indeks i mam wreszcie namacalny dowód na to, iż studia doktoranckie zakończyłam sukcesem, teraz wystarczy "jedynie" dopisać pracę doktorską do końca, obronić się i zamknążć przewód. Paradoksalnie od powrotu brak mi czasu na cokolwiek, a moja tygodniowa absencja tutaj jest tego najlepszym przykładem. Niby nic nie robię ale nie ma dnia bym czegoś nie załatwiała i z kimś się nie spotykała; każdy ma milion pytań dotyczących mojego pobytu w chińskiej klinice. Jeżeli już jestem w temacie to dodam, że nadal brakuje mi odpowiedzi na pytanie - czy są efekty tej terapii. To będę wiedzieć najwcześniej we wrześniu. Do tego wciąż brakuje mi pieniędzy i zawirowań sercowych - no ale to nie nowość. 