Mam dziś dość. W ciągu jednego dnia przeszłam chyba wszystkie stany emocjonalne. Zaczęłam od dezorientacji o 3.40 gdy ni stąd ni z owąd uruchmił się zupelnie samoistnie budzik w zegarku. Potem przyszła kolej na przerażenie, gdy obudziłam się nagle wyrwana z tragicznego snu, w którym byłam świadkiem przypadkowej śmierci psa, który nie miał łapek a na końcu okazał się misiem koalą [moja podświadomość dostaje bzika :/] Kolejnym był stan zadowolenia z nutką ekscytacji wywołany smsowym adorowaniem mnie przez pana X, chwilę póżniej przeżyłam rozczarowanie wiedzą, a własciwie jej kompletnym brakiem jednej z mych studentek, co musiało równać się mym oblaniem jej na egzaminie, a szkoda, bo lubię kobitę. W dalszym etapie dnia było szczęście wywołane przez promienie słoneczne i chęć pomocy kolejnego kumpla w mej akcji nakrętkowej. Zaraz potem pojawiło się uczucie pustki i bezradności połączone ze stanem apatii a poprzedzał to wszystko stan niedowiary i oslupienia zagraniem pana X. Wszystko to przerodziło się w złośc typu - ja wam pokażę! Kolejnym etapem był zachwyt małym bobasem przyjaciół ale gdzieś tam głęboko we mnie znów zatliło się znienawidzone przeze mnie uczucie zazdrości o takie zwykłe/niezwykłe codzienne życie. A na sam koniec dnia, po roku zadzwoniła nagle A. Jest w Polsce i chce się spotkać. Dobry i ten mały krok do naprawienia tak mocnej, bezinteresownej przyjaźni. Tylko jak to zrobić...? Czy mimo szczerych chęci jest to możliwe...? 