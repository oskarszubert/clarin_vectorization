Wiele osób pyta mnie o różnice pomiędzy wyjazdem na komórki macierzyste do Guangzhou/Kantonu (Chiny) a taką samą terapią tegoroczną w Bangkoku (Tajlandia). Było diametralnie inaczej ale postaram się to jakoś usystematyzować logicznie. Podawanie komórek Kanton - rano (czyli niestety dzień bez jakichkolwiek innych zajęć) Bangkok - po południu (rano rehab i akupankczer, tym sposobem nic mnie nie ominęło)   Rehabilitacja Kanton - pod psem, czyjeś bierne machanie mi rękoma i nogami Bangkok - najbardziej fachowy rehab w moim życiu (a przeszłam już tabuny rehabilitantów), dziennie miałam w sumie 2 h z wykorzystaniem metody PNF: godzinę ćwiczeń na małe partie mięśni czyli dłonie, ręce, buzia no i przede wszystkim kark; potem mała przerwa i kolejna godzina ćwiczeń z PNF albo na łóżku rehabilitacyjnym albo w basenie (ten 2 razy w tygodniu)   Akupunktura Kanton - dziennie te same miejsca, przez co po 4 tygodniach były one niesamowicie obolałe Bangkok - 4 różne cykle, zatem były codziennie inne miejsca; igły były wbijane praktycznie bezboleśnie bo za pomocą szybszego niż ludzka ręka pistoleciku Personel Kanton - miłe pielęgniarki Bangkok - przesympatyczny cały personel, zabawny i bez sztucznych granic typu wypada czy nie wypada coś   Wyżywienie Kanton - zupełny brak, trzeba było na własny koszt zamawiać w ślepo lub kombinować Bangkok - ja miałam w cenie 3 posiłki dziennie a do każdego były dodawane świeże egzotyczne owoce i świeżo wyciskany sok; mama miała możliwość wykupu tych posiłków (minus za ich koszt; obiad kosztował 40 zł)   Koszty Kanton - kasa za komórki ogromna, do tego kolosalne koszty samolotu (moja możliwość położenia się czyli lot biznes klasą to 37 tyś.zł) ale dużo tańsze ceny życia Bangkok - kasa za komórki ogromna, do tego kolosalne koszty samolotu ale i tak 9 tys. mniej (moja możliwość położenia się czyli lot biznes klasą to 28 tyś.zł), ceny życia porównywalne do polskich   Położenie Kanton - 70 km do centrum miasta; dzielnica była wyspą z pięknymi parkami i jeziorem ale do najbliższego sklepu było ponad pół godziny, cudowny park przykliniczny Bangkok - centrum miasta, które nigdy nie śpi, sklepy pod nosem ale brak parku i zielonego obejścia przy szpitalu   Woda Kanton - brak basenu, brak plaży Bangkok - basen w klinice, możliwość wycieczki na tropikalną wyspę nad zatoką   Niepełnosprawni Kanton - poza kliniką nie było NIKOGO na wózku ale mimo to CAŁE miasto dostosowane Bangkok -poza kliniką nie było NIKOGO na wózku, miasto praktycznie zupełnie niedostosowane, wysokie krawężniki, przejścia na drugą stronę dużej ulicy gorą po schodach, atrakcje turystyczne i nowe obiekty już ok   Transport Kanton - transport publiczny niedostosowany, w klinice do wypożyczenia tylko osobowe auto Bangkok - transport publiczny niedostosowany, w klinice do wypożyczenia super dostosowane auto z elektryczną windą i elektrycznie wyjeżdżającym z auta fotelem (minusem była forma rozliczenia- 400 zł za cały dzień ale i tyle samo za 2 h)   Angielski Kanton - słaba jak nie bardzo słaba znajomość angielskiego wśród personelu Bangkok - z tej perspektywy to raczej moja znajomość anielskiego była słaba Klinika Kanton - normalny publiczny ogromniasty szpital, gdzie warunki były praktycznie jak w naszym placówkach a łózka rehabilitacyjne były obsikane Bangkok - mały, piękny budynek; warunki jak w 4gwiazdkowym hotelu, np. pościel była wymieniana dziennie   Polacy Kanton - rewelacyjna grupa polskich pacjentów; fajna Polonia ale kontakt sporadyczny Bangkok - żadnych polskich pacjentów ale genialna Polonia (wspólne wypady, wycieczki) 