Będąc gdziekolwiek za granicą oczywiście zawsze mamy rożne przygody i spotykają mnie dziwne rzeczy. Ten wjazd – mimo tego, że nie można go absolutnie nazwać urlopowym – nie odbiega od tej reguły. Wczoraj poszłyśmy z Polakami z pokoju obok (są tu akurat w tym samym czasie na leczeniu ze swoją córeczką) do czegoś, co szumnie nazywane jest shopping center, a tak na prawdę to jedna fajna kawiarnia, pizza hut i kfc, 2 nawet niezłe sklepiki ze sportowymi ciuchami i hala targowa z chińskim badziewiem typu szmelc, mydło i powidło. Dodam, że droga tam zajmuje ok. godziny pieszo a po drodze nie ma ZUPELNIE nic, ani jednego kiosku czy sklepiku. Nasza klinika jest na takiej jakby wyspie,gdzie są wyłącznie parki, uniwersytety i akademiki. I tu jest cały paradoks – w EU w dzielnicy studenckiej byłoby pełno knajpek, kawiarni i sklepików z browarem a tu totalne zero czegokolwiek. No ale do rzeczy. Trochę tam żeśmy się powłóczyli i poszli na cos do jedzenia, co nie jest ryżem. Gdy pałaszowaliśmy pizzew pizza hut rozszalała się mega burza. Średnio burza jest tu raz na dobę i szybko przechodzi, wiec grzecznie czekaliśmy aż się skończy. Niestety lało non stop aż zadzwoniła nasza koordynatorka cala w strachu gdzie jesteśmy. Skończyło się na tym, że wysłała po nas w tej krytycznej sytuacji firmowego vana, który normalnie jest nie do wypożyczenia dla pacjentów. Dzisiaj natomiast polazłyśmy w drugą stronęi to samo – dopiero po godzinie dolazłyśmy do czegoś co wyglądało niczym market dla Rumunów, syf i brud straszny, a po drodze prócz cichych akademików nic. Wróciwszy z tej wyprawy złapałam pane w tylnim kole. Szczęście w nieszczęściu, że było to już w klinice i nasza koordynatorka skombinowała nam pompkę, a Polak obok pomógł nam to załatać. Kolo trzyma, jednak gorzej z moją dmuchaną poduszką pod 4 literami – ta strzeliła kilka dni temu - i pomimo sklejenia uchodzi z niej powietrze, zatem wszędzie taszczymy ze sobą specjalną pompkę do niej. 