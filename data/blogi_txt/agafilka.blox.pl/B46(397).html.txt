Odkąd mam psa więcej czasu spędzam na dworze, więcej się ruszam i więcej razy ruszam 4 litery poza miasto. Czasami wynika to w ramach spotkań z trenerkami i wówczas, gdy jest ładna pogoda, jedziemy do cudnego parku za "3 Stawami" w Katowicach. Czasami sami jakimś cudem wynajdujemy czas, na miły wypad. Wczoraj był ostatni zryw kończącego się lata i udało nam się na 2 h pojechać nad jezioro. Póki Koka jest mała a temperatury wysokie chcieliśmy przekonać ją, że pieski też﻿ umieją pływać. Były namowy na zabawę piłeczką, na smakołyki i nic. Woda według Koki absolutnie nie służy do niczego innego, jak do picia. W końcu została wniesiona do wody i zaprezentowała nam nowy styl pływania - na kangura. ﻿ 