Niby to nic trudnego, by nadać imię psu. Zdecydowanie ma się to nijak z trudem wyboru imienia dla dziecka, a jednak... myślę nad tym usilnie od kilku dni. To jednak nie jest tak, że moja sunia dotychczas jest bezimienna. Oficjalne imię już ma - KACHINA Dzika Banda - imię związane z jej pochodzeniem/rodowodem a tym samym z miotem na literę "K" (przypominam ich stronkę). Jak poinformowała mnie wczoraj Iza - "Mama" Dzikiej Bandy - Kachina oznacza w kilku językach ducha natury lub laleczkę go uosabiającą. Fajne imię, lecz mi się za bardzo kojarzy z Kasią - moją kuzynką :P Zatem ponownie apeluję o pomysły na imię. Powinno być krótkie (dwusylabowe), zabawne i niespotykane i NAJLEPIEJ na literę "K". Pomysły są zbierane d0 13 sierpnia, w tym dniu szefowa szanownego jury, czyli ja, ogłosi zwycięzcę konkursu. Nagroda - całus od białego futrzaka. 