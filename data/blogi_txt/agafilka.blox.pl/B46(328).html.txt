Dzisiaj pewna przemiła reporterka zadała mi pytanie, czy jest w stanie mnie coś zatrzymać. Odpowiedziałam bez wahania że jakaś choroba rodziców. No i ...chyba jakaś wiedźma jestem! Tato był dzisiaj u ortopedy; myśleliśmy, że ma do operacji cieśnie nadgarstka, tylko. Operacja na już. Niestety staw jest katastroficznie zdeformowany, bolesny i sztywny, podobno jakoś źle poskładany przy urazie z dzieciństwa. Termin na operacje z funduszu - rok 2015 jak dobrze pójdzie. Wyjście z sytuacji - operacja prywata za 2 tysiące. Do tego w owym czasie mama nic nie dorobi w drugim miejscu pracy, no bo ojciec zamieni się w ojca niedźwigającego mnie na ponad miesiąc. Cos jednak wymyślę, jeszcze tylko nie wiem co. Pomyślę o tym jutro. Ale wiem jedno. Nie zatrzymam się. Jeszcze nie teraz. 