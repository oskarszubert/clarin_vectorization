Weekend pod tytułem SMAkowo-uczelniany zawrót głowy. Ponieważ Magda jest chora i przez miesiąc jest uziemiona w łóżku [trzymajcie kciuki by po tym czasie jej i mój świat wrócił do normy] ja chcąc nie chcąc przejęłam pałeczkę kierowania SMAkiem. Tylko, że ta pałeczka jest cholernie ciężka i obawiam się, że za ciężka:/ W sprawie naszego pikniku [przyszłego/niedoszłego???] z motocyklistami jest do wypełnienia wniosek z milionem załączników, których biurokratyczne nazwy brzmią dla mnie jak po chińsku. Każdy wymięka przy nim, zaledwie go przeczytawszy ale wszyscy liczą na to, że ja dokonam cudu i w ciągu 4 dni pozbieram wszelkie niezbędne papierki i go bezbłędnie wypełnię. Nieskromnie mówiąc dałabym radę gdybym: a)  miała na to więcej czasu a co się z tym nieodzownie wiąże miała do dyspozycji auto z kierowcą (w tygodniu mam tylko jeden taki dzień), b) nie miała na głowie do napisania 3 referatów na konferencje, zrobienia prezentacji [a moja znajomość powerpointa ogranicza się do przeglądania slajdów] i poprawienia części swej pracy - a to wszystko na tzw. wczoraj. We wtorek jestem umówiona w Tychach z kobietą z Inkubatora, by mi pomogła wypełnić ten wniosek ale niestety w weekend nie dam rady nad nim usiąść. Dziś też muszę szurnąc do Tychów, gdyż [uwaga- werble: tratata] mamy sesję zdjęciową. Taką profesjonalną- w studio i z makijażystką:) Przyznaję się, że trochę to przyżywam jak mrówka okres, nawet wczoraj byłam u swej fryzmistrzyni. Czasem opłaca się zapomnieć wziąść ze sobą swej komórki, bo w przypadku, gdy jej pilnie potrzebujesz z pomocą przychodzi Ci mega przystojny facet i to z własnej inicjatywy i tym sposobem zna Twe imię i numer telefonu domowego. Fakt, iż z tych wiadomości nie skorzystał pomińmy milczeniem; zawsze można sobie wytłumaczyć, że może ma żonę... 