Ogólnie znana reguła mówi, że podobno mężem, dziećmi i psem nigdy nie należy się chwalić, bo nic z tego nie wyjdzie. Ogólnie jednak wiadomo, że ja lubię reguły ... łamać. Skoro nie mam dwóch pierwszych powodów, to przynajmniej pochwalę się Koką. W niedzielę byłyśmy na swojej pierwszej wystawie i Koka w swoje rasie i swojej klasie baby zdobyła zaszczytne, pierwsze miejsce i tytuł wybitnie obiecującej (po belfersku: 6). Jestem bardzo dumna z niej - że nie bała się ani nie oszalała z radości widząc taką chmarę psów - z siebie - że nie zamarzłam na tym zimnie - z rodziców - że się nie pokłócili lecz dobrze bawili rozkładając nasz schron - no i z Moniki - dzięki, której to wszystko było możliwe. Wyjaśniam, że Koka nie ma być moim psem wystawowym, lecz przyjacielem i psem asystującym. Ta wystawa była przede wszystkim ćwiczeniem socjalizacyjnym dla niej, a dla nas wszystkich dobrą zabawą. 