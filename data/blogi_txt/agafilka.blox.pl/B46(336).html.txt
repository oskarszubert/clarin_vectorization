Ten tydzień zleciał jak z bicza strzelił. Najpierw 91. urodziny babci połączone z grypa jelitowa mojej mamy. Dodam przy tym, że sama najbliższa rodzina to ok. 13 gości. Potem był dzień Wszystkich Świętych, czyli całodzienny tour de cmentarz, który na mecie miał grypę jelitową babci. Następnie był dzień piastowania stanowiska mózg akcji korki. Uwierzcie mi - skoordynowanie za przysłowiowe dziękuję ekipy 7 ludzi w środku tygodnia o 14stej do załadowania 3 ton korków - nie jest prostą sprawą. THANK YOU NOCH EINMAL:) Potem nastąpił armagedon wirusowy, czyli moja całonocna walka z efektami grypy jelitowej. Oszczędzę Wam opisu jej szczegółów. W drugiej dobie rekonwalescencji już dziś coś zjadłam. Pan Żółty powoli powraca [czyt. mały głód]. 