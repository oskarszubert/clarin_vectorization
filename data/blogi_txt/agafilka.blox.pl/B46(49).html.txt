Kurcze całą zimę byłam udupiona w domu. Czas, gdy jest pół metra śniegu i minus 15 stopni a Ty jeździsz na czterokołowcu i jesteś ubrana jak niedzwiedz i ledwo przez to ruszasz ręką nie jest okresem, w którym można sobie pozwolić na randki, a już z pewnością nie tzw. pierwsze randki. Nie mam problemu z poproszeniem kogoś, by mi ubrał/rozebrał kurtkę, podniósł głowę, gdy opadnie do tyłu lub pociągnął za lewą rękę, gdy przechylę się zbytnio w prawo ale...ten ktoś musi być chociaż ciut bardziej znanym mi ktosiem. Etap zakwalifokowania się do bycia ciut bardziej znanym to z pewnością nie pierwsze spotkanie. Aktualnie można już łazić bez kurtek - jeden problem z głowy. Ewentualnie w chłodniejsze dni można poratować się wrzuceniem na siebie koca z otworem na głowę, zwanego ponczem. Zatem możnaby pomyśleć o jakiejś miłej randce. Tylko z kim??? Ze zboczonym małolatem, który od pół roku zaczepia mnie na gg i któremu w końcu dziś "dałam ignora" [bawi mnie ten internetowy slang]? Może z facetem, któremu po dwóch spotkaniach kilka miesięcy temu dałam kosza, bo przeszkadzało mi [i nadal przeszkadza] to, że jest 12 lat starszy? A może mam zaproponować ja randkę swemu pokręconemu rehabilitantowi? [to byłby już dramatyczny i desperacki krok oraz objaw CHBCH] Innych wolnych facetów wokół mnie brak a mi tak się chce randki... 