Wielkie odliczanie czas zacząć! Dokładnie za miesiąc o tej porze będę już buszować wśród skośnookich. Na drugi tydzień odbieram wizę, wypełniam jeszcze jeden formularz i tyle; mogę się pakować. Powoli zaczyna mnie ogarniać Reisefieber i ogólny cykor dotyczący i kwestii transportowo-logistycznych i medycznych. By się mu nie poddać skupiam się na nauce chińskiego i wyszukiwaniu w necie atrakcji turystycznych w Kantonie [Guangzhou; chin. trad.: 廣州; chin. upr.: 广州; pinyin: Guǎngzhōu﻿]. Nie będę w tym jednak osamotniona...:) Wczoraj zadzwoniło do mnie małżeństwo młodych Polaków, którzy lecą z dzieckiem do tej samej kliniki co ja i to praktycznie w tym samym czasie! Wylatują wprawdzie 2 dni później, wiec to jak zwykle ja będę przecierać﻿ szlaki ale prawie przez miesiąc będzie mi i mamie z kim spędzać wieczory przy pogaduchach po polsku:)))) 