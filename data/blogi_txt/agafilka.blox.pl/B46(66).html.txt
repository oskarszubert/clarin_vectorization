Dzisiejsze czasy obfitują w cuda techniki. Pokolenie stanu wojennego pamięta jeszcze pierwsze programy w TV i płyty winylowe, a walkman był szczytem luksusu zwykle osiągalnym na I. komunię. Wówczas z utęsknieniem czekało się na dobranockę, gdyż była ona po prostu tylko raz dziennie. Zamiast oglądać milion razy dziennie Boba Budowniczego dzieciaki zakochane były w Rumajsie, przychodzącym raz w tygodniu o 19stej. AAAA zapomniałabym, że był jeszcze Teleranek, ze słynnym Panem TikTakiem oraz Pankracy ze swym kudłatym psem. Nikt nie marzył nawet o mobilnym telefonie, bo mało kto posiadał stacjonarny w domu. Nikt nie wiedział z czym się je Internet, może z musztardą? Świat wynalazków i elektronicznych gadżetów ogromnie ruszył do przodu w ciągu ostatnich 20 latach, a starsze pokolenie, którego średnia wieku to 70+, dopiero przeżywa szok. Jedni sobie zupełnie nie radzą z tymi nowymi "zabawkami", inni robią to swobodnie, a jeszcze inni na początku podchodzą do nich jak do jeża, lecz potem zasikają zęby i uczą się co to jest nick, pin, puk, HD czy USB, by w pełni korzystać z dobrodziejstw cyber-/technocywilizacji. Sama mam wujka, który dopiero po 80tce nauczył się obsługi komputera i nawet swobodnie buszuje w necie załatwiając przy tym masę naukowych spraw. Szapoba i czapki z głów.  Zatem jak to jest możliwe, że wciąż są młodzi ludzie, którzy mając kilkuletnie chore dziecko mają problem z wyszukaniem siedziska czy wózka? 