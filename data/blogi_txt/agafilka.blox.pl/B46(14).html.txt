Niedziela będzie dla nas - dla mnie, Koki no i naszej trenerki zw. urzędowo treserką. Dzisiaj było bardzo ważne wyjście. Wzięłam Kokę i poszłyśmy w miasto. Byłyśmy w największej w naszym mieście galerii handlowej. Najpierw jednak zaczęłyśmy spacer - połączony ze skupianiem się jej na mnie, z rożnymi komendami typu siad i waruj - na podziemnym parkingu. Potem przełaziłyśmy przez drzwi, by wreszcie wejść do środka. Nie mówię, że było idealne ale Koka dzielnie dawała radę i była do ujarzmienia. Zestresowała się jednak trochę w przeszklonej windzie, gdy wjeżdżałyśmy nią na górę. Czyżby miała lęk wysokości? 