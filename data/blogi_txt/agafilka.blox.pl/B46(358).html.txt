Jedno w Polsce jest pewne - każdy długi weekend trwa za mało. Wyjechałam w czwartek około południa a wróciłam wczoraj wieczorem. Na szczęście szczęśliwie dotarłam do domu, w przeciwieństwie do 71 osób. Ludzie jeżdzą jak debile a później bliscy płaczą... Te 4 dni upłynęły pod znakiem lekko zakrapianego lenistwa i nocy przy ognisku, którym towarzyszyły rozmowy pt. jak zbawić świat lub ewentualnie o tym jak wygląda turkuć podjadek. W dzień rozmowy toczyły się dalej przerywane jednak były opalaniem się między jedną chmurą a drugą, grą w scrabble i czytaniem. Z tym czytaniem to jednak kiepsko. Aż wstyd się przyznać ale pomimo tego, iż wzięłam ze sobą knigę przyjemnościową [niezwiązaną z mym dr], to przeczytałam zaledwie 70 stron. Poprostu ostatnio nie chce mi się nic czytać. Wolałam więc ten wolny czas przeznaczyć na: 1. jedzenie, tego co najlepsze  2. kontakt z naturą której nie da się zjeść 