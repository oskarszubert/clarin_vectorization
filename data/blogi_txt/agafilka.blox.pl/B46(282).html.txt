Przeznaczenie - obojętnie, czy w nie wierzymy, czy nie - kojarzy się albo z głupim horrorem, w którym bohaterowie starają się uniknąć pisanej im śmierci, a ona i tak ich dopada w wybitnie niekonwencjonalny sposób, albo z wielką miłością. Ja jakoś nie lubię nadużywać myśli o przeznaczeniu, wolę żyć przekonaniem, że chociaż częściowo mam wpływ na swój los, nawet wbrew medycznemu rozsądkowi. Czasami jednak klocki w naszym życiu okładają się w tak zaskakujący sposób, że nie sposób oprzeć się wrażeniu, iż one już od dawna miały mieć właśnie taką kolejność. Jak to się dzieje, że jedno błahe wydarzenie, jedna nasza decyzja sprawia, że na naszej drodze nagle staje ktoś, kto nas nie zna, ale wcale nie przeszkadza mu to wywrócić nasze życie do góry nogami, w pozytywnym tego słowa znaczeniu...? 