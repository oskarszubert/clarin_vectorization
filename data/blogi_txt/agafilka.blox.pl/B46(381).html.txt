Chciało mi się wczoraj płakać bez powodu, no to rano już go miałam! A jeszcze 2 dni temu promieniałam ze szczęścia. Twierdziłam, że już nic złego się nie stanie no i wykrakałam sobie:( Niestety moja radość trwała krótko, gdyż dzisiaj dostałam informację od mojego koordynatora tam, że niestety w Qindao klinika ChengYang People's Hospital, w której miała się odbywać moja kuracja, odmówiła firmie Beike Biotechnology (wykonawcy tej terapii) wykonywania usług i przyjmowania ich pacjentów:( A ja już miałam tam wszystko załatwione - począwszy od Polaka w tym mieście, kilku w Szanghaju, poprzez Chinkę mówiącą po polsku pochodzącą z Qindao, na nr telefonu do tej taksówki vana skończywszy! Zatem jestem wściekła do granic i muszę szukać kontaktów na nowo! Podobno teraz skierowana jestem do Guangzhou (Kanton). Najprawdopodobniej będę lądować w Hong Kongu i z kliniki przyjedzie po mnie auto, by mnie odebrać z lotniska. Jutro mam dostać potwierdzenie tej wiadomości i będę wiedzieć więcej szczegółów i dam znać co i jak. Może ktoś z Was zna w tamtym rejonie kogoś kto mówi po polsku, niemiecku lub ewentualnie po angielsku? ﻿ ﻿ 