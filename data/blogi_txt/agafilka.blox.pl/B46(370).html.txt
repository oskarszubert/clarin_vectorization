Atrakcji urodzinowych ciąg dalszy. I to jakich - od zupełnie obcych mi ludzi - i tych dużych i tych malutkich!  Wczoraj ku mojemu ogromnemu zaskoczeniu znalazłam w skrzynce na listy wielką kopertę, a w niej mnóstwo laurek od dzieci, którym 2 dni wcześniej podczas mojej wizyty w ich Szkole Podstawowej Filomata przez przypadek wygadałam się o moich czwartkowych urodzinach. Nie dość, że dzieci w błyskawicznym tempie te małe arcydzieła zrobiły, to jeszcze ich nauczycielki jakimś cudem dotarły do mojego domowego adresu! Wzruszyłam się ogromnie, jednak zrzuciłam to na karb starości :P  To jednak nie był koniec niespodziankowych wzruszeń. Odbierając nakrętki ze Starostwa Powiatowego mój tato otrzymał dla mnie tajemniczą﻿ przesyłkę. Były w niej laurki i kartki urodzinowe od mieszkańców mojego powiatu, którzy zapewne czytają ten oto blog lub interesują się moją﻿ skromną﻿ osobą﻿ na FB - inaczej nie wiedzieliby o moich urodzinach. I znów zaniemówiłam z wrażenia ...:)  Z wiarygodnych źródeł wiem, że kolejne kartki i laurki jeszcze będą do mnie docierać. Za te już otrzymane i za te, które jeszcze dostanę OGROMNIE Wam moi drodzy dziękuję i ... mam w głowie pewien pomysł, jak mogłabym się Wam chociaż w minimalnym stopniu odwdzięczyć. Wymyśliłam pewien konkurs z nagrodami ... Szczegóły wkrótce :) 