Chiny to dla nas Europejczyków kraj absurdalnych skrajności. Wiele rzeczy mnie tu śmieszy i równie wiele dziwi. Dziwne jest np. to, ze 2/3 aut tu jeżdżących to wypasione fury ale jednocześnie tylko nielicznych stać na auto bo 2/3 ludności żyje w biedzie. Alex – mój młodziutki chiński funfel i tłumacz mówiący po niemiecku – chyba myśli, że w Polsce wszyscy są rokefelerami, skoro opowiadałam mu wczoraj, że przeciętna polska rodzina ma minimum jedno auto. Zresztą Alex był na wymianie w ubiegłym roku w Polsce to widział sam ten ogrom samochodów u nas i ogrom dziur w drodze. Tu proporcje są odwrotne – stosunkowo malo aut do ogromnej ilości  dróg niczym stół. Sam Alex czasem też jest sam w sobie skrajnością. Był w Niemczech i w Polsce, a jednocześnie u siebie nie był nidy poza swoim miastem. Zaskakujące jest tu tez np. to, że dorośli ludzie odpoczywają w parku nad jeziorem nie przy grilu i piwku, lecz puszczając latawce, a nigdzie nie ma ani pol ławki ani żadnego sklepu. Niesamowicie dba się tutaj o parki za to o czystość wszędzie indziej poza nimi wcale. Parki są cudne,  a jednocześnie suszy się w nich pranie na porozciąganych sznurach. Najbardziej śmieszne wydawały mi się Chinki, które w pochmurny dzień noszą otwarte parasole, by schronić się przed słońcem. Jeżdżą nawet tak na rowerze. Parodiatkwi jednak w tym, że jutro chyba sama pójdę kupić taki parasol, bo po zwiedzenie Ecology Parku wyglądam niczym oparzona kura. 