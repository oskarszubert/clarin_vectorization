Siedzę przed moją czarnulką (czyt.kompem) i nic konstruktywnego nie potrafię wymyślić. Po tygodniu istnienia tegoż oto bloga docierają do mnie bardzo przychylne komentarze na jego temat. Serdecznie Wam wszystkim za nie dziękuję, jednak mam czasem wrażenie, ze dużo za dużo przeceniacie me pseudo literackie zdolności. Czasem i mnie brakuje tej lekkości pióra, o którą mnie "posądzacie":P Nie jest prostym zadaniem stworzenie czegoś nieograniczonego przez konwenanse, zabawnego ale jednak czasem z nutką dziegciu, a jednocześnie na wskroś przesiąkniętego ekshibicjonistyczną szczerością. Sama się jednak na to zdecydowałam, wiec sama będę ponosić konsekwencje tego postanowienia. Na razie są wyłącznie miłe, a ja uzależniam się od pisania bloga. Zblogowałam na maxa, mimo tego, że pisanie tutaj zajmuje mi trochę czasu a po napisaniu jednego posta kondycja mej reki jest równa praktycznie zeru. Jednak - jak to mówi Bob Budowniczy (dziś poinformował mnie o tym mój ukochany "siostrzeniec")- dam radę. Nawet czasem mądre rzeczy przemycają dzieciom do tych bajek:) Tak a propos spędziłam z mamusie tego Malca noc...przy pogaduchach i przy Jelcynie. Jednak o nim aż wstyd wspominać. Ubyło go tylko pół z flaszki, a w barku miałam dwie. Obydwie się starzejemy, SKS nas dopada. Doszły mnie słuchy że, podobno odpuszcza dopiero po 40tce, wiec jest nadzieja, ze wróci nam kiedyś imprezowa forma. Poszłyśmy spać już o 2 ale i tak było zabawnie. Uśmiałam się jak norka, gdy przez przypadek na fejsie wyskoczyło nam konto Ka…ego [kwa]; niestety nie wiem którego, czy śp. czy tego żyjącego. Na badoo go nie było, a szkoda.  Zmykam trochę popracować. Miłego niedzielnego wieczorku, nacieszcie się nim, bo jutro Arbajt. 