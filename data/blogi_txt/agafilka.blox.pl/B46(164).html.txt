Piękne słońce, upał - czyli temperatury, które kocham - a ja mam nos na kwintę. Bynajmniej nie z powodu upałów! Jeżeli o mnie chodzi, to takie temperatury mogłyby być do września, a ponoć będą tylko do jutra. No i właśnie w tym problem. W tym, że w czasie pięknej pogody ja zamiast smażyć się na działeczce z książką i coolerem w ręku, to siedzę w domu. Wymieniają nam w bloku piony wodno-analizacyjne i robotnicy chodzą tam i z powrotem, często mam otwarte drzwi do domu i nie mogę z tym majdanem zostawić 93-letniej babci i rocznego psa. No a rodzice są w pracy. Do ogólnego wk...u dochodzi jeszcze zupełny brak łazienki (jest w stanie demolki, bo będziemy ją robić w pełni dostosowaną), myjemy się w misce, a i tak woda jest zwykle dopiero ok 18. Hitem jest brak kibelka- tzn. sedesu zupełnie też do popołudnia. AAAAA oddam królestwo za kibel i prysznic! No i wciąż mam stres z wczoraj. Dziwne to, że dwoje lubiących się krewnych potrafi sobie wzajemnie tak napsuć krwi. 