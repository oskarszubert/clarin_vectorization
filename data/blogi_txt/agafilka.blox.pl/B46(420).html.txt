Wszyscy wokół mnie dostali kręćka na odkręcanie - dosłownie i w przenośni. Akcja zbierania korków rozpełzła się już dawno poza mój obszar. Dziś dotarła do mnie reklamóweczka korków nawet ze Szwecji :) Dzwonią do mnie obcy ludzie, czasem nawet wpłacają drobne sumy; liczy się każdy dobry gest i każda złotówka. Wszystkim Wam moi drodzy dziękuję i wysyłam :)))))))))) Są jednak i takie osoby, na których pomoc bardzo liczyłam i nico z tego. Ja rozumiem brak czasu, gonitwę, pracę, małe dziecko czy nową miłość ale... jakoś dla innych nic z tych spraw nie jest przeszkodą w pomaganiu, szczególnie, gdy jest mowa o zdrowiu i życiu kogoś z przyjaciół...  No ale skupmy się na pozytywach. W połowie lipca będę finalizować pierwszą sprzedaż plastikowych korków a uzbierało się tego w ciągu 6 tygodni [UWAGA WERBLE - TRATATATA]... 2 TONY!!! To jednak nie uzbierało się od tak samo. Moja mama fajterka pomiędzy jedną pracą a drugą zbiera te korki po całym mieście; oczywiści uprzednio jakiś dobry ludek dzwoni do nas, że jest do odbioru tu i tu 1 wór/ 2/3...7:) Mój tato wszystko to sortuje, przesypuje i średnio 2 razy w tygodniu jeżdzą we dwójkę zawozić te wory na nasz składzik [czyli do pustego mieszkania babci]. Tam każdy wór ważą i opisują ilością kg. Nieoceniona jest jednak pomoc obcych ludzi, znajomych, przyjaciół i rodziny z mojego osiedla i miasta. To dzięki nim i zbieraniu korka do korka powstają te wory.  Wspomniane 2 tony to 1800 zl. Ja na miesiąc terapii genowej w Chinach potrzebuję 70 tyś. ... 