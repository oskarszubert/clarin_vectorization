Hmmm ciekawe jakie mieliście skojarzenia po moim tytule, zbereźniki :P Nic z tego, niestety. Jednak i tak jest miło, nawet bardzo:) Tak jak w tamtym tygodniu miałam doła i etap ogólnego tumiwisizmu, tak w tym tygodniu tryskam humorem i dobrą energią. Mam jej na tyle, że zastanawiam się nad sposobem zbierania jej do słoiczka na zimowe wieczory. Może znacie na to jakiś sposób, hmm? Ówczesny dół i teraźniejszy dobry nastrój nie biorą się znikąd ani nie są zależne od faz księżyca. Nastała taka diametralna zmiana, gdyż spotkało mnie kilka miłych niespodzianek i kilka spraw udało mi się zakończyć sukcesem. Do nich mogę śmiało zaliczyć mega zaskakujący gest siostry "starego" kumpla. Gdy przeczytałam jej wiadomość na fejsie zbierałam swoją szczękę z podłogi:) Na chwilę obecną zamykam buzię na kłódkę i nic ze mnie nie wydusicie, gdyż nie wiem sama co i jak a konkrety całego zdarzenia poznam na drugi tydzień, gdy będę w Krakowie. Z tm wyjazdem łączy się druga miła niespodzianka. Maltanie z Katowic zaprosili mnie na wyjazd na warsztaty psychologiczno-zawodowe do tego miejsca. Punktem kulminacyjnym tej wiadomości jest fakt, iż cale koszty wyjazdu są pokrywane z pieniędzy unijnych. Grzech byłoby nie jechać. Na dodatek moja kumpela też jedzie:) Nie można sobie wymarzyć lepszego przedłużenia wakacji! Poza tym wreszcie załatwiłam sobie dodatkowa DARMOWĄ [Z NFZET'U - szok!!!] rehabilitację 3 razy w tygodniu przez okres ok. 5 / 6 tygodni. Czyli jakieś tysiąc złociszy do przodu. Nie rezygnuję jednak z moich dotychczasowych godzin płatnych ćwiczeń. Tym sposobem rożnego rodzaju mordęgi będę mieć praktycznie dziennie:) Ten mój uśmiech nie wynika z masochistycznych zapędów, lecz ze świadomości faktu, iż do wyjazdu do Chin pozwoli mi się to utrzymać w takiej formie, jakiej jestem teraz [a po ostatnim wyjeździe znacznie mi się poprawiło]. Mam nadzieje, ze nawet nadchodząca zima mnie nie powali, tak, jak poprzednia.  Dodatkowo udzielam się medialnie. Za jakieś 2 tygodnie zamieszczę tu efekty tej działalności:) Poza tym jutro idę na "mój" koncert. Nie bójcie się - nie będę śpiewać:) Będę natomiast dziękować obecnym za przybycie a tym samym za finansowe mojego wsparcie wyjazdu do Chin:) Muszę ułożyć tylko jakiś elokwentny spicz, hmmm a może pójdę na tzw. żywioł... 