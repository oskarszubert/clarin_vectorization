Od momentu odebrania paszportu sprawa wylotu przybrała tak realne kształty, że chiński smok dziennie krąży mi nad głową niczym zakazany owoc. Fakt faktem, że ten nie jest zakazany aczkolwiek tak kuszący, jakby nim był. Jest masę spraw do załatwienia i ich ogrom oraz świadomość tego, że to drugi koniec świata, że to tak ogromna suma pieniędzy, z która mam do czynienia po raz pierwszy, że muszę w tonie papierków żonglować na zmianę 3 językami oraz że milion spraw może pójść nie tak, jak to wcześniej uzgodniłam, że ... - to wszystko zaczyna mnie lekko popychać w stronę urwiska o nazwie PANIKA. Jednak znając swoją zawziętość wiem, że za cholerę się nie dam. Krok po kroczku realizuję wszystkie punktu sfinalizowania wylotu do Chin. 