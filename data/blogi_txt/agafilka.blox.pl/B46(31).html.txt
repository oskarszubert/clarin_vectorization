Każdy kto mnie zna wie, że ja kocham uczyć, a każdy kto miał ze mną lekcje wie, że robię to dobrze (ech ta moja wrodzona skromność;p). Niestety w te wakacje posucha z uczniami, znaczy się są ale tylko ci, od których nigdy w życiu nie wezmę kasy (czyli rodzina i przyjaciele). Zobaczymy jak sprawy będą się mieć po wakacjach, chociaż jest coraz gorzej z niemieckim. Wszyscy na gwałt uczą się wyłącznie angielskiego - ja tu nie jestem wyjątkiem. Od dwóch tygodni chodzę na wakacyjny kurs i mózg mi paruje, gdyż the teacher speaks only english. Wracając jednak do niemieckiego - muszę chyba zrobić łapankę na nowych, pałających chęcią do nauki uczniów. Jeżeli ktoś chętny - łapka w górę. Gratis dodaję kawkę i towarzystwo przemiłej, kompetentnej nauczycielki ;) Póki co moje wrodzone belferstwo od połowy sierpnia będzie miało ujście wobec psiaka. Oprócz tego szukam dla niej kompetentnej szkółki/tresera. Mile widziane Wasze sugestie dot. szkoły no i najważniejsze zbieram pomysły na jej imię. Powinno być krótkie i na literę K. 