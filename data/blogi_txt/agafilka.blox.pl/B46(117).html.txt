Znów spotkał mnie mały cud, który zaczął się dość niewinnie od przesłania mi przez moją kumpelę tego linku http://www.piesasystent.pl/﻿. Wszyscy zapewne wiecie, że mam niesamowity głód na psa, jakkolwiek by to brzmiało po powrocie z Chin. I tak to się zaczęło... ﻿Rozeznanie tematu, rasy, godziny spędzone na forach o Białych Owczarkach Szwajcarskich, zw. BOSami (tak nazywa się ta jeszcze mało popularna w Polsce rasa), rozmowy z właścicielką hodowli Dzika Banda, rodzinne debaty .... wszystko to krok po kroczku zbliżyło mnie do Czarnej - białej kupki miłości﻿  Psiak sam w sobie jest cudem ale drugim cudem okazała się jego dotychczasowa Pani, czyli hodowczyni - pani Iza - która wykazała się wielkim serduchem nie tylko dla zwierząt ale i dla ludzi i ... oddaje mi sunię za symboliczną sumę (powiedzmy, że równowartość 10 kg dobrej karmy). Teraz usilnie szukam mądrego, odpowiedzialnego trenera, z którym obydwie mogłybyśmy pracować. Nie chodzi mi o wyszkolenie Malej na typowego psa asystenta, który zapala mi światło, otwiera drzwi, podnosi głowę itp. I tak jestem na tyle mało sprawna i zupełnie fizycznie niesamodzielna, że te psie umiejętności na niewiele się zdają w sytuacji, gdy i tak nie jestem w stanie mieszkać sama. Kluczową sprawą jest wychowanie dobrze ułożonego Psa Towarzysza, który będzie potrafił chodzić ze mną bez smyczy u mojego boku, nie ucieknie, zatrzyma się, na komendę stój przy krawężniku i nie pobiegnie za psem czy kotem. Mam dylemat między Wesołą Łapką (Jacek Gałuszka), a Psią Krainą lub ludźmi szkolącymi psich asystentów Fundacji Dogiq. Z tymi ostatnimi jestem narazie umówiona na krótki rekonesans w niedzielę w Katowicach (ta odległość na jeżdżenie w przyszłości do szkółki jednak jest minusem w sytuacji, gdy samej nie jest się osobą mobilną). Coś jednak wymóżdzę, w końcu jestem specem od zadań niemożliwych. ﻿ 