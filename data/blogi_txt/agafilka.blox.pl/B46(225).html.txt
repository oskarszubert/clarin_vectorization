Wykorzystując okazję, że mojej klawiaturze na chwilę rozjaśniło się w stykach powróciłam znów na łono blogowych krajobrazów. Nie wiecie nic zapewne o tym, że moja klawiatura i mysz żyją od ponad tygodnia własnym życiem. Klawiatura - podobnie jak mysz - bezprzewodowa zżera mi baterie co 2dni i o dziwo rano prawie wcale nie działa, a wieczorem zaczyna. Teraz jest praktycznie ok, dlatego ich bin da. Dziwne, nieprawdaż? Nikt nie potrafi tego wyjaśnić, że im dłużej chodzi komp tym jest lepiej. Nie zostało mi zatem nic innego, jak naruszyć i tak już naruszony zasób portfela i kupić nowy zestawik. Portfel będzie jutro naruszany i w innej kwestii. Wyruszam na polowanie za kozakami. W mym przypadku nie jest to proste zadanie. Primo - muszą być bardzo ciepłe czyli najlepiej byłoby, gdyby były wyścielone wełną. Secundo - muszą mieć rozmiar 34 i nie być przy tym w motylki. Tetrio - być przed kolano i mieć ok 3 cm słupkowy obcas. Poza tym muszą sznurowane, bym wsadziła nogę nawet, gdy mi spuchnie; czarne, eleganckie i klasyczne, by pasowały mi do wszystkiego. No i najważniejsza rzecz -nie mogą kosztować 500zł - muszą być po okazyjnej cenie. Mission impossible, wiem. Wracając do okazji. Dziś wykorzystałam szansę daną mi przez los i zyskałam sympatię dwóch fantastycznych kobiet, które nota bene ja też obdarzyłam sympatią. One dużo mogą i dużo chcą móc. Wiem, że mi pomogą i to nie jest czcze gadanie. Wielkie dzięki im za to. Otworzyłam tym samym puszkę Pandory pt. bycie rozpoznawalną w każdej placówce medycznej w kraju, czy łapię kolejną okazję, by znaleźć potencjalnego sponsora na Chiny? 