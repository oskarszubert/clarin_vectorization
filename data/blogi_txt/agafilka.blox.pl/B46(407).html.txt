Chyba sie starzeję skoro wzrusza mnie kartka z mnóstwem dziecięcych podpisów. Moja mama majac takie objawy moze sie przynajmniej wytlumaczyc klimakterium, a ja na co mam to zwalic? Na klimakterium jestem za młoda, na burze hormonów za stara. Jestem pokićkana - trudno, przywykłam. Do meritum. Dziś dostałam kopertę. Nie, nie z pieniędzmi, jednak z niespodzianką, która szczerze mnie wzruszyła. W środku znajdowała się duża taka kartka  a w jej wnętrzu jest masę podpisów dzieci ze szkoły w Zawadzkiem, która to oto szkoła zbiera dla mnie ogromne ilości nakrętek. Zebrali już ok 400 kg i wciąż  nie mówią - koniec:) Mam nadzieję, że uda mi się wkrótce im podziękować osobiście. Całość akcji korkowej koordynuje tam moja zawodowo-prywatna funfela, która jest autorką poniższego artykułu zamieszczonego a gazetce tejże szkoły.Serdecznie Ci Jolu dziękuję za tak miłe słowa. 