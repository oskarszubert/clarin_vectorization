Długo zastanawiałam się nad tym, czy powinnam o tym napisać. Zawsze wychodzę z założenia, że najgorszy ptak, który swoje własne gniazdo kala. Jednak to już nie jest moje gniazdo, a poza tym druga moja zasada brzmi, że jeżeli możesz komuś pomoc, to nie zastanawiaj się ani 5 minut, bo to już jest czas stracony - to właśnie tę zasadę będę propagować. Wiem, że moze mnie za to spotkać coś na miarę linczu ale - jak napisała pewna dziennikarka - "Agnieszka jest osobą konkretną. Harda, rzeczowa, zahartowana. Mówi to, co myśli, niekoniecznie to, co inni chcieliby od niej usłyszeć. Ma swoje zdanie i potrafi go bronić". W myśl zatem powyższego cytatu opowiem Wam historię, która była początkiem końca pewnej znajomości. Ostatniej zimy moja -  ﻿ówczesna  i również chora na SMA - znajoma  była bardzo chora. Wszyscy o nią bardzo się martwiliśmy. Jej stan był poważny i gdyby nie fakt, iż inna rodzina praktycznie dziennie udostępniała jej urządzenie wspomagające odkaszliwanie, to mogłoby to się różnie skończyć. Dla niewtajemniczonych - chorzy z SMA nie mają siły, by odkrztuszać wydzielinę, kaszel może szybko doprowadzić nas do zapalenia płuc i ... . Na szczęście dla niej to urządzenie okazało się zbawienne i dała radę pokonać wredną infekcję. Od tego momentu, zakup tej zabawki stał się jej priorytetem, absolutnie wytłumaczalnym priorytetem. Dodam, że żadna z nas - dorosłych kobiet z SMA w moim regionie - niestety takowego urządzenia nie posiadała. Kiedyś w luźnej rozmowie telefonicznej stwierdziłam, że dobrze jest mieć świadomość, że wkrótce będzie w pobliżu ktoś, od kogo w razie takiej konieczności [puk, puk w niemalowane] można by na godzinkę dziennie tę rzecz pożyczyć. Ku mojemu zdziwieniu spotkałam się tu z oporem. Wprawdzie nie usłyszałam słów "sama sobie kup" ale miało to taki podtekst a mi zrobiło się po ludzku przykro. Ostatnio ona dostała od wspaniałych ludzi taki podarunek - drogą zabawkę ratującą życie. Czy "zasłużyła"? Zdecydowanie TAK. Każdy zasługuje na to, by bezpiecznie żyć. I ja szczerze ciesze się, ze to się jej udało:) 