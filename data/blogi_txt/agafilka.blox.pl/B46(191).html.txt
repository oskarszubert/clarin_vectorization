Kurczę, nic mi się nie chce. Nie mam sił, by wrócić do pisania mej pracy. Że też zachciało mi się na stare lata robić ten cholerny dr, ech! Wszystko przez studentów debili. Nie chcę być na tym samym przygruntowym poziomie, co oni. No ok, przesadziłam- nie wszyscy mają iloraz inteligencji oscylującym wokół zera, ale spora ich część tak. I ta grupa też będzie dumnie prezentować mgr przed nazwiskiem, to żenujące. Edukacja schodzi na psy, gdy student ma się nauczyć 30 słówek na pół roku to już niejednokrotnie jęczy i błaga, by mu przedłużyć termin zaliczenia lub zmniejszyć wymagania. W liceach i gimnazjach jest jeszcze gorzej. Wychowujemy leniwych kretynów nie umiejących logicznie myśleć i analizować. Z żalem wspominam moją byłą uczennicę. Z żalem, gdyż nie mam już wpływu na jej językowy rozwój, bo...dziewczyna bez problemu dostała się na lingwistykę na UW uprzednio zdając rozszerzoną maturę z niemieckiego na hundert procent. Jestem bardzo, bardzo z niej dumna i nieskromnie mówiąc z siebie też, jak na belferkę z powołania przystało:) Oby więcej takich uczniów i ludzi, którzy mają pasje i jakiekolwiek zainteresowania, inne niż tv czy czat.  W weekend wrócę do twórczego pisania swej pracy, to postanowione!!! Macie moje błogosławieństwo, by trzymać mnie za słowo. 