Oficjalnie ogłaszam, iż wskakuję w wiosenno-letnie ciuszki. Pora wyciągnąć z dna szafy krótkie kiecki. Porządek w szafie zrobiony; właściwie muszę dodać, że zrobiony rękoma mojej Mamy - za co jej serdecznie dziękuję. Moja aktywność niestety ogranicza się w tej materii jedynie do wskazywania palcem i instruowania - to wywal/tamto schowaj. Jednak tak to już jest ten świat skonstruowany - jedni muszą mieć palce do "rozkazywania", inni - anielską cierpliwość. Oj a była potrzebna przy chowaniu tej sterty zimowych fatałaszków. Przyznaję się bez bicia - ciuchy to moja typowo babska słabość [by nie powiedzieć, że nałóg...]. Lubię ładne ubrania, taką miejską elegancję. W adikach i polo rzadko mnie zobaczycie, ew. w wakacje. Teraz mam jednak potrzebę nabycia sobie czegoś seksownego. Idę pobuszować po Allegro:D 