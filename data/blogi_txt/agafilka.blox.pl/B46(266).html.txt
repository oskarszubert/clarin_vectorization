Witam Was moi drodzy. Mam na imię Koka i piszę w imieniu swojej nowej Pani. Jestem u niej już prawie 2 tygodnie i udało mi się jeszcze nic nie zrujnować ani nie zdemolować mieszkania. Jednakże wszystko przede mną, gdyż dotąd nie zostałam jeszcze w domu sama. Nawet, gdy moja nowa rodzinka była na imprezie, to funkcję niani przejął wujek Michał. Narazie kłopoczą się ze mną jedynie z załatwianiem się (najlepiej robi mi się siku i kupę w domu) i ze spacerami, tzn. nie lubię spacerować, a jeżeli już muszę to najlepiej wychodzi mi ciągnięcie na smyczy w kierunku domu:) Już w drugi dzień pobytu wiedziałam, gdzie teraz mieszkam. Nawet już wiem, na której alejce znajduje się nasza ulubiona działka. Tam mam już tez swoja miseczkę i patyczek do zabawy.   Muszę już kończyć, bo pora na edukacyjną zabawę z moją Panią. Ja hasam i brykam, zwykle próbuję wejść do kuchni, by sobie coś ukraść (raz nawet udało mi się ukraść babci chleb z talerza ale do tej pory nie wiem dlaczego na mnie krzyczeli skoro grzecznie szybko go zjadłam:P) a Pani woła mnie ze swojego pokoju po imieniu. Gdy przychodzę dostaję w nagrodę jakiś smaczny kawałek jedzonka. Bawimy się tak cały dzień zaczynając już przed 7 rano. Kończymy, gdy ja już zasypiam na amen ok 22 po spacerku no ale o północy budzą mnie i ciągną znów na dwór na siku. Moja Pani tez jest wówczas półprzytomna i idzie lulu. A podobno przed mym przybyciem chodziła spać o 2 i spała do 10:) 