Od kilku dni kucam jak wściekła [tłumaczenie dla goroli - kaszlę]. Wczoraj po południu było już mało zabawnie i to na tyle, że wylądowałam na RTG płuc w szpitalu. Pobrali mi też krew na wszystkie badania, ukłuli mi ucho na gazometrię i debatowali jaki kolejny antybiotyk mi zaaplikować. Po "zaledwie" 4 h [i to po ogromnych znajomościach, wszędzie szłam jako pierwsza z kolejki] wróciłam do domu. Oczywiście mój powrót do domu był możliwy tylko dlatego, że mama jest pigułą. Dzisw już jest o niebo lepiej. Widocznie nowy antybiotyk już w czasie jednej doby zaczął robić mi dobrze. Dodam tylko, że na wypisie mam napisane ... zapalenie płuc. 