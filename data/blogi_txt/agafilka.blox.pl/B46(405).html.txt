Mieszkamy na wyspie, która jest totalnym zadupiem. Poza uniwerkami i szeregiem akademików praktycznie nic tu nie ma. Do miasta jest ok. 60 km, zatem by tam dotrzeć trzeba się posłużyć albo siedmiomilowymi butami albo komunikacją miejską albo autem. W autobusach są schody, a metro sobie tutaj odpuściłam, gdyż wszyscy tu na około ostrzegają mnie, ze przez to ich narodowe plucie to siedlisko wirusów i bakterii no a ja nie mogę się teraz niczym zarazić, bo musiałabym przerwać kuracje i wszystko poszłoby na marne.  W klinice jest samochód do wynajęcia ale niestety tylko osobowy, wiec  mój wózek nie wejdzie, zwykle taxi tez są tu tylko male. Jedynym wyjściem jest wypożyczenie vana z kierowca. Dzięki pomocy tutejszej polskiej super rodzinki udało nam się wczoraj wybyć takim autem z tego Alcatraz i zwiedzić 2 chińskie świątynie五仙观 Wǔ Xiān Guān - Wu Xian Guan Temple, adres Weifu Xi Lu i nr 2 陈家祠 Chén Jiācí - Chen Clan Academy, adres Zhongshan 7 Lu, (ta jest w pełni przystosowana do osób na wózkach), a na koniec pojechaliśmy na małą wyspę, która jest jakby europejską dzielnicą z XVIII wieku, czyli na 沙面岛 Shāmiàn Dǎo - Shamian Island. Tam poszliśmy z naszym niemieckojęzycznym Chińczykiem Alexem na dobra kawkę i ciacho i o 20 wróciłyśmy do szpitala. Dzisiaj nie wychylam nosa stąd i grzecznie poddaje się wszelkim torturom. 