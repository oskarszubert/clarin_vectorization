Jednak polskie działanie pt. uprzejmie donoszę nadal działa - to dopiero jest żenujące. Jedno było pewne - miałam śmiałość do własnego zdania i ...wszyscy dziobią, no nie wszyscy, to jakieś pocieszenie. By kogokolwiek zniesławić należy podać jakiekolwiek namiary na daną osobę. Ja ani słowem tego nie zrobiłam. Każdy z nas tutaj, każdy, kto się ujawnia z imienia czy nazwiska czy z czegokolwiek tam chce staje się poniekąd osobą publiczną, a tym samym niejako godzi się na krytykę. Ja taka ośmieliłam się wydać, ale nie była ona ani chamska, ani wulgarna ani nie zawierała żadnych danych, poza moimi. @Heecha -  ja na szczęście tez nie potrzebowałam chociaż 6lat temu ledwo wyszłam z choroby. Kilka antybiotyków naraz, kroplówki w domu, 3 noce moja mama walczyła ze mną robiąc mi co 15 min drenaż ułożeniowy i ostukując plecy głową w dół ... i udało się. Mam to szczęście, że mama jest pielęgniarką i na prawdę czasem nie wiem skąd ona bierze na to siły fizyczne. To nie był jedyny powód końca znajomości. Nie mówię - przyjaźni - bo nigdy nie szastałam tym słowem. Mam kilku sprawdzonych przyjaciół, niewielu ale są od kilkunastu/-dziesięciu lat. Przyjaźni nie zdobywa się przez wspólną chorobę, to znacznie, znacznie cos więcej. @Gofer słowa dla mnie trudne równie trudno się pisze, jak i mówi. Nie ukrywam się w necie pod płaszczykiem anonimowości, który tu byłby prostszym narzędziem niż bezpośredniość i otwartość. Nigdy nikogo nie gram, czy to tu, czy w tzw. realu. I gdy coś mówię lub piszę, to nie zamierzam niczego odkręcać czy odwoływać, nie jestem chorągiewką. Co do sytuacji podbramkowej - byłam w niej np. 6 lat temu [sytuacja opisana powyżej]. Wówczas nie wiedziałam nic o takim urządzeniu. Wiem, co to strach o życie, o drogocenny sprzęt... nie zapominaj proszę, ze ja  nie "cierpię” na wrastający paznokieć, lecz TEZ MAM SMA I. I po 30 latach walki wiem, co to są sytuacje podbramkowe. Od 1.r.z. miałam ich co najmniej kilka. Im dłużej z tym świnstwem masz do czynienia, tym tych sytuacji jest coraz więcej, niestety. Co do pożyczania sprzętu za kilkadziesiąt tysięcy - byłam i osobą takowy sprzęt pożyczającą od kogoś i osobą pożyczającą komuś i to na kilka lat. Zatem moim zdaniem pieniądze nigdy nie powinny być czynnikiem hamującym pomoc. Strach o życie i to własnego dziecka może nim być i to rozumiem i wcale nie neguję. Ja nie śmiałabym nawet prosić o pożyczenie kaflatora osoby, która w tym samym czasie tez jest chora i się poddusza/dusi. Jeżeli stałby on "bezużytecznie" u kogoś z rejonu a ja miałabym tzw. nóź na gardle - wówczas bym poprosiła. @Margatet jesteś cos kiepskim psychologiem. Każdy osadza innych według siebie... Skąd niby wiesz, że się nie cieszę tym, że komuś się udało dostać coś, co ratuje życie?! Tak dobrze mnie znasz? Mam milion wad, jak każdy, i mogę je upublicznic jeżeli tak bardzo Ci na tym zależy ale nigdy nie byłam ani osoba zawistną, ani zazdrosna, a tym bardziej o sukcesy. Każdy chory i to ciężko i przez długi czas na coś zbiera mozolnie pieniądze. Jedni na leki, inni na sprzęt, inni na podjazd, na rehabilitację, na jakieś leczenie, a jeszcze inni na zagraniczne wczasy, bo tak chcą spełniać chociaż cześć marzeń. Każdy ma inny zasób portfela, inne możliwości, inne priorytety i hierarchie czy wymuszoną przez polskie realia finansowe kolejność wydatków. Nikt nie ma prawa tego oceniać i kwestionować takich wyborów. Jeżeli jednak komuś w którymkolwiek z tych pól się powiedzie i udaje coś wywalczyć/załatwić/dostać to ja się cieszę. Mogę nie mieć ochoty na daną znajomość czy współpracę, mogę najzwyczajniej w świecie kogoś nie lubić ale to nie oznacza, że mu źle życzę!  Możesz mi w to nie wierzyć i …tez masz do tego prawo. Nie zazdroszczę nikomu tego, że cos dostał. Sama w swym życiu spotkałam wielu dobrych, pomocnych ludzi a ostatnio stwierdzam, że nawet w dzisiejszych - konsumpcyjnych poniekąd czasach - jest ich sporo. Moje osobiste dowody tego można znaleźć tu: www.pomozagnieszcze.site40.net Co do potencjalnych sponsorów, to na pewno nie szukam ich na blogu. Ku temu służą inne narzędzia. Jeżeli jednak jakiś tu zawita, będzie mi milo, że zajrzy w moją codzienność, właśnie w te przyziemne sprawy, o których piszesz, że ich tu brak. A o sprawach z doktoratem, o konferencjach itp. tez było – w przyziemny, ludzki i osobisty sposób. A CV czy życiorys naukowy zawsze mogę chętnym potencjalnym sponsorom wysłać na maila. Ten blog nie temu służy, by się chwalić, mimo, że mam czym. I jeszcze jedno. Jak sądzisz – po co był cudzysłów cudzysłów tym moim pytaniu Czy "zasłużyła"? Wiesz, co to pytanie retoryczne? ﻿ 