Zdradziecko krąży w pobliżu dekadencka melancholia. Powoli owija się wokół mnie, zaciska pętlę coraz bardziej. Wijąc się niczym wąż atakuje z ukrycia. Gorzki żal, jad, rozpacz rozpływa się niczym łyk gorącej czekolady po zziębniętym ciele. Dociera do każdej komórki, i każdego zakamarka tylko mego królestwa. Takie wiersze pisałam kiedyś. Smutne, pełne goryczy, młodzieńczego buntu... Paradoksalnie byłam w tamtym okresie mega szczęśliwa, czułam, że żyję, że czuję... Czułam wówczas wszystko dużo mocniej, intensywniej niż by wypadało. Wraz z Nim odeszły wszelkie wyższe emocje a ja...ja przestałam na dłuuugi czas cokolwiek czuć i pisać. Może zatem ten blog i me pseudoliterackie próby są dobrym znakiem czegoś nowego. Skoro wylewam emocje na papier [no ok, małe sprostowanie - na monitor], to oznacza to, że znów świadomie lub nie chcę czuć coś głębiej i nie mam tu na myśli bólów kręgosłupa. Tylko jak wykasować przesłość, hmmm...? Już tyle lat minęło a ja wciąż niestety pamiętam miłe chwile. Gdzie znaleźć przycisk RESET w mej głowie? 