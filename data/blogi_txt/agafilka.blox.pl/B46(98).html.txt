Do obiadu zostało mi z pół godziny, może ciut więcej ale tak czy siak nie opłaca się wziąć za cokolwiek. Postanowiłam zatem nie trwonić czasu tak zupełnie na martne lecz niejako go zainwestować w twórczą elokwencję czyli zajrzeć tu. Nie myślcie sobie, że od rana zajmuję się nicnierobieniem. Niestety nie, chociaż pogoda kusi do tego, oj kusi [czyt. kurva niech już będzie ciepło!!!]. Mój dzień zaczął się już o 5:25, co zważywszy na mój sowi tryb życia, jest środkiem nocy. Nie zrobiłam sobie tej krzywdy z własnej, nieprzymuszonej woli, bynajmniej. Na 8 jechałam do Katowic do pracy [czyt. odwalać na uniwerku darmową pańszczyznę w ramach doktoratu]. Wróciłam po 12 zmarznięta jak cholera, mimo swej puchowej wymarzonej miłości [czyt. kurtki z solaru]. Rozgrzewając się przy ciepłej herbatce postanowiłam ukoić swój system nerwowy jakąś miła muzyczką. W swych muzycznych zasobach znalazłam plik o tajemniczej nazwie "od Marka". Oto przykład jednego z plików:  Muzyka klimatyczna ale chyba Marek był zbyt mało klimatyczny, skoro okazal się niewarty zapamiętania; za co go - na łamach niniejszego bloga - przepraszam. 