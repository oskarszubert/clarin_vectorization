SMA jest choroba postępującą. W SMA 1 osoba, która jak ja, nawet nigdy nie siadała w dzieciństwie samodzielnie ani nie pełzała – może nazywać się szczęściarzem i dramaturgia nie ma tu nic do rzeczy, w przeciwieństwie do typu choroby. Nie jestem bohaterką tylko dlatego, ze  wciąż żyję z SMA 1, ale czuję się dumna z siebie i przede wszystkim z własnych rodziców, że mimo strachu podejmowali ryzyko np. wysyłając mnie do normalnej szkoły a nie izolując na nauczaniu domowym, że wbrew większości lekarzy (bo po co męczyć dziecko na kilka lat życia -cytat) poddali mnie operacji kręgosłupa, a jak wiadomo narkoza to u nas górny pułap ryzyka. Dzięki temu jednak moja klatka nie uległa deformacji i wciąż sama oddycham. Gdy miałam 10 lat moja mama usłyszała o eksperymentalnej terapii we Francji – pacjentom z SMA podawano Coenzyme Q10: 150mg/dz., Vitamine B2: 100mg/dz., Vastarel 30mg/dz. W klinice chorób mięśni na Banacha w Warszawie wyśmiali nas, że chcemy tego spróbować, twierdzili, że możemy sobie tam jechać na wycieczkę skoro mamy za dużo pieniędzy.. . Minęło ponad 10 lat i sami zaczęli stosować te leki… Jestem dumna z tego, ze wówczas nie czekałam tych 10 lat, jestem dumna, że cale moje życie byłam poddana medycynie „fachowej” jak i tej niekonwencjonalnej, przeszłam masę „czarodziejów zwanych szarlatanami”, piłam masę świństw, byłam kąpana i nacierana świństwami i …nie żałuję żadnej z tej rzeczy. Nawet największy specjalista w naszym kraju od SMA- dr Maria Jędrzejowska - widząc mnie na konsultacjach po powrocie z Chin pogratulowała mi kondycji i stwierdziła, że zarówno ciągle stosowanie medycyny konwencjonalnej jak i NIEKONWENCJONALNEJ przez całe moje życie daje takie rewelacyjne efekty. UWAGA TERAZ BĘDĘ NIESKROMNA – ci, którzy macie/wasi biscy mają SMA 1 popatrzcie na mnie wizualnie i na to co nadal jestem fizycznie w stanie zrobić. Czy faktycznie „czary mary” nic nie dają? Czy ktoś z Was/waszych bliskich mając 1. typ rdzeniowego zaniku mięśni ma 33 lata jest w takiej kondycji jak ja…? Gdyby ktoś dal mi minimalną nadzieję, że zjedzenie kociego gówna mi chociaż ciut zatrzyma postęp choroby na kilka miesięcy to zacisnęłabym żeby udając, że pałaszuję sushi i zjadłabym to. Gdybym odczuwała po tym popraw – obojętnie czy sugestywną czy nie – i mówiła o tym głośno, to zasługiwałabym na potępienie? Nigdy nie należy negować i wypowiadać się tak zażarcie o czymś, czego się nie doświadczyło. Medycyna chińska jest najstarszą medycyną świata, a ich cywilizacja jest 100lat do przodu w porównaniu z europejską lub amerykańską, bo chociażby w rozwoju nie przeszkadza im „katolicka moralność”. Pijąc chińskie zioła zupełnie nie musiałam brać coenzymu, by nie mieć zaparć, mając akupunkturę i akupresurę pierwszy ram w życiu nie miałam spuchniętych jak balony nóg przy upałach ponad 30stopniowych.  Efekty terapii po pół roku – w styczniu 2013 przy temp. +1 w padającym mokrym śniegu jeżdżę na dworze 2 h trenując psa, wołam go donośnie, cały czas steruję wózkiem, a drugą ręką nagradzam go smaczkami; w grudniu 2011 pół kromki chleba w ręce było mi za ciężkie… Nazwiecie to autosugestią, czy dogoterapią? Ja wierzę, że to po części zasługa psa ale i komórek macierzystych. I mam prawo tak twierdzić. Po moim powrocie miałam szereg telefonów/maili z zapytaniem, czy powinni dani chorzy jechać. Niestety albo i stety - każdy taką decyzję podejmuje sam, to są za duże pieniądze, a życie ludzkie jest zbyt kruche, by komukolwiek powiedzieć - jedzcie-tam jest super i działa to na 100procent, lub też, by stwierdzić, że to jest tylko szarlataneria. Ja - jako osoba doświadczająca tej terapii nie mogę nikomu sugerować decyzji, a już z pewnością nie może ktoś, kto tam nie był i jej nie przeszedł; NIKT NIE MOŻE. „Nikt nie daje mi gwarancji, że zabieg się powiedzie, ale to mój wybór. Nie wiadomo, jakie są skutki uboczne terapii, a będzie się można o tym przekonać najwcześniej za dwadzieścia, trzydzieści lat. Nie mam tyle czasu.” – to cytat moich słów w artykule. Kiedyś wynajdą bezpieczny, w 100 procentach sprawdzony lek na SMA. Może za rok, dwa, a może za 52. Nie chce cierpliwie czekać, aż będzie za późno. Na wyjazd wakacyjny zawsze mnie stać, o to nie muszę prosić. Zagraniczne wyjazdy nie są dla mnie nowością ani spełnieniem najskrytszych snów. Gdybym chciała mieć wakacje nawet w Chinach to za 1/10 ceny terapii miałabym pełen luksus w hotelu. Na wczasach nie ćwiczę – mam te 2 tyg,. wolne, bo ćwiczę cały rok, na wczasach nie wstaję o 6 rano bo zaraz mam szereg zabiegów, na wczasach nie mam dziennie 26 igieł w sobie, na wczasach moja mama nie dźwiga mnie z 30 razy dziennie…  „Terapia genowa w Chinach jest moją jedyną szansą na życie.” – to cytat z mojej wypowiedzi do jednego z artykułów.  Widzicie tam zaimek dzierżawczy  czyli słowo – MOJĄ? Nie powiedziałam, że szansą dla wszystkich chorych na SMA- to chyba cholernie duża różnica. Nikt nie zabroni mi mięć takiego zdania, ze komórki macierzyste to moja jedyna szansa. Każdy chory ma swój rozum i sam decyduje, ja nikogo nie namawiam ani nie odciągam od wyjazdu na taką terapię. Równie dobrze nie usztywnienie dziecku kręgosłupa, czy podłączenie go do respi mogłabym negować. Nie robię tego i nikt nie ma prawa tego robić. To są indywidualne, ciężkie, życiowe decyzje. Czy warto było znosić medyczne katusze? – Warto. Dla tych przeżyć, widoków, niespotykanych zabytków, być może nowych, długoletnich przyjaźni, nawet tych międzynarodowych. Warto chociażby za możliwość spędzenia aktywnie 2 h na dworze w środku zimy, pierwszy raz od niepamiętnych czasów. Nie ukradłam tych pieniędzy. Ba – nawet nigdy nikogo personalnie o nie nie prosiłam.  Ciężką fizyczną pracą zbieramy nakrętki – 3 tony –ok. 270 wielkich worów – w 5 tyg.  a nie wyciąganie ręki na tzw. „Panda” – to ujęło moich poprzednich 2 sponsorów i sami do mnie zapukali z tą propozycją. Znamy się osobiście i znam ich sytuację materialną i nigdy nie przeszłoby mi przez gardło proszenie ich o kasę, ani nawet przez myśl. To praca a nie proszenie, to uśmiech, a nie zazdrość i smutek – to wciąż na nowo sprawia, że obcy ludzie zorganizowali kolejną zbiórkę. Pragnę też dodać, że obydwoje moich rodziców cale życie pracowało i pracują wciąż zawodowo łącząc to z opieka nade mną. Mama pracuje od lat na półtorej etatu, tato 2 razy pracował fizycznie za granicą, by kupić mi pierwszy akumulatorowy wózek (nie było PFRONu ani akcji podatkowej) lub pojechać do lekarza do Francji. Znacie drugą taką rodzinę z kimś chorym na SMA 1? Jeżeli tak to pokłony im, tak jak i moim rodzicom. Dlaczego negujecie moje decyzje, a nikt nie czepia się zbiórek np. na wózek akumulatorowy przez osoby, które nawet nie starają się przejść przez stos biurokratycznej roboty, by dostać dofinansowanie z PFRONu? Fakt – trudniej jest dostać kilka tysięcy z PFRONu niż uzbierać je na litość. Wiec nie mówcie mi, że to ja gram na uczuciach. Ja otwarcie zawsze mówiłam, że zamiast myśleć o tańcu na własnych nogach z aniołami w niebie, wole spróbować nawet niekonwencjonalnych metod leczenia. „Obecnie jedyną znaną metodą zatrzymania objawów rdzeniowego zaniku mięśni typu 1 (SMA 1) jest terapia komórkami macierzystymi, przeprowadzana w chińskiej klinice Beike Biotech.” – zatrzymania, to nie znaczy wyleczenia! Jedyną szansą na zrobienie całościowego gruntowego remontu mieszkania jest wzięcie kredytu pod hipotekę. Jeżeli bym tak stwierdziła, to czy to znaczy, że lecicie od razu do banku??? Każdy może  decydować o sobie ale też i sprawdzić, zarówno firmę w necie lub osobiście. Nie życzę sobie oczerniania mojej osoby ani innych, którzy próbują wszystkiego, by walczyć o własne życie. Przynajmniej coś robią, a nie bezczynie czekają. Z poważaniem Agnieszka Filipkowska  ﻿ 