Dzisiaj przeżyłam rożne stany fizyczne i emocjonalne. Obudziwszy się po 6 rano rześka niczym skowronek stwierdziłam, że na głowę nie upadlam, by wstawać o tej porze w niedzielę. Przemęczyłam się godzinę  i w końcu zasnęłam. O 10 byłam półprzytomna i nie potrafiłam się zwlec z łóżka. Potem przeżyłam chwilę grozy na spacerze z Koką, a chwilę potem byłam z niej dumna, że idzie znów ładnie na luźnej smyczy i zła na siebie, że znów tracę fizyczne siły. Potem o mało co nie odwołałam lekcji (taaaaak mi się nie chciało pracować!), a gdy przyszła uczennica to 2 h śmignęły, jak z bicza strzelił. Teraz dla zdrowotności sączę sobie drinka i pławię się w błogim stanie tumiwisizmu. 