Na smutki i rozterki natury "co zrobić z tym chłopem lub ewentualnie jego brakiem" najlepsze są dwie rzeczy. Jedna z nich to spotkanie z przyjaciółmi lekko zakropione dekadencką nutką alkoholu. To wczoraj było. Sąsiado-przyjaciele ze swym małym Szkrabem są prawie zawsze wtedy, gdy ich potrzebuję. Wiem, że to prawie odgrywa czasem wielką różnicę ale takie to zalatane życie bywa. Wczoraj byli pod ręką, więc miałam możliwość odstresowania się. Wprawdzie o dekadencję trudno przy placu zabaw ale jedne małe zimne piwko można jakoś przemycić.  Dziś rzucam się zaraz w wir pracy.  Zresztą i wcześniejsze godziny nie upłynęły mi na lenistwie. Miałam kolejne zajęcia ze swego kursu komputerowego. Fajnie jest się szkolić, tylko dlaczego te kursy są tak cholernie drogie, ech... Dobrze, że ten kurs opłacili mi Maltanie z Katowic i tym sposobem za niemałe pieniądze zgłębiam tajniki zasobów platformy Moodle. W sumie to przerobiłyśmy już cały materiał tego kursu i czas kolejnych spotkań przeznaczamy teraz na inne pierdoły. Dziś śmigałam z wykresami w Exelu, niby dla niektórych to banał ale ja byłam z tego zielona. Do dziś. A teraz wracam do mego tworzenia artykułu na konferencję. Also bay. 