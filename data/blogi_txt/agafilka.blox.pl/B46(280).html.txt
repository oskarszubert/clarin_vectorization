Jakiś czas temu pisałam Wam o sesji robionej na cele SMAku Życia. Pierwszy raz brałam udział w sesji zdjęciowej a tą można było nazwać full profesional. Magda załatwiła nawet makijażystkę [wielkie dzięki Prezesowo!]. Jak to przy pierwszym razie bywa - nie było łatwo ale nawet mi się podobało. Dziś za to od 2 h jestem rozanielona a moja kobieca próżność jest na tyle wysoka i mocna, że stała się pretekstem stworzenia tegoż posta. Jednak do rzeczy. Dostałam nasze fotki od pani fotograf i ... jestem w szoku. POZYTYWNYM. Fotografka jest chyba czarodziejką, gdyż zrobiła takie fotki, na których ja sama sobie się podobam. Dodam, że ostatnio takie odczucia miałam kilka lat temu. Ta dawka zadowolenia była mi dziś cholernie potrzebna, gdyż tego dnia nie mogę zaliczyć do udanych. Za oknem znów jest brzydko i zimno, mnie boli kręgosłup [nadal, wciąż, fuck, fuck] a urzędniczka w skarbówce była wyznawczynią zasady "na wózku=niepełnosprawna i fizycznie i umysłowo", gdyż na moje pytania odpowiadała memu ojcu! Wrrr, skomentuję to szerzej innym razem; dziś nie chcę sobie psuć uzyskanego pozytywnego nastroju. Dając sie ponieść próżności i eksibicjonistycznym zapędom zamieszczam efekt sesyjny: 