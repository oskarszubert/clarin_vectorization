Strasznie dziś zakręcony dzień! Niestety musiałam zmienić odbiorcę uzbieranej plastikowej góry nakrętek [aż dziw, że do 48 kwadratowego mieszkanka mieści się ponad 3 tony]. Nie wspominałam o tym, bo jak można mieć "pretensje" do życzliwego ludka, który przywozi mi np 8 worków, po 15kg każdy. Nie jestem w stanie przejrzeć każdego worka dokładnie skoro mamy ich po kilka/kilkanaście dziennie. Moi rodzice maja tylko po 2 ręce a znajomi tez maja już swoje ręce po pachy w korkach. A w nich można faktycznie znaleźć przeróżne "skarby", od noża czy czekoladki zacząwszy, na zegarku skończywszy, nie wspominając już o kapslach od butelek. Niestety odbiorca mógł mieć pretensje mimo, ze sam ma od sortowania ludzi, no coz...:/ Jest nowy odbiorca, płaci nawet lepiej tylko ma kierowce kretyna. Facet miał być dziś po 3 tony o 10rano, ekipa załatwiona [jeszcze raz chłopaki wieeeelkie dzięki za pomoc!!!], miał mój numer telefonu i... jest godzina 13.30 a on nadal nie dojechał. W samych Gliwicach był dopiero ok 12.30 i od tego czasu krąży po mieście mimo naszych telefonicznych wskazówek. Co to za kierowca bez GPSa lub bez mapy???? Ręce opadają, a może lepiej nie, bo jeszcze nam korki z nich wypadną ... 