Pałaszując śniadanko lub kolację u siebie zwykle puszczam sobie cosik on-line. Obiady to nasz wspólny czas - taka nasza rodzinna tradycja - żeby nie było, że ich nie jadam wcale :P Wracając do filmów to tematycznie ograniczam się zwykle do seriali medycznych - tu królują Chirurdzy - i kryminalnych - tu przodują Kości. W ramach relaksu nie pogardzę też Pamiętnikami wampirów; taaaaaaaaaaak, wiem, że to ciut infantylne ale miłość do wampirów to taki mój mały fetysz jeszcze z lat nastolatkowych. Ostatnimi czasy praktycznie nie oglądam TV. ﻿Wychodzę z założenia, że w telewizorni lecą same powtórki i starocie.Dziś jednak skusiłam się na jeden z nich i jestem w szoku od godziny. Widzieliście Za wszelką cenę? Nie ma w tym nic dziwnego, że film zgarnął 4 Oscary. To mądry, głęboki film pokazujący jednocześnie i piękno i brzydotę brutalnego świata sportu i ... życia. Życia, które jest wygraną nawet wówczas, gdy kończy się tragicznie, lecz w momencie, gdy z podniesionym czołem nie chcemy być pozbawieni resztek godności. Lubię ludzi takich jak główna bohaterka tego filmu, a gdy mowa już o kobietach - to tym bardziej lubię takie baby z jajami. Ludzi dążących do celu, za wszelką cenę, nawet jeżeli może się ona okazać tą najwyższą... 