Kajam się; mam wyrzuty sumienia, ponieważ: 1. znów zwyciężył mój brak systematyczności, a niedawno - milionowy raz zresztą - zabroniłam mu wodzić mnie na pokuszenie. Miałam pisać każdego dnia, a od niedzieli cisza w eterze; właściwie pustka na ekranie. Na swoje usprawiedliwienie mam jednak fakt, że tym razem o żadym pokuszeniu nie było mowy. Tym razem był (była??) ARBAJT i to for free. Późno się za to zabrałam, gdyż wcześniej sądziłam, że abstakt referatu może być tylko po pl, więc nic się nie stanie, gdy wyslę go dzień  przed upłynięciem terminu zgłoszenia; a tu ZONG. O 14 dowiedziałam się, że jestem w błędzie, potem miałam rehę [czyt. rehabilitację]a jeszcze potem udzielałam się dydaktycznie. Kolejnym etapem była kolacyjka, łazienka i tym sposobem zabrałam się do pracy o 23, a skończyłam o 03.03 [oł fuck]. I to bez wynagrodzenia, bo tłumaczyłam swój własny tekst, przecież sama sobie płacić nie będę. W trakcie psioczyłam na samą siebie, że pisząc pierwej ten głupi abstakt referatu po polsku nie używałam prostych, pojedynczych zdań. Wrrr zachciało mi się błyszczeć elokwencją i teraz jego niemieckie tłumaczenie musiało niestety też być hołhgehołben. Jednak abstrakt to mały pikuś w porównaniu z wizją stworzenia całego naukowego referatu, a już prawdziwy armagedon w mej głowie powstanie, gdy zostanie on zakwalifikowany i będę musiała pojechać na konferencję do Łodzi, przez tydzień wyginać język na nauowych warsztatach a całość uwieńczyć wygłoszeniem mego referatu. Moze powinnam sie modlić, by się nie zakwalifikować...?:/  2. sprawiłam przykrość akurat temu Komuś, Komu nie powinnam była jej sprawiać i to tym bardziej w walentynki. Paradoksalne jest to, że gdy czuję, że ktoś chce, wówczas czuję, że ja nie chcę; a gdy czuję, że ja chcę, to jednocześnie czuję, że to chcenie jest tylko z mej strony. Rozumiecie coś z tego??? Bo ja nie...:/ 