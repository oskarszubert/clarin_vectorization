No i umiemy wykonać kolejną komendę:) Najpierw nauczyła się podawać łapę moim rodzicom, a na mnie patrzyła się pytającym wzrokiem "no ale jak niby mam Ci podać swoją  łapę???" Potem wymyśliliśmy, by postukać jej palcem na wózek i zadziałało! W mig pojęła, że przecież łapę można dać na wózek, a niekoniecznie komuś do ręki. Jednak wychodzi nam to perfekcyjnie tylko w domu, wówczas Koka chodzi przy mnie po mojej prawej stronie, gdyż właśnie z tej strony dostaje nagrody za dobrze wykonane zadanie. Na dworze Koka już sama, niejako automatycznie, ustawia się po mojej lewej stronie. Wówczas jakoś narazie komenda siad nie działa :P W oczach ma stwierdzenie: "zgłupiałaś; z lewej strony łapy się nie daje!" 