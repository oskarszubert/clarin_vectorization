Znów dziś pięknie świeci słońce tym samym poprawiając samopoczucie chyba wszystkim dookoła. I dobrze, bo bardzo tego potrzebuję, zarówno słońca jak i dobrego nastroju- u siebie i u innych. A ludzie tak cholernie narzekają! Mając dwie zdrowe nogi [meeega +] i dwie zdrowe ręce [kolejny meeega +] wychodzi taki sobie ktoś z domu [+ za jego posiadanie i kolejny za swobodę w poruszaniu] i narzeka na wszystko. Marudzi, że razi go słońce, że wciąż musi drapać szyby w samochodzie, że dziecko budziło się w nocy, że  żona/mąż jest marudna/-y, że musi chodzić do pracy, że..., że... . A ja słucham, przytakuję ze zrozumieniem, radzę, pocieszam a tak naprawdę mam ochotę wrzasnąć KURVA CZŁOWIEKU OBUDZ SIĘ! Zauważ i doceń to, że masz to auto i prawko do kompletu, że masz taki najpiękniejszy dar od losu, który budzi się w nocy wołając mamo/tato, że masz kogoś, kto sprawił, iż ten dar pojawił się na świecie, że dajesz radę w tłusty czwartek zjeść krepla bez konieczności pokrojenia go na małe kawałki, bo nie masz przykurczów w szczęce, że... 