Zobaczcie co moja Koka napisała... Uwaga to będzie długi wpis ale o czymś dla nie BARDZO ważnym! Postanowiłam pomóc mojej Adze ...myśleć i ... napisałam LIST. Jeżeli znacie kogoś, kto zna innego kogoś ważnego dla naszej sprawy to proszę pokażcie mu to: Szanowni Państwo z czarnego pudełka! Nazywam się Koka, mam niecałe 2 latka i jestem psem, tzn. nieludziem, na 4 łapach z ogonem ale jestem dziewczynką. Pochodzę podobno z Dzikiej Bandy* ale wcale a wcale dzika nie jestem. Gdy stawałam się prezentem dla mojej Agi to musiałam wówczas obiecać, że będę grzecznym i dobrym psem. No i staram się pilnie. Od 3 miesiąca życia chodzę do szkoły. Uczę się samokontroli i różnych dziwnych sztuczek...a wszystko po to, by pomóc mojej Adze żyć. Aga ma takie dziwne jeżdżące krzesło zamiast sprawnych nóg, a oprócz tego z roku na rok jest coraz słabsza i słabsza. Ludzie mówią, że nie ma tyle czasu, co inni...nie bardzo to rozumiem, ale czuję, że to nic dobrego. Aga zawsze chciała mieć psa asystującego osobie niepełnosprawnej i jeszcze zanim jej ostatni piesek odszedł za tęczowy most, to zapisała sie do kolejki po takiego psa pomocnika. Nie udało się. Po 2 latach czekania organizacja „dająca” takie mądre psy przestała w ten sposób pomagać ludziom. Aga wiedziała, że nie może zapisać się do nowej organizacji i czekać kilka lat na nowo, nie ma przecież tyle czasu... W tym czasie stan Agi podobno bardzo się pogorszył, na tyle, że i ona sama zaczęła się bać... Z opowiadań wiem, że podobno ona i jej bliscy stanęli na uszach, by zdobyć bardzo dużo tych śmiesznych niby cennych papierków, by wysłać Agę na drugi koniec świata na skomplikowane leczenie komórkami macierzystymi. Zaczęli obsesyjnie zbierać po całym mieście plastikowe nakrętki. To zaangażowanie i pracę docenili inni. Znaleźli się ludzie, którzy pomogli Adze wyjechać na to leczenie. Juz jedna kuracja dała efekty. Aga była sprawniejsza, mocniejsza, pełna energii i...tak znalazła mnie. Oj znów odbiegłam od tematu...ale ja tak strasznie lubię biegać, gdy Aga daje mi czas wolny Wracając do plastikowych nakrętek to teraz mają ich 3 tony co miesiąc! Podobno to coś dziwnego i nieprawdopodobnego. Aga to wszystko kontroluje, a jej rodzice to zwożą i ważą. Jestem z nich strasznie dumna, bo to wymaga wiele czasu i wysiłku, no a przecież jeszcze pracują i opiekują się moją Agą i mną- sypią mi jedzonko i wyprowadzają na dwór, gdy Aga nie daje rady. Lubię z nimi wychodzić, jednak najfajniejsze są wyjścia z Agą na treningi lub na długie spacery. Często towarzyszy nam moja nauczycielka – ciocia M. – dzięki której moja strona na Facebook https://www.facebook.com/KokaIJa rozpowszechniła się na tyle, iż znalazły się osoby, na których ogromne wrażenie wywarła moja i Agi wspólna praca. To właśnie tak natknęły się na Agę osoby, które wysłały ją znów na koniec świata na drugą kurację. Mnie na miesiąc wzięła do siebie ciocia, no bo przecież musiałam cały czas się uczyć, jak pomagać Adze, gdy ta wróci. Strasznie za nią tęskniłam ale...zdradzę Państwu sekret! Robię wszystko, by wysłać Agę na to leczenie po raz trzeci. Podobno trzy razy w Agi chorobie wystarczyłoby, by dać nam chociaż kilkanaście wspólnych lat, w takiej formie, by Aga mogła siedząc wyjść ze mną na dwór, by umiała sama oddychać i mówić do mnie, by była...  Aga się strasznie martwi, że sie tym razem nie uda się znaleźć dobrych ludzi wysyłających ją na to leczenie. Niestety jest strasznie dumna i nie potrafi robić miny spaniela prosząc o cokolwiek. Nigdy się nie poddaje wałcząc o mnie, o siebie ale widzę, że teraz potrzebuje nie tylko mojej i rodziców pomocy w tej walce. Powinna wyjechać na wiosnę 2014. Będę znów strasznie za nią tęsknic ale dam radę, wytrzymam, bo wiem, że to dla naszego wspólnego dobra. W tym czasie będę pilnie trenować tak, bym po jej powrocie zdać egzamin na psa asystującego. Chcę móc spędzić z Agą całe swoje życie pomagając jej jak tylko umiem ale do tego potrzebujemy czasu. Potrafię dać Adze wszystko to, co jej wypadnie ze słabych rąk ale czasu nie umiem jej dać. Jako przyszły pies pomocnik robię zatem oczy spaniela będąc białym owczarkiem szwajcarskim i proszę Was o pomoc w nagłośnieniu naszej historii.  Wierzę, że nie tylko pieski potrafią bezinteresownie pomagać innym, ludzie też. Całuję w nos Koka 