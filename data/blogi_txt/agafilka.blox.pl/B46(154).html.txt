Cóż za dzień! Od samej nocy jakieś "atrakcje". O 2 w nocy, gdy miałam "już" się udać w objęcia Morfeusza, mieliśmy wizytę sąsiada i sąsiadki z dwóch pięter pod nami. Akcja o kryptinimie - woda w kiblu. U nas w miarę sucho, tylko u góry w pawlaczu było lekko mokrawo, lecz podobno pod nami powódź. W nocy zakręcali główny zawór i tym sposobem nie mamy zimnej wody, cały pion nie ma, więc nawet odpada pomysł, by iść umyć glowę do Batmanów [sąsiado-przyjaciółł]. Trudno, umyję je w wodzie mineralnej a może w szampanie..?:P To byłby uroczy szczyt rozpusty:) Akcja z kiblem przerwała mi w nocy dwie intrygująco- interesujące pogawędki z przedstawicielami płci brzydkiej. Po ponad 3 miesiącach wlazłam na czat, podsycając swe resztki wiary w natknięciu się tam na kogoś, kto jest warty natknięcia się na niego. No i napatoczyło się takich dwóch, jednemu z nich nawet zdążyłam wspomnieć o mym 4kołowcu i nie zwiał. Przez akcję kibel zwiałam za to ja. Zniknęłam im jak Kopciuszek zostawiwszy w zamian za pantofelek adres bloga. Zaszalałam - a co! Zobaczymy, który z nich będzie mieć i jaja i empatię na odpowiednim poziomie. 