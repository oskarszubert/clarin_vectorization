Obydwie - tzn. ja i Koka - otrzymałyśmy prezent od zupełnie obcych nam ludzi. Ponieważ Koka nie jest psem fundacyjnym, lecz szkoli się prywatnie na psa asystującego, to milion spraw mamy pod górkę. Ale o tej górce innym razem. Teraz przepełnia mnie radość, że nareszcie po kilku miesiącach załatwiania Koka ma kamizelkę. Zgodnie z Rozporządzeniem Ministra Pracy I Polityki Społecznej z dnia 1 kwietnia 2010 r. w sprawie wydawania certyfikatów potwierdzających status psa asystującego (Dz.U.2010.64.399) § 12. 1. Pies w trakcie szkolenia jest oznaczony napisem "Pies asystujący w trakcie szkolenia".﻿ Miałyśmy problem, by załatwić w miarę profesjonalną kamizelkę (wszędzie były braki takowych), a dodatkowo zrobienie na niej napisu u producenta graniczyło z cudem. Cud jednak nastał! Nie dość, że mamy piękną kamizelkę, to jeszcze sklep PSI BUTIK zrobił nam niespodziankę i nam ja ufundował. OGROMNIE DZIĘKUJEMY!!!     ﻿ 