Plan na dziś zrealizowany - 8 marca spędzony bardzo miło:) Ciulipan otrzymany, wprawdzie od ojca ale każdy kwiatek jest fajny, a tym bardziej taki wiosenny. Poza tym nie będę wyliczać tych wirtualnych, nawet takie są miłe. Do tego pomogłam mamie wybrać zajefajne brylki. Zawsze, gdy jestem u optyka sama mam ochotę na małą wadę wzroku. Jestem w pełni świadoma tego, że pewnie kiedyś będę żałować tych słów. Będąc na mieście przy okazji zrobiłam sobie ósmomarcowy prezent i nabyłam drogą kupna sukienkę. Nie chce mi się robić fotki zatem powiem Wam tylko, że ma miły dzianinowy materiał, długi rękaw, żabocik, jest odpinana na kilka guziczków i jest granatową mini﻿. A najfajniejsze jest to, że kupiłam ją za 25zł - tak okazyjnie, gdyż kobieta likwiduje sklep. I jak tu było się oprzeć? Zresztą po co? Uwielbiam ulegać takim małym pokusom i ciut pogrzeszyć :P 