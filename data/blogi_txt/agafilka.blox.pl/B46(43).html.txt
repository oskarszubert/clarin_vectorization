Alkoholik czy narkoman musi paskudnie cierpieć, gdy jest na głodzie. Ta wwiercająca się ciągle w głowę myśl - gdzie i jak mam TO zdobyć, nieważne za ile i jakim kosztem. Brrr to musi być upierdliwe. Tylko jak uchwycić tę cieńką linię, gdy człowiek zaczyna się uzależniać, gdy nie może już bez tego żyć? Każdy z nas jest uzależniony od masy rzeczy, które normalnie nie uchodzą za niezbędne do życia. Ja, dajmy na to, jestem uzależniona od: 1. słońca - jestem jak roślinka, potrzebuję go, by w miarę normalnie funkcjonować; [byle do wiosny...] 2. kompa i netu - szczególnie teraz po akcji pt 1% podatku i drugiej akcji pt. napiszmy razem buch [wtajemniczeni więdzą o co chodzi, Wam wyjaśnię, gdy już dopnę swego i zrealizuję ten projekt] sprawdzam pocztę milion razy dziennie 3. nauczania - tak, tak kocham swój zawód a to już zakrawa na małe zboczenie 4. prażonego, solonego i jednocześnie łuskanego słonecznika  Jestem teraz na jego meeega głodzie, więc jeżeli wiecie, gdzie można go nabyć drogą kupna- dajcie cynk. Kupowałam go u "Jasia" [sklepik obok mnie] ale już go nie mają od 2 tygodni, wyżarłam im wszelkie zapasy [chlip,chlip] . Jestem w takiej determinacji, iż chyba szurnę po niego do producenta, jakieś 40km i kupię ze sto paczek. Więcej grzechów nie pamiętam i wcale nie pragnę poprawy! 