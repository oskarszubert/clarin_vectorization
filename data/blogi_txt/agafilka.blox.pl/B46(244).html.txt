Pogoda ducha - jak każda pogoda zresztą - zawsze jest. Pytanie tylko jaka... U mnie jest jak zwykle zmienna. Jeden z otrzymanych tu ostatnio komentarzy, za który serdecznie dziękuję, brzmi: "zazdroszczę pogody ducha". Mam jednak kilka spostrzeżeń, a konkretniej mówiąc dwa.  1. Primo -  proszę nie zazdrość; każda zazdrość, nawet ta powstała z niewinnych pobudek, to negatywne i destrukcyjne uczucie. Zamiast tego spróbuj tę energię, dzięki której wytwarzasz zazdrość, skierować ku jakiemuś pozytywnemu działaniu, uśmiechu do nieznajomego, komplementu czy pomocy innym - to zawsze poprawia własną pogodę ducha. 2. Secundo - stan mojej pogody ducha zależny jest od wielu czynników - chociażby od stanu pogody za oknem. Od trzech miesięcy determinowany jest jednak przede wszystkim bólem kręgosłupa. Miałam nadzieję, że dzisiejsze blokady u ortopedy pomogą a tu ... [piiiiiiiip, piiiiiiiip, piiiiiiiiiiip] nic, no ale tak to jest, gdy oczekuje się cudów. 