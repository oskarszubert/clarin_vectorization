Wodniczki to buntowniczki. Ja z tej reguły nie jestem wyjątkiem. Od dziecka buntowałam się mej chorobie pokazując język babciom ubolewającym nad tym "jakie to dziecko biedne", idąc do normalnej szkoły z milionem schodów, chodząc jako nastolatka na zakrapiane imprezy, itp. itd. Oszczędzę Wam szczegółów, bo nie ma sie czym chwalić, jednak wstydzić też nie ma czego. Chociaż może i jest. Pierwsza miłość, pierwszy raz złamane serce i facet oberwał na moje "zlecenie". Na szczęście nie poturbowano go za mocno, obyło się bez żadnych uszkodzeń ale i tak tego mi wstyd, moja kulpa. Teraz - wbrew rokowaniom lekarzy - nadal żyję, sama oddycham, sama jem, mejkapuję się. Dla jednych te czynności to niewiele, dla mnie to cud, że daję wciąż radę. Cała masa dzieci z SMA nie potrafi podrapać się samodzielnie w nos i nie będzie im dane przeżyć błędów młodości. Nie wiem jak długo jeszcze dam radę robić to czy tamto. Z roku na rok, powolutku spostrzegam, jak coraz bardziej me ciało nie chce mnie słuchać. Wciąż mam o dziwo widoczne mięśnie, problem tylko w tym, że prawie zupełnie nie działają. Wbrew im co rano wstaję z wyra i staram się żyć normalnie. Wbrew zdrowemu rozsądkowi i tysiącom sparzeń nadal pragnę miłości w każdym jej aspekcie. Potrzebuję jej by nadal mieć power do walki, chcę mieć cel, dla którego warto poddać się terapi genowej [jakby nie było cholernie kosztownej, niebezpiecznej i kontrowersyjnej]. Muszę znależć tego Kogoś na już, zanim będzie za późno, znależć wbrew pzysłowiu "nie szukaj miłości a sama Cię znajdzie". Teraz wbrew paskudnej pogodzie zaserwuję Wam jedną z mych ulubionych, energetycznych melodii: http://youtu.be/9EFJlzCMuwA 