Wielu z Was już pewnie zauważyło, ze raczej trudno mnie i moja mamę zaliczyć do tych ustatkowanych i normalnych. Jednak ku naszej radości i pokrzepieniu emigranckich serc - wielu ludzi to docenia i na dodatek wspiera nas w tym naszym mylym szaleństwie! Bo czyż nie jest szalonym pomysłem pokonanie w sumie (tam i z powrotem) w jeden dzień 700 kilometrów talko po to, by pobawić się z małymi tygryskami?:P Zastanawiając się na chłodno ... mądre ani rozsądne to to nie jest ale nie jest tu absolutnie chłodno, wiec przyznaje sobie prawo do odrzucania chłodnej kalkulacji i racjonalnego myślenia. Poza tym, nie musiałam aż tak kalkulować, gdyż ... pan Paweł (jeden z Polakow mieszkajacych tutaj, którzy są nam tu niezmiernie pomocni) nie dość, ze na 2 niedziele wyszukał nam super Vana z kierowca, to jeszcze się uparł, żeby ponieść tego koszty! To niby - jak twierdzi - ma byc ego wkład w nakrętki, aczkolwiek to zdecydowanie był wkład w sprawienie nam ogromnej niespodzianki i urozmaicenie nam tu pobytu. Zdecydowanie są ludzie, którzy twierdza, ze powinnam traktować ten wyjazd nie tylko leczniczo, ale tez mam zobaczyć tu co tylko się da. Dziękuję za to!!!  Tak zatem o 8 rano wczoraj ja, moja mama i Marysia wyruszyłyśmy znów na wakacyjny podbój Tajlandii i po 3 h dojechałyśmy do Kanczanaburi, by zobaczyć historyczne miejsce, jakim jest most na rzece Kwai. Takie namacalne lekcje historii, szczególnie tej dotyczącej czasów II Wojny Światowej, sa najlepsze. Pokręciłyśmy się tam trochę, pokupowałyśmy pamiątkowe pierdulki i wyruszyłyśmy do Swiatyni Tygrysow. Ta jak wspominała mi koleżanka, trzymanie malutkiego jakby, nie było dzikiego zwierzecia na rekach to niezapomniane i niesamowite wrażenie. Maluchy 5-tygodniowe były przecudne i ... dosłownie wchodziły mi na glowe! :D Tam do nich mogłam wjechać wózkiem, gdyż one jeszcze zupelnie nie miały poczucia strachu, wrecz po chwili traktowały mój sprzęt niczym nowa zabawkę. Mimo to, byly tez chwile gdy bawiłam sie z nimi leżąc na brudnej ziemi i zupełnie mi to nie przeszkadzalo. Powiało jednak ciut groza, gdy próbowałam sie zbliżyć do 5-miesiecznego tygryska. Ten jjuz ze strachu na mnie prychał, a ja tez się bałam, ze lada moment rzuci się na mnie ten juz wcale nie taki mały kotek. Do całkiem dorosłych tygrysów nie mogłam wjechać wózkiem ale .... pan z obsługi wziął mnie na ręce i zaniósł do największej bestii. :D I ten koles i ten zwierz byli niesamowici! Po tym niesamowitym miejscu postanowiliśmy jeszcze pojechać do Parku Narodowego, by zrobić tam sobie zdjecia i byc może spróbować jakoś wdrapać się na pierwszy poziom wodospadu. Kierowca robił co mogl i pewnie śmigał w deszczu po już górskich serpentynach, jednak niestety droga do wodospadu byla juz zamknięta, gdyż tu robi sie ciemno już przed 18 , a i z naszego pikniku nic nie było, gdyz strasznie lalo. Bylo jednak warto, gdyz widoki zaparly nam dech! Jutro, gdy dodam fotki, sami przyznacie mi racje... 