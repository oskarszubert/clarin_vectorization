Dzisiaj miałam bardzo mile popołudnie. Przyjechali mnie odwiedzić poznani na necie Polacy mieszkający w Guangzhou. Nawet nie wyobrażacie sobie jak miło jest pogadać na luzie z kimś sympatycznym w swoim własnym języku nie musząc wyszukiwać w głowie z zakamarków językowej pamięci dawno zapomnianych slow. Mam nadzieje, ze tych miłych wspólnych spotkań będzie więcej. Od jutra zaczynam kroplówki z komórek. Ponawiam prośbę o trzymanie kciuków za moje mizerne żyły. Oprócz tego mam codziennie elektrostymulację, rehabilitacje, a w te dni, w które nie mam kroplówek mam akupunkturę, której z pewnością nigdy w życiu nie będę fanką. 