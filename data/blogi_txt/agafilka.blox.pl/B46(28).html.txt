Pół dnia bawiłam się w telefonistkę ale obdzwoniłam kupę ludzi informując ich o akcji pt. 1 % podatku. Wynik -100 % poparcia tego pomysłu. Jest nieźle.  Prócz tego sama doszłam do tego, jak usuwa się tu omyłkowe podwójne wpisy. Miejmy zatem nadzieję, że już nie będę musiała przepraszać za usterki techniczne. Dziś rodzice idą na zabawę karnawałową. Szkoda, że nie zabierają ze sobą babci. Ona jest najukochańszą babcią na świecie ale kiedyś wyrwę jej język. Gada praktycznie 24h/dobę, cicho jest tylko, gdy śpi lub się obrazi, co zdarza jej się ostatnimi czasy dość często, więc są chwile wytchnienia. Dziś miałam wobec niej instynkty mordercze, gdy usiadła u mnie w pokoju i zaczęła mówić alfabet, dobrze jednak, że nie śpiewała, jak tydzień temu. Na noc przyjeżdża moja bratnia dusza i przyszywana siostra w jednym. Caaaałe wieki nie miałyśmy okazji na babskie nocne pogaduchy z czarnym Jelcynem u boku. To był bardzo dobry pomysł, by Ją poprosić o pomoc, gdy rodziców dziś nie będzie. Zatem nie liczcie na jutrzejszy wpis przed południem...:D 