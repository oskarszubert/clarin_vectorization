Mój codzienny świat znów na chwilkę znormalniał, za to ja chyba nie. Zawsze lubiłam taką bieganinę, gdy człowiek nie ma czasu w d... się podrapać a co dopiero myśleć. Teraz jednak po dwóch tygodniach mam dość takiego młynu. W ciągu tego okresu wydarzyło się masę spraw. Musiałam napisać kilka rzeczy na tzw. wczoraj, uratowałam swoją przyjaźń z A. [juuupi:)], przełknęłam kolejną gorzką pigułkę o nazwie facet-dupek, byłam na konferencji w Poznaniu, po drodze odwiedziłam pod Sycowem na jeden dzień kumpelę ze studiów, a w międzyczasie co chwilę albo idę gdzieś w gości albo mam ich sama. Poza tym akcja zbierania nakrętek rozwija się w szalonym tempie, a moi rodzice wręcz nie nadążają już powoli z ich składowaniem. Ale ja absolutnie nie narzekam:) Im więcej tym lepiej! Wczoraj pani ze skupu odebrała pierwszą partię z Medenu [przychodnia w Gliwicach, w której jest gł. punkt składu dla mnie] i jutro się okaże ile tego jest. My sami poza tym mamy już ok 300 kg - wszystko dzięki dobrej woli i chęci pomocy innym. Znów zyskuję wiarę w ludzi. DZIĘKI 