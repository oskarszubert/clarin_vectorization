Sporo ludzi zadaje mi mniej więcej te same pytania. Zatem oto kilka faktów: 1. W jakim okresie tam przebywałam? W Chinach przebywałam od 28 kwietnia do 2 czerwca. ﻿2. Jak nazywała się terapia, którą przechodziłam, jak ona wyglądała, na czym polegała?﻿ Terapia komórkami macierzystymi prowadzona w klinice University Branch of Guangdong Provincial Hospital of TCM adres: Neihuanxi Road, University Town Guangzhou, Guangdong Province, China przez firmę Beike Biotechnology Terapia polega na podawaniu pacjentów w drodze iniekcji komórek macierzystych pochodzących z banku krwi pępowinowej. Są one odpowiednio modyfikowane pod dany genotyp pacjenta (więcej informacji w pliku w załączniku). Droga ich podawania jest zależna od jednostki chorobowej i stanu pacjenta. Zwykle podawane jest 6 iniekcji, pierwsza i ostatnia dożylnie, środkowe dolędźwiowo. Ja ze względu na pręt w kręgosłupie (miałam go usztywniony operacyjnie w wieku 10 lat i bez niego nie mogłabym siedzieć) wszystkie 7 podań (6 w cenie kuracji 26.300 dolarów amerykańskich plus dokupiłam jedną dodatkową za 3,5 dolarów) miałam dożylnie. Komórki macierzyste mają spowolnić rozwój mojej choroby czyli zaniku mięśni, w tym również oddechowych.W ramach terapii miałam akupunkturę, akupresurę i rehabilitację. Dodatkowo - obok wspomnianej siódmej kroplówki - wykupiłam tam za 650 dolarów 20 domięśniowych zastrzyków wzmacniających działanie komórek. ﻿3.  Jaki był koszt tej terapii? Jak udało się zebrać na nią pieniądze?﻿ Ja niestety musiałam lecieć klasą biznes, bo tam siedzenia rozkładają się zupełnie na płasko i można się położyć. Bo normalnie to odchylają się tylko trochę w tył, a tak to ja nie mogę bo mam pręt w kręgosłupie z odnogami o miednicę i nie mogę się odchylać w tył. Gdy lecę gdzieś w Europie z góra 4 godziny to opieram się w przód o stolik przed i wiszę na nim na łokciach ale 12 godzin lotu tak bym nie dala rady. No i niestety 2 bilety w biznes klasie kosztowały mnie tam i z powrotem 34 tys złoty. Do tego 26.300 dolarów kuracja (czyli 6 kroplówek z komórkami plus szereg innych zabiegów i nocleg), 650 dolarów za domięśniowe zastrzyki wzmacniające te komórki i dodatkowo dokupiłam jeszcze jedną kroplówkę za 3,5 tys dolarów plus koszty wyżywienia przez 5 tygodni 2 osób. Całość wyszła ok 150 tyś. zł i wiem, że gdyby nie sponsorzy to byłoby to niemożliwe a i tak wylądowaliśmy na kredycie. ﻿4. Jak się po niej czuję? Jakie są efekty terapii?﻿ Tam jednak nikt nie da stuprocentowej gwarancji na efekty. Co do SMA typ 1 i typ 2 to rozmawiałam z moją prowadzącą lekarką i z tym schorzeniem było tam tylko kilkunastu i to najstarszy miał 16 lat więc ja byłam ewenementem i dziwili się że żyję i że jestem w takiej kondycji. U 20% osób z moim schorzeniem nie było żadnych efektów a u reszty było tak, że połowa z nich odczuwała wzrost siły, a połowie nie dodało to sił ale zatrzymało rozwój SMA na trochę. A te efekty występują w SMA najszybciej po 3 miesiącach od momentu końca kuracji. Zatem czekam i mam nadzieję... Gdy jednak efekty dodatnie wystąpią to czekam na drugi cud w postaci kolejnych sponsorów na następną kurację. ﻿5. Jak często taka terapia powinna być przeprowadzana?﻿ Raz do roku, przez 2 lub 3 lata. ﻿6. Czy będziemy dalej zbierać korki i szukać sponsorów? Nadal zbieramy korki; w ciągu roku uzbierałam z nich 24 tyś zł, które pomogły zrealizować też terapię w Chinach. Jest to niemała suma, lecz niestety niewystarczająca. Stąd moja prośba o wsparcie finansowe. ﻿ ﻿ 