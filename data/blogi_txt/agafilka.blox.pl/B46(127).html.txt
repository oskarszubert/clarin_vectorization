Cholera, że też tej sceny nie ma nawet na jutubie po "naszymu"! Ech, trudno; nie pozostało Wam moi drodzy nic innego, jak uczyć się języków obcych. Notabene ja też powinnam wrócić do angielskiego bo już coraz mniej potrafię go używać. Może jednak nie jest jeszcze tak tragicznie; ich verstehe słynne zdanie Scarlet "I'll think about it tomorrow". Jednak skoro jest słynne, to chyba prawie każdy je rozumie. Ja napewno, znam tę scenę na pamięć. Poza tym Scarlet jest mym ideałem - inteligentna, ładna, przebiegła, wyrafinowana, twarda a jednak uczuciowa, uparta, zaradna, pyskata, pomocna. Jest mym - wciąż niedoścignionym - wzorem. To mieszanka wad i zalet, które pozwalają przekornemu losowi wywrzeszczeć, że pokonamy go! Dziś wszystko się wali, same problemy, z minuty na minutę coraz więcej zaległych spraw i nowych obowiązków i nadchodzi czas, gdy los nas łamie, wygrywa bitwę ale nie wojnę! Więc drogie kobiety - pozwólmy sobie na płacz w 4 ścianach i wewnętrzną rozsypkę ale przez moment. Na chwilę nie myślmy o problemach, jutro je pokonamy. Miał to dziś być wpis o docelowo zupełnie innej treści. Chciałam napisać o chorobie prezesowej SMAku a tym samym o milionie spraw, jakie są do załatwienia na wczoraj a spoczywają teraz na mych wątłych wiceprezesowskich barkach. Nie wiem jak sobie z tym poradzę, jakoś muszę...tylko jak? Nie wiem ale... pomyślę o tym jutro... 