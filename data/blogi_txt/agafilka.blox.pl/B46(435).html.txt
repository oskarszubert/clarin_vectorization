Od przeszło tygodnia znów mam rolerkastrową jazdę, która ma przede wszystkim charakter zdrowotny, chociaż i na brak wszelkiej maści emocji też nie mogę narzekać.  W ubiegły weekend czułam się już wręcz rewelacyjnie, zero kaszlu czy temperatury - null objawów świadczących o tkwiącej we mnie jakiejkolwiek Nawet w sobotę były urodzinki dla rodzinki, które w tym roku przerodziły się w babski sabat. Wprawdzie byłam jedyna niepijąca babą ale i tak było rewelacyjnie. Uśmiałam się jak norka. W niedzielę miałam jeszcze piękniejszy dzień, o którym możecie przeczytać tutaj. Od poniedziałku znów jazda w dół. Temperatura powyżej 37 i uczucie worka na cyckach, które w sytuacji, gdy takowych praktycznie brak, nie jest uczuciem komfortowym. Tak było do środy, gdy zmieniono mi po raz trzeci antybiotyk. Po pierwszej dawce doxy zaczęło mi się gotować w mej "ogromnej" klacie i wówczas z niemałym wysiłkiem mogłam wykaszleć to świństwo i byłam ozdrowieńcem.Dwudniowym. Teraz znów nic mi się nie gotuje we mnie [prócz nerwów] a tym samym uczucie worka powróciło. Zdejmie go ktoś ze mnie wreszcie?! 