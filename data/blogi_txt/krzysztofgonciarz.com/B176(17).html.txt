Polskę obiegły wieści o powodzi w Krakowie. Kolejny kataklizm? Nie, tym razem to aplikacje facebookowe płatają nam wszystkim figla. Wirusowe bzdury i odgrzebane nagłówki opanowują kraj, a wiadomość sprzed 2 lat ma takie same szanse na oglądalnościowy sukces jak news z pierwszej ręki. Koszmar! Duże media internetowe od pewnego czasu stosują nowy rodzaj facebookowej aplikacji – wtyczkę, która automatycznie powiadamia naszych znajomych o czytanych przez nas artykułach, poprzez publikację ich na naszej tablicy. Oznacza to share’owanie artykułów bez ręcznego „lubienia” ani żadnej innej każdorazowej akcji z naszej strony. Korzyść z tego rozwiązania, spopularyzowanego przez The Guardian a w Polsce wprowadzonego przez Wirtualną Polskę i Onet (może w reakcji na wysoką popularność natemat.pl na FB, zasługą zintegrowanych komentarzy?), jest oczywista – z punktu widzenia portali. A co zyskuje użytkownik? Nic, absolutnie nic. Uwaga: w artykule używam screenów z appki Wirtualnej Polski, bo akurat mi się nawinęła. Zasada jest wszędzie prawie taka sama.  Tak wygląda połowa wpisów na moim widoku aktywności na Facebooku. Jak to działa? Widzieliście, że Wasi znajomi zaczęli nagle czytać portale i ciągle linkują jakieś artykuły na FB? Super. Tylko że po kliknięciu w dobry nagłówek, dostajemy takie okienko – i musimy zainstalować appkę. Zauważcie, że mamy opcje ustawień prywatności – do eksperymentów polecam ustawienie „Tylko ja„. Dzięki temu znajomi nie zobaczą Waszego spamu.  Kiedy mamy ten badziew zainstalowany, na naszej liście aktywności zaczną pojawiać się automatycznie tego typu atrakcje:  Ale jako że share’owanie jest oczywiście w 100% dobrowolne (tak, ironia), kiedy czytamy artykuł, dostajemy takie okienko:  Wyszarzona opcja „Usuń tę aktywność” to raz – dwa, że w tym momencie spam jest już wysłany i widoczny dla naszych znajomych (chyba że sprytnie ograniczyliśmy jego widoczność w ustawieniach prywatności). Przycisk „W porządku” to, informatycznie rzecz biorąc, redundancja. Jego wciśnięcie nic nie zmieni. Ciekawe: dotychczas „polubienie” było akcją podejmowaną przez Czytelnika, teraz domyślnie lubimy i udostępniamy wszystko – chyba że zadamy sobie trud powstrzymania danego artykułu przed wtargnięciem na naszą sieć społecznościową.  Pozostaje wejść w ustawienia aplikacji i pozbyć się tego szajsu. Na koniec – niespodzianka. Po odinstalowaniu appki, spamerskie wpisy pozostają na naszej tablicy i musimy je ręcznie usunąć.  Podsumowując:  Nie instaluj takich aplikacji!!!! - Te śmieci przejmują kontrolę nad naszymi tablicami. Funkcjonalnie są podobne do facebookowych wirusów w rodzaju „OOOH YOU LOOK SO FUNNY IN THIS VIDEO CLICK HEREEEE!$1$” - Nie otrzymujemy z takiej appki żadnej fajnej funkcjonalności, NIE MA POWODU żeby je instalować. - Używając tych wynalazków, zaśmiecamy activity feed naszym znajomym. I polecamy byle gówno, do którego normalnie wstyd się przyznać, fajnie to o nas świadczy. - Tego typu aplikacje prowadzą do absurdów w rodzaju fake’owej powodzi w Krakowie. Nie róbmy z Facebooka jeszcze większego śmietnika niż do tej pory. Kiedy parę tysięcy osób wyciągnie nagle na FB wpisy o wielkim kryzysie finansowym sprzed kilku lat, mamy (malutką, ale zawsze) szansę spowodować ten kryzys od nowa   - Chwytliwy nagłówek zawsze można przekleić do Google i znaleźć artykuł po bożemu. Zwykle się okazuje że jest sprzed paru lat. Nieciekawy. I nikt by go nam normalnie nie polecił. Niech to będzie dla nas lekcja odpowiedzialnego używania Internetu. Mam nadzieję, że Facebook zareaguje na tę sytuację i ograniczy siłę przebicia tego typu spamerskich aplikacji. Dlaczego powinien? Bo nadmiar tego typu spamu spowoduje utratę zaufania – do znajomych (dotychczas „obcykany” znajomy = fajne linki), do portali (jak ssie oglądalność na siłę, to znaczy że nie ma dość dobrego contentu?), do samego Facebooka (bo nie panuje nad tym szambem). A tutaj obrazkowa wersja wpisu:   Wyświetleń: 1279  Podobne wpisy:   Bekon – Nowy show komediowy w wersji beta  Koreański grill w Krakowie – no w końcu!  Nowy Jork w 50 fotografiach 