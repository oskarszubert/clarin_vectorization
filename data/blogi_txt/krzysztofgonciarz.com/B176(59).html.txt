Jakiś czas temu wrzuciłem na Instagrama i Facebooka zdjęcie gadżetów od Wacoma, które dostałem. „Widzicie to?“ – napisałem do osoby, z którą korespondowałem od strony Wacoma, nie mogąc się nadziwić jak bardzo społeczność moich widzów i czytelników lubi tę markę. Odzew był tak pozytywny, że nie mogłem tego tak zostawić, od razu zacząłem się upominać, że musimy rozdać Wam trochę sprzętu. No i udało się! Wspólnie z Wacomem zapraszam Was na konkurs „w realiach“ Zapytaj Beczkę. Nagrody  Nagroda główna: Intuos Creative Stylus, czyli rysik do iPada dla grafików; Nagrody dodatkowe: 12 (!) sztuk Bamboo Stylus Duo, czyli rysika połączonego z długopisem.  Zadanie konkursowe  Narysuj wybrany przez siebie motyw z Zapytaj Beczkę (mogą to być występujące w programie postacie, przewijające się żarty, fikcyjna okładka DVD z serią i wiele innych pomysłów – liczy się kreatywne podejście do tematu!); Rysunek wykonaj na kartce (dowolną techniką) albo na tablecie; Dodatkowo punktowane będzie wykonanie pracy konkursowej w aplikacji Wacom Bamboo Paper (darmowy program do rysowania i notowania, który można obsługiwać paluchami bądź rysikami), dostępnej na iOS i Androida; Swoją pracę konkursową sfotografuj (fotografia kartki bądź tabletu, dodatkowe punkty będą za fakt, że widać będzie iż praca została wykonana w aplikacji Paper) i linka do zdjęcia opublikuj w komentarzu pod tym wpisem. Uwaga: po uwzględnieniu opinii czytelników dopuszczam również zrobienie na tablecie screenshota. Na prace czekam do 13 listopada 2013 roku włącznie.  Liczę na Waszą kreatywność i zręczność w wyłapywaniu niuansów Zapytaj Beczkę, które nawet mnie zaskoczą. Słowo wyjaśnienia odnośnie dwoistości konkursu: jako że główna nagroda jest sprzętem do iPada, chciałbym żeby trafiła do osoby, której faktycznie się przyda. Nie chciałem jednak alienować wszystkich tych, którzy tabletów nie posiadają, także przygotowanie pracy na tablecie nie jest wymogiem wzięcia udziału w konkursie. Pełny regulamin konkursu znajdziesz tutaj. Poniżej natomiast znajduje się praca konkursowa przygotowana przez Gimbusa – niestety został zdyskwalifikowany, bo członkowie mojej rodziny nie mogą brać udziału. Ale i tak na pewno by nie wygrał, bo wierzę w Wasze rysownicze umiejętności.      Wyświetleń: 22667  Podobne wpisy: Regulamin Wacom  Zapytaj Beczkę #51 – odcinek + bonusy  Wygraj iPada! Lordowski konkurs Somersby  Tajemnicza przesyłka z wypasem + konkurs 