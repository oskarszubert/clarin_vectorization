Na temat Pacific Rim mówi się dużo głupot. Postanowiłem przygotować jedyną słuszną recenzję, która powie coś mądrego. A tak na poważnie: ten film to idealne kino akcji, przepiękny wizualnie spektakl, który jest mokrym snem każdego nerda, który w młodości oglądał anime z robotami i mechami w rolach głównych. Recenzje, w których filmowy przypina się metkę płytkiego fabularnie, wpadają w pułapkę zastawioną przez samych twórców: ten film ma być przerysowany, ma być cheesy i sucharowy, masz momentami parskać śmiechem od nadmiaru patosu. W przerwach między zbieraniem szczęki  z podłogi od oglądania efektów specjalnych. Dla mnie jeden z fajniejszych filmów ostatnich lat, szczerze polecam. Więcej argumentów: w powyższym wideo. 5 przemyśleń o Pacific Rim (spoilery!): 5. Rosjanie i Azjaci za szybko zginęli. Ich mechy miały kosmiczny design (genialny mech Cherno wyglądający jak wyciągnięty z Metro 2033!) i fajne ciosy, a w zasadzie było z nimi raptem 5 minut akcji. Dodatkowy plus za projekt postaci Rosjan, wyglądających jak kuzyni Zangiefa ze Street Fightera. 4. W filmie trochę toczę bekę z takiego czepiania się, ale serio nie czaję, czemu chcieli cofnąć Jaegerom finansowanie, skoro jedyną alternatywą był ten idiotyczny mur, w dodatku mimo klimatu science-fiction budowany technologią z pierwszej połowy XX wieku. Good job, rządzie ludzkości! Olejmy roboty i róbmy to! 3. Najlepsza była środkowa część filmu, ta z bitwą w Hong-Kongu. W końcówce trudno było czuć skalę wielkości tych wszystkich potworów, bo dookoła były po prostu skały i brakowało odniesienia. Ostatni potwór był niby większy od poprzednich, ale kompletnie tego nie poczułem. Scena z okładaniem się statkiem towarowym, z walką w przestworzach i falą EMP nieziemsko mną pozamiatała. 2. Najbardziej cheesy moment filmu to scena w której dowódca wychodzi ze swojego mecha i widzi azjatycką dziewczynkę. Serio się śmiałem wtedy na głos, i serio czuję, że tak miałem zareagować. 1. Ron Perlman wypadł wspaniale (choć bawi mnie, że przemytnicy mają nieskończenie więcej pozbieranych flaków potworów niż wojsko). Jak ktoś nie doczekał do końca animowanych napisów to jest gapa. No i muszę przyznać, POTWORNIE mam ochotę zobaczyć sequel/prequel/cokolwiek więcej z tymi mechami w roli głównej. Wyświetleń: 6368  Podobne wpisy: No related posts. 