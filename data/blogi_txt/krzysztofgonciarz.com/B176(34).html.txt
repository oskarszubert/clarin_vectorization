Spędziłem dzień w Londynie. Stolica Wielkiej Brytanii jest pierwszym przystankiem Misji Orange Travel, w ramach której w gronie blogerów testujemy usługi roamingowe. Poprosiłem Was na Facebooku o rekomendacje atrakcji, potraw i sklepów, które warto odwiedzić – i choć harmonogram był napięty, udało nam się zrealizować całkiem sporo Waszych pomysłów. Obczajcie wideo! Kilka słów na temat zasad naszej zabawy. Odwiedzamy pięć miast: w każdym spędzamy dwa dni, i kto inny jest w nim symbolicznym „gospodarzem”, to znaczy decyduje o tym, co robią wszyscy pozostali. Moje miasto dopiero się wyklaruje: teraz wiem, że będzie to Amsterdam, Barcelona bądź Rzym.  W miastach naszym zadaniem jest rozwiązanie zagadek z udziałem Czytelników, każdy gospodarz ma wtedy do rozdania tablet Xperia Z w konkursie. W Londynie zarządzała nami Segritta, a rozwiązaniem zagadki okazały się bramy Chinatown. Teraz zmierzamy do Paryża, gdzie szefem będzie Fashionelka. Matylda Kozakiewicz, Segritta, odkrywa rozwiązanie miejskiej zagadki w Londynie Jak mi się podobał Londyn? Uwielbiam to miasto! To ogromny, multikulturowy magiel, pełny przepięknej architektury i estetycznego dostatku, z klasą łączący tradycję i nowoczesność. Obiecuję sobie, że następnym razem odkryję tu kompletnie inne oblicze miasta: Camden Town, Soho i muzyczno-klubowo-popkulturowe cuda Londynu. Wrócę na pewno, a teraz czas ponownie odwiedzić Paryż. Eliza Wydrych, Fashionelka, w St James’ Park A w Paryżu byłem tylko raz, na Blizzard Worldwide Invitational kilka lat temu. To kolejny, po niemożności oglądania na żywo E3, pstryczek w nos od losu, przez który czuję melancholię do czasów pisania i nagrywania o grach. #zmiany! Tomek Tomczyk, Kominek – w pozie fotograficzno-fotogenicznej. Krzysztof, czyli ja, na tle Big Bena Wyświetleń: 5760  Podobne wpisy:   Moda, ślimaki i żaby w Paryżu – Misja Orange Travel  Ale głupi ci Rzymianie – Misja Orange Travel  Wygraj tablet w Misji Orange Travel  Barcelona – fiesta i owoce morza (Misja Orange Travel) 