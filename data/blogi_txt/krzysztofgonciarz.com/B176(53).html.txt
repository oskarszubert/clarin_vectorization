KONKURS ZAKOŃCZONY Mam dla Was konkurs. Konkurs związany z sesją dla Twojego Stylu, w której miałem przyjemność uczestniczyć jakiś czas temu. Niektórzy z Was może pamiętają, jak w maju wrzuciłem na Facebooka fotkę w lordowsko-dandysowej stylówie, nic przy tym nie tłumacząc i pozostawiając resztę Waszej wyobraźni. Chodziło właśnie o Twój Styl, a konkretnie reklamę Somersby która miała się w nim znaleźć. W projekcie tym uczestniczyło troje blogerów: Kominek, Segritta oraz ja. Sesja przeprowadzona była ze sporym rozmachem. Spora część ciuchów, które miałem na sobie, była szyta specjalnie na potrzeby tej stylizacji; ekipę na planie stanowiło kilkanaście osób, a poza naszą trójką, przed obiektywem stanęło również Somersby, wylewane ochoczo przez pomocników fotografa, tak by ten mógł uchwycić jak najlepsze ujęcia przelewającej się cieczy, widoczne w środkowej części finalnej kompozycji. Przy tym rozmachu nie bierze się rzeczy ze stocku. Sam jestem z siebie dość dumny, bo mimo dość długich przygotowań, moja faktyczna sesja trwała najkrócej. Wyszedłem na środek, przyjąłem pozycję, fotograf trzasnął parę przymiarek, po czym stwierdził „wow, pozamiatane, mamy to”. Okazuje się, że wcielenie się w rozmarzonego dandysa chillującego się na łące przychodzi mi z dużą łatwością. Konkurs Mam dla Was iPada Mini w wersji 16GB. Zadanie konkursowe jest nietypowe, a sam konkurs interaktywny. Po kliknięciu na poniższy obrazek zostaniesz przeniesiony do skryptu, który umożliwi Ci wnikliwe oględziny grafiki promocyjnej Somersby z naszym udziałem. Jest na niej ukrytych 6 słów – ukrytych bardzo dobrze, więc znalezienie ich nie będzie proste. Są na tyle schowane, że postanowiliśmy dać Wam wskazówki ułatwiające ich znalezienie. Zadaniem konkursowym jest zlokalizować te słowa oraz ułożyć fraszkę w której się one znajdą. Im więcej tajnych słów znajdzie się we fraszce, tym większe szanse na wygraną – a w przypadku kiedy więcej niż jedna osoba odnajdzie wszystkie, zdecydują walory poetycko-humorystyczne. Fraszki wpisujecie w komentarzach pod tym wpisem. Aby wyrównać szanse, komentarze na blogu zostają ukryte przez pierwsze 48 godzin konkursu – tak żeby każdy miał szansę samodzielnie znaleźć słowa. Dodatkowo, trzy pierwsze osoby które odnajdą wszystkie 6 słów i wykorzystają je w swoich fraszkach dostaną ode mnie zestaw gadżetów Somersby. Wskazówki: Gdy otwierasz, wszystko wokół się otwiera. Trzeba najpierw zerwać, aby związek przetrwał ze smakiem. Wskazówki znajdziesz tam, gdzie coś mija, ale się nie kończy Dwoje, troje, wszyscy na raz. Gdy otwierasz – bliżej zaraz. Szukaj w miejscu, które zawsze jest otwarte. Szukaj tam, gdzie Muzyka i Czas zachowują się tak samo.   Wyniki konkursu zostaną opublikowane 5 sierpnia. Wzięcie udziału w konkursie wiąże się z akceptacją regulaminu. Konkurs jest przeznaczony dla osób pełnoletnich (mówimy o akcji promocyjnej napoju alkoholowego, także sorry guys). Aby rozpocząć poszukiwania ukrytych słów, kliknij w poniższą grafikę.  Analogiczne konkursy znajdziecie również na blogach Fashionelki, Segritty, Zombie Samuraia, JestKultura oraz u Kominka. Można brać udział tylko u jednego blogera, więc wybierzcie mądrze. Ja na pewno docenię fraszki, po których będzie widać, że były pisane specjalnie dla mnie. ROZWIĄZANIE Zestawy upominkowe dostaną użytkownicy „mX”, „Paweł” oraz „Nika”. Główną nagrodę otrzyma Paulina za poniższą fraszkę. Gratuluje! Zwyciezców proszę o podanie swoich danych na adres mailowy kgtofumedia@gmail.com.    Wyświetleń: 33971  Podobne wpisy:   Wygraj iPada! Lordowski konkurs Somersby  Wygraj tablet w Misji Orange Travel 