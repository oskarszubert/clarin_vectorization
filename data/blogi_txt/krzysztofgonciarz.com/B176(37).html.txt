Dostać się z Londynu do Paryża w niewiele ponad 2 godziny to niezły szok. Szokiem jest też sam Paryż, bo miasto jest kompletnie inne od stolicy Wielkiej Brytanii: bardziej charakterne i niejednoznaczne. Brudne i podejrzane, a jednocześnie zachęcająco tajemnicze.  W ramach Misji Orange Travel spędziliśmy w stolicy Francji 2 dni, w czasie których – nie ukrywajmy – głównie jedliśmy. Bardzo trudno jest skondensować bezkres francuskiej kuchni do reptem kilku posiłków, dlatego mam poczucie traktowania tematu po łebkach – ale nie ma innego wyjścia. Należy się Wam trochę wyjaśnienia na temat samej akcji. Cała podróżująca ekipa – Fashionelka, Segritta, Rock, Kominek oraz ja – została zaangażowana w testy usługi „Jak w kraju”, w ramach której Orange oferuje tanie połączenia roamingowe w Unii Europejskiej, płatne według stawek krajowych. Stąd telefoniczny aspekt całej zabawy: dwa dni temu poprzez zagadkę ujawniłem na Facebooku swój numer telefonu, więc osoby zdeterminowane go rozszyfrować mogą przez cały czas trwania wyjazdu zadzwonić do mnie i porozmawiać. Ja w tym czasie zbieram dane na temat liczby przegadanych przeze mnie minut, by sprawdzić ile zaoszczędzę na nich dzięki niższym stawkom roamingowym. Po prawej wykres naszego wykorzystania telefonów w Paryżu. Nie wstydźcie się do mnie dzwonić, możecie mnie nawet trollować – bo ja Was będę. Miło mi jest Was słyszeć po drugiej stronie. Do tej pory dzwoniło kilkaset osób, dostałem ponad 100 SMS-ów. Proszę tylko o zrozumienie, że nie mogę odbierać wszystkich telefonów – jestem w podróży głównie po to, by nagrywać dla Was relację, a telefon dzwoni niemal 24 godziny na dobę. Wyświetleń: 12700  Podobne wpisy:   Misja Orange Travel – największa akcja w polskiej blogosferze Barcelona – fiesta i owoce morza (Misja Orange Travel)  Dzień w Londynie – Misja Orange Travel  Ale głupi ci Rzymianie – Misja Orange Travel 