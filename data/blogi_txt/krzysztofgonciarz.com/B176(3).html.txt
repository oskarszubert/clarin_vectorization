Wyszliśmy na ulice! Niesamowite, ile osób w całej Polsce chce walczyć o wolny Internet. Oczywiście określenie „walka” może się niektórym osobom wydawać na wyrost, ale wierzcie mi – od Internetu nie jest wcale tak łatwo się oderwać, a wyjście na miasto w sprawie „politycznej” to już w ogóle dla większości z nas, pokolenia sieci, jakaś abstrakcja. Ale zrobiliśmy to – i było warto! 15 tysięcy osób w Krakowie to niesamowity wynik. Transparenty z internetowymi memami, maski Anonymous i wszechobecny trollface – piękny widok. Obyło się bez zamieszek, problemów, złośliwości: prawdziwa parada intelektualistów. Logowaliśmy się na foursquare, twittowaliśmy, robiliśmy zdjęcia i wrzucaliśmy na Facebooka, publikowaliśmy filmy na YouTube. W całym kraju było nas 100 tysięcy W licznych miastach i miejscowościach było podobnie – wysyłano wiadomość. „Nie rozumiesz – nie podpisuj”, tak krzyczały tysiące gardeł w całej Polsce. Bo my – ludzie Internetu – po prostu nie wierzymy, że „góra” rozumie co robi. Zła wola, dobra wola, sprzeciw dla zasady czy podpisywanie ACTA na odwal się – kij z tym, co naprawdę robi Rząd. Nie wierzymy, że sprawie została poświęcona należyta uwaga, i w tej sprawie manifestowaliśmy. Co napisały o tym dniu duże media? „Poleciały kamienie„, bo kilku kiboli już PO SKONCZENIU się właściwej manifestacji w Kielcach urządziło sobie event typu „jest okazja ponapierdalać się w jakimś tłumie”. Dziennikarze, komentatorzy i politycy, napiszę to subtelnie:  Tacy troglodyci nawet nie umieją korzystać z Internetu.  Nie wymieniajcie nas z nimi w jednym zdaniu i nie piszcie o nas wspólnego newsa. My wierzymy w wolny Internet. Nie zmieniajcie tematu. *** Moim ulubionym newsem dnia jest ujawnienie listy firm, z którymi konsultowane było podpisanie ACTA przez Polskę w ramach „konsultacji społecznych”. Mam szczerą nadzieję, że Zbiegniewa Hołdysa też zapytano o zdanie. http://www.youtube.com/watch?v=7NqWyBOxA3Y Wyświetleń: 3272  Podobne wpisy:   Jak Internet zarabia na ACTA?  ACTA w Polsce: 5 wskazówek 