Trwa Misja Orange Travel, czyli podróż po Europie połączona z testami taniego roamingu Orange w Unii Europejskiej. Trzecim przystankiem na drodze piątki blogerów był Amsterdam, czyli miasto w Polsce kojarzone przede wszystkim z legalną marihuaną i wysoce zorganizowaną prostytucją.  To nie był mój pierwszy raz w tym mieście, więc wiedziałem czego się spodziewać: przygotowując materiał postanowiłem jednak przedstawić te okolice przede wszystkim od tej strony, o której zwykle się nie mówi: kulturalnego, pięknego i specyficznego miasta, w którym coffee shopy i red light są bardziej atrakcjami turystycznymi niż sposobem tubylców na spędzanie wolnego czasu. Mimo to odnoszę się w filmie również i do tej strony Amsterdamu: zwiedzamy zarówno Red Light (ryzykując utratę aparatu, bo tam niezbyt wolno kręcić) jak i holenderskie coffee shopy.    W czasie pobytu w Amsterdamie nieoceniona była pomoc Michała Drobota, jednego z najtęższych mózgów polskiego gamedevu, a prywatnie kolegi z Krakowa – który od kilku lat pracuje w Guerrilla Games. Z pomocą Michała i gościnnym udziałem Segritty, Fashionelki i Rocka udało się przygotować film, z którego jestem szczególnie dumny: jako opracowana przez jeden dzień produkcja, za której realizacją stoi przecież w sumie jedna osoba, myślę że ciężko byłoby zrobić to lepiej. Piszę o tym, by pomóc Wam zwrócić uwagę na logistykę tego typu nagrań: ogarnianie tego typu materiałów w locie to trudna sztuka, ale możliwa do opanowania. Myślę, że nigdy dotąd aż tak nie zbliżyłem się do mojego niedoścignionego wzoru, programu „No reservations”. W Amsterdamie przejąłem stery nad naszą podróżą, stając się przewodnikiem po Barcelonie. Relacja już niebawem! Szykujcie się na solidną dawkę owoców morza. Mini-konkurs: holenderski ser do wygrania Skomentuj odpowiadając na pytanie: kto zjadł mój ser??? Wygra najśmieszniejsza i najbardziej kreatywna odpowiedź. Nie rozpisujcie sie. Obejrzyj film by lepiej wiedzieć o co chodzi i zobaczyć ser.  Wyświetleń: 13922  Podobne wpisy:   Wygraj tablet w Misji Orange Travel  Wygraj wycieczkę do Barcelony! – Finał Misji Orange Travel  Ale głupi ci Rzymianie – Misja Orange Travel  Barcelona – fiesta i owoce morza (Misja Orange Travel) 