Bekon to nowy show komediowy, stworzony według formatu na którym oparty jest program „=3″ RayWilliamaJohnsona. Kiedyś już zrobiłem przymiarkę do tego typu treści, pod tytułem „Bumcfshow„, co spoktało się z bardzo pozytywnym przyjęciem widzów. Przed pewien czas miałem szczere opory przed robieniem czegoś opartego na istniejącym schemacie, ale dość sporo osób powiedziało mi, że „czegoś takiego brakuje, a kto, jak nie Ty”. Komplementy więc niniejszym przyjmuję, i próbujemy. Otwarcie przy tym przyznajemy się do inspiracji Rayem, żeby od razu uciąć gimbusiarskie docinki z tego tytułu. „Bekon” jest tworzony przy udziale Łukasza, którego styl pisania żartów można rozpoznać bo rozpościerających się przed widzami spiralach autoreferencji i dekonstruowania własnych dekonstrukcji (vide Krzysztof Kanciarz). Program należy traktować jako wersję beta, która zostanie ukształtowana z udziałem widzów. Prosimy więc o krytykę: pomysły, zmiany, uwagi. Zdaję sobie sprawę, że wiele osób czytających ten wpis czeka na Zapytaj Beczkę. Nie zamierzam zrezygnować z produkcji tego programu, ale przerwa w emisji wynika z potrzeby poszukania czegoś nowego, co mogłoby powstawać równolegle z moim najpopularniejszym programem. Stąd moje eksperymenty ostatnimi czasy, prowadzone na obu moich kanałach YouTube. Mam zabawny pomysł na zmuszenie się do produkcji kolejnych odcinków „Zapytaja”, jak się w końcu zdobędę na odwagę wdrożenia go, to fani tego programu na pewno będą szczęśliwi. Tyle ogłoszeń: na zakończenie zachęcam Was, byście w komentarzach linkowali śmieszne filmiki, które możemy wziąć na warsztat w następnym odcinku „Bekonu”. W szczególności zależy nam na polskich viralach, których niestety nie ma zbyt dużo, ale może wspólnymi siłami uda nam się nadać Bekonowi lokalny smaczek.       Wyświetleń: 8323  Podobne wpisy:   Nowy Jork w 50 fotografiach  „Powódź w Krakowie!” – uważaj na nowy rodzaj spamu na Facebooku! 