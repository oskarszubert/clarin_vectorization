"Każdy zestaw można założyć tylko raz". "Moda musi być niewygodna. Jeśli jest ci wygodnie, nigdy nie uzyskasz odpowiedniego efektu". Tak rzecze Anna Dello Russo w filmiku promującym jej kolekcję dla H M. No to już wiecie, czemu na zdjęciu mam taką smutną minę. Bo dotarło do mnie, że ja i Anna nigdy nie zostaniemy przyjaciółkami.     To jeden z najczęściej przeze mnie noszonych i zarazem najwygodniejszych zestawów. Można powiedzieć, że taki ryfkowy standard. O moich ulubionych dodatkach już kiedyś pisałam, a o tym, że lubię wszystko, co miękkie i nieograniczające ruchów, piszę na okrągło, więc nie będę się powtarzać. Przedstawię tylko moje nowe ulubione dżinsy GAS. Kupiłam je w czerwcu i od tamtego czasu rzadko je zdejmuję. Są uszyte z cienkiego, rozciągliwego dżinsu (czegoś dżinsopodobnego?), mają śliczny kwiatowy wzór (z bliska wygląda trochę jak koronka), a w dodatku... są dwustronne! Pochodzą z linii GAS Sumatra Reverse i po jednej stronie są kwieciste, a po drugiej gładkie - szare. Je ja kupiłam ze względu na ten wzór i noszę je najczęściej kwiatkami do świata, ale bajer pt. "dwie pary dżinsów w jednej" uważam za genialny wynalazek, zwłaszcza kiedy pakuję się na jakiś wyjazd :)     kapelusz - Accessorize / Vintage-Square.pl  szalik - Soaked in Luxury / prezent bluza - Cheap Monday / modmod.pl płaszcz - Charlotte Halton (ciucholand) dwustronne dżinsy - GAS Sumatra Reverse / answear.com buty - Russell   Bromley / targ na Placu Nowym torba - de Mehlem 