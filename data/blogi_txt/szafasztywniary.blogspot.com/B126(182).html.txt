Od jakiegoś czasu chorowałam na szarą mufkę. Wchodzę wczoraj do lumpeksu (nowa dostawa), a tam na półce leży sobie mufka moich marzeń. Po kilku minutach niepewności (sprzedawczyni najpierw powiedziała, że kosztuje 35 zł, przyprawiając mnie o palpitację serca, ale na szczęście przyszedł właściciel i naprostował sprawę) pędziłam do domu w podskokach, wymachując radośnie siatką na zakupy. Od razu wyprułam podszewkę (była w opłakanym stanie), wyprałam, wysuszyłam i wszyłam z powrotem. Dziś pierwszy występ i miłe zaskoczenie: jest o wiele cieplejsza od rękawiczek! Szkoda tylko, że nie ma zasuwanej kieszonki na drobiazgi. Przy mufce torebka raczej odpada, więc trzeba mieć albo pojemne kieszenie, albo osobistego tragarza.Na kameę też dość długo polowałam i w końcu znalazła się odpowiednia (tzn. ładna i tania) na Allegro. Nadaje wszystkim ciuchom wspaniały babciowaty klimat i czuję, że będzie w ciągłym użyciu.Rajstopy są ażurowe, czego niestety nie widać na zdjęciu. Polecam ten model wszystkim miłośniczkom milutkich, mięciutkich rajtek sięgających pod szyję.Buty... no cóż, umówmy się, że wcale nie są niedopasowane do całości, tylko przełamują monochromatyczność kompozycji. Zresztą, jak już pisałam, one po prostu muszą pasować do wszystkiego.szara mufka z naturalnego futerka - ciucholandczarna peleryna English Lady - Allegrokamea - Allegrobiałe ażurowe rajstopy - Veneziana skórzane trzewiczki - Benetton 