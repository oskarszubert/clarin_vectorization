Bardzo dziękuję wszystkim, którzy wzięli udział w walentynkowym konkursie. Choć skrycie marzyłam, że skończy się na trzech zgłoszeniach, a ja nie będę musiała wybierać zwycięzców i okazywać się zołzą dla pozostałych uczestników, to miło mi, że do zabawy włączyło się aż tyle (ponad 100!) osób.Po długich i burzliwych naradach z samą sobą, podczas których na przemian śmiałam się z przezabawnych dialogów i płakałam nad swoją niewdzięczną rolą, udało mi się w końcu podjąć decyzję. Panie i Panowie, komplety bielizny otrzymują:- Emilia za patriotyczny akcent modowy oraz modny w nadchodzącym sezonie motyw roślinny,- Agnieszka za bezbłędne trafienie w gust maniakalnego reklamożercy,- Anuszka za przypomnienie mi jednego z moich ulubionych epizodów z Seksu w wielkim mieście (nie pamiętam, który to odcinek, ale występują Miranda, okno i przystojny sąsiad).Serdeczne gratulacje! Po weekendzie wypatrujcie w skrzynce mejla od Kingi.Pozostałym uczestnikom jeszcze raz bardzo dziękuję za udział. Szkoda, że nie mogłam nagrodzić więcej osób. Mam jednak nadzieję, że to nie ostatnia tego typu akcja w Szafie i że będzie jeszcze okazja, aby to nadrobić :) 