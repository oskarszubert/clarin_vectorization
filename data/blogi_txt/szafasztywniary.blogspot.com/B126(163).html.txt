Dziś szafiarki znowu zakłócały porządek w Krakowie. Na szczęście straż miejska nas nie zgarnęła. A mogła, choćby za nieprzepisową długość sukienki, piżamę w miejscu publicznym czy sandały podczas - jakby nie było - kalendarzowej zimy. Poza tym dziewczyny są tak fajne, że nie wiem, czy to nie podpada pod jakiś paragraf ;)  Pomysł spotkania zrodził się spontanicznie, przy okazji przyjazdu Ewy. Dogadałyśmy się raz-dwa i dziś o 14:00 spotkałyśmy się - już tradycyjnie - na krakowskim Rynku. Potem tradycyjnie przespacerowałyśmy się na Wawel, a następnie, też tradycyjnie, na herbatę do Bunkra Sztuki, gdzie - tradycyjnie, a jakże - rozdarłam sobie rajstopy (Morven, jak mi Ciebie brakowało!).  Tylko pogoda w porównaniu do naszego pierwszego krakowskiego spotkania była nietradycyjnie słoneczna. Oczywiście nie mogło być inaczej niż superfajnie (i superstylowo!), ale czuję niedosyt, bo nie zdążyłam się ze wszystkimi nagadać. Mam nadzieję, że na kolejne spotkanie nie trzeba będzie czekać aż cztery miesiące :)  PS Zdjęcia to oczywiście dzieło niesamowitej i niezastąpionej Aife. Po więcej odsyłam na blogi pozostałych dziewczyn (linki na dole). Od lewej: Elfka, Alice, ja, Kokarda, Bastet, Gabriela, Styledigger, Ewa, Marzymska, Lilu, Magia i Aife (zdjęcie: Marika) 