Nie wiem, czy już o tym wspominałam, ale nie przepadam za krakowskimi gołębiami. A od czasu,  kiedy (odstawieni w najlepsze ciuchy) szliśmy z Panem Fotografem do restauracji i zostaliśmy potraktowani gołębim pociskiem rozbryzgowym (wymierzonym ze snajperską precyzją w punkt styku naszych ramion), można rzec, że pałam do bestii szczerą nienawiścią. Co innego łabędzie. Pływają sobie grzecznie po Wiśle i nie wchodzą człowiekowi w drogę. A jak się cieszą, kiedy rzuci im się chleba! Jednym słowem, z łabędziami (póki co) sztama.Co do ciuchów, to dziś nic nowego pod słońcem. Tak najczęściej latam po mieście. Kozaki e-bayowe noszę na zmianę, żeby żadnej parze nie było przykro. Mufka niestety sprawdza się tylko wtedy, kiedy nie muszę niczego taszczyć. Wychodząc na zakupy, wymieniam ją zwykle na rękawiczki, dyżurną skórzaną torbę i ze dwie lniane siaty.szara czapka purchawka- ciucholandszara mufka z naturalnego futerka - ciucholand skórzany pasek - ciucholand brązowy płaszcz - Grey Wolf dżinsowe rurki - Arizonaskórzane kozaki Ash - e-bay UK 