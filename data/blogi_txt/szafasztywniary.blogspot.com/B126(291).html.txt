Powinnam pewnie zacząć od czegoś w stylu: "od dawna marzyły mi się spodnie dresowe, które mogłabym nosić do obcasów", ale prawda jest taka, że wcale mi się nie marzyły. Ba, przez myśl mi nie przeszło takie połączenie. Co prawda to zdjęcie z Sartorialisty mam zapisane na komputerze i wracam do niego regularnie (swoją drogą, maj 2007 - to się nazywa wyprzedzenie!), ale ponieważ do mnie trzeba dużymi literami, to dopiero zmasowany atak na wybiegach w postaci wiosennej kolekcji Aleksandra Wanga, a przede wszystkim Rag   Bone (plus kilka fenomenalnych zestawów na blogach), skłonił mnie do tego, żeby wypróbować takie zestawienie na sobie (skłonił mnie też do zaplecenia sobie warkocza a la Maryna ze młyna, niestety, późniejsze spotkanie z nadgorliwą fryzjerką dezaktywowało mi tę opcję na najbliższe pół roku).I tak sobie myślę - uwaga, będzie odkrywczo i refleksyjnie - można psioczyć na modę, że komercha, że pranie mózgu, że brak oryginalności, ale kurde, ci projektanci to czasem mają naprawdę fajne pomysły. Pomysły, na które średnio rozgarnięty użytkownik ciuchów, taki jak ja, sam w życiu by nie wpadł. I o ile na przykład chodakom mówię stanowcze "a kysz!", o tyle jako dyplomowana dresiara nie mogłam postąpić inaczej, jak tylko powitać te dzianinowe portki radosnym "chodźcie do mamusi!"sweter/narzutka - Rinascimento - Butyk.pl (prezent)koszulka - F F - ciucholand szal - Reserved (gratis z sierpniowego spotkania w showroomie) spodnie - Benetton (przecena) buty - Benetton (long time no see!)torba - Ochnik (dobra wiadomość dla wszystkich, którzy mają jej dość: dziś w końcu kupiłam sobie nową :) 