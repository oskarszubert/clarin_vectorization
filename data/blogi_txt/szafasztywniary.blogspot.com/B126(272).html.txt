Ostatnio coś przedawkowałam kolory, więc dziś dla równowagi szaro, buro i ponuro. W końcu This is POLSKA! - tak czy nie?Jak widać, wpadłam w kapeluszowy cug. Męskie kapelusze z charakterystyczną "dupką" (nie wiem, jak to się fachowo nazywa) to chyba moje modowe odkrycie życia. Oprócz tego, że latem słońce nie razi, a zimą nie nawiewa śniegiem w twarz, to dzięki nim nawet najprostszy, najbanalniejszy strój zaczyna wyglądać - no, jeśli nie "awanturniczo" (jak to ocenił Kierownik Planu), to przynajmniej jakoś.Skoro już jesteśmy przy rewolucyjnych odkryciach, to muszę podzielić się jeszcze jednym - tym razem z dziedziny szalików. Otóż. Zawsze zazdrościłam ludziom, którzy potrafią sobie tak zamotać szalik, że powstaje im wokół szyi taki ciepły, gruby "ponton". Pontoniarze zawsze wyglądają, jakby wychodziło im to mimochodem, pewnie nawet bez patrzenia w lustro, po prostu rach-ciach i voila - artystyczny nieład. Sama, choć kombinowałam na wszystkie sposoby, nigdy nie potrafiłam uzyskać takiego efektu. Grube końce szalika nie dawały się związać, a upychane "za pazuchę", złośliwie wyłaziły. I nagle tej zimy wpadłam na pomysł, żeby je po prostu zszyć. Noż geniusz, po prostu geniusz...kapelusz - Witleather.plsweter - George - ciucholand szalik - ciucholand bluzka - KappAhl dżinsy - Arizonakozaki - Bronx - Butyk.pl 