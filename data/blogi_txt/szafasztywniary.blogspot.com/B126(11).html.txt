Nie tak dawno żaliłam się na forum i kilku blogach, że nigdzie nie mogę znaleźć idealnych dżinsowych dzwonów/szwedów. Miały być granatowe, tak długie, żebym po dodaniu obcasów nie wyglądała jak w portkach po młodszej siostrze, oraz mieć wysoki (czyli normalny) stan. No i wchodzę dwa tygodnie temu do Zary, a tam ze stosu przecenionych spodni (a fe, co za bałagan!) wystaje jakaś obiecująca granatowa nogawka. Wyciągam i... alleluja! Dżinsy, jakich szukam, a do tego 60% taniej! Ostatnia para i rozmiar 34, ale - myślę sobie, niosąc je do przymierzalni i sprawdzając po drodze zawartość lajkry - wcisnę się w nie, choćby nie wiem co! I się wcisnęłam. Zawsze powtarzam, że z tymi rozmiarami to jakaś ściema.Jakby tego było mało, upolowałam też w końcu upragnioną marynarską marynarkę. Myślałam co prawda o czymś krótkim, a ta jest trochę płaszczykowata, ale jak tylko ją zobaczyłam, było po mnie. Ten krój, kołnierz, rozcięcia z tyłu, no i złote guziki z kotwicą... Do stu tysięcy beczek rumu, musiałam ją mieć!Teraz wreszcie mogę urzeczywistnić swoje marynarskie fantazje. Na morskie klimaty wzięło mnie w zeszłym roku (m.in. dzięki tej kolekcji), a w tym nie tylko mi nie przeszło, ale jest nawet gorzej. Drewnianą nogę chyba sobie daruję, ale o papudze na ramieniu i fajce w zębach myślę bardzo poważnie.marynarski żakiet Kaunotar Finn Fashion - ciucholandszary długi golf - Bershkadżinsowe dzwony - Zaraskórzany kuferek - pchli targskórzane trzewiki - Benetton 