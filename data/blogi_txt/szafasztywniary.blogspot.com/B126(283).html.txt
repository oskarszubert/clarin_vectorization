Gdyby ktoś chciał skonstruować pułapkę na Ryfkę i zastanawiał się, co umieścić w środku zamiast kawałka sera, to niech spojrzy na ten płaszcz i uczy się od cioci Zary. Dżinsowe kolory plus indiańskie wzorki - chyba trudno sobie wyobrazić większe stężenie ryfkowatości w jednym ciuchu. Nie było innej opcji, to się musiało skończyć przy kasie.     Kapelusz pojawił się już na kilku zdjęciach z mojej relacji z łódzkiego tygodnia mody, ale oficjalnej prezentacji jeszcze nie było, więc nadrabiam: Panie i Panowie, oto mój nowy ulubieniec. Mój poprzedni dyżurny kapelusz służył mi wiernie, ale był z niego straszny mięczak i to falujące na wietrze rondo momentami doprowadzało mnie do szału. Ten trzyma fason i jestem przekonana, że będziemy żyć długo i szczęśliwie. W ogóle coś mi mówi, że zestaw, który widzicie poniżej, będzie takim moim wczesnojesiennym mundurkiem i będę go nosić do znudzenia, tak mi te wszystkie puzzelki pasują! kapelusz - Bytom płaszcz - Zara koszulka - Cheap Monday / answear.com spodnie - Lee buty - Russell   Bromley / targ na Placu Nowym torba - Nowińska / Sagana.pl 