W ubraniach, oprócz tego, jak wyglądają, i jakie są w dotyku, najbardziej lubię to, jakie skojarzenia u mnie wywołują. Wiecie, czerwona torba = ferrari, ogrodniczki = Minionki, okulary z serduszkiem = drewniany kibelek itd. Kiedy patrzę na tę bluzę, oczami wyobraźni widzę jakiś stary ręcznik (ręcznikową fakturę dobrze widać tutaj), który leży pod zlewem w kuchni i używany jest czasem do mycia podłogi. I naprawdę nie wiem, dlaczego w moim mózgu jest to coś pozytywnego (i czemu szczerzę się, kiedy koledzy pytają "co to za ściera?").    Botki, jak widać, funkiel nówki. Muszę nad nimi trochę popracować, bo uważam, że kowbojskie buty wyglądają najlepiej, kiedy są już trochę zdezelowane, wygniecione i przykurzone. Te są na razie tak nowe, że aż piszczą, ale już ja się nimi zajmę. Najprawdopodobniej właśnie w nich wybiorę się 14 września  (razem z Venilą i Miss Ferreirą) na warszawski ECCO Walkathon. Od paru lat kibicuję tej imprezie i cieszę się, że w tym roku w końcu wezmę w niej udział. Was również gorąco do tego namawiam. Bilety na imprezę oraz torby od ECCO możecie wygrać w konkursie, który właśnie odpaliłam na moim Fejsbuku. Chodźcie!         parka - Topshop bluza - SisterS Point / answear.com spodnie - J Brand / TK Maxx torba - de Mehlem buty - ECCO (prezent od marki) 