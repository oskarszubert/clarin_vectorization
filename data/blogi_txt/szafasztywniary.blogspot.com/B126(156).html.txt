Jeśli chodzi o ten płaszcz, to na początku był foch. A potem trzy obniżki ceny. I tak od "phi!", przez "hmm...", a następnie "ooo..." przeszłam w końcu do "hura!" Kiedy przyniosłam go do domu, usłyszałam, że kratka trochę przypomina pelerynę Sherlocka Holmesa, a trochę marynarkę Benny'ego z Gangu Olsena. Czyli że spokojnie mogę w nim napaść na bank, a potem sama siebie wytropić i wsadzić do więzienia. To się nazywa uniwersalny ciuch!  PS Sposób wiązania szalika podpatrzyłam kiedyś na blogu Academichic. Nieco inny, ale dający bardzo podobny efekt, można zobaczyć na Sartorialiście - fajna sprawa :)    kapelusz - Accessorize (Vintage-square.pl) szalik - wydziergany przez koleżankę Ankę :) torba - ciucholand rękawiczki - stragan uliczny płaszcz - Zara (wyprzedaż!) dżinsy - Levi's Curve ID kozaki - Ash (e-bay) 