Dziś na blogach w roli głównej nie ciuchy, a rowery. Sezon rowerowy w pełni, postanowiłam więc namówić znajome szafiarki do zaprezentowania swoich dwukołowców.  Czyżby świat stanął na głowie i patentowany leń oraz wielbiciel czipsów i hot-dogów chciał propagować modę na sport i zdrowy tryb życia? Nie, po prostu w zeszłym roku - po jakiejś piętnastoletniej przerwie - przypomniałam sobie, jaką niesamowitą frajdą jest jazda na rowerze. Na pewno duża w tym zasługa jednego z moich ulubionych blogów: Copenhagen Cycle Chic. Naoglądawszy się fantastycznych zdjęć kopenhaskich rowerzystów (a zwłaszcza rowerzystek), poczułam, że jeśli nie kupię sobie roweru, to będzie źle. Niedługo później pedałowałam już (powoli, coby się przypadkiem nie zmęczyć) na moim nowym-starym Rumburaku. Ponieważ okazało się że w roweromanii nie jestem osamotniona, pomyślałam, że fajnie byłoby urządzić z innymi szafiarkami wspólną wirtualną majówkę.   Serdecznie dziękuję wszystkim dziewczynom, które wzięły udział w akcji. Poniżej kolaż z naszych zdjęć (można go powiększyć). Niezłe szprychy, co? ;)  PS Wiadomo, Kopenhaga wymiata, ale Polska też potrafi. Swoje blogi z serii "Cycle Chic" ma już Warszawa, Łódź, Wrocław, Toruń, no i oczywiście Kraków. Na tym ostatnim można się przekonać, że na rowerach jeździ nie tylko "Zakon" Szafiarek ;)  Update 1 (5.05.2009): Dojechałyśmy z naszym kolażem na kultowy Copenhagen Cycle Chic! Thank you, Mikael!  Update 2 (14.07.2009): Sierpniowy Twój Styl zamieścił małą wzmiankę o naszej akcji. "Trochę" nagięli fakty, ale liczy się gest ;)       I rząd: Ewa, Sandra, Ratomka, Vintage Girl, Feszyn, La Comadreja Roja, Abdabr II rząd: Rurzowa, Styledigger, Anio, Balbina, Alice Point, Kaja, Addicted III rząd: Gia Illusion, Baglady, Lilu, SzafaN, Hortensja, Cudak, Madziara IV rząd: Babka, Forgotten, Robaczek, Miuska, Jagodda i Julietta, Marissa, ja V rząd: Aife, Charlize-Mystery, Ostoja, Magia     okulary - Reserved, bluzka - H M, chusta - ciucholand, spodnie - Ralph Lauren, japonki - White Mountain, rower - Villiger (niektórzy próbują mi wmówić, że "Villiger" znaczy "Wieśniak", ale to źli, zazdrośni ludzie, których postanowiłam ignorować) 