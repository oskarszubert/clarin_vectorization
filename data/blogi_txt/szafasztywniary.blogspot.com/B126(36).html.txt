Do tej pory imprezy z cyklu "sławni projektanci dla H M" oglądałam raczej z loży szyderców, podśmiewając się z tych wszystkich  fashion victims (do których ja oczywiście nie należę!) walczących z obłędem w oczach o dizajnerskie majtki w panterkę. Jednak w obliczu sweterka z kwiatkiem z kolekcji Sonii Rykiel - podobnego do tego, który Carrie   nosiła w Paryżu [dziki piiiisk] - szybko zweryfikowałam swoje poglądy, naostrzyłam obcasy i 20 lutego ruszyłam szturmować świątynię szatana.Mając w pamięci sceny z poprzednich bitew, nastawiłam się na ostrą walkę wręcz,  jednak - ku mojemu zaskoczeniu - wszystko odbyło się w miarę spokojnie. Raz tylko dostałam z biodra, więc w zasadzie kulturka. Byłam nawet trochę zawiedziona, bo nie po to przez tydzień - niczym Rocky przed walką - ćwiczyłam podciąganie na drzwiach od szafy, żeby potem nie móc chociaż raz przywalić komuś z haka. Znaczy się, z wieszaka. No ale nieważne. Ważne, że sweterek kupiłam, a w ramach bonusa kilka dni później dowiedziałam się, że ten, w którym występowała Carrie, też został zaprojektowany przez Sonię Rykiel. Ha! Teraz to już prawdziwa serialowa pamiątka. Będzie w sam raz na premierę 28 maja [jeszcze dzikszy piiiisk].PSTak się rozpisałam, że nie starczyło już miejsca na omówienie jakże ważkiej i kontrowersyjnej kwestii pt. skarpetki + sandały. No ale jak widać, jestem za :)dzianinowa bluzka - Sonia Rykiel pour H M dżinsy - Levi's koronkowe skarpetki - Calzedoniasandały - Topshop (e-bay)torba - Ochnik 