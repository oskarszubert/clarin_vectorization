Kiedyś na ulicy zobaczyłam osobę (z wrażenia nie pamiętam nawet, czy to była dziewczyna, czy chłopak) w genialnym  patchworkowym kurtko-bluzo-swetrze. Całe szczęście, że szłam akurat z obstawą, bo niechybnie wpadłabym na ścianę albo zawinęła się wokół najbliższego słupa. Ale oczywiście zaczepić i zapytać, skąd się takie cuda bierze, to się wstydziłam. Zresztą byłam pewna, że to pamiątka z jakiejś egzotycznej podróży i trzeba pogodzić się z faktem, że nigdzie nic takiego nie znajdę. Jak się jednak okazuje,  niektóre ciuchy są nam po prostu przeznaczone i znajdują nas same. Niedługo później trafiłam na stronę Haloart.pl - a tam co? "Mój" kurtko-bluzo-sweter! I to w jeszcze fajniejszych kolorach niż oryginał. No i nie musiałam po niego jechać do żadnego Nepalu ani Meksyku. Tylko na Ruczaj.Od razu wiedziałam, że moja "kapa na łóżko" (jak określiła ten zakup moja siostra) stworzy idealny duet z butami Emu (chociaż wtedy jeszcze ich nie miałam). Tak, wiem, że jest spora grupa ludzi, którzy uważają, że te buty są paskudne. Jest też druga grupa, która uważa, że są paskudne, ALE za to wygodne. Ja zaliczam się do trzeciej (możliwe, że jednoosobowej) frakcji, która uważa, że są nie tylko wygodne, ale w dodatku super wyglądają. W sensie, pociesznie. No mnie w każdym razie rozbraja ten efekt nóg pluszowego miśka :)PSPrzy okazji polecam bardzo ciekawy dokument o butach typu ugg: The Good, The Bad and The Ugg Boot.kapelusz - Accessorize (Vintage-square.pl)wełniana kurtka (ma podszewkę z polaru, więc nie gryzie) - Haloart.pl ( jeśli coś ma w nazwie "Alaska", to, jak widać, muszę to mieć) dżinsy - Levi's Curve IDtorba - Maria Nowińska (Sagana.pl)buty - Emu Wool (nagroda w konkursie Butyk.pl) 