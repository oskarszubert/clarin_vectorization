Zostałam postrzelona. Przez Hanę.dorotę. Tak, chodzi o kolejny łańcuszek, ale fajny jest, więc z przyjemnością się przyłączam. Aby wziąć udział w zabawie, należy: 1. podać linka do bloga osoby, która nas ustrzeliła,2. zacytować na swoim blogu zasady zabawy,3. wpisać 6 nieważnych, śmiesznych rzeczy na swój temat,4. "strzelić" do następnych 6 osób,5. uprzedzić wybrane osoby, zamieszczając komentarz na ich blogu.Oto sześć rzeczy o mnie, może niekoniecznie śmiesznych, ale na pewno trochę dziwnych:1. Jako dziecko znałam na pamięć całe książki i płyty z bajkami (np. Plastusiowy pamiętnik). Możecie sobie wyobrazić, co się działo, kiedy ktoś poprosił, żebym powiedziała "wierszyk" :)2. Uwielbiam liczby parzyste. Czasem liczę litery w usłyszanych wyrazach i jeśli wynik jest nieparzysty, jestem jakoś niepocieszona (kurczę, brzmi to jeszcze bardziej idiotycznie, kiedy się to napisze).3. W najmniejszym nawet stopniu nie mam podzielności uwagi.4. Przez jakiś czas miałam do rodziców pretensje, że nie dali mi na imię Scholastyka (to by nawet do mnie pasowało, bo w szkole byłam typem kujona ;)5. Jedno z moich marzeń to nauczyć się stepować.6. Do niedawna miałam tylko jedną parę butów na obcasie i były to buty z mojej studniówki!No to teraz strzelam ja. Do Aesthetikophilos, Dziewczyny_z_szafą, Anio, Juny, Kajakowo i Pangenialnej. Pif- paf! 