Zrobiliśmy wczoraj worek zdjęć, na których się "wczuwam" - próbuję wyglądać romantycznie i tajemniczo, robię poważną minę i patrzę w dal zamyślonym wzrokiem. Oglądam je teraz i, kurde, wszystkie wydają mi się takie sztuczne, że aż mi samej siebie szkoda. Tak więc dziś zamiast standardowej foty szafowej - fota typu błąd w sztuce (znaczy się, "backstage", tudzież "the making of"!). W zasadzie nie wiem, z czego się tak cieszyłam, ale możemy przyjąć, że z tego, że dzięki swetrowi nie muszę w tej sukience wciągać brzucha.W ogóle dzisiaj zestaw z serii recykling, bo wszystko już na blogu  było, i to nie raz (a nawet nie dwa i nie trzy). To chyba trochę dziwne,  ale im dłużej prowadzę bloga, tym mniej kupuję ubrań. Znaczy, że stałam  się bardziej świadomym konsumentem? Taak... Bo przecież nie może chodzić  po prostu o to, że mam teraz dalej do sklepów z ciuchami.kapelusz - Accessorize (Vintage-Square.pl) sweter - ciucholand chusta - s. Oliver (QS)sukienka - Oysho torba - Ochnik buty - Bronx (Butyk.pl) 