Dzisiejszym postem oficjalnie zamykam na blogu sezon "A nie było ci za zimno?" i otwieram sezon "A nie było ci za gorąco?" Żegnajcie, krótkie dni, elektryzujące się włosy i zasolone buty! Witajcie, piegi, robale, lody miętowe i półnagie ciała rozłożone na każdym skrawku miejskiej zieleni!Chciałabym też napisać, że witajcie, częstsze wpisy na blogu, ale z tym, jak wiadomo, nigdy nic nie wiadomo. Na dobry początek prezentuję moje nowe ulubione buty, w których zakochałam się od pierwszego wejrzenia. A właściwie nie konkretnie w nich, tylko w którejś z krążących w obiegu kilkunastu wersji inspirowanych słynnym modelem Chloe Susan. Odkąd je dostałam, noszę je praktycznie non stop, bo okazały się nie tylko piękne,  ale na dodatek wręcz nieprzyzwoicie wygodne (ach, no i superaśnie pobrzękują!). Tak, wiem, mają ćwieki i w ogóle sporo metalowych elementów, na które zwykle fukam, ale cóż, miłość jest ślepa, a ja - niekonsekwentna.marynarka - Kaunotar Finn Fashion (ciucholand) spódnica - ciucholand chusta - s.Oliver (QS)koszulka - H M torba - Ochnikbuty - Bronx - Butyk.pl (prezent) 