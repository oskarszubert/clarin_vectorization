W końcu dotarły do mnie zapowiadane fotki z Luli. Z moim rysopisem i fotogenicznością cudów nie oczekiwałam, ale w sumie wyszło nieźle. O fryzurze autorstwa Łaskotki  już pisałam (szkoda, że nie jestem taka zdolna i nie mogę się tak czesać codziennie), ale tego dnia miała miejsce jeszcze jedna rewolucja: wystąpiłam w megawypasionym mejkapie. To zdecydowanie najmocniejszy makijaż, jakim kiedykolwiek potraktowano moją fizys (wiem, co mówię, bo w swoim życiu zaliczyłam już trzy!). Na zdjęciach może nie wygląda aż tak dramatycznie, ale w realu czułam się, jakby ktoś całkowicie przemalował mi twarz. Nie powiem, doświadczenie ciekawe, ale to chyba jednak nie moja bajka.Żeby jednak nie było, że ze mnie taka niereformowalna naturalistka, wyznam, że przez Aife zaczęły mi się ostatnio podobać wytuszowane rzęsy i kreski na powiekach (o matko, naprawdę coś takiego napisałam?). No i w związku z tym planuję zakup odpowiednich mazideł. Byłabym wdzięczna za jakieś wskazówki, bo w drogeriach zwykle dostaję oczopląsu połączonego z atakiem paniki. Chodzi mi o dobry tusz pogrubiająco- wydłużający (NIE podkręcający!), eyeliner i coś, czym to wszystko  można łatwo zmyć. I może modlitwę w intencji? Z góry dzięki.jedwabna tunika - Zara (wyprzedaż!), spodnie - Big Star, kozaki - Salamander (ciucholand), kolczyki - Targetgórny rząd: Jagna, Agnes, Ewa, Podszewka, Baglady, Miriam, Liluśrodkowy rząd: Charlize Mystery, Vintage Girl, ja, Sandradolny rząd: Jagodda, Cudak, Łaskotka, Styledigger, Joanna 