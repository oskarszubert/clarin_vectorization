W tym roku byłam chyba wyjątkowo grzeczna (co dla żadnej szanującej się sztywniary nie jest specjalnie trudne), bo przyszedł do mnie Mikołaj! Przyszedł i przyniósł moje wymarzone fioletowe rajstopy! Zwiedziłam w ich poszukiwaniu chyba wszystkie krakowskie Calzedonie - i to kilkakrotnie - i nic. Czułam się prawie jak ten zajączek z kawału, co to przychodzi codziennie do sklepu żelaznego i pyta o marchewki. A przynajmniej ekspedientki miały już miny, jakby mi chciały uszy gwoździami do ściany przybić. I wtedy do akcji wkroczył(a) MójStyl. Dla niej widać nie ma rzeczy niemożliwych. Wykopała te rajtki chyba spod ziemi. No to na cześć mojej Dobrej Wróżki: hip, hip, hura!Czerwony płaszcz to pierwszy owoc mojej miłości do H M (wszystko przez tę cudną reklamę), a szalik - wynik krótkiego romansu z Vero Modą (kupiłam go jeszcze na studiach - pamiętam, że strasznie przeżywałam jego cenę; ech, gdybym wiedziała, do jakich wydatków kiedyś będę zdolna...).Torebka okazała się trochę nieśmiała i schowała się przed aparatem. Można ją obejrzeć tutaj.czerwony płaszcz - H Mczerwono-czarna torebka - ciucholandszalik - Vero Modafioletowe rajstopy - Calzedonia (prezent od MojegoStylu :)skórzane trzewiki - Benetton (co, myślałyście, że to koniec?) 