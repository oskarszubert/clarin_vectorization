Na tę kieckę chorowałam od listopada. W końcu dzięki interwencji Lady_Agrest, którą widać wzruszyły moje szlochy na forum, pod koniec lutego była moja. Czekałam długo, ale warto było. Mają ją trzy z moich ulubionych szafiarek: Piksi (sprawczyni całego zamieszania), Clara i Ranna (która zresztą nie tak dawno pisała o tym na swoim blogu), a po niedawnym wysypie na Allegro również połowa dziewczyn z gazetowego forum Moda.Zegarek, który mam na szyi, należy do Pana Fotografa. Dostał go ode mnie bodajże na naszą pierwszą rocznicę. Pewnego dnia postanowił jednak wskoczyć z nim do basenu, co oczywiście  dla żadnego z nich dobrze się nie skończyło. Od tamtej pory zegarek leżał w szufladzie, aż w końcu doczekał się drugiego życia jako wisiorek. Przyznaję się bez bicia, że pomysł podpatrzyłam na blogach modowych (przykłady tu, tu i tu) - sama pewnie w życiu bym na to nie wpadła.Podkolanówki upolowałam wczoraj w dziale dziecięcym H M. To, że tam w ogóle zajrzałam, to zasługa Kajakowo. Jak się okazuje, spośród ciuchów na bardziej wyrośnięte dzieci można wyłowić naprawdę fajne okazy.Granatowe szpilki to całkiem świeży łup od kolejnej dobrej duszy - Hazel. To już czwarta rzecz, którą zdobywam dzięki blogowi. I niech mi ktoś powie, że z szafiarstwa nie ma żadnego pożytku ;)spódnica Nümph - od Lady_Agrest (handel wymienny :)koszula Marks   Spencer - ciucholandzegarek kieszonkowy Serkisof - "pożyczony" :)podkolanówki - H M, dział dziecięcygranatowe skórzane szpilki Clarks - odkupione od Hazel 