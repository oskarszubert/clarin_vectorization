Moje ciuchowe upodobania zmieniają się i odchylają w różne strony, ale jedno pozostaje niezmienne: uwielbiam ubrania wygodne, miękkie i przytulaśne. A jeśli przy okazji mają kolory mojego szafowego nagłówka, jak ta cudna plecionka? No to musi być znak od Bloga!Przytulaśna rzecz numer dwa, czyli ponczo, spodobało mi się ze względu na nietypową, asymetryczną konstrukcję: prawy bok jest krótszy, a na rękę zakłada się osobny rękaw. Dzianina jest taka, jak najbardziej lubię: miękka i sprężysta, a do tego ciepła (mimo ażurowego splotu). Jedyny minus tego wynalazku polega na tym, że nie można go nosić pod płaszczem czy kurtką, bo jego boki nie mieszczą się w rękawach. Myślałam, że będę skazana na pelerynę albo czekanie do wiosny, ale ostatni zestaw Agaciora podsunął mi pomysł: a gdyby tak rozpruć szew przy lewym mankiecie i zacząć nosić ponczo na płaszcz? Chyba spróbuję.PSA propos miękkości, na dniach (pewnie po weekendzie) będę miała do rozdania na Facebooku kilka kosmetyków Cashmere. Jakby ktoś coś, to zapraszam :)plecionka - Celapiu,pl (wyprzedaż)ponczo - MKMswetry.pl (niestety, przed wyprzedażą)dżinsy - Levi's Curve IDpodkolanówki - Calzedoniakozaki - ciucholandtorba - Ochnik (prezent) 