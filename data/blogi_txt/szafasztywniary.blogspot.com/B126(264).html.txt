Podobno kobieta sama nie wie, czego chce, dopóki nie zobaczy tego u innej kobiety. No ba! Ja na pewno nie wiedziałam, że nie mogę żyć bez tych indiańskich legginsów, dopóki nie zobaczyłam ich u Venili. Co prawda w przymierzalni doszłam do wniosku, że nie mam pojęcia, do czego będę je nosić (za to wiedziałam do czego na pewno nie będę), jednak pozostawienie ich w sklepie w ogóle nie wchodziło w grę.  Zwykle kiedy zakładam coś nowego po raz pierwszy, czuję się trochę dziwnie i mam wrażenie, że na ulicy wszyscy się na to coś gapią. Dlatego aby złagodzić szok (przede wszystkim swój), resztę wybieram jak najbardziej oswojoną. W tym przypadku na niewiele się to zdało, bo te legginsy i tak przyciągają wzrok każdego mijanego przechodnia. No ale nie czarujmy się, jak się zakłada taką pstrokaciznę, to nie po to, żeby się wtopić w tłum. Poza tym usłyszeć od obcej dziewczyny, że ma się "super rajtki" - bezcenne :)      kapelusz - Accessorize (Vintage-Square.pl) szalik - ciucholandpłaszcz - Charlotte Halton (ciucholand)skórzana spódnica - ciucholandsweter - Topshop (e-bay)rękawiczki samochodowe - Ochniktorba - Maria Nowińska (Sagana.pl) legginsy - H M Divided buty - Vagabond.com 