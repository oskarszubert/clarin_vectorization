Nie jestem jedną z tych osób, które z niecierpliwością czekają na letnie festiwale. Prawdę mówiąc, ten temat co roku spływała po mnie niczym informacje o targach ślubnych albo wystawach jamników. To jest jakiś inny świat, który zupełnie mnie nie pociąga. A wręcz kiedy oglądam relacje z pola namiotowego takiego Przystanku Woodstock, to zawsze mam jedną refleksję: że tak właśnie musi wyglądać piekło.     Co innego festiwalowa stylówka. Zmaltretowany dżins, indiańskie wzorki, kowbojskie buty, frędzle i kapelusze to zdecydowanie moja bajka, którą uskuteczniam z mniejszym lub większym nasileniem przez cały rok. Dlatego kiedy zgłosił się do mnie  Topshop z pytaniem, czy nie chciałabym sobie czegoś wybrać z ich nowej festiwalowej kolekcji, moja odpowiedź nie była trudna do przewidzenia: chciałabym, chciała!      Ogrodniczki chodziły za mną już od jakiegoś czasu, więc ten wybór był oczywisty. Napaliłam się jeszcze na botki z "dziurami",  bo idealnie eksponowałyby kolorowe skarpetki, na które ostatnio  złapałam straszną fazę (kupiłam 6 par!), ale niestety, były już niedostępne w Polsce. Dlatego po szybkiej analizie zawartości szafy i prognozy pogody zdecydowałam się na parkę w wiadome wzory (już z regularnej kolekcji). I tak w końcu osiągnęłam mój upragniony look a la Pan Zenek z gazowni, tudzież "Minionki rozrabiają". Drugie zdjęcie chyba najlepiej oddaje poziom mojego (samo)zadowolenia. I mały bonus (znajdź 3 różnice):     ogrodniczki -  Topshop (prezent od marki) kurtka -  Topshop (prezent od marki) bluzka - Oysho  torba - Nowińska / Sagana.pl  skarpetki - KappAhl buty - Russell   Bromley / targ na Placu Nowym 