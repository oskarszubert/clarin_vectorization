Nie ma, że zimno, trzeba się pochwalić najnowszą zdobyczą! Kurtkę kupiłam w zeszłym tygodniu, zaraz po tym, jak oświadczyłam na forum, że przydałaby mi się skórzana pilotka. To się nazywa siła autosugestii.W sklepie dokonałam intensywnych oględzin, łącznie z macaniem, wąchaniem, drapaniem i pocieraniem (jakkolwiek by to nie brzmiało), ale i tak nie mogłam dojść, czy to skóra, czy nie. W końcu stwierdziłam, że za 10 zł nie ma co wybrzydzać, tylko brać, jak ładna. W domu okazało się, że "getskinn" to po szwedzku skóra kozia (no kto by skojarzył z "goatskin"?). Z początku miałam wątpliwości co do kształtu kołnierza, ale potem doszłam do wniosku, że jest oryginalny i cudnie "wintydżowy".Teraz poluję na fajne bryczesy do kompletu. Od paru lat chodzi też za mną czapka pilotka, ale to już by chyba było za dużo szczęścia naraz. Tak więc póki co zestaw z szarą pieczarką vel purchawką. Kozak, wacik i żarówka (tak, wszystkim moim czapkom nadaję imiona) mają teraz nową siostrzyczkę. Czapa jest lekka (z bukli), niesamowicie ciepła (bo podwójna) i dokładnie taka, jakiej szukałam od jakiegoś czasu. H M może się wypchać - bez łachy.brązowa skórzana kurtka pilotka Jofama - ciucholandszara czapka typu worek na ziemniaki - ciucholandszalik - Vero Modaszary długi golf - Bershkadżinsowe rurki - Arizonaczarne skórzane oficerki - Born 