Ponieważ dziś na dworze piękna wiosna, wybraliśmy się na mały spacer. Zakończył się trochę surwiwalowo: błoto, chaszcze, strome zbocza i ja na obcasach, ale warto było (chociaż nie obeszło się bez marudzenia).Kozaki a la Zespół Pieśni i Tańca "Mazowsze" to wspomniana już kiedyś e-bayowa zdobycz nr 2. Zarówno te, jak i prezentowane poprzednio rumcajsy są tak wygodne, że aż trudno uwierzyć, że mają  dziesięciocentymetrowy obcas. Na błotnistych pagórkach też radziły sobie całkiem nieźle.Jakby mało mi było wiejskich akcentów, do mazurków dołożyłam jeszcze chustę w kwiaty. W ogóle to ciekawa sprawa: dwa lata temu chodziłam w podobnych (po Mamie), potem jakoś mi przeszło, wszystkie wydałam (pozdrowienia dla MojegoStylu!), po czym natknęłam się w lumpeksie na to cudo i po prostu musiałam kupić. Chyba zadziałało jedno z praw Murphy'ego: jeśli coś wyrzucisz, zaraz będzie ci to potrzebne. Albo po prostu jestem ofiarą mody...ludowa chusta - ciucholandskórzana torba (nie widać, ale już ją tu pokazywałam) - ciucholandsznurowane kozaki ze skóry F   F -  e-bayczerwony płaszcz - H Mwzorzyste kremowe rajstopy - Calzedonia 