Jak ten czas leci.. Jeszcze niedawno myślałam o świętach i panikę pt. co na prezenty, jaka sukienka na sylwestra zbywałam "phiiiii... to jeszcze tyyyle czasu" a dzisiaj przeczytałam kartkę wiszącą na sklepie że w ten weekend wypada niedziela handlowa i olśniło mnie, że za 2 tygodnie zasiądziemy przy wigilijnych stołach! Te święta spędzamy tradycyjnie u rodziców, Wigilię u teściów a resztę Świąt u moich rodziców czyli ja sama jestem zwolniona z przygotowań świątecznych we własnym domu, nie będzie gotowania, pieczenia ani nawet wielkich zakupów bo będziemy się gościć całe święta :) Nie powiem żeby martwił mnie ten fakt, jednak marzy mi się Wigilia w moim domu, po mojemu zastawionym stołem, z wielkimi świecami i ozdobami świątecznymi, z przygotowanymi przeze mnie daniami.. żeby było tak po mojemu.. Ale na to mam czas, nie mam ani stołu na więcej niż 4 osoby ani jak pogodzić obu rodzin w ten jeden wieczór bo nie pomieściłabym wszystkich w tym momencie. Wy przygotowujecie same Święta we własnych domach? Ja mam zamiar przyrządzić kilka rzeczy do jedzenia, dom będzie ustrojony jak co roku jednak na same Święta nas nie będzie.  Dziś odbyła się jazda próbna nowych botków, wypadły w teście znakomicie! Są wygodne, ciepłe i stabilne. Martwi mnie tylko, że na tej skórze widać każdą ryskę.. dosłownie mocniej przyciśniętym palcem przejadę po niej i zostaje ślad.. :/ Impregnowałam je preparatem w sprayu, tym którym traktowałam Emu ale nie wiem czy to coś dało.. Nie chciałabym żeby po kilku wyjściach były podrapane a na to się zapowiada :/   Ps. Myłam dzisiaj lustra i jak widać zostało milion smug i niedociągnięć.. wybaczcie -_- 