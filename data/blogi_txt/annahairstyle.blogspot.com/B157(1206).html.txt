Zmęczona.. Przysięgam, że jeszcze nigdy nie byłam tak zmęczona po pracy jak tutaj, po kilku miesiącach, po kilkunastu klientach każdego dnia, po 13godzinach na nogach przez 5-6 dni w tygodniu.. Mam za sobą doświadczenia typu "chce mi się wymiotować po ćwiczeniach", ale nie miałam takich jeśli chodzi o pracę.. Kiedy stoisz na nogach z rękami w górze przez 9-10 godzin codziennie twoje ciało cię nienawidzi za to co mu robisz, odpłaca ci się bólem mięśni, kości, brakiem energii, który przekłada się na słaby nastrój.. Budzę się rano zmęczona, bez energii, po prostu zmęczona. Chyba potrzebowałabym ze 30 godzin snu żeby moje ciało się zregenerowało.. Ale nie mogę sobie na to pozwolić.. Więc działam.. przełączam budzik 10 razy zanim zwlokę się z łóżka, idę do łazienki i z niechęcią robię makijaż, ubieram codziennie te same czarne ubrania, jadę godzinę w jedną stronę autobusem do pracy, następnie stoję 10 godzin żeby dreptać po pracy 20min na przystanek do domu, kolejna godzina w autobusie do domu.. Dzień wolny.. nie wiem czy gotować, sprzątać, golić nogi czy iść na spacer z Gabi..  Mimo wszystko cieszę się, że tu jestem. Nie jest łatwo bo brak mi czasu na życie.. Ale pewnie i to z czasem ulegnie zmianie, nikt nie mówił że będzie łatwo.. Nie chcę i nie narzekam, raczej zdaję relację z tego jak wyglądają moje dni od lutego.   Dobranoc. 