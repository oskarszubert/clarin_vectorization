Moje kochane czytelniczki, mam do Was ogromnie ważne dla mnie pytanie, podłączę je do serii PYTANIA DO WAS.. To co napiszecie wykorzystam w codziennym życiu, w mojej pracy i mam nadzieję będę dzięki Wam o jeden krok dalej w tworzeniu dobrych relacji z klientem.  Jako że ciągle zastanawiam się i staram się sobie przypomnieć jak to jest, kiedy jest się po tej drugiej stronie czyli stawiam swój umysł na miejscu osób przychodzących do mnie ale jednak moja wyobraźnia kończy się na ten temat w momencie kiedy biorę do ręki nożyczki bo przełączam się na inny level empatii..   Pytanie brzmi: Co dla Was ma największe znaczenie we współpracy z Waszym fryzjerem? (pomijam już kwestię że fryzjer rozumie jaki efekt chcecie osiągnąć na głowie po zejściu z fotela)  Czy ważne jest że to Wy możecie się wygadać, opowiedzieć coś czy też wolicie żeby to fryzjer opowiadał "plotki"? Czy tematy rozmów powinny być związane z włosami? Jakie znaczenie dla Was ma wygląd osoby zajmującej się Waszymi włosami?  Hmm.. strasznie dużo tych pytań postawiłam ale ogólnie interesuje mnie Wasz pogląd na temat wizyty w salonie, wizyty idealnej..   W tym wszystkim zauważyłam że między klientem a fryzjerem powinna być chemia, po prostu. Z jedną osobą się współpracuje od początku, żartuje, rozmawia swobodnie i cała wizyta przebiega w świetnej atmosferze a włosy "same się robią" a niekiedy czuję się źle bo nie potrafię "sobą" dotrzeć do wnętrza osoby, włosy tworzą barierę i chronią właściciela.   No nic, uwielbiam swoją pracę i chciałabym wyjść naprzeciw oczekiwaniom klientów więc opowiedzcie mi swoje historie. Z GÓRY DZIĘKUJĘ za każdą wypowiedź, wszzystkie będa dla mnie ważne! 