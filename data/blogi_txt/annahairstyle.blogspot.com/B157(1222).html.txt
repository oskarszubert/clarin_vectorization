Dziękuję Wam za wsparcie w tej okropnej sprawie! Będę Was na bieżąco informować jak się wszystko potoczyło bo na dzień dzisiejszy nie mam żadnych konkretnych informacji. Nie udało mi się dzisiaj porozmawiać z dyrektorką przedszkola bo jej najzwyczajniej nie było, dzwoniłam do kuratorium zapytać jak sprawę "poprowadzić" a na koniec dnia miałam okazję spojrzeć w oczy wspaniałej pani Małgosi.. Szkoda że była w towarzystwie dzieci bo szepnęłabym jej do ucha kilka uwag na przyszłość ale myślę, że będzie ku temu okazja.. Nie będę odpowiadać na te śmieszne zarzuty że nie robię nic w tej sprawie, nie reaguję itd. bo wyrosłam już z kierowania się emocjami w tak ważnych chwilach, wolę przespać się ze sprawą, obmyślić temat żeby nie zrobić czegoś źle. Nie mam zamiaru przenosić Gabrysi z tego przedszkola, mam zamiar doprowadzić do rozwiązania sprawy jaką jest ta wstrętna baba bo w tym przedszkolu ona jest problemem a nie moje dziecko.  Ważne są dla mnie Wasze uwagi, każda coś wnosi dlatego dziękuję raz jeszcze!  Nie wiem czy wspominałam Wam o tym, że w tą sobotę będę fotografować ślub? Znajomy fotograf który dostał to zlecenie zaproponował mi współpracę. Stresuję się trochę bo mimo że "głównym" fotografem będzie on to ja, jako ambitna osoba chciałabym podołać zadaniu i zrobić chociaż kilka dobrych zdjęć.. Także w tym tygodniu w wolnym czasie inspiruję się, oglądam weselne fotografie i myślę jakie kadry i ujęcia zrobię żeby za chwilę pukać się w czoło przypominając sobie, że zdjęcie ze ślubu to żadne ustawki a reporterka z którą nigdy nie miałam nic wspólnego... 