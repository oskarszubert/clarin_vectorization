I wybiło 900 postów.. Jeszcze marne 100 i jest szansa że przed 2012 rokiem będzie tysiączek! Kto by pomyślał, że tak się rozkręci mój blog..  Zauważyłam ostatnio, że większość zamieszczanych zdjęć to albo jakieś tam moje fotograficzne wypociny, albo moje stroje (raz lepsze, raz gorsze) i tyle. Przyznam się, że brak mi zapału do robienia zdjęć codzienności, porannej herbatki, bałaganu w pokoju czy śpiącego kota.. Nie chce mi się wyciagać karty z aparatu, nie chce mi się w ogóle jej zapełniać :/ to trochę do mnie niepodobne, bo często zatrzymuję się przy czymś, przy parze unoszącej się znad gorącego kubeczka w chłodnej kuchni, na kropelkach wody ściekającej z podlanych pod prysznicem wrzosów, wpatruję się w profil zapatrzonej Gabrysi i co.. i nie chce mi się tego uwieczniać:/  Czuję się trochę taka zawieszona w mojej przestrzeni, nie ma żadnego podmuchu, żadnego przyciągania.. Wbrew samopoczuciu moje życie osobiste się układa, więc absolutnie to mi nie podcina skrzydełek. No właśnie, o co chodzi? Może po prostu jestem zmęczona? Może brak mi totalnie adrenalinotwórczych emocji?   I to nie jesień, bo mi się ona podoba, jest ciepła i słoneczna, kolorowa i spokojna. Czuję się trochę jakbym nagle z moich 28 lat wskoczyła w 60-tkę! I nie mam czasu żeby przeanalizować to moje obniżone samopoczucie. Czy na sali jest psychoanalityk?? 