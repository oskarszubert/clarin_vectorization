O ósmej z minutami wdziera do mojego łóżka moje małe kochane 6,5 letnie ciałko, z zimnymi stopami, które świadczą o tym, że znów spała nie przykryta.. "Jeszcze wcześnie Gabi, przytul mamusię i jeszcze pośpimy..".. reakcją na moje słowa są wielkie jak monety szaro niebieskie oczy z nieskazitelnie czystymi białkami i poburkiwanie w małym wyspanym brzuszku.. "ale ja jestem głodna"..   W porze śniadania standard: ubierz skarpety bo masz zimne stopy, nie ma żółtego sera zrobię ci z szynką, mówiłam ubierz skarpety..  Zostajemy w domu, obie zakatarzone i uszczęśliwione wizją spędzenia całego dnia razem. Na 16 umawiam nas do lekarza. Polskiego lekarza.. Wbrew panującym opiniom o irlandzkiej służbie zdrowia dotychczas miałam raczej dobre zdanie o naszym lekarzu rodzinnym (btw. dlaczego tzw GP w Irlandii do których przyprowadzamy nasze zasmarkane, kaszlące dzieci nie są pediatrami?? Żeby dostać się do pediatry musieliśmy jakiś czas temu udać się do dziecięcego szpitala.. ), który nota bene pochodzi z południowej ameryki, ale po ostatniej wizycie której wynikiem, bez wnikliwego badania zresztą, było przepisanie kolejny już osiemdziesiąty piąty raz tego samego różowego truskawkami pachnącego gówno pomagającego antybiotyku postanowiłam udać się gdzie indziej.  Moje dziecko znika za zamkniętymi drzwiami swojego pokoju na pół godziny.. zaniepokojona ciszą zaglądam z zaciekawieniem i moim oczom ukazuje się dosyć znajomy widok, a dokładnie ostatnie takie wspomnienia jestem w stanie wygrzebać w swoim hipokamp z datą aktualizacji 9 luty 2014.. zasypana górą ciuchów, znaczy całą zawartością szafy siedzi na podłodze i przewraca bluzki z lewej na prawą, czyli skupiła swoją uwagę na czymś co dotychczas było niezauważalne.. nawet jeśli lądowało na wieszaku! - mam za dużo ciuchów.. słyszę.. - jesteś kobietą, małą bo małą, ale kobietą.. nigdy, ale to nigdy nie wolno ci powiedzieć że masz za mało ciuchów.. - ok, moja szafa jest za mała..  Pani doktor, śmiem przypuszczać.. zachęcona niemal 100% pewnością że ona tu nie zajrzy i tego nie przeczyta.. ok 58 letnia (zdradziły ją dłonie, twarz jak najbardziej gładka i pięknie zadbana) rzeczowo zadała nam kilka pytań, podpisałam papierek świadczący o tym, że moje dziecko NIE-MA-HIV... :/ stwierdza nadaktywność oskrzelową wynikającą z uprzednio przebytej choroby i daje nam wziewy na miesiąc. "Lubisz naklejki Gabrysiu?" pada pytanie.. No jasne że lubi! Tylko ja tak się zastanawiam po co dzieciom te naklejki z uśmiechniętymi truskawkami z imieniem firmy reklamującej kolejny cudowny witaminowy specyfik, za których rozdawanie przychodnia ów pani doktor wzięła pieniądze.. mający ochronić nasze dzieci od wszelkich chorób, który zresztą później zdrapujemy z tapicerek samochodów, kurtek albo szafek w domu? Nie lepiej byłoby dać ołówek albo próbkę takich witamin? Pewnie tak, ale żaden farmaceutyczny gigant nie zaryzykuje inwestycji w tak bezpośrednią promocję..   Na deser kilka nigdy nie pokazywanych zdjęć, z różnych powodów, najczęściej jednak oczywistych..   to miałam na myśli mówiąc o powodach oczywistych..       drzema w samolocie.. zwrot "zawód podwyższonego ryzyka" (pracownicy linii lotniczych) zyskuje kolejny level.. nie wiem skąd ta czapka, proszę nie pytać.. 