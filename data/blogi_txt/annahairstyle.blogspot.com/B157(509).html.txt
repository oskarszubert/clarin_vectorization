Nie rowiązałam zagadki z tymi wyświetleniami, bo pojawienie się na fanpage stylowych butków było którymś z kolei, więc wydaje mi się że przyczyna leży gdzie indziej, i że to raczej będzie jakiś problem techniczny. Przychyliłam się do prośby o zmianę sposobu wyświetlania bloga i teraz zamiast pięciu ostatnich dni na pierwszej stronie będziecie widzieć pięć ostatnich postów czyli znacznie mniej. Mam nadzieję że blog będzie wyświetlał się sprawniej. Co do marginesowych (mam na myśli oczywiście lokalizację;) banerów, zdjęć itd to nie ulegną zmianie i nie sądzę, żeby miały taką wielkość żeby spowalniać stronę.  No nic, przejdę do tego dzisiejszego ważnego wydarzenia czyli przekłucia Gabrysi uszek! Była taka dzielna!! z pokerową miną zniosła oba wkłucia, nie uroniła ani łzy i ma teraz dwie piękne cyrkonie w uszkach ♥ Moja królewna :)) Naprawdę zaimponowała mi swoją postawą, przy drugim wkłuciu (gdzie wiedziała już co ją czeka po pierwszym uchu) po prostu zacisnęła powieki, ścisnęła mnie za rękę i nastawiła główkę :)) Szkoda, że do tego wszystkiego znów jest przeziębiona.. :/  Co do mojego zabiegu to przynajmniej raz w roku staram się zrobić serię mikrodermabrazji, bo dla mojej grubej skóry i tłustej z tendencją do zapychania cery to świetny odpychacz! Moje pory spłycają się, cera staje się jaśniejsza i gładsza. Nie uznaję mechanicznego oczyszczania w formie wyciskania bo dla mnie to koszmar nie do zniesienia, natomiast mikrodermabrazja w połączeniu z kwasem (dziś glikolowy 25%) daje zadowalające mnie rezultaty. W tym momencie nie jest źle, cera jest dosyć spokojna więc jutro powinnam być zupełnie "wyjściowa" :) 