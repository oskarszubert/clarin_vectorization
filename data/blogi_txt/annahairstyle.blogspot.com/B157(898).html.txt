Po seansie bajkowym odzyskałam komputer ;) Lubię taką zimę jaka jest dzisiaj! Jak wracałam z pracy był lekki mrozik (ok -4) i delikatnie padał śnieg. Tak, że można było iść bez obaw że zmokną włosy bo płatki były malutkie, lekkie i zsuwały się po głowie i ubraniach. Aż żałowałam że jest ciemno i że nie mam ze sobą aparatu bo chętnie uwieczniłabym tą chwilę :)  Miał być post o pielęgnacji włosów więc będzie :) Najpierw pokażę Wam moje ulubione kosmetyki bez których nie wyobrażam sobie mojej fryzury a następnie opowiem co i jak. Post wyda się zapewne interesujący dla osób, które tak jak ja zmagają się z cienkimi i lekkimi włosami, które trzeba podnosić u nasady, modelować dla nadania objętości i zapobiec puszeniu.   1. Szampon Elseve Volume Collagene. Używam go odkąd pokazał się w sklepach, sprawia że włosy są bardziej mięsiste a nie "napuszone" jak się często dzieje po zastosowaniu szamponu na objętość. Ładnie pachnie, jest wydajny i w przystępnej cenie.  2. Maska do włosów Absolut Repair Loreal. To totalny HIT! Nakładam ją po każdym myciu, odsączam włosy po spłukaniu szamponu i ok pół stołowej łyżki wmasowuję we włosy (nie w skórę głowy!). Po kilku sekundach spłukuję ale tylko chwilę, pozostawiam uczucie śliskości na włosach. Przymierzam się do kupienia odżywki z tej serii.  3. Odżywka regeneracyjna Kallos. Spryskuję nią włosy po osuszeniu ręcznikiem. Sprawia, że włosy są bardzo miękkie i właściwie to mnie zachęca do jej stosowania. W regenerację nie wierzę, bo jak włos jest zniszczony, popalony i martwy to mu żadne kadzidła nie pomogą, jedynie nożyczki ;) Nie wierzcie w te cuda, które są napisane na opakowaniach i zapewniają producenci. Wszystko zlepia, oblepia włosy i to powoduje, że lepiej wyglądają. Regeneracja to jedynie olejki wtłaczane we włosy w trakcie zabiegu regeneracyjnego, które we wstępnym etapie otwierają łuskę, ampułki z keratyną, zabiegi keratynowe. Reszta to coś na zasadzie "makijażu" włosów..ale od tego są kosmetyki! 4. Fluid o konsystencji rzadkiego żelu Paul Mitchell Thicken Up, który działa na objętość. rzeczywiście działa, przepięknie pachnie, nie obciąża włosów, nie tłuści za to powoduje że są zdyscyplinowane ale i lekkie.  5. Pianka do stylizacji Paul Mitchell. To kolejny HIT! Wspaniale pomaga przy układaniu, ułatwia odbicie włosów od nasady i utrzymuje je po ułożeniu cały dzień! Nie zawsze ją stosuję a jeśli już to zamiennie z Thicken Up, oba to już za wiele dla moich cienkich włosów. Pianka jest idealna przy kiepskiej dla włosów pogodzie, wilgoci albo przed ważnym wyjściem. NIEZAWODNA!  6. "Jedwab" Lecher. Najczęściej stosuję Gabrysi po myciu bo ułatwia rozczesywanie, jest lekki i ładnie pachnie. Dla siebie używam go na końcówki bo lekko je zlepia i ładnie błyszczą.  No to znacie moich faworytów jeśli chodzi i włosy. Mam w planach dokonać 4 zakupów dla dobra mojej czupryny i będą to dwa oleje, ampułki oraz odżywka ale o tym pogadamy jak już będą w moim posiadaniu :) 