Co robicie? Ja obejrzałam Przepis na życie a teraz zasiadłam z lampką wina i odpiszę na część Waszych pytań.  No to zaczynajmy :)  1. jak robisz takie ładne zdjęcia i tak dobrze oświetlone? używasz  zewnętrznej lampy i dodatkowo obiektywu? są bardzo ładnie oświetlone.  mam lustrzankę sony alfa i na razie się uczę nią tworzyć ;-)  Dobre oświetlenie moich zdjęć to wybór światła (najłatwiej focić w dziennym świetle) oraz jasny obiektyw (1.8). Zewnętrznej lampy nie mam bo w tym momencie wolę zainwestować w obiektyw (marzy mi się 1.4). Wybór szkła do zdjęć to podstawa, te kitowe obiektywy sprzedawane z body są beznadziejne moim zdaniem, kiedy założyłam moją 35-tkę to oszalałam na jej punkcie! A sony alfa nie znam i nie kupiłabym na pewno, jestem fanką Nikonów albo zdecydowałabym się na Canona ;)   2. Czy prowadzenie bloga daje Ci radość?   Aniu, tak się przed nami otwierasz  i uzewnętrzniasz, że chciałabym jedynie zapytać czy tego nie żałujesz?  Że tak otwierasz się przed całym światem i tysiącami, milionami obcych  ludzi?  Hmm, to całkiem złożona sprawa bo są dni że myślę, po co mi to wszystko ale z drugiej strony żyjemy w czasach, że aby być anonimowym trzeba się nieźle napocić albo nie brać udziału w internetowym życiu. I dotyczy to wszystkich z nas, użytkowników Facebooków, naszych klas, Twitterów, kupujących na allegro oraz zakładających strony internetowe.. Nie trzeba zakładać bloga, żeby inni mogli wiedzieć czy mamy męża albo jakie lubimy buty bo wystarczy kliknąć Lubię To na stylowych butkach i już jakaś informacja o nas zostaje wysłana.. Takie czasy. A mój blog to w sumie żaden specjalny wytwór, nie jestem kimś kto odgrywa przed Wami jakąś rolę, mój blog to ja, moja osobowość i moje sprawy, pokazuję to co lubię i co mnie wkurza, nie czuję żebym odkrywała wszystko bo tego nie robię, nie piszę o prywatnych sprawach, osobistych przeżyciach, ze szczegółami o konfliktach w pracy albo mojej sytuacji finansowej.. :) Blog jest o tej przyjemnej stronie życia a to nie znaczy, że nie ma tej drugiej. Ale każdy z nas ma swoje problemy, kłopociki.. po co czytać o cudzych, lepiej się zrelaksować myśląc o przyjemniejszych rzeczach ;) Czuję radość z jego prowadzenia bo ta strona jednoczy każdego dnia wiele wspaniałych osób, które powodują że ja się rozwijam oraz one w jakiś sposób czerpią inspiracje..    3. jakie podejście masz do związku małżeńskiego ? Właściwie nie mam żadnego bo ludzie się żenią z różnych powodów, ja nie wnikam jakie one są.. Uważam, że jeśli tworzę rodzinę z moim mężczyzną bez ślubu to ze ślubem ona wciąż będzie taka sama, moim zdaniem śluby miały sens wtedy kiedy moi rodzice i dziadkowie się żenili.. mąz bił, pił ale był mężem, ludzie trwali ze sobą a teraz rozwodzą się bo ktoś nie opuszcza deski od wc po sikaniu.. nie popieram tu tolerowania przemocy w domu ani też tkwienia w nieszczęśliwym związku ale dla naszego pokolenia małżeństwo nie ma żadnej wartości.. wzięłam ślub, wezmę i rozwód.. to bez sensu dla mnie.. Starsi młodszym przekazują lekceważący stosunek do tego, że staje się przed Bogiem, księdzem i całą rodziną i przysięga coś na zawsze nie będąc o tym przekonanym :/ Może dlatego mam takie podejście bo nie jestem typem romantyczki bujającej w chmurach..   masz wymarzony model jakiejś sukni ślubnej ? Nie mam!  kiedy pojawił się pomysł o podjęciu pracy jako fryzjerka ? Odsyłam do posta pt. JAK zOSTAŁAM FRYZJERKĄ  TUTAJ    4. masz zamiar kiedys skonczyc blogowac? Nie umiem odpowiedzieć na to pytanie :)  co cie wzielo na zalozenie bloga? Jestem wiecznie niezaspokojona kreatywnie, potrzebuję tworzyć, pisać, fotografować, ogłaszać i znalazłam miejsce na to. Czuję mobilizację, czuję że dzięki Wam się rozwijam i chcę to kontynuować.  Ile lat juz blogujesz? Dokładnie 2 lata i miesiąc  5. hmm.. jakim kolorem farbujesz włosy? :D Oczywiście czarnym :) a farba jaka wpadnie mi w ręce.. raz będzie to loreal, a innym razem londa :)  6. Ile miałaś lat gdy zaczęłaś się malować? :) Jak zaczęłam liceum ale głównie tuszowałam rzęsy, ten "większy" makijaż zaczął się może w drugiej klasie liceum.. nie wiem, nie pamiętam :/   7. Jak zaczęła się Twoja pierwsza współpraca z daną firmą?? jak zdobywasz nowe firmy, sama do nich piszesz czy oni proponują Ci współpracę??:)  Pierwsza firma z jaką zaczęłam współpracę to była chyba schaffashoes jak dobrze pamiętam (albo stylowebuty). Ze stylowymi współpracujemy wciąż a z schaffą to był epizod. A z pozyskiwaniem reklamodawców.. są firmy którym ja proponuję współpracę (jak np w przypadku mojego zakupu butów Emu) a często dostaję maile z zapytaniem, czy nie chciałabym czegoś przetestować albo dostać jak Glossy Boxa. Nie ma sensu ujednolicać bo wszystko zależy od popularności bloga oraz jego "klimatu" ;)   8. Hejka! Wyobraź sobie przy porannej kawce, że masz tyle kasy, ile dusza  zapragnie ;)) i możesz w związku z tym odwiedzić każde miejsce na  świecie... Gdzie pojechałabyś w pierwszej kolejności? W drugiej? W  trzeciej? I stop! :)) bo już nigdy byś do nas nie wróciła ;)) Chętnie  poznam odpowiedź na to pytanie. Pozdrawiam! Miłej niedzieli!  Pojechałabym wszędzie gdzie nie byłam bo każde z tych miejsc nauczyłoby mnie czegoś, zobaczyłabym coś co w tej chwili jest egzotyką.. Chciałabym pojechać do NY, w pierwszej kolejności i pobyt tam zająłby mi rok.. :) później chciałabym zobaczyć Tokio, pojechać na imprezę na Ibizę, pomieszkać na wiosce w Szkocji.. Wszystko chciałabym zobaczyć! 