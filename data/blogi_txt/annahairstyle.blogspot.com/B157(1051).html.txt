Witam po krótkiej przerwie.. Wciąż nie mam internetu w moim nowymmieszkaniu, stąd takie opóźnienia, ale mam nadzieję, że jutro załatwię sprawę (chociaż pracuję cały dzień więc nie bardzo mam kiedy...)Obiecałam pokazać Wam nasze nowe miejsce, oto one :-) Jak szukaliśmy mieszkania, czekałam na moment, kiedy wejdę do potencjalnego miejsca i poczuję: to jest to! Długo czekałam na ten moment bo to wcale nie jest łatwe znaleźć coś w dobrej lokalizacji, przytulne, ciepłe, względnie nowe i zadbane, z prawdziwymi ścianami (ci co żyją w Irlandii wiedzą o co chodzi.. niemal wszędzie są"papierowe ściany" i jak sąsiad puści bąka to wszyscy w okół o tym wiedzą...), bez grzyba i elektrycznego ogrzewania.. No i znalazłam TO miejsce.. polubiliśmy się od pierwszego wejrzenia. Każdy kto tu przychodzi mówi że mieszkanie jest mega przytulne i ciepłe :-) Jeszcze nie jest urządzone po mojemu bo ustawiłam jedynie zdjęcia i zapełniłam szafę ubraniami, ale z czasem będzie bardziej po mojemu. W sumie gdyby się uprzeć, nie trzeba tu nic zmieniać.. wszystko jest!! Pamiętam jak przeprowadzałam się do "nowego" mieszkania w Jeleniej.. Trzy dni spędziłam ze szmatą odgruzowując mieszkanie.. Lodówka była tak uwalona, że 3 godziny skrobałam stare żarcie z półek..Sciany i sufity były brudne, śmierdząca stara kanapa, zero wyposażenia w kuchni, łazienka w opłakanym stanie.. Tutaj jest to nie do pomyślenia! Przed finalizacją wynajmu do mieszkania przychodzi ekipa sprzątająca i mieszkanie błyszczy zanim wprowadzą się nowi lokatorzy, układa się poduszki ozdobne, otwiera odświeżacze powietrza, ustawia świeże kwiaty w wazonach, w kuchni są nowe talerze i szklanki, mamy nową zmywarkę i piekarnik.. Oczywiście nie zawsze tak jest bo jak do wynajęcia jest stare brudne zimne i wilgotne mieszkanie to żadne kwiaty ani poduszki nie pomogą.. Jednak jeśli w grę wchodzi umówmy się "normalna lokalizacja" agencja stara się aby wszystko było na tip-top. Planuję wypad do Ikei w tym tygodniu po kilka rzeczy do Gabrysi pokoju, muszę zająć się jego urządzaniem zanim mój króliczek tu przyjedzie. Mam kilka pomysłów jak zrobić jej pokoik bardziej dziewczęcym :) No nic, rozgadałam się... ;)Przedstawiam nasz salon, resztę będę pokazywać z czasem jak się bardziej po mojemu urządzę :) Potrzebuję białą pościel do sypialni i chcę zmienić kilka szczegółów jak kwiaty czy świece. 