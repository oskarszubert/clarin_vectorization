Napiszę coś, do czego zainspirowała mnie pewna dzisiejsza rozmowa. W sumie "hameryki nie odkryłam" ale to ważne. A co jest ważne? A to żeby nie dać się nikomu gnieść ani pozwolić na to, aby umniejszano nasze sukcesy. Każdy ma swoje marzenia, mniejsze i większe i fajnie kiedy udaje się je małymi kroczkami realizować. Najgorszy jest moment, kiedy te małe sukcesy są naprawdę niewielkie i wydaje się, że nic nie postępuje, motywacja spada.. Przerabiałam to, w sumie ciągle przerabiam każdego dnia, ale nie poddaję się. Więc każdy z Was w chwili, kiedy będzie cieszył się tym co osiągnął, bez znaczenia jak wielkim sukcesem to będzie napotka się z ironią i lekceważeniem musi wbić się swoją "bańkę mydlaną", uciec od negatywnych emocji, które zakłócą naszą radość bo każda zniewaga naszych osiągnięć jest zamachem na satysfakcję z pracy i dalszą motywację. Nasza ścieżka jest dobrą ścieżką.  Jestem szczęśliwcem, który wstąpił na swoją ścieżkę i dzielnie po niej kroczę :) Każdy ma jakąś swoją, musi ją tylko odnaleźć.. Banalne stwierdzenie z polskiego filmu..   "Musisz odpowiedzieć sobie na jedno zajebiście, ale to zajebiście ważne pytanie.  Co lubisz robić? A potem zacznij to robić." :)  Im więcej się dzieje tym więcej mam dyscypliny w sobie. Bo nie mam czasu na lenia i wymówki, wskakuje mi jedna godzina dziennie kiedy mogę zająć się sobą więc nie ma co czekać.. :) Koszulki jeszcze nie udało mi się wykręcić choć co trening jest bardziej mokra, bo jestem w stanie więcej z siebie wycisnąć.. Ten trening był straszny tylko przez pierwszy i drugi raz, później ciało go przyswaja i daje radę się z nim zmierzyć. Fotka dla wszystkich anonimowych mistrzów krytyki karmiących się wiarą w to, że nie daję rady :) ps. nie widziałam, że ramiona też się pocą.. ;) 