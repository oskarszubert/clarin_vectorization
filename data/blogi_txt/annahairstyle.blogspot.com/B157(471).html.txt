Nie wiem czy wiecie, a jak nie wiecie to zaraz się dowiecie że moim naturalnym kolorem włosów jest blond. Tak i zatem moje brwi i rzęsy nie za bardzo pasują do mojej czarnej czupryny. Z rzęsami sobie poradziłam przedłużając moje naturalne ale na brwi szukam (łam) wciąż sposobu malując je na co dzień kredką. Jak możecie zauważyć na zdjęciu, mam jasne, szare, cienkie i "wyblakłe" na tle czarnych włosów brwi które z włosami w ogóle nie współgrają. Malowanie brwi kredką jest fajne, ale nie przy temperaturach +30 stopni bo kolor z brwi topi mi się wraz z całym makijażem tworząc "dziury".. Postanowiłam sama własnoręcznie zrobić sobie hennę na brwi. Pierwszy raz w życiu! Zadzwoniłam do doświadczonej koleżanki, pani kosmetolog Agnieszki po poradę :) I nakazła kupić mi tą właśnie żelową hennę, wodę utlenioną i wyjaśniła dokładnie co zrobić.  Czyli: wycisnąć odrobinę kremu z tubki do pojemniczka ( w tym przypadku szklany podstawek) wlać troszkę wody utlenionej i wymieszać całość do uzyskania jednolitej NIErzadkiej masy odtłuścić brwi (użyłam płynu do demakijażu oczu)  nałożyć na brwi nadając im od razu kształt zmyć po kilku minutach (ja trzymałam ok 4-5)  Efekt mi się bardzo podoba :) I proste w obsłudze :) 