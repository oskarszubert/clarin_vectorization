Dobry wieczór. Tak bardzo czekałam na miniony weekend, tak szybko zleciał i jutro zaczyna się kolejny.. Ale ten czas zapierdziela.. Wszystko liczone na godziny, na minuty, spóźnienia, oczekiwania.. Ile z tego zapamiętamy? W tym pośpiechu?  Bardzo dobrze funkcjonuję kiedy mój czas jest maksymalnie zajęty, im więcej pracy i zajęć tym lepiej dla mnie. Ale czasami, tak jak dzisiaj zastanawiam się, po co ta gonitwa? Kiedy tak naprawdę nie ma czasu na relaks, na to żeby cieszyć się chwilą, bo trzeba szybko odpoczywać.. Kiedy wracałam od kosmetyczki wieczorem, nawet nie przeszkadzało mi, że taksówkarz pojechał okrężną drogą... Po prostu siedziałam i patrzyłam na krople deszczu na szybie i cieszyłam się tym, że tak wolno jedzie...  Wracam do ostatnich poprawek przy zdjęciach, nagrywam płytę i od jutra mój fotograficzny grafik jest znów wolny. Mam w następnym tygodniu zdjęcia z Agnieszką, mam też chętną piękną modelkę.. Nie mogę tak gonić z życiem bo.... nie mam na nie czasu...  Miłego wieczoru! 