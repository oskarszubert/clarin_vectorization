Słońce to samo zło dla mojej cery.. po tej stronie twarzy, gdzie nie mam grzywki zrobiły mi się straszne przebarwienia na skroni, nie wspomnę o tych pod oczami :( Jeszcze gdyby wyglądały jak piegi byłabym w stanie je zaakceptować ale w tej chwili zlewają się w ciemne pręgi tworząc brzydkie, obrzydliwe ciemne linie :( Wiem, że łatwiej zapobiegać niż leczyć no ale u mnie na to pierwsze już za późno więc teraz powalczę o to, aby nie powstawały kolejne. Pewnie jesienią zbledną, ale postanowiłam już nigdy, nawet zimą nie przestawać używać filtrów! Wcześniej jakoś mi szczególnie problem przebarwień nie doskwierał, chyba że centralnie wyłożyłam się na słońcu ale z wiekiem (Bożeeee jak to brzmi..) zaczynam być pod tym względem bardziej wrażliwa. Wybór padł na matującą emulsję z foto stabilnym filtrem 50. Testowałam produkt na sobie zanim zdecydowałam się na zakup. Ma przyjemną konsystencję, nie klei się na skórze, dosyć szybko się wchłania, ładnie pachnie i mam wrażenie, że po nałożeniu lekko rozjaśnia skórę. Makijaż trzyma się na nim bardzo dobrze co było dla mnie bardzo ważne. Nie zrujnował mnie finansowo bo zapłaciłam 50zł i pewnie do jesieni mi starczy. Najważniejsze żeby dobrze chronił!  Wy macie jakieś swoje ulubione filtry? Możecie coś polecić innym bo ja zielona jestem w tym temacie. No i druga nowość niebieskie rureczki w których pupa wygląda bardzo zgrabnie i apetycznie :) 