Obiecane zdjęcia z wycieczki do Glendalough. Pogoda tego dnia w Dublinie była wręcz doskonała.. Gabi wróciła ze szkoły, zjedliśmy obiad i ruszyliśmy w góry.. Kiedy tylko zaparkowaliśmy samochód zaczęło padać.. lać raczej, to lepsze określenie.. więc zrobiliśmy sobie godzinny piknik w samochodzie a kiedy deszcz przestał padać ruszyliśmy przed siebie podziwiać to co stworzyła natura i ludzkie ręce wiele lat tamu.. Wicklow jest oddalone od Dublina ok godzinę drogi samochodem, podróż jest łatwa i bardzo prosta..I dlatego właśnie kocham tu być.. Jedynie godzina spędzona w samochodzie a przenosimy się z zatłoczonego Dublina do miejsca, w którym czas się zatrzymał wiele lat temu.. Glendalough to polodowcowa dolina położona jest w południowo- wschodniej części Gór Wicklow, mamy tam dwa jeziora górne i dolne oraz wiele zabytkowych budynków, cmentarz, wieża, kościoły.. To miejsce jest... magiczne!!  Owce... uwielbiam ♥ ♥ ♥ są wszechobecne w Irlandii, zawsze przykuwają moją uwagę.. i te słodkie meeee.... :)            Wieża typowa dla irlandzkiej architektury średniowiecznej, kamienna okrągła  wieża. Wysoka na 32 metry z wejściem na wysokości 3,6 metra od ziemi.  Wewnątrz wieży znajdowało się sześć drewnianych pięter, połączonych systemem drabin. Na szczycie znajdują się cztery okna skierowane na  cztery strony świata. Pełniła funkcję orientacyjną, dla podróżników,  służyła także jako magazyn, a w razie ataków pełniła funkcję refugium                     Rzeka Poulanass, spływająca do doliny od południa, tworzy niewielką deltę, która rozdzielając się tworzy obydwa jeziora 