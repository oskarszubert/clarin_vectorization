Czemu weekendy tak szybko mijają.. Mimo że w ten nic szczególnego się nie działo to żal mi, że się skończył. Lubię weekendowe nic-nie-musienie :)  Dzisiaj Gabrysia pojechała na tydzień do dziadków więc większość obowiązków ze zwykłego tygodnia mi odpada.. Mam nadzieję znaleźć chwilę na zdjęcia bo sięgnęłam fotograficznego dna, czuję się źle z tym i chciałabym coś stworzyć.  Poza tym spontanicznie zaplanowałyśmy dzisiaj z mamą krótki wakacyjny wypad, mam nadzieję że wypali i uda nam się go zrealizować.. Będę pisać co i jak dopiero jak będę wiedziała czy wypali.. Zależy mi jednak na małej zmianie otoczenia, chociaż na tydzień bo czuję się jak ptaszek na uwięzi, przytłacza mnie ta szara codzienność, nie wiem co i kiedy zabiło moją spontaniczność więc pewnie nawet krótki wyjazd dobrze mi zrobi.  Tata kazał mi zaprzestać marudzenia na blogu..heh, czy aż tak wiele tego jest? Nie mam odwagi cofnąć się do starych wpisów żeby to sprawdzić, ale tak pomyślałam, że chcę być szczera, nie chcę pisać słodkich notek w kolorowej koszuli z przyklejonym uśmiechem na buzi bo wtedy czułabym, że wkopuję się w jeszcze głębiej w swój kiepski nastrój. Nie wiem co się ze mną dzieje przez ostatni czas, ale czuję jakby coś we mnie zgasło.. :( A przesilenie wiosenne za nami, w ciąży nie jestem, żadna nagła życiowa sprawa mnie nie załamała.. A najbardziej martwi mnie to, że ja sama siebie nie rozumiem :( Nie czuję tego mojego nastroju, nie wiem jak sobie pomóc :(  No to się wyżaliłam.. Powiedziałam tak dużo a zarazem nic..  A w ogóle to się dzisiaj wystroiłam jadąc do rodziców bo chciałam przy okazji zrobić zdjęcia a tu jak zaczęło padać minutę przed moim wyjściem z domu tak nie wiem czy do teraz skończyło.. Więc nie ma zdjęć. 