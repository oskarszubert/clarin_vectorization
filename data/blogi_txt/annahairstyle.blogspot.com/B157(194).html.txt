Witam :-)  Wiele z Was pisze w komentarzach i mailach jak bardzo mnie podziwia za mój "ruch" i zmiany jakich w życiu dokonałam.. Tak naprawdę jestem w stanie zrozumieć, że dla wielu z Was ta zmiana jest szokująca, ogromna i zgadzacie się, że wymagała odwagi.. Sama czasami, kiedy tak się głębiej zastanowię nad tą całą sprawą uzmysławiam sobie, jak dużo czasu zajęło mi aby w końcu się do tego zebrać.. Kiedy już zdecydowałam, czego chcę i gdzie chcę być sprawy potoczyły się gładko.. Samo dążenie do celu było dosyć proste bo ja strasznie uparta jestem i jak już się na coś zdecyduję albo bardzo czegoś chcę to nie ma mocnych żeby mnie zatrzymać.. Ale wiele, wiele długich lat i smutnych wieczorów upłynęło zanim to się stało.. Nie będę wdawać się w szczegóły jak było i co było, bo to nie ma sensu w tej chwili.. Nikomu uzmysławiać ani wyjaśniać powodów nie muszę ani nie chcę, ważne że dla mnie w pewnym momencie stały się jasne. Fakt, że nie byłam szczęśliwa, ale JAKOŚ żyć się dało utrzymywał mnie na tej "pozycji" na jakiej byłam długie lata. Być może kreowałam swoją rzeczywistość na bardziej szczęśliwą, niż była w rzeczywistości.. Zapewne byłam pogodzona z tym co miałam, ale kiedy uświadomiłam sobie, że JA MOGĘ zmienić swoje życie skorzystałam z tej siły, jaką dało mi to przekonanie. Wsparcie bliskich mi osób było ogromne, za co jestem bardzo wdzięczna.. Moi rodzice i mój brat bardzo mi pomogli, mam wspaniałą rodzinę i dzięki nim mogłam zrealizować swój szalony plan ♥ Mama zawsze mi powtarzała: musisz sama o siebie zadbać bo nikt inny tego nie zrobi.. Potraktowałam serio te słowa kiedy zrobiłam bilans ostatnich lat.. To dało mi kopa, los trochę pomógł, wróżka opowiedziała kilka historii które dały mi do myślenia, spotkałam dobrą osobę i.... jestem tu gdzie jestem. Jestem szczęśliwa, bardzo szczęśliwa!! W końcu.. ♥ 