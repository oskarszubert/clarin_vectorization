Makijaż dla Kota-Behemota  Napiszę co widać na tym niewielkim zdjęciu, tzn co ja bym nałożyła gdybym miała odwzorować taki makijaż. Mogę się mylić i żadna ze mnie specjalistka więc proszę brać poprawkę;)  A w ogóle to Charlize jest tak piękna że cięzko mi skupić się na cieniach do powiek patrząc na jej twarz! Zaczynając od początku:- podkład o żółtym odcieniu- róż w kolorze jasnej brzoskwini Natomiast oko to na całość położony jasny świetlisty beż, raczej o ciepłej tonacji i teraz 1. ciemny szaro brązowy cień na dolnej powiece z zaakcentowanym środkiem co sprawia że oko wydaje się bardziej okrągłe niż migdałowe 2. zewnętrzny kącik pomalowany cieniem w odcieniu zgaszonego różu (więc ani puder ani róż nie powinień być już raczej różowy bo wyjdzie z tego świnka..) 3. wewnętrzny kącik zaakcentowany tym samym cieniem który nakładamy na dolną powiekę i tym samym jasny i rozświetlony zostaje nam sam środek górnej powieki 4. rozświetlenie:) Trzeba by dobrze i ładne rozetrzeć cienie na górnej powiece a gdyby w tym czasie niechcący zatarła Ci się ta jasna część na środku, to na koniec po wycieniowaniu kącików możesz palcem albo pacynką dołożyć jasnego cienia. Ja tak robię bo zawsze upaćkam ten środek. Nie wiem czy pomogłam... mogę któregoś dnia spróbować na sobie taki makijaż zrobić ale nie wiem kiedy znajdę chwilę na to. 