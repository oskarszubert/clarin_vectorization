Dobry wieczór :) Hmmm, co by tu napisać żeby wytłumaczyć się z tej blogowej ospałości.. ;) W sumie to nie mam czasu za wiele, a do tego gorączka ostatnich dni wypala ze mnie resztki weny do tworzenia, jaka zostaje po pracy i innych obowiązkach i tak od niedzieli nie tknęłam aparatu a tym samym nie myślałam nad postami. Czy napisać, co napisać.. Byłam z Gabi w kinie na Merida Waleczna, obu nam podobał się bardzo :) Jej włosy to po prostu rewelacja! Dzisiaj odwiedzili nas moi rodzice, objedliśmy się niezdrowymi i tłustymi smakołykami w PizzaHut a później moja mama puszczała bańki na placu zabaw z chmarą dzieciaków (sztuk ok 8) kiedy ja przyswajałam zawiłe zagadnienia z zakresu zasad ruchu drogowego.. :)  Dobrnęłam w "Jedz, módl się, kochaj" do wyprawy do Indii :) Więc moja podróż z kulinarnej przeprawy przez stolicę pizzy zmierza ku duchowym uniesieniom. Strasznie mi się ta książka podoba, już mi szkoda ją kończyć. Wciąż jest przełożona torebką indyjskiej herbaty zabranej z niechorzowskiego hotelu, do tego przez pół dnia latało za mną pióro w pracy.. poleciało za moimi stopami kiedy wychodziłam z salonu, przyleciało za mną na zaplecze i na kanapę.. więc poczułam się zobowiązana nim zająć.. włożyłam je na koniec książki, dotrę do niego kiedy będę kończyć przygodę z życiowymi perypetiami Elizabeth :)  Chwilowo skupiam się na weekendowych zdjęciach bo mam plener ślubny więc podobnie jak poprzednio zaczynam się stresować i we śnie nocą "robić zdjęcia".. Tak było dzisiaj, napstrykałam się we śnie i z rana byłam wściekła, że nie zapamiętałam żadnych kadrów i świateł bo zdjęcia "wychodziły" mi świetne.. :D  Czy ja mogę dyskretnie (albo i nie) przypomnieć się z naszym konkursem i głosowaniem? Tak, no to świetnie :) Więc proszę po raz kolejny, aby każdy z Was kto wyraża na to chęć zagłosował na nasze zdjęcie (można głosować raz dziennie!) TUTAJ   Miłej nocki Wam życzę :) 