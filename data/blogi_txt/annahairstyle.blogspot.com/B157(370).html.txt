Wczoraj mieliśmy dzień wolny, relaks z rana, relaks po południu.. Pojechaliśmy do Johnnie Fox pub gdzie byłam ponad rok temu w czasie pierwszej wizyty w Irlandii.. To zabawne, takie świeże wspomnienia mam z tamtego czasu a teraz czuję się tu jak w domu.. A zaledwie 15 miesięcy minęło od tego czasu. Wczorajszy wieczór był bardzo miły, musimy przejechać całe miasto żeby tam dotrzeć, ok 1h w aucie. Zjedliśmy kolację, pozwiedzaliśmy ozdobiony świątecznymi dekoracjami pub.. Zdecydowanie za rzadko spędzamy czas w taki sposób, ciągle praca, praca, praca.. A życie to nie tylko praca i zarabianie pieniędzy, po roku tutaj stwierdzam, że nie warto zabijać się i marnować czasu spędzanego z rodziną na rzecz pieniędzy.. Co z tego że kasy jest więcej jak nawet nie ma kiedy jej fajnie wydać albo pojawia się ona kosztem innych ważnych rzeczy. Postanawiam pracować mniej, skupiać się bardziej na ważnych dla mnie rzeczach, poświęcać więcej uwagi Gabrysi, spędzać więcej czasu z Niallem i skupić się na fotografii. To moja przyszłość, moja rodzina i to co kocham. 