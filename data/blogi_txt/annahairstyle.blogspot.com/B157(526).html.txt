Dzień dobry! W związku ze słabo rozwiniętymi we mnie patriotycznymi uczuciami pominę temat dzisiejszego święta i przejdę od razu do kolejnego ;)  Moje kochane, ja wiem że przyprawy z Knorr to chemia, glutaminiam sodu który fatalnie wpływa na mózg a u myszy doświadczalnych w badaniu przeprowadzonym przez niejakiego dr Johna Olneya zniszczył tyle komórek nerwowych, że doprowadziło to do podziurawienia pewnych obszarów mózgu ale teraz niemal wszystko zawiera glutaminian.. Żyjemy w zatruwanym społeczeństwie, wszystko jest na wyciągnięcie ręki a wraz z tym wiecznie pachnące i dobrze smakujące rzeczy. Nie będę Reni Jusis, nie będę żadnym eko człowiekiem bo nie mam na to czasu, brakuje mi go żeby usunąć wszelkie kurze z mojego domu, kocie włosy z dywanu a co dopiero produkty spożywcze ze szkodliwymi substancjami..  Będę jadła zdrow(iej)o czyli nie opycham się tym co tuczy: żadnego pieczywa, ziemniaków i makaronów, napojów gazowanych (wykluczając chmiel), słodyczy, smażonego jedzenia, gęstych sosów, śmietany i mąki. Za to nabiał, białe mięso, orzechy, warzywa i owoce. A jak fasolka szparagowa będzie z puszki zapewne z glutaminianem to nie umrę od tego a mojej figurze się przysłuży. Nie jestem Jennifer Lopez i nie mam kucharza, który z kolei wyśle swojego asystenta do pobliskiej wsi po marchewki prosto z pola a następnie w parowarze udusi mi się ze świeżym tymiankiem.   Chciałam dodać coś jeszcze ale zapomniałam.. ;) A już wiem.. Rozmawiałam ostatnio z młodą mamą, która karmi swoje dziecko słoiczkami z Gerbera (mówię o obiadkach) i narzekała że dziecko nie chce ich jeść. Na co ja, że się nie dziwię bo są wstrętne. I naskoczyła na mnie wtedy, że jest ciekawa co ja dawałam Gabrysi kiedy miała 7 miesięcy więc spokojnie jej odpowiadam, że oczywiście sama jej gotowałam! (wielka filozofia wrzucić kawałeczek mięska do garnka, marchewkę, pietruszkę, ziemniaka, trochę soli do smaku) Po czym blenderem jej miksowałam zupę i jadła.. Na co ona do mnie, że nie będzie karmić dziecka marchewką ze sklepu bo jest SZTUCZNA.. A przepraszam bardzo zupa ze słoika która ma roczny termin przydatności jest jaka? Ostatnio była afera, że w gerberowych słoiczkach dla maluchów znaleźli szkło..  Ale się napisałam!! Rosół się gotuje (dla rodzinki, ja dzisiaj na obiad mam sałatkę z kurczakiem), Sukces wg Teen Voque skończony, myślę że czas na spacer :)) 