To taka nasza mała tradycja, a raczej staramy się ją wcielić w życie, uczynić te poniedziałkowe śniadania tradycją bo wtedy oboje mamy wolne poranki. W zeszłym tygodniu zjedliśmy śniadanie w Skerries, dzisiaj padło na Malahide, czyli miasteczko położone 16km na północ od Dublina.  Wybraliśmy kawiarnię Provence, urocze swojskie miejsce. Niall wziął full Irish breakfast czyli kiełbaski, jajka sadzone, biała i czarna kaszanka, smażony bekon i tostowany chleb. To tradycyjne irlandzkie śniadanie, wydaje się ciężkostrawne i bardzo tłuste ( w zasadzie jest tłuste w rzeczywistości..) ale daje niezłego kopa i ja, przyzwyczajona do lekkich kanapek i serków czuję się po nim dobrze i na pewno pełna energii.  Uwielbiam takie poranki, i to już drugi poniedziałkowy wypad przy tak pięknej pogodzie!! 