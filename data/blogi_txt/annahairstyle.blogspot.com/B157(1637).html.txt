Jestem tłusta. Ogłaszam wszem i wobec.. mój brzuch puszczony luzem wystaje jak przy 5miesięcznej ciąży!! Właśnie o tym miał być wczorajszy wpis..   Strzygłam w pracy młodego chlopaka i złapałam się na tym, że trzymam wciągnięty brzuch bo odznacza mi się OPONA pod bluzką i najzwyczajniej w świecie zrobiło mi się wstyd! Że jestem zdrowa i powinnam o siebie bardziej zadbać, o swoje ciało bo mam je jedno i jest moją świątynią, nosi moje organy i sprawia, że jestem kim jestem a mój śmierdzący leń przysłania mi ważność tego wszystkiego powodując, że zaśmiecam je byle jakim żarciem i zaniedbuję mięśnie. Miałam mocne postanowienie ćwiczeń i wczoraj i dziś ale czuję się zajechana fizycznie po pracy, dziś wróciliśmy do domu po 21:oo i nie mam siły!  Za to od dwóch dni nie zatruwam się od środka, staram się zdrowiej jeść, pieczywo tylko na śniadanie, żadnych węglowodanów po 14:oo a na kolację warzywa, owoce i białko.   Generalnie nie czuję się tłuściochem, nie kokietuję i nie oczekuję sprowadzania mnie na planetę normalności bo wiem że nie ma tragedii, jednak ja ZAWSZE ZAWSZE ZAWSZE ważyłam tak normalnie 54-55kg i wtedy czułam się najlepiej a teraz jest mi ciężko, opona mnie dobija, wolę nie patrzeć w dół bo ważę 61-63kg i moja garderoba, jako nie przystosowana do takich gabarytów powoduje moją frustrację, zewsząd mi coś wystaje, odstaje i czuję się źle.   A dziś zrobiłam coś dla mojej twarzy czyli kolejny zabieg mikrodermabrazji diamentowej + kwas glikolowy. Czuję, że jutro będę niewyjściowa, zabieg był mocny bo moja gruba skóra potrzebuje mocnego ścierania więc będą skutki uboczne w postaci "podrapanej" twarzy i spuchniętych policzków, ale po 2-3 dniach wszystko się uspokaja, naskórek zaczyna pękać i łuszczyć się odsłaniając świeżą jasną skórę.     Po zabiegu 10minutowe nawilżanie maską   Rano szłyśmy do przedszkola w takiej mgle i wieczorem wróciła. 