Wiosna wiosna ♥Wybieram się z Gabi na spacer i jakiś kwiat do domu kupić, tulipanki.. ♥ Chociaż wyjeżdżamy na weekend więc nie wiem czy jest sens no ale dzbanek z wodą to zawsze dodatkowe źródło do picia dla moich kotów... ;) Od trzech myć stosuję szampon do włosów który dostałam w GlossyBoxie i chciałam podzielić się z Wami wrażeniami.Szampon to RENE FURTERER OKARA przedłużający o 80% trwałość koloru włosów farbowanych. Nazwa nic mi nie mówi, nie znam ani tego nazwiska ani produktów tej marki więc tym bardziej z chęcią zabrałam się za testowanie.Szampon dostałam w małej tubce (50ml) i dzięki Bogu, że nie w żadnych saszetkach bo wtedy chyba bym sobie darowała testowanie.. Nie znoszę wyciskać mokrymi rękami śliskich saszetek, są strasznie nieporęczne!Sam szampon pięknie pachnie, wyczuwam jakieś cytrusy ale nie potrafię ich wyszczególnić, zapach utrzymuje się na włosach nawet po nałożeniu odżywki z innej firmy, oleju do włosów i lakieru. Moje włosy są z tych, które po samym szamponie zmieniają się w zbity stóg siana w który nie da rady wbić palca a już zupełnie nie ma  mowy o rozczesaniu a po zastosowaniu  RENE FURTERER OKARA niespodzianka.. włosy są śliskie i o 70% mniej skudłacone po myciu! Co prawda i tak zastosowałam odżywkę ale jestem miło zaskoczona wygładzającym działaniem. Poza tym nie obciąża włosów, dobrze się pieni i czuję, że są dobrze wymyte. Teraz opis ze strony Fabryka Zdrowia:Szampon Okara zawiera prowitaminę B5 i wyciąg z oczaru wirginijskiego,  które odbudowują strukturę włosa w miejscach, gdzie została ona  naruszona przez farbowanie. Wyciąg z rośliny okara regeneruje ubytki w kreatynie włosa, nawilża go na całej długości, jednocześnie przywracając  blask. Włosy są miękkie, błyszczące i pełne wigoru. Systematyczne  używanie szamponu przedłuż trwałość koloru włosów farbowanych do 80%. Nie mogę się wypowiedzieć co do rzeczywistego przedłużania koloru bo stosuję go za krótko, poza tym mój kolor w mało widoczny sposób blaknie, myślę że wszelkie rudowłose mogłyby to z powodzeniem testować bo u nich blaknięcie jest najmocniej widoczne. Aczkolwiek skoro wypełnia strukturę włosa to jest to bardzo możliwe.  Podoba mi się produkt, z chęcią wypróbowałabym inne kosmetyki do włosów z tej firmy 