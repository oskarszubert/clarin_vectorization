Czy zawsze po energetycznym wyżu musi przyjść duży spadek potocznie zwany "nie chce mi się.." ?  Ziewam i zalewam łzami moje nowe rzęsy które Ania mi dzisiaj uzupełniła, słucham Amy W...  Przed wyjściem do pracy udało mi się zrobić kilka zdjęć słonecznego pudru z Essence w użyciu. Wysiadło mi boczne światło w łazience (Artur naprawia mi je dopiero 2 tyg..) i nie widać za bardzo efektu.. Poza tym puder daje dosyć dyskretny połysk bo jest w cielistym kolorze. Muszę Wam powiedzieć że pachnie obłędnie, na myśl mi przychodzą słodkie drinki sączone na plaży w pełnym słońcu więc radość z jego stosowania jest tym większa :) Sam w sobie jako dodatek do makijażu bardzo mi odpowiada, jestem zadowolona z zakupu bo to takie "niby nic" które ładnie ożywia cerę, światło się od niej odbija więc wydaje się być bardziej świeża. No i ten zapach.. 