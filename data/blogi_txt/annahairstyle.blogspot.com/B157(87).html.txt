Mam problem i jak zwykle chciałam zwrócić się do Was z pewną prośbą.. Pozwoliłam sobie na to również dlatego, że nie ja jedna się nad tym zastanawiam i pewnie, jeśli uda się fajnie posta skomponować (przy Waszej pomocy) informacje przydadzą się nie tylko mnie..  No więc Akcja Wakacje dotyczy .. wakacji :) Myśleliśmy gdzie i jak tegoroczne spędzić (wspominałam Wam już o tym) i jednak zdecydowaliśmy się na polskie wybrzeże z kilku względów. Teraz z kolei w milionie wakacyjnych ofert czuję się totalnie zagubiona, kilka witryn skupia w jednym miejscu oferty w których pojawiają się określone hasła, np. APARTAMENT, w znalezionym ogłoszeniu widzę cenę i miejscowość a wchodząc na stronę okazuje się, że to ani nie miasto o które pytałam ani też hotel a znalazłam się na niej dlatego, że szukałam danego hasła.. Przesiedziałam dobrych kilka godzin i nic nie znalazłam..  No i teraz moja prośba do Was: chciałabym abyście polecali konkretne miejsca w których byliście. Fajnie gdyby to były konkrety czyli nazwa hotelu, ośrodka, miejscowość itd. Nie ukrywam że jestem wygodna i chciałabym spędzić te kilka dni w ładnym miejscu, ale pewnie jak większość z nas ;) Nie będę prosić o konkretne miejsce na wybrzeżu bo może kilku z Was przyda się informacja z której ja nie skorzystam.  Tam gdzie byłam w zeszłym roku było dobrze, ładny pokoik, blisko morza tylko ale bez wyżywienia, chciałabym mieć chociaż śniadanie w ofercie. Najchętniej pojechałabym do Kołobrzegu ale ceny w fajniejszych miejscach mnie powaliły..   ps. przeczytałam Arturowi co napisałam żeby ocenił na ile jasno się wyraziłam (mam tendencję do komplikowania najprostszych zwrotów..) na co on: - napisałaś chyba wszystko, ja bym napisał: nie wiem gdzie jechać na wakacje, doradźcie coś, dzięki... 