Zakupiłam dwa kolejne środki do włosów które chciałabym Wam polecić.  W różowej butelce mamy balsam (nie wiedziałam że taka nazwa wciąż jest w obiegu!)  w sprayu Kallosa z przeznaczeniem dla włosów suchych i łamliwych.  Jeśli chodzi o moje odczucia, to jestem nim zachwycona! Zakupiłam od razu dwie butelki bo przedstawiciel miał je w dobrej, wręcz śmiesznej cenie.  Uważam że sprawdza się znakomicie jeśli ktoś ma pierzaste, trudne do zdyscyplinowania włosy, suche, bez połysku bo nadaje im miękkości, są elastyczne, błyszczą niesamowicie po ułożeniu. Najbardziej spektakularnym efektem jest miękkość włosów po zastosowaniu balsamu.  Nie wiem jak z wydajnością bo używam jej krótko ale 2-3psiki wystarczają na całą głowę więc sądzę że butelka posłuży na dłuższy czas.   Kolejny produkt to płyn stylizujący Paula Mitchella z serii dodającej objętości. Skusił mnie jego zapach, ma konsystencję żelu do włosów.  Powiem szczerze, że w połączeniu z pianką również z linii extra body (a jak dojdzie do tego odżywka  to już w ogóle jest meksyk!) dają zadowalający efekt i polecam te produkty wszystkim Wam, posiadającym cienkie i delikatne włosy bo po zastosowaniu są bardziej gęste, mięsiste i nie są przy tym rozpuszone więc warte swojej ceny a fryzura utrzymuje się calusieńki dzień. Przymierzam się do zakupu odżywki z tej serii bo naprawdę efekty powalają na kolana. Sprzedałam już sporo pianek w pracy i klientki wszystkie, co do jednej są zachwycone efektem i wracają po kolejne więc gdybyście miały kiedyś możliwość zakupu czegoś z fioletowej serii bierzcie bez zastanowienia. 