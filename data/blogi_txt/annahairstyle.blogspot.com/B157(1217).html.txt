Co za dzień! Ja, zakupoholik zadeklarowany przyznaję się dzisiaj do zmęczenia, wstrętu do sklepów, kolejek i wszystkich obijających się o mnie ludzi z wózkami i torbami! Ale mimo strat w nastroju satysfakcja góruje, wszystkie prezenty mamy kupione! Uf!! W tym prezent dla mnie.. ♥ Ale o tym innym razem.  Dziś chciałam opowiedzieć o naszej rodzinnej walce z przyrodą czyli o stawianiu choinki.. Artur się bardzo postarał i wyciął w lesie drzewo (prowadzimy zakład usług leśnych, nie kradniemy drzewa bo zajmujemy się jego wycinką na co dzień!!!!!!!!!!), które nie zmieściło się w naszym domu. O 22:00 rąbał siekierą choinkę żeby ją w ogóle ustawić, później się okazało że czubek jest za duży, jak już stała wkręcona w stojak to była przymiarka czubka, i taka z czubkiem się wywaliła i spadając uderzyła o kredens, czyli całe szkło z czubka rozprysnęło się po pokoju, przedpokoju, stole, kanapie..   Ale stoi. Jutro będziemy ubierać bo dzisiaj nie starczyło nam energii. 