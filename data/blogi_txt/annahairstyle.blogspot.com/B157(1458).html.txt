Wzięłam się za Ewkę. Nie ma co się zastanawiać: chce mi się czy mi się nie chce.. bo zawsze znajdzie się jakaś wymówka, zawsze znajdzie się lepsze i wygodniejsze zajęcie i wiadomo, że bardziej się nie chce niż się chce. Nie ma co się oszukiwać, nie będę ściemniać, że nie mogłam się doczekać aż się zajadę, zleję potem, zemdli mnie i będę odliczać minuty do końca ale tu nie ma co myśleć.. (to moja jedyna recepta na pokonanie lenia, każde zmącenie tego stanu jakąkolwiek chwilą na zastanowienie, to nie lada zagrożenie dla motywacji)  Ewa mnie zaskoczyła spokojnym głosem, żadnych krzyków, stękania. Ma łagodny głos, który zachęca do słuchania. Zazwyczaj wszystkie tego rodzaju płyty wyciszałam a tu jest całkiem fajnie :) Same ćwiczenia to hard core! Serio, części powtórzeń zwyczajnie nie zrobiłam bo nie byłam już w stanie ale dotrwałam do końca. W piątek albo sobotę zrobię kolejny trening.Po wszystkim byłam bardzo! zadowolona że pokonałam niechęć i zmęczenie i dobiłam się w taki pozytywny sposób. Gdybym mogła poklepałabym się po plecach w ramach uznania :D Nie wiem tylko jak dam rade zwlec się jutro z łóżka.. Co do dzisiejszej jazdy.. Było super! Oczywiście początkowo byłam spięta na maksa i nawał nowych informacji: tu sprzęgło, puszczasz, dodajesz gazu, pół sprzęgło, bieg, redukcja, światła, obroty bla bla wydawało mi się oblepiać moją głowę jak takie żółte samoprzylepne karteczki żeby za chwilę nie było mnie spod nich widać.. Ale po 15minutach jazdy na placu usłyszałam : jedziemy na miasto! Myślę: o matko boska! kto wymyślił takie wąskie pasy na jezdniach?? Ale szło dobrze, połapałam się w tym całkiem sprawnie! Nie mogę się doczekać kolejnej jazdy!! 