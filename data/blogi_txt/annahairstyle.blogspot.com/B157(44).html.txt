Czytałam ostatnio artykuł na temat tego, jak młode mamy porównują ze sobą swoje dzieci, ich postępy w siadaniu, sikaniu do nocnika, mówieniu a później ubieraniu spodni, nauce literek i tak już wiecznie I do końca.. I w pracy rozmawiałam z koleżanką o tym, bo w chwili kiedy ja opowiadałam jakąś zabawną historię związaną z Gabrysią (gdzie Gabi to totalna śmieszka!) ona tak niewesoło powiedziała: moja córka jest zbyt poważna.. Ale jak to? A kto wyznaczył tu normę? Moje zabawne dziecko? Nie.. każdy jest inny, dzieci są małymi ludźmi więc mają różne charaktery, tempo rozwoju, osobowość itd. Ja staram się nigdy swojego dziecka nie porównywać z innymi i nie stresować tym, że Natalka jest bardziej asertywna, Kasia potrafi się świetnie sama bawić, Julia pierwsza wyrywa się do odpowiedzi a Karola nie stresują przedszkolne wystąpienia.. Mamusie nie róbcie tego, nie patrzcie na umiejętności i poziom rozwoju Waszych dzieci przez pryzmat otoczenia tylko cieszcie się tym, jakie są Wasze dzieci! Nie chce dać w piaskownicy swojej zabawki to mu nie każcie, bo to jego zabawka i ma prawo chcieć się nią bawić, nie każcie się śmiać razem z innymi ani recytować wierszyków i biegać za liśćmi jak tego nie chcą. Żadna ze mnie specjalistka od wychowania ale po przeczytaniu tego wszystkiego przeraziłam się ogromem tego zjawiska bo uświadomiłam sobie że ciągle słyszę takie pytania i porównania. Ja szanuję indywidualność mojego dziecka, nie będzie takie jak inni bo będzie sobą! :)  A teraz tak całkiem przyziemny temat czyli dzisiejsze zakupy w użyciu. Wyglądają na żywo bardzo pastelowo, słodko i świeżo. To miła odmiana po czerwonych, szarych i granatowych paznokciach. Podoba mi się ten delikatny wygląd. 