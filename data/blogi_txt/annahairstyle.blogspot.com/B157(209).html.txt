Przeczytałam dzisiaj artykuł w najnowszym Elle pt. "Kompleksy Bye Bye", oparty jest on na przykładzie totalnie odkompleksionych amerykanek, ich podejścia do życia i wbijanych do głowy od małego haseł głoszących  "możesz wszystko, możesz zostać kim chcesz". Od razu przyszło mi na myśl, że w naszym kraju takie osoby odbierane są jako zadufane w sobie i aroganckie, w Polsce trzeba być skromnym, zgadzać się z otoczeniem.. A przecież to, że ktoś zna swoją wartość i broni własnego zdania nie musi oznaczać przerośniętego ego! Ja chcę z nich brać przykład! Będę w 100% asertywna, pewna siebie i tego, że wnoszę coś do wszystkiego czym się zajmuję i to wystarczy żeby oczekiwać szacunku dla mnie i mojej pracy.  Aby mieć doskonały przykład takich wolnych słowem ludzi wystarczy włączyć byle jaki program na Mtv o amerykańskich nastolatkach, niemal wszyscy bohaterowie potrafią powiedzieć wprost co myslą, zadawać masę pytań kiedy czegoś nie wiedzą i to prowadzi do budowania pewności siebie bo wiedzieć to móc! A kiedy stajemy w obronie własnego JA nasza wartość w naszych oczach wzrasta co jednocześnie pomaga przetrwać nam na festiwalu osobowości w szkole, w domu, w pracy.. we wszystkich małych społecznościach do których przynależymy. Nasza pewność siebie tworzy wokół naszej osoby "parasol ochronny", ludzie wyczuwają że my kochamy przede wszystkim siebie i że nasza, na solidnych fundamentach zbudowana pewność jest trudna do zachwiania a to budzi podziw, szacunek, , bywa że dystans albo niechęć. I postanowiłam od dzisiaj, jak mantrę powtarzać mojemu dziecku że może wszystko, może zostać kim tylko chce, że nic jej nie ogranicza i od niej wszystko zależy!   A ja nadal będę nosić krótkie spodenki mimo mojego cellulitu i krzywych nóg, będę się malować tak mocno bo lubię a to nie czyni ze mnie Innego Kogoś, nadal będę dyskutować z szefową która narzuca mi swoje zdanie i mówi że nie podoba jej się co ja zrobiłam.. Będę codziennie budować swój kapitał na bycie super mamą kiedy Gabi będzie samodzielnie dokonywać wyborów i będzie brała ze mnie przykład! I Wy też macie tak robić, słyszą mnie kobiety?????  No!  A moje zdjęcie w tel to kawałek dzisiejszego artykułu:) Pozdrawiam Was, bo muszę zająć się chorą Gabi i jakieś zakupy się na dzisiaj szykują.. bo ja wciąż nie mam bikini O_o 