Słuchajcie, jestem zszokowana.. Moja Gabi cała zadowolona poszła po tygodniowej przerwie do przedszkola i dzisiaj wracając do domu powiedziała, że pani uderzyła ją w twarz i w rękę za to że rozmawiała.. Jestem taka wściekła, że najchętniej poszłabym jutro i jej oddała!! I kazała spróbować sił z kimś, kto może się bronić a nie z 5 latką!! Nie wydaje mi się, żeby dyrektorka nie miała pojęcia o takich praktykach bo to chyba niemożliwe no ale zamierzam spróbować zgłosić jej sprawę. Wykluczam przeniesienie jej do innej placówki bo od września będzie miała inną nauczycielkę więc problem sam się rozwiąże, jednak moje matczyne sumienie nie pozwala mi zostawić tej sprawy ot tak, tym bardziej że Gabrysia skarżyła się na nauczycielkę już niejednokrotnie. Tylko, że tym razem ona sama stała się "ofiarą"..  Uważam, że taka osoba nie powinna pracować z dziećmi.. Zastanawiam się nad zgłoszeniem sprawy w kuratorium..  Aha zapomniałam dodać, że Gabi mi powiedziała, że jedna jej koleżanka to widziała, więc zadzwoniłam do mamy tej koleżanki i poprosiłam żeby wypytała córkę co i jak.. Ona mi później oddzwoniła że jej dziecko to potwierdziło. Nie to żebym nie wierzyła Gabrysi ale po ostatniej akcji z zaklejaniem buzi taśmą klejącą panie w przedszkolu ewidentnie chciały zrobić ze mnie wariatkę więc wolałam dopytać tym bardziej że miałam możliwość bo znam mamę tej koleżanki. 