Dzień dobry :) Dzisiaj niedziela, czyli Ania wciąż siedzi w łóżku.. :) Z racji że mam chwilę czasu chciałam Wam pokazać zdjęcia z mojej wycieczki do miasta.  Dzisiaj mam wolne, po wczorajszych 8 godzinach w pracy bez chwili odpoczynku (10 klientów..) śmiało mogę stwierdzić, że delektuję się tym czasem nic nie robienia.. :) Tutaj pracuje się inaczej niż w Polsce, tam dziewczyny pracujące w zawodzie fryzjerki dostają marne grosze ( są "na procencie") za swoją pracę, walczą między sobą o klientów no bo jak się nie narobisz to nie zarobisz.. Tutaj mam stawkę za godzinę, co prawda pracy jest niesamowicie dużo bo salon znajduje się w samym centrum miasta przy bardzo ruchliwej ulicy, jednak uważam, że komfort pracy jest większy jak "wiesz na czym stoisz".. No ale miało być nie o pracy..  Jadąc do miasta korzystałam z dublińskiego busa.. Jeśli czekasz na przystanku na autobus i widząc nadjeżdżający bus nie machniesz ręką żeby zatrzymać kierowcę - nie ma szans że pojedziesz.. chyba że ktoś będzie wysiadał na twoim przystanku.. ;) Bilet kosztuje 2,40        Miasto... dużo ludzi, ciągle coś się dzieje..                W primarku już wiosna :) Właściwie wszędzie.. w każdym sklepie zrobiło się jasno, pastelowo i kolorowo.            No i zgodnie z obietnicą zakupy w Brown Thomas.. Z racji, że mój bronzer się skończył zakupiłam nowy, ciekawa jestem czy się polubimy.. 