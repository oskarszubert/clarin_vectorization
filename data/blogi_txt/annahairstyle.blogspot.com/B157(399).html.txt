Witam wieczorową porą.. Cała obolała po drugim treningu turbo spalania.. Matko i córko, ale to daje w kość!! Wspaniale jest kiedy idąc czuję niemal wszystkie swoje partie mięśni.. czuję jak pracują uda, łydki, pośladki, brzuch i jego ochnaście mięśni, ramiona, bicepsy.. Ale żeby wchodzenie po schodach było przyjemne.. nie powiem.. Ale wiem, że tego właśnie potrzebuję. Wspaniale szło mi jak jeszcze mieszkałam w PL, działałam ostro każdego dnia, tłuszcz się topił robiąc miejsce mięśniom a później.. a później świeżo zakochana wolałam się byczyć na kanapie albo stołować w restauracjach miło spędzając czas i popijając Guinnessa.. To takie frustrujące, kiedy na przeciw swoich okien masz miejsce, w którym setki ludzi biega i uprawia sporty a ty nic.. wspominasz te fajne chwile, kiedy ci się chciało.. Więc bez zbędnego gadania, gdybania, dumania włączyłam płytkę kilka dni temu i machnęłam pierwszy trening, dzisiaj drugi, następny będzie w niedzielę. Wbrew opinii o tłustych i niezadbanych Irlandkach masę ludzi uprawia tu sport. Każdego dnia mija mnie tysiąc biegaczy, ludzi z torbami z siłowni, kobiet z matami na jogę, młode mamy biegają rano pchając wózki.. Nie mogę być takim leniem i nie robić nic ze swoim ciałem.  Wy też ćwiczcie!!  Będąc w Polsce spędziliśmy cały dzień w libereckim Zoo.. Kilka fotek dla Was a ja uciekam spać. Pracowity weekend przede mną i później ważny dla mnie wtorek.. ale o tym w swoim czasie.  Dobranoc!!       Najpiękniejsze latające stworzenia wg mnie.. kocham na nie patrzeć, bije od nich spokój, zawsze wyglądają poważnie, sprawiają wrażenie zamyślonych i analizujących otoczenie a do tego są tak pięknie upierzone. Wymarzyłam sobie piękny, duży i kolorowy tatuaż z sową, cena z lekka mnie zniechęciła.. (600e) ale na pewno kiedyś pewna pani sowa zagości na stałe na moich plecach.. Mimo całkiem ciekawego widowiska jakim było to skakanie i walenie w szybę, za którą stali widzowie.. szkoda mi tych stworzeń.. wiem, że są pod dobrą opieką i niczego im nie brakuje, dzięki temu że mieszkają w zoo każdy może przyjrzeć im się z bliska, jednak ten osobnik wyraźnie był poirytowany wszystkimi ludzkimi twarzami, które gromadziły się wokół aby na niego popatrzeć..       ... a ten z kolei był mega wyluzowany i wyraźnie zadowolony z zainteresowania :-) położył się zaraz przy samej szybie pozwalając wszystkim patrzeć na siebie. Kiedy Gabrysia przyłożyła rączkę do szyby.. przybił jej piątkę! Małpy są wspaniałe..         mama plus "małe kociaki"      niektóre zwierzątka udało nam się dotknąć :-)                   moje dzisiejsze muzyczne odkrycie.. ♥ 