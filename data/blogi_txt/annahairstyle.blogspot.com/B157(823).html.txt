Pojadłam i chciałam podzielić się z Wami moim ulubionym ostatnio przepisem na obiad. Jego przygotowanie jest dosyć czasochłonne ale za to smakuje... mmmm!  Potrzebne nam: - szpinak- świeży łosoś (inne mięso)- pieczarki- cebula- czosnek- śmietana 18%- makaron Przygotowanie: Myję szpinak w zimnej wodzie po czym gotuję go na parze przez ok 5-7 minut. Cebulę i pieczarki smażę na maśle przez kilka minut aż cebula się zeszkli. Następnie dodaję łososia, czosnek pokrojony w plasterki i pokrojony szpinak. Smażę wszystko przez ok 10-15 minut aż wygotuje się większość wody, przyprawiam solą morską, pieprzem, maggi, czasami dodaję bazylię ale muszę mieć na nią ochotę ;) Kiedy już zostanie niewiele wody na patelni dodaję całą śmietanę i mieszam aż powstanie jednolita masa, to tworzy nasz sos. Nie gotuję już tego.  Koniec :)  ps. zdjęcie pełnego talerza jest beznadziejne ale byłam już taka głodna że nie mogłam się skupić na fotografowaniu, myślałam już tylko o konsumpcji ;) Danie jest przepyszne! Polecam.  Wersja light: smażyć na oliwie dodać jogurt grecki light 