Która jest godzina.. Boże powinnam spać jak wszyscy poczciwi ludzie, przecież Gabi jutro zaczyna lekcje baletu na które przed pracą, czyli ok 9 muszę kupić jej strój.. nie będzie to żadna bufiasta spódnica, ale po prostu białe rajtuzy i białe body.. Plan to lecieć do szkoły z Gabi, później sklep.(ale który w pobliżu mojego domu ma w ofercie białe body?) Na 12 muszę być w pracy, czyli w miejscu oddalonym o 55min jazdy autobusem.. hnmm, damy radę, w końcu to pierwsza lekcja w szkole baletowej, moje dziecko nie może wystąpić w szarych rajtuzach które od pierwszych zajęć uklasyfikują ją na pozycji "ta nieprzygotowana"..  Dzisiaj rano.. deszcz lał niczym pompa strażacka, na samą myśl o wyjściu z domu robiło mi się zimno.. i ten wiatr.. Gabi kalosze na nóżkach, no ale przecież nie będzie w nich paradować jak farmer przez cały dzień w szkole, trzeba zabrać w torbie normalne buty na przebranie.. Biorę torbę z Dunnes Stores, w niej kozaki, na przebranie.. Wychodzimy z domu, wiatr wygina parasol z porządnej szanowanej w Dublinie agencji prawniczej na wszystkie strony.. Myślę: kurwa, dlaczego wciąż nie mam prawa jazdy..  Godzina 16, dzwoni do mnie mama jednej z koleżanek Gabi zapytać o lekcje baletu, może zabrać Gabi ze sobą jeśli zdecydowałam się ją posłać.. Oczywiście  że się zdecydowałam, jeśli ktoś jest w stanie zabrać moje spragnione tańca i nowych doznać dziecko na balet wówczas kiedy ja marnuję mój rodzicielski czas w pracy.. rewelacja! Agnieszka zdaje mi relację z rankingu szkół w okolicy, ta podobno jest najlepsza.. Bardzo dobrze myślę sobie, co z ciebie za matka że nawet nie wiesz ile szkół baletowych jest w okolicy nie wspominając już o tym, która byłaby najlepsza....  Jedziemy do domu z pracy.. w samochodzie rozbrzmiewa Pink Floyd - Comfortably Numb.. daję głośniej kiedy dźwięki gitary rozbrzmiewają wypełniając naszego mercedesa.. Niall zatrzymuje auto przy tesco, co  mnie cieszy bo mogę posłuchać tego gitarowego brzmienia tu i teraz.. Robię glośniej, po czym modlę się w myślać żeby siedząca na tylnim siedzeniu Gabi niczego nie chciała, nie zadawała pytań w tej chwili, żadnego ":mamusiu kocham cię" żadnego a "bo Nicola mi dzisiaj nie oddała mi zielonej kredki".. po prostu chcę siedzieć i słuchać muzyki.. Gabi jakby wpisuje się w ramy moich matczynych oczekiwań, mimo że jest 2o.oo i nie widziała mnie cały dzień siedzi cicho, słucha ze mną..Po czym mówi, że tęskni za dziadkiem...  Tak jak bardzo nienawidziłam takiej muzyki kiedy byłam dzieckiem, tak teraz za każdym razem kiedy słyszę coś z repertuaru Pink Floyd czy Queen rozpiera mnie całkiem przyjemne uczucie, że w moim domu nie słuchało się gówna w stylu ( tu pozwolę sobie pominąć przykładowych gównianych artystów żeby nikogo nie urazić..) tylko ambitną prawdziwą muzykę, której w tej chwili sama słucham z przyjemnością.. w samochodzie czułam jak moje gładkie policzki pokrywają się gąbczastą gęsią skórką, całe moje ciało reagowało na zdecydowanie głośną muzykę.. jak dobrze że nasz system audio w aucie działa tak sprawnie i brzmi dobrze..   Wrócił Niall, z winem i... winem..  boli mnie dzisiaj głowa... 