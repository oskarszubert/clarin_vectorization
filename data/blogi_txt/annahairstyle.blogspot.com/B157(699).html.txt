Miałam napisać post o czymś zupełnie innym ale w związku z tym, że dostałam wiele maili z podobnym zapytaniem które również pojawiło się na blogu postaram się odpowiedzieć tutaj. Sprawa dotyczy pozyskiwania tu akurat konkretnie kosmetyków do testowania na blogu. Jak zapewne zauważyłyście, mi się nie zdarzyło testować kosmetyków, nie współpracuję z żadnym sklepem ani firmą zajmującą się tą branżą ale kilka rad dla Was, interesujących się tym tematem mam.   ♥ Otóż podpowiedzieć Wam mogę, abyście w pierwszej kolejności przemyślały co chciałybyście recenzować, czy macie warunki żeby zrobić fotorelację z dokładnym opisem używanego produktu.   ♥ Jeśli Wasza odpowiedź jest twierdząca, teraz czas na ocenę popularności bloga. Nie ma co się okłamywać, najbardziej interesujące dla reklamodawców są te miejsca w sieci, które są często-gęsto odwiedzane przez czytelników, reklamodawców interesują statystyki, liczba obserwatorów, w cenie na pewno jest wygląd całego bloga, jakość zamieszczanych zdjęć jak i opisów bo jednak Wasza działalność będzie kojarzona z marką.   ♥ Kolejna sprawa..REKLAMODAWCY! Nie podam Wam żadnej nazwy, adresu mailowego bo takiego nie znam. Mogę Wam podpowiedzieć, że musicie same wyjść z inicjatywą współpracy (najpopularniejsze blogerki dostają oferty, pewnie nie muszą ich wysyłać). Jak już realnie oceniłyście swoje szanse na współpracę, należy wyszukać potenacjalnego reklamodawcę (sklep internetowy, firma) i wysłać maila z ofertą. Zapewne kojarzycie niektóre miejsca, które współpracują z blogerkami (ta forma staje się coraz bardziej popularna) z odwiedzanych przez Was blogów, dziewczyny recenzują różne otrzymane produkty linkując przy tym do sklepów.   ♥ OFERTA.. czyli to, co możecie zaoferować w ramach współpracy. Przykładowo: baner na blogu. Im więcej odwiedzin dziennie, tym większe szanse na odwołania do reklam.   I to chyba tyle z mojej strony :) Nie będę pisać o szczegółach współpracy na swoim przykładzie, są to sprawy ustalane indywidualnie i w przypadku Waszym zapewne byłyby również takie. Mam nadzieję że pomogłam. Pisać w razie pytań!! :)   A tu kurteczka z http://www.jestesmodna.pl/, jestem nią zachwycona! Leży idealnie i strasznie się cieszę że się na nią zdecydowałam! 