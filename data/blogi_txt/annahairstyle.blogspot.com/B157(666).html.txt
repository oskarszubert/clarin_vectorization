Dzisiaj zaproszę Was na wycieczkę po najbardziej klimatycznym pubie w jakim byłam w życiu! To Johnnie Fox Pub! Pub znajduje się w miejscowości Glencullen i jest ponoć najwyżej położonym pubem w  Irlandii. Został założony w roku 1798 i podobno sam Conolly miał wpływ  na wystrój wnętrza. Wyglądem przypomina dawny wiejski folwark z  eksponatem zielonego Astona Martina przed frontową ścianą. Wnętrze  przypomina muzeum, przytłacza różnorodnością zabytkowego sprzętu  gospodarstwa wiejskiego, kolekcją nocników, broni, portretami i  obrazami. Jeden z nich przedstawia listę znanych osobistości, które  odwiedziły pub. Przez siedem dni w tygodniu jest szansa posłuchać zespołów grających  muzykę irlandzką na żywo, a w weekendy nawet 2 w tym samym czasie.  Każdorazowo, koło północy muzycy grają hymn irlandzki i zwijają  manatki.tym samym jest to powolne zamykanie lokalu. Bardzo często można  trafić na całe wycieczki przyjeżdżające wynajętymi autokarami. Atmosfera  jest szczególna, zwłaszcza w weekendy wieczorem, kiedy przeciskając się  do baru słychać języki z różnych stron świata. Piwo serwowane jest do  godziny mniej więcej 23:30 w cenie 4,10 za pinta Guinnessa.  (źródło: gazeta.ie)    Enjoy!   stara pompa paliwowa przed pubem       Tak wyglądają stoliki, na podłodze walają się wióry.. każda sala wygląda inaczej   kolejna sala pubu  to  pranie wiszące na sznureczku mnie rozwaliło! do tego węgiel, brudna  podłoga, trociny rozrzucone po całym pubie dokładnie tak, jak roznosi  się brud butami  (pssss... widziałam na zapleczu wiadro z wiórkami..przypuszczam że tymi do rozniesienia niż po posprzątaniu:)   Ta  sala zrobiła na mnie największe wrażenie! To miejsce gdzie jest scena,  za którą oczywiście wisi kolejne pranie na sznurku.. :) pod sufitem nocniki, goście siedzą blisko siebie..  Co wieczór  odbywają się tam tańce przy oryginalnej irlandzkiej muzyce. Strasznie chciałabym uczestniczyć w takiej zabawie w któryś weekend! 