Czytając pudelka natknęłam się na artykuł o 12 letniej Talii chorej na raka. Weszłam na jej kanał na YT i siedziałam na nim godzinę oglądając jej makijażowe tutoriale i słuchając tego co mówi o swojej chorobie. Jest mi tak potwornie smutno, źle i jestem wściekła że w ogóle dzieci chorują, że spotyka je takie zło, że odchodzą takie czyste, klarowne serduszka zostawiając nas dorosłych w naszych złych światach podszytych złymi emocjami bez tych dobrych i szczerych uczuć, które jesteśmy w stanie doświadczyć tylko i wyłącznie w kontaktach z dziećmi.. Niestety w mojej rodzinie zdarzyło się, że zachorowało dziecko na tą okropną chorobę i walka o zdrowie się nie powiodła :( Wtedy kiedy to się działo nie odczuwałam tego tak mocno, jak w chwili kiedy sama jestem mamą. Nie jestem w stanie nawet wyobrazić sobie, co może czuć rodzic wiedząc, że jego dziecko jest tak bardzo chore.. że rokowania są bardzo złe, że dziecko odchodzi.. W gardle staje mi wielka gula i jedyne co przychodzi mi wtedy do głowy to słowo NIESPRAWIEDLIWE ! Dlatego modląc się przed snem zawsze dziękuję za zdrowie i proszę o zdrowie, bo na całą resztę sami mamy wpływ. 