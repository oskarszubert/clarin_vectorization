W ciągu dnia dzisiaj byłam taka padnięta, że marzyłam o wieczorze, końcu obowiązków i łóżku a jest niemal 1:oo a ja wciąż siedzę..  Zrobiliśmy dla Gabrysi ciasto do przedszkola na jutrzejszy dzień babci i dziadka :) Artur utarł mi masło z serkami danio i mlekiem w proszku, ja z Gabi zrobiłam całą resztę więc poszło nam bardzo sprawnie :)   Jest bardzo proste w przygotowaniu i pyszne po odstaniu w lodówce.  składniki na krem: 2/3 kostki masła 3-4 serki Danio szklanka mleka w proszku (nie w granulkach)  masło ucieramy z serkami, dodajemy mleko w proszku, jeśli konsystencja jest zbyt wodnista można dosypać mleka w proszku, ale z tym też trzeba ostrożnie bo mleko w proszku ma mocny specyficzny smak. Wszystko wymieszane jest naszym "nadzieniem"  Podstawą jest biszkopt składniki: 4 jajka 1 szklanka cukru 15 dkg mąki cukier waniliowy 1/2 łyżeczki proszku do pieczenia  Białka ubijamy na sztywno, na początku ubijania dodajemy szczyptę soli. Kiedy piana jest gotowa dosypujemy po łyżce cukier, dalej ubijając. Wrzucamy po jednym żółtku, ubić. Następnie mąkę należy wymieszać z proszkiem do pieczenia, wsypać do ubitych jajek i delikatnie wymieszać. Wylewamy ciasto do tortownicy i pieczemy ok. 40 minut w piekarniku nagrzanym do ok 180 stopni. Ciasto wyjąć z piekarnika i zostawić do ostygnięcia w blaszce.  Do tego ciasta potrzebujemy dwóch warstw więc należy upieczony biszkopt podzielić na dwie części, dolną warstwę nasączamy kawą  składniki:  6 łyżeczek cappuccino ( u mnie śmietankowe) jedna czubata łyżeczka kawy rozpuszczalnej ok 2 kieliszków alkoholu (ja użyłam likieru jajecznego) może być co kto lubi ;) Do  małej filiżanki wsypać i przyrządzić jak do picia.  Gdy kawa ostygnie nasączyć nią biszkopt, na nasączony nałożyć krem (ja nakładam krem bezpośrednio z miski na biszkopt ułożony w tortownicy bo masa jest dosyć ruchoma). Na równo rozprowadzoną masę poukładać nasączone w naszej kawie biszkopty, ja je lekko wciskam w krem. Następnie kładziemy drugą warstwę biszkopta, wierzch smarujemy naszym kremem, ja posypuję kawą i płatkami migdałowymi.  Włożyć na noc do lodówki i smacznego ;) (jak napisałam to bez składu i ładu wybaczcie ale padam już więc dobranoc) 