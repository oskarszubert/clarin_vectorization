14 stopni, słoneczko, zero wiatru.. wiosna! ♥ Śniadanie w Skerries w Olive Cafe. Kawiarenka była tak nabita, że nawet nie przymierzyłam się do rozpychania między ludźmi w celu zrobienia zdjęcia naszych talerzy..Jestem przeziębiona i mam wrażenie, że moja głowa przybrała kształt bliższy kwadratowi niż kuli.. blada jak trup, nawet makijaż nie pomógł ukryć braku koloru. Ale..  To był świetny poranek. Kocham Irlandię kiedy świeci słońce i pozwala cieszyć się tymi wszystkimi cudownymi widokami ♥ Po czterodniowym pobycie w domu (love it!) czas wracać do pracy (co nastąpi dnia jutrzejszego..). Następnie jest plan pojechać "gdzieś" (co najczęściej oznacza bliżej nie określone natomiast stuprocentowo piękne miejsce w Irlandii) w sobotę i wrócić w niedzielę. Nie mogę się doczekać! 