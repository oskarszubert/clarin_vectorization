Dostaję od Was dużo mali i komentarzy odnośnie tego, że wiele z Was czerpie inspirację z mojego bloga, czyta, podziwia i też chce działać.. zmieniać swoje życie, czerpie siłę do tego.. Tak się zastanowiłam dzisiaj, z czego ja czerpię inspiracje.. Bo nie mam żadnego takiego bloga, który by dodawał mi energii na co dzień, nie mam przyjaciółki, która wysyła mi smsy kiedy mam zły dzień.. Sama nie wiem skąd, chyba to wewnętrzna siła, chyba świadomość tego, że moje życie jest tylko moje i ja sama muszę się nim zająć. Moje życie to nie bajka, to nie łatwe wywrócić je do góry nogami, nie jest różowo i kolorowo bez problemowo.. To nie łatwe żyć miesiąc bez ukochanego dziecka, bez małych rączek, które każdego dnia zawisają na mojej szyi mówiąc do ucha: kocham cię mamusiu.. To nie łatwa świadomość, że teraz kiedy jesteś 2000 km od najbliższych jesteś skazana właściwie tylko na siebie, ludzie wokół mają swoje życia, nie mogą ci pomóc a ty nie chcesz prosić o pomoc. Ale to wszystko do kupy wzięte motywuje jeszcze bardziej. Tak naprawdę każdy z nas jest w stanie to zrobić, wystarczy tylko chcieć.   Jest łatwiej kiedy masz do dyspozycji babcie, dziadków, rodzinę. Ale nie jest niemożliwe kiedy nie masz.. Z całego serca chciałabym mieć wszystkich bliskich tutaj na miejscu, każdy czuje wewnętrzną potrzebę spędzania czasu z rodziną bo tak naprawdę to kapitał, który ktoś kiedyś zaczął tworzyć i w tej chwili procentuje. Każdego dnia myślę nad sensem swoich decyzji, są te łatwe i są te trudne, takie nad którymi trzeba się zastanowić dłużej, są też takie które wydają się proste ale po czasie, kiedy zdaję sobie sprawę z konsekwencji uzmysławiam sobie, że wcale takie nie były..  Ufam sobie, to dla mnie podstawa. Każdy dojrzały człowiek powinien wiedzieć czego chce, nie rozklejam się nad sobą jak coś idzie nie po mojej myśli. Wciąż zdarza mi się płakać do poduszki z jakiś powodów, ale wiem że muszę być twarda. Wstaję rano i robię co do mnie należy. Brzmi jak rutyna.. ale tak na prawdę ludzie żyją rutynowo, wg swoich potrzeb.  Kilka miesięcy temu, kiedy miałam na nosie różowe okulary życie płynęło jak na fali, wszystko samo się działo, samo się tworzyło, wszechobecne szczęścia było najlepszą przyprawą dla głodnej miłości osoby, ale w tej chwili oczywiście wciąż zakochana jednak zdaję sobie sprawę z tego, że już więcej nic samo się nie zrobi, trzeba pracować nad życiem, ciężko pracować.. Ważne tylko, żeby widzieć sens tej pracy. Czu ja widzę? Widzę, ale tak naprawdę nikt z nas nie wie, bo każdego dnia może wydarzyć się coś, co nas dokumentnie zaskoczy, doznamy olśnienia, że bańka w jakiej żyliśmy pękła i teraz musimy się odnaleźć w trochę zmodyfikowanej rzeczywistości..  Jednak nikt z nas tego nie wie, trzeba próbować.  Być może ten post zabrzmiał nieco negatywnie.. Absolutnie tak nie miało być :-) Jednak chcę być z Wami szczera, moje życie to nie tylko grille i zakupy.. Poza tym, zaczęłam dzielić życie z osobą, która z dnia na dzień stała się odpowiedzialna również i za moje dziecko.. Każdego dnia się zastanawiam czy aby to wszystko to nie za wiele dla tej osoby, dla mnie bo martwię się teraz podwójnie.. Ale skąd miałabym to wszystko wiedzieć jeśli bym nie spróbowała?    No a na koniec mój ulubiony ostatnio top.. Zapłaciłam za niego może 7e a jest rewelacyjny.. kolor, krój i ta koronka.. ♥        top Primark/ spodnie Stradivarius/ torba Vintageshop    and some music for the evening 