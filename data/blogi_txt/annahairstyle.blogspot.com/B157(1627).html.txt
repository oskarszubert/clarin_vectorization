Jako że Gabi pojechała z tatą do koni i mam chwilę dla siebie, postanowiłam poświęcić ją dla Was. Kilka razy pytałyście mnie o wybór lustrzanki, prosiłyście o radę więc może w skrócie przedstawię swój punkt widzenia w tym temacie bo zdjęć robię sporo.. (liczniki biją..)  Zacznę od tego, że liczy się pomysł.. żaden to banał moi drodzy, bo mając najlepszy aparat za kupę kasy można spartolić świetne zdjęcie złymi ustawieniami, kiepskim kadrem itd.. No ale załóżmy że pomysły są :)  Dobra lustrzanka to taka, która wystarcza naszym możliwościom! Nie ma sensu kupować aparatu za 10tys kiedy robimy ot wakacyjne albo grillowe "cyk" bo nie wykorzystamy sprzętowych możliwości za które przecież zapłaciliśmy! Poza tym aparaty z tego przedziału cenowego nie mają tzw trybu auto, nie ma żadnych ułatwiających życie trybów fotografowania bo wszystko ustawiamy sami. Więc jeśli ktoś trzaska zdjęcia na "auto" nie powinien inwestować pieniędzy w dobry aparat bo taki za 2tys też zrobi to, czego on oczekuje.  No to teraz powiem co kupić :) Prostym językiem, bez fotograficznego bełkotu, nie będę się wymądrzać bo ze mnie teoretyk żaden.. mam pomysł na zdjęcie i najczęściej wiem jak je wykonać jednak gdybym miała opowiedzieć o tym zawodowemu fotografowi pewnie złapałby się za głowę. Nie mam wiedzy w tej dziedzinie, wszystko robię na czuja, podczytuję różne fora jak mam czas, czasami magluję braciszka i tyle. Można by powiedzieć, że nie znam się na fotografii ;) Będę nieobiektywna ponieważ nigdy nie używałam żadnego Canona (poza kompaktem jakieś 12 lat temu) ani innej lustrzanki nowszej generacji poza Nikonem. Także moja opinia będzie dotyczyć tej firmy i nikonowskiego sprzętu bo innego nie znam z praktyki (i żadna to reklama) Wcześniej robiłam zdjęcia Nikodem D3000, średnia półka, pokusiłabym się nawet o stwierdzenie że najprostsza bez szczególnych udziwnień, bez możliwości nagrywania filmów, z przyzwoitą baterią która wytrzymywała  jakieś 400 zdjęć, lekka, wygodna, wytrzymała. Zdjęć zrobiłam nią ok 35tys, bezawaryjnie nam się współpracowało. Wycisnęłam z niej ile mogłabym, pewnie wyciskałabym wciąż gdyby nie wpadła w moje łapki D700 która zawyżyła poziom! i z niechęcią zerkałam w stronę "starego Nikosia".   W całym fotografowaniu jednak najważniejszy jest obiektyw! Zaawansowane ustawienia w body "zrobią" nam zdjęcie od strony technicznej, ustawimy sobie parametry przysłony, zmienimy ekspozycję albo zmienimy wartość iso.  Często obiektywy dołączane do korpusu są raczej słabe, ale przeciętnemu użytkownikowi wystarczą. Chyba że ktoś marzy o super jasnych zdjęciach, nawet w kiepskich warunkach oświetleniowych, bez szumów i  z małą głębia, no to niestety ale musi zainwestować dodatkowo w obiektyw.  I tak gdybym miała podsumować te wywody.. Dla mnie w tej chwili, ważne aby mój aparat robił dobre zdjęcia nawet przy wysokim iso, przydałoby się dobre pole autofocusu (z czym d700 kuleje niestety), miał dobrze rozmieszczone przyciski aby szybko zmienić parametry w trakcie robienia zdjęć, wytrzymałą baterię. Jeśli chodzi o całą resztę, którą widzimy na zdjęciach czyli właśnie jasność, głębia, kąt widzenia itd to już temat obiektywu. Na tym się za bardzo nie znam, marzy mi się 50mm 1.4 i szeroka 10-24mm 2.8 ale to są marzenia które nie wiem kiedy i czy w ogóle się spełnią... Z tego co widziałam na blogach całkiem dobrze w "fotografii codziennej" radzą sobie Nikon D3100, D 5100, D 3200 i jest to przedział cenowy do ok 2500. Z tych nieco droższych poleciłabym D7000 który ma bardziej zaawansowane menu jednak wciąż robi zdjęcia w formacie DX.  A teraz szybki przegląd zdjęć zrobionych Nikonem D3000     oraz Nikonem D700       Mam nadzieję, że pomogłam tym, którzy mają chęć kupić lustrzankę Nikona a nie mogą się zdecydować. Nie pomogłam tym, którzy myślą o Canonie, chociaż wystarczy porównać parametry bo jakościowa są zapewne podobne. Odradzam Sony Alfy! Kilku osobom już odradzałam, kupowały a później żałowały.. Ale to tylko moja subiektywna opinia :)  Pamiętajcie, liczy się pomysł i serce do robienia zdjęć!! 