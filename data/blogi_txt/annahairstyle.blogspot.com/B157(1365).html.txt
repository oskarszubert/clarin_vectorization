Melduję się na pokładzie zwanym szczęśliwa rodzina ♥ Zapomniałam od rodziców zabrać bransoletki, Gabrysia zdjęła ją mi z ręki do zabawy i zostawiłyśmy ją. Kiedy wracaliśmy mówię do niej: i widzisz, zapomniałyśmy o bransoletce a ona na to: nie szkodzi, bez niej też ładnie wyglądasz :D  Czytałam w Glamour artykuł o kompleksach, najróżniejszych czyli tych dotyczących i wyglądu jak i pochodzenia. Jakie Wy macie kompleksy?  Ja teraz, pomijając okres dzieciństwa kiedy nie jest się świadomym do końca "tych" różnic między ludźmi, jestem na etapie OD- KOMPLEKSIENIA. Nie pielęgnuję absolutnie żadnych! Były czasy kiedy chodziłam z głową spuszczoną w dół, zgarbiona i zamknięta w sobie, uwielbiałam siedzieć sama w pokoju i rozwiązywać zadania z matematyki (okres podstawówki, w średniej przeszła mi ta zboczona miłość..;), wycinać z gazet artykuły o ulubionym zespole i nie przebywać z ludźmi. Ale ten czas minął, jedne kompleksy przerodziły się w inne a teraz jestem wolna! Mam ich kilka, wiadomo ale są to raczej rzeczy typu chciałabym więcej podróżować żeby móc opowiadać ciekawe historie itd.   Moje ciało ma masę niedoskonałości, mam krzywe nogi, brzydką tłustą świecącą się cerę, za mały biust, zajebisty cellulit na udach ale szczerze i głośno mówię MAM TO GDZIEŚ! Zauważyłam że najpiękniejsza jestem od kiedy polubiłam siebie, od kiedy mam czarne włosy podobam się sobie najbardziej, miewam dni trola ale sporadycznie, więc można powiedzieć że żyję w symbiozie z własnym ciałem, znalazłam swój look.  Rozejrzyjcie się wokół siebie.. zobaczcie ilu przystojnych facetów ma "zwykłe" dziewczyny, nie trzeba być żadnym ideałem, kopią koleżanki ani klonem z reklam telewizyjnych.. Nie każda dziewczyna będzie HOT CHICK w ogólnym mniemaniu ale każda może być piękna!  Poza tym strasznie mnie wkurza kiedy słyszę na ulicy "ale suka" od mijających mnie facetów.. Jeżeli takie rzeczy mają być komplementem no to ja wolę się podobać przede wszystkim sobie, nie tym wszystkim płytkim panom którzy łapią się za rozporek jak zobaczą kawałek cycka.   Zazdrość i pielęgnowanie kompleksów to taki powolutku sączący się jad, trucizna którą wydzielamy sami.. STOP!   Najchętniej ruszyłabym z kampanią STOP KOMPLEKSOM, kazdy ma coś do zaoferowania, jest ciekawy i nietuzinkowy, najciekawsze jest wnętrze, poczucie humoru, czasami cięta riposta albo dystans do siebie, dobre serce, umiejętność opowiadania historii.. każdy z nas jest wyjątkowy, każdego wychowali inni ludzie, każdy inaczej gotuje, układa skarpetki w szufladzie, ma inne hobby, wyznaje inne zasady..  A się rozpisałam.. myślę jak wychować moje dziecko na pewną siebie odkompleksioną osobę...? Pewnie bez składu i ładu ten mój monolog ale nie zrobiłam konspektu..;) układać już mi się nie chce. A jak Wam się chce czytać to re5pecta 0_0  A ja się tak popołudniu odziałam:) wiem że pewnie część "modowych guru" by się wzdrygnęło i skrzywiło, ale wiecie co ja na to.. lubię tak wyglądać i może mnie objeżdżać nawet tysiąc osób;) 