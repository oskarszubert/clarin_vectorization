Hmm, myślę jak tu zacząć ten wpis żeby pierwsze zdanie było wprowadzeniem a jednocześnie zaznaczało moje stanowisko w tej sprawie.. Nic mądrego nie wymyśliłam więc po prostu opowiem Wam o co mi chodzi.  Mam w otoczeniu "koleżankę" która ma dziecko w podobnym wieku do mojego i mam wrażenie, że dla niej macierzyństwo (mimo wielkiej miłości do córki) jest udręką.. No ale niech będzie, jej sprawa.  I dzisiaj ów "koleżanka" rozmawia z inną a ja jestem świadkiem.. Tamta mówi, że wariuje w domu bo jej 5letni syn zadaje tryliard pytań na które ona nie zna odpowiedzi (???), gęba mu się nie zamyka i nie może go słuchać, mówiąc o tym skubie skórki od paznokci więc ewidentnie emocjonalnie podchodzi do sprawy.. "Koleżanka" wspiera ją krzepiącym "wiem o czym mówisz" bo sama ma podobny stosunek do czasu spędzanego z własnym dzieckiem.  No i teraz czas na moją refleksję. Czemu czas spędzany z małym, ciekawym świata człowiekiem jest taki ciężki?? Mam wrażenie, że "najgorsze" i najbardziej rozdarte są dzieci rodziców, którzy męczą się spędzaniem czasu z własnymi dziećmi.. Nie będę tu nikogo oceniać, każdy toczy swoją kulę ale przecież te dzieci to małe myślące istoty i jasno tłumacząc im trudne dla nich zagadnienia sprawiamy, że świat jest dla nich bardziej zrozumiały i przystępny, czują się w nim pewniej! Irytują mnie sytuacje, kiedy dziecko pyta a mama odpowiada NIE WIEM albo cmoka.. no kogo ten dzieciak ma zapytać..? A jak nie wiesz to do cholery weź się dowiedz! Masz googla i papierowe encyklopedie! 3 maja Gabi pytała co to za święto to rano w łóżku czytałam jej historię okoliczności uchwalenia konstytucji 3 maja, co to jest konstytucja.. Pewnie niewiele z tego zapamiętała albo i nic, ale nigdy nie mówię jej NIE WIEM! Jak nie znam odpowiedzi na pytanie mówię: chodź sprawdzimy.. Moi rodzice robili tak samo, a jak byłam starsza tata kazał samemu grzebać w słowniku wyrazów obcych albo encyklopedii. Dziecko myślące, czujące się na równi z innymi członkami rodziny jest jakby łatwiejsze w obsłudze bo można od niego wymagać pewnych zachowań i ono zachowuje się bardziej racjonalnie, nie wymusza wszystkiego płaczem i krzykiem i głupim upieraniem się.. Tak mi się wydaje..   Przyglądałam się dzisiaj tym dwóm zestresowanym mamom, które nie mogą się doczekać chwili kiedy wyjdą z domu i było mi ich żal.. Ciągle niezadowolone, cmokające, marudzące baby.. Każdy ma stresy i "ważne" sprawy na głowie, ale fajnie poświęcić dziecku 100% uwagi kilka razy w ciągu dnia, wysłuchać dokładnie co ma do powiedzenia, przeanalizować z nim dlaczego nie mógł zbudować zamku w piaskownicy albo nie wychodzi jazda na hulajnodze. To są chwile dla nas a cały świat dla naszych maluchów! 