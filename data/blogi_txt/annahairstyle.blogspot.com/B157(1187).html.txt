Aleeeee popływaliśmy!! Mam zakwaszony brzuch od wczorajszych brzuszków (niemal całe YCD ćwiczyłam bęben) a czuję że jutro nie będę mogła ruszać ramionami, tricepsy już dzisiaj bolą.. Ale za to jestem w 100% zrelaksowana i pozytywnie zmęczona :) Popędziłam dzisiaj do sklepu żeby kupić strój jednoczęściowy, bo mimo całego uroku mojego niebieskiego stroju czułam się w nim głupio pod dachem, gdzie żadne promienie słoneczne na mnie nie padają i stwierdziłam, że gładki sportowy jednoczęściowy strój będzie idealny. Wyobrażacie sobie jaki mam w nim biust???? hahaha! Żadnego :D Uwielbiam ten basen, siedząc w jacuzzi widzimy góry, wypływamy na zewnątrz i bujamy się w wodzie podziwiając widoki, no i sam hotel... bajeczny!  Obiecałam pokazać Wam nowości, ale udało mi się cyknąć kilka zdjęć więc będzie oprawa graficzna tego co wyżej napisałam :D 