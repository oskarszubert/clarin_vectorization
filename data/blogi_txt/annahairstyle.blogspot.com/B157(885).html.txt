Kilkakrotnie pytałyście mnie o moją codzienną pielęgnację więc postanowiłam Wam pokazać co i jak. Ostrzegam, że jeśli ktoś oczekuje nie-wiadomo-czego.. może być zawiedziony.. :) Demakijaż: ♥ pierwszy krok zmywam makijaż żelem oczyszczającym Loreal Triple Activ + szczoteczka do zmywania twarzy  ♥ tonizuję twarz płynem micelarnym Bourjois, niemal stale tym samym, tylko od czasu do czasu zastępuję go tonikiem matującym Tołpy natomiast makijaż z oka zmywam płynem Rival de Loop, który jest beztłuszczowy więc bez obaw mogę go stosować przy moich rzęsach. Nawilżanie: ♥ najpierw nakładam serum Siquens ♥ krem pod oczy Eris fortessimo ♥ krem nawilżający Clarena z roślinnymi komórkami macierzystymi      Pielęgnacja: ♥ dwa razy w tygodniu robię maskę z białych alg z Bielendy. Jak dla mnie to strzał w dziesiątkę. Trzymam ją na twarzy ok 40 min, po niej cera jest świetlista, jasna, jednolita i miękka. Żadna inna nie robi takich cudów z moją cerą. ♥ co dwa-trzy dni robię peeling, ostatnio używałam Yoskine ale niestety już do skończyłam, przymierza się do zakupu kolejnego opakowania bo jest skuteczny i bardzo wydajny. ♥ raz w tygodniu robię peeling enzymatyczny Bandi (zakupiony w gabinecie kosmetycznym) ♥ cały rok używam kremu z filtrem w strategicznych miejscach (czyli pod oczami, pod nosem i na nosie gdyż właśnie tu pojawiają mi się przebarwienia słoneczne)           I to by było na tyle.. :) Ostrzegałam, że nic specjalnego tu nie pokażę. Nie mam cery bardzo problematycznej. najwięcej kłopotów sprawia mi błyszczenie, jednak skrobia kukurydziana radzi sobie z tym doskonale. Nie wyskakują mi żadne niespodzianki a jeśli już to bardzo rzadko, nie miewam zaczerwienień, łuszczącej się skóry, popękanych naczynek.. :)  Miłej soboty Wam życzę! :-) 