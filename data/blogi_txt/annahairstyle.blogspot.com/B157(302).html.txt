Dzisiaj w trakcie zakupów uciekł Gabrysi pod sufit w tesco balon z My Little Pony.. a sufity tam są bardzo wysoko więc zrozpaczona Gabrysia zaczęła tak szczerze i mocno płakać, że mama popędziła szybko po kolejny.. Następnego magicznego napompowanego konia, wyproszonego u pani "na kulkach" po godzinach pracy moje dziecko miało jakieś 15 minut i co.. znowu uciekł jej pod sufit!! Ale tym razem chyba ja dałam ciała i źle jej zawiązałam na rączce.. Ale Boże, jakie to było nieszczęście, rozpacz, żal na twarzy tak wielki że aż mnie serce bolało! No i obiecałam że załatwię balony z powrotem..  Robiłam dzisiaj w pracy ombre i zrobiłam po koloryzacji zdjęcia telefonem, więc była motywacja żeby znaleźć kabel i w związku z tym, że udało mi się zajrzeć w głąb galeryjnych czeluści mam dla Was kilka zdjęć zrobionych kiedyś tam telefonem..       I moje dzisiejsze ombre w pracy. Dziewczyna miała na całej głowie taki kolor jak na górze, zależało jej na naturalnym słomkowym blondzie na końcach, łagodnym przejściu i nie chciała pokręcić włosów więc prezentuję efekt na prostych (choć wolałabym na "połamanych" falach no ale jak się nie ma co się lubi..) 