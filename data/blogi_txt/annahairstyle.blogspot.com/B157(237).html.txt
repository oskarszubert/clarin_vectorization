Uwielbiam swój dom, wracać do niego, naszą kanapę i małą kolorową kuchnię wraz z okapem który małymi kroczkami zapełnia się magnesami przywożonymi przez nas i znajomych z różnych miejsc.. Mamy jeden z Las Vegas, Gran Canarii, jeden z hiszpańską flagą przywieziony przez Nialla siostrę, jeden z Paryża i lokalny z Dublina. W drodze jest kolejny z Lanzarote a w październiku przybędzie z bardziej egzotycznego miejsca a mianowicie z Wietnamu. Z największą przyjemnością powieszę tam osobiście przywieziony magnes z Nowego Jorku, ale to w przyszłym roku :)  Dzisiaj mój osobisty najlepszy mężczyzna zrobił mi niespodziankę i kupił śliczną białą drewnianą szafkę do łazienki na moje kosmetyki, komplet szarych ręczników przewiązany różową wstążką no i w końcu mamy żelazko :)) Gabrysia urządziła mi szafkę wstawiając do niej moje rzeczy i zrobiła mi kartkę z sercem ze strzałką kierującą mnie do łazienki i zostawiła ją na podłodze.. ♥  Kilka fotek z wczorajszego wypadu do Blue Bar w Skerries. Mamy szczególny sentyment do tego miejsca bo stamtąd pochodzi kilka naszych pierwszych zdjęć i pierwsza wspólna kolacja.. :)  Pamiętam, że zamówiłam wielkiego homara i nie wiedząc jak się za niego zabrać płonęłam ze wstydu przed Niallem.. Ale był przepyszny, nawet jeśli spałaszowałam go niepoprawnie ;) Tym razem zgodnie wszyscy zamówiliśmy tłuste i niezdrowe burgery ! Blue Bar mieści się kilka metrów od morza, na przeciwko przystani. Uwielbiam tu mieszkać! 