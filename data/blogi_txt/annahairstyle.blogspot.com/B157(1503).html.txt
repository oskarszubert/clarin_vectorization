W domu.. Chyba już tak mogę powiedzieć o tym miejscu w tej chwili.. :-) Doleciałyśmy szczęśliwie, "porządek" domu został zmącony tysiącem lalek i innych Gabrysiowych gadżetów więc teraz czuję się tu jak u siebie. Brakowało tu strasznie tych jej piosenek śpiewanych podczas zabawy, porozrzucanych kredek i ubranek dla lalek, tęskniłam do focha na hasło: idziemy się kąpać.. :-)  Była pierwsza kolacja zjedzona poza domem czyli tłusto i niezdrowo ale od jutra koniec z takim jedzeniem! Nakupiłam dzisiaj "mojego" jedzenia czyli warzywa plus ciemne pieczywo i od jutra zaczynam odżywiać się "po staremu".. koniec z kanapkami z kurczakiem i pesto kupowanymi w mieście, koniec z późnymi kolacjami i wracam do Ab.Riperra bo moja opona, choć napawała mnie optymizmem podczas lotów (w razie czego w wodzie byłabym bezpieczna..) teraz już zaczyna mi przeszkadzać (no bo nigdzie przez najbliższe dwa miesiące nie lecę więc teoretycznie spokojnie mogę się jej pozbyć..;-)  Czy znacie kogoś w okolicach Swords w Dublinie kto robi rzęsy? Tzn przedłuża metodą 1:1? Mam dobrą dziewczynę ale w mieście a nie zawsze jest mi tam po drodze, więc chętnie bym skorzystała z takiej usługi nieco bliżej.. Jeśli ktoś dysponuje takim kontaktem i chce się podzielić czekam na info na maila please... :) Moja królewienka w swoim królestwie.. {widok z balkonu} ♥ 