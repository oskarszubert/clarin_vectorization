Ten post poświęcę odżywianiu bo przykładam do tego dużą uwagę. Nie jestem żywieniowym ekspertem, na pewno popełniam dużo błędów wybierając poszczególne rzeczy czy składniki, jednak staram się jeść to, po czym czuję się dobrze.  Moje śniadania głównie składają się z ciemnego pieczywa i "czegoś", rzadko jadam co innego bo najczęściej nie mam czasu rano. Zawsze spieszymy się do przedszkola i do pracy więc czasu na wymyślanie zwyczajnie nie ma. Kiedy zaczynam pracę często zjadam batona składającego się z orzechów ziemnych z odrobiną karmelu. Wiem, że to kupa cukru ale chyba tego potrzebuję, bo nigdy nie mam na niego ochoty wieczorem, ale często rano.. Na obiady jem dużo warzyw, gotowanych lub duszonych, czasami smażonych na oliwie, czasami pieczonych w piekarniku. Jeśli robię szpinak to rezygnuję z mięsa, jeśli duszę np brokuły z marchewką dodaję do tego rybę albo mięso (najczęściej pierś z kury) i czasami kaszę lub makaron ryżowy. Kolacji nie jadam jeśli jadłam obiad (chyba że to pomelo), jeśli obiadu nie było na kolację jem głównie warzywa, czasami ciemny chleb z czymś, często pomelo które zjedzone w całości daje uczucie sytości jak po schabowym z ziemniakami.. ;)  Podjadam migdały, po treningu zawsze zjadam banana, w ciągu dnia zdarza mi się RedBull (niemal codziennie), jabłko, piwo, czasami Latte Macchiato...Jednak mimo świadomego grzeszenia staram się trzymać dietę. Wtedy czuję się lekko, dobrze, mój metabolizm funkcjonuje bez zarzutu..       Zdjęcie pierwsze, nietrudno się domyśleć.. zdrowa część mojej diety. Czyli moja codzienność. Dużo warzyw, ciemne pieczywo, białe mięso, płatki owsiane i owoce.      A teraz coś co jest cudownie niezdrowe i smaczne czyli smażone i pieczone... Znalazła się babcina bułeczka drożdżowa oraz czekoladki z Choice.. Kocham chińską kuchnię i dobre piwo. Ale na co dzień omijam ro szerokim łukiem... staram się przynajmniej... ;) 