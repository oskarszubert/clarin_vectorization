I jednak nie obejrzałam Chirurgów bo musiałam z Gabi obgadać wszystkie najważniejsze sprawy.. :) Pewnie będzie jakaś powtórka bo na szukanie w sieci nie mam ani siły ani czasu.  (chyba że ktoś ma źródełko gdzie jest sezon 8 do obejrzenia?)  No to temat olejku.. Był kiedyś w salonie przedstawiciel, który przyniósł wtedy nowość i był to Schwarzkopf Professional - BC Bonacure Oil Miracle w którym się zakochałam bez pamięci, a że ów pan sprzedawał jedynie olejki to nie prowadził sprzedaży detalicznej, że tak to nazwę i można było nabyć olejek kupując zestaw ośmiu sztuk co dla mnie jest ilością zdecydowanie nadmierną a moja szefowa nie była zainteresowana zakupem więc obeszłam się smakiem. Dostałyśmy za to dwie 5ml fiolki na próbę, które ona tego samego dnia zawinęła do domu i tyle go widziałam. O olejku Mythic z Loreala słyszałam same dobre rzeczy, próbowałam go kilka razy od koleżanki w pracy i w końcu postanowiłam go zakupić. Jest odpowiednikiem lub można by nazwać, że produktem bardzo zbliżonym do wyżej opisanego BC Bonacure. Oba są obficie reklamowane i promowane w  kolorowej prasie, oba mają takie samo działanie i właściwości a dzisiaj miałam okazję kupić Mythic Oil :) Opis: Mythic Oil to uniwersalny olejek upiększający, który dostosowuje się do każdego rodzaju włosów. Jego wyjątkowa formuła wzbogacona została w olejek z awokado i pestek  winogron. Ten produkt o wszechstronnym zastosowaniu dyscyplinuje włosy i  nadaje im blask. Inspiracją do stworzenia olejku jest wyjątkowa magia orientalna, która czyni go kosmetykiem budzącym pożądanie ze względu na  konsystencję oraz intensywne działanie.  Formuła wzbogacona w 2 wyjątkowe olejki, dla miękkości, zdyscyplinowania i rozświetlenia włosów:  - olejek avocado, który jest bogaty w witaminy A, B1, B2, D i kwasy  tłuszczowe Omega 3 i 6. Olejek z awokado jest naturalnie lekki. Posiada  właściwości odżywcze i rozświetlające włosy; - olejek z pestek winogron. Słynny ze swoich właściwości odżywczych i przeciwutleniających, olejek z pestek winogron posiada wysoką zawartość kwasów tłuszczowych w tym kwasu linolowego.  Olśniewające rezultaty: intensywne odżywienie, spektakularne rozświetlenie, miękkość włókna włosa i ułatwione suszenie. Ochrona przeciw puszeniu się włosów Osobiście odpowiada mi w nim to, że mimo bycia olejem, na włosach znika! Wchłaniają go zupełnie, zostają nietłuste za to nawilżone, bardziej miękkie i lśniące. Poza tym ma cudowny zapach i zważywszy na wydajność sporą pojemność. Polecam! 