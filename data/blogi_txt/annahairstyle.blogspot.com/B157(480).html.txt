Przybywam tą późną porą, żeby opowiedzieć Wam o szkoleniu w jakim miałam przyjemność brać dzisiaj udział. Otóż do naszego salonu zaprosiłyśmy zaprzyjaźnioną kosmetolog, która współpracuje z firmą kosmetyczną Jadwiga. Przyznam, że nigdy wcześniej nie słyszałam o kosmetykach tej marki i z wielkim zainteresowaniem wysłuchałam co Pani ma do powiedzenia. JADWIGA to Instytut Kosmetyczno-Medyczny, który zajmuje się produkcja naturalnych kosmetyków do twarzy i ciała.   Jak to zwykle bywa, część teoretyczna była mniej interesująca od praktycznej.. ;) No i kolejno miałyśmy okazję sprawdzić na własnej skórze działanie poszczególnych alg, miałyśmy zrobiony masaż dłoni połączony z peelingiem, nakładane algi czerwone na uda i brzuchy a następnie grzane pod specjalną folią (efekt gubienia cm). Sama, jako miłośniczka wszelkich "papek" do twarzy zamówiłam dla siebie do domu algi białe, które działają oczyszczająco i liftingująco oraz serum kolagenowe. Jak tylko dostane produkty zaprezentuję je na blogu. Znacie tę firmę kosmetyczną? Dla mnie nie bez znaczenia jest, że te kosmetyki to mazidła z ziół, alg, soli morskiej, cynamonu itd. Nie nabieram się za bardzo na opisy na opakowaniach ani zapewnienia wszelkich konsultantów, tu jednak miałam okazję obserwować (bacznie bo oczywiście pełniłam dodatkową funkcję przy całej zabawie czyli fotografowałam wszystko co się działo) efekty i największe wrażenie zrobiły na mnie algi serwowane w postaci maseczek na twarz. Cery nabierały blasku, poprawiał się (zdecydowanie!) koloryt, ogólnie buzie wyglądały na wypoczęte. __________________________________________________  cały wieczór chodzi dzisiaj za mną ta piosenka.. :) jest piękna! Dobranoc :) 