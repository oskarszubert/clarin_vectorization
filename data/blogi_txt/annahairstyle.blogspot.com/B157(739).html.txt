Dużo rzeczy wokół się dzieje, mam dużo pracy więc nie ma mnie chwilami dla Was.. wczoraj na przykład zasnęłam z komputerem na kolanach.. Ale dziś wypełnia mnie wspaniałe poczucie piątkowego wieczoru z wizją wolnego weekendu więc zmobilizowałam siły żeby zaprezentować Wam co zamówiłam w trakcie szkolenia w zeszły weekend.  Pierwsza (ta ważniejsza) rzecz to białe algi firmy Saipan, czyli proszek z którego mieszając z wodą uzyskuje się papkę, którą trzyma się na twarzy ok 40minut, maska zastyga i ściąga się ją palcami jak gumową maskę (stąd ta nazwa). Cera jest pełna blasku, wyrównuje się koloryt (to wrażenia po obserwacji koleżanki, która miała tą maskę nakładaną). Wrażenia własne przedstawię najszybciej jak się da, czyli jak tylko znajdę chwilę żeby poleżeć ok 20minut z zastygającą maską na twarzy (może jutro..?:)  Kolejny produkt to serum kolagenowe. Zasadności wyboru chyba nie muszę wyjaśniać bo "dodatkowy" kolagen każdej z nas zapewne jest/będzie potrzebny.. ;) Serum podobno głęboko nawilża i uelastycznia skórę, wygładza zmarszczki i skutecznie upiększa. Postosujemy-zobaczymy :)  ps. dodałam na górze strony (jak zapewne zdążyliście zauważyć) odsyłacz do konkursowej galerii z prośbą o głosy. W chwili obecnej.. PROWADZIMY! :)) To dzięki Wam, jestem w szoku że przez 3 dni udało nam się pokonać konkurencję i zdobyć aż tyle kliknięć! Jesteście nieocenieni i wspaniali, dziękuję bardzo za wsparcie:* No ale konkurs kończy się 30 sierpnia więc wieeeele dni przed nami w ciągu których wiele może się zmienić, mam jednak nadzieję, że wspólnymi siłami.. :)) 