Najpierw coś co mój Tato kochał najbardziej..     26 luty, 59 lat temu Aniela dała życie najlepszemu Tacie na świecie. Najlepszemu! Nigdy mnie nie zawiódł, zawsze mogłam na niego liczyć. Był zawsze gotów pomóc, przyjechać, zadzwonić.. Wspierał naszą rodzinę jak tylko mógł. Widział mnie w milionie gównianych sytuacjach w moim życiu, nigdy nie oceniał a zawsze podawał pomocną dłoń.  Czuję straszną pustkę, nigdy nie sądziłam, że TAK można za kimś tęsknić.. ta tęsknota jest inna niż wszystkie, boli bo wiem że na zawsze zostanie ze mną, że nigdy nie przestanę za nim tęsknić. To jest uczucie, które mogą zrozumieć tylko ludzie, którzy znają ten rodzaj tęsknoty.. :(  Czuję się zdekompletowana na zawsze, mam 13 sekundowy filmik w telefonie, na którym nagrałam jak tata z Niallem słucha Pink Floyd po czym wstaje z kanapy i siada przy stole obok mnie.. Oglądam go w kółko, wyobrażam sobie że to jest znowu ten wieczór kiedy tu był i że znów widzę jego uśmiechniętą twarz.   Tak strasznie za nim tęsknię :(( Pamiętam jak byliśmy mali a tata wracał z nocki do domu i robił nam bułki z miodem na śniadanie, siedział z nami przy stole w kuchni aż nie zjedliśmy. Potem wiózł nas do szkoły, kupił kiedyś przypałowego Trabanta z wielkim orłem na masce, umierałam ze wstydu kiedy musieliśmy jechać nim do szkoły.. ;) Zawsze robił sernik na zimno kiedy mieliśmy z bratem urodziny, taki puszysty z galaretką i owocami na wierzchu.. później kiedy staliśmy się starsi Kazia specjalnością stała się sałatka siedmioskładnikowa z kurczakiem, ananasem i cebulką marynowaną. Nie tylko sałatka zresztą, grochówka w jego wydaniu to był rarytas!! I zupa gulasz.. om om om!  Tak bym chciała cofnąć czas i przytulić go raz jeszcze na lotnisku w Pradze kiedy widzieliśmy się ostatni raz.. Ciągle widzę jak odchodzi od budki gdzie płaci się za bilety parkingowe i w beżowych spodniach i koszulce która wisi teraz w mojej szafie, okularach słonecznych zmierza do wyjścia.. Widzę go jak rusza z miejsca, jak idzie.. jego minę i sposób poruszania się. Pamiętam że miałam straszną ochotę podbiec i go przytulić, ale tego nie zrobiłam :(( a na drugi dzień umarł.. :(((( 