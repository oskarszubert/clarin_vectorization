Dziś mnie na blogu nie było, byłam za to na zebraniu w przedszkolu, zakupach i w szafie mojej i Gabrysi wysypanej na podłogę.. W nawiązaniu do poprzedniego posta oraz Waszych pytań o sklep azjatyckistyl chciałam odpowiedzieć na nurtujące Was pytania o jakość płaszcza oraz rozmiar. Rozumiem Wasze wątpliwości co do rozmiarówki, ponieważ te drobne Azjatki we wszystkim wyglądają dobrze. Sama mam kilka rzeczy z tego sklepu, sugerowałam się wymiarami i nie zdarzyło się, żebym dostała coś, co jest za małe (mimo, że do żadnych drobinek nie należę..) Ciężko mi zrozumieć, że płaszcz czy żakiet ma rozmiar uniwersalny bo to są rzeczy, które są zazwyczaj mało elastyczne. W przypadku tego płaszcza podany rozmiar jest jako L, co naszą "L" nie będzie, obstawiam na M.  Wygląda dokładnie tak samo jak na zdjęciach ze sklepu:  Miałam go jeden raz na sobie, układa się dobrze, materiał jest bardzo przyjemny w dotyku, gruby, ma podszewkę i ładne guziki. Na wiosnę będzie idealny! Rzeczy ze sklepu docierają w ekspresowym tempie, towar dostępny jest w Polsce oraz można sklep poprosić o real foto sprzedawanych produktów (najczęściej takie zdjęcia sklep zamieszcza na swojej stronie na Facebooku KLIK) Jeśli macie jakieś pytania piszcie śmiało :) 