Pierwszy raz o skrobii napisała mi WANX, kochana dziękuję Ci!! Zanim zapłaciłam za zamówienie z mazideł poszłam do nowo otwartego sklepu z eco żywnością niedaleko mojej pracy i dostałam tam skrobię kukurydzianą. Woreczek foliowy, 400g, 4,80zł. Sceptycznie nastawiona i niesamowicie ciekawa jak to będzie wyglądało na mojej twarzy zamknęłam się w pracowniczej łazience. Nasypałam mąki na talerzyk, wzięłam wacik kosmetyczny i zaczęłam nakładać najpierw na rękę żeby sprawdzić jak ona wygląda na skórze (nie chciałam wyglądać jak gejsza!) a później na świecące miejsca na twarzy.  I przyszła jedna klientka, druga i trzecia, farbowałam, cięłam, suszyłam, rozmawiałam i po 18:oo zerknęłam do lusterka i przeżyłam szok! Ani trochę błysku!! Idealnie matowa, gładka, jasna buzia!! Skrobia wchłonęła 100% wydzielonego przeze mnie sebum! Dla porównania na pierwszym zdjęciu widzicie miejsce nietknięte skrobią, totalny błysk i oliwa na skórze, natomiast fronta czyli nos, broda, poliki koło nosa i czoło matowe jak gdybym dopiero co wykonała świeży makijaż!  Ah jestem taka zadowolona z tego odkrycia! Wanx i wszystkim innym króre mi polecały skrobię dzięki raz jeszcze i polecam ją dalej!  Zamówiłam i zapłaciłam dzisiaj za polecany przez Nissię puder bambusowy, zobaczę które lepiej się u mnie sprawdzi ale już teraz jestem strasznie zadowolona!:) 