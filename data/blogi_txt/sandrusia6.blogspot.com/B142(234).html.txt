Wisła Kraków zaprasza do wzięcia udziału w aukcji charytatywnej, z której dochód zostanie przeznaczony na leczenie Sandry, która walczy z nowotworem złośliwym mózgu.Kiedy dziewczynka miała 4 lata lekarze wykryli u niej guza mózgu. Przeprowadzona operacja nie usunęła go całkowicie – zdiagnozowano nowotwór złośliwy – a po przebudzeniu okazało się, że Sandra ma sparaliżowaną lewą stronę ciała. Długa rehabilitacja, chemioterapia, radioterapia, ciągłe wizyty u lekarzy – tak wygląda jej dzieciństwo. Dzięki pomocy rodziny, przyjaciół, prywatnych osób oraz firm uzbierano kwotę umożliwiającą konsultacje w klinice w Paryżu, w wyniku której zdiagnozowano oponiaka z komponentem rabroidalnym – złośliwym. Ten nowotwór występuje tylko u 1,5 % chorych dzieci. Niestety, leczenie przestało przynosić efekty – guz zaczął znowu rosnąć.Francuscy lekarze podjęli się operacji Sandrusi,usunęli guza.Po trzech miesiącach od operacji badanie kontrolne rezonans wykazało wznowę,pojawiły się trzy guzy.Lekarze z Francji tym razem zaproponowali chemioterapię.W grudniu rezonans ma wykazać,czy chemia działa jeżeli nie ,to Sandrusia będzie operowana po raz trzeci.Wszystkie koszty leczenia w Francji rodzice musza pokryć sami.Dzięki pomocy dobrych ludzi uzbierali na pierwsza operację w Francji,czas pokaże czy będzie potrzebna kolejna operacja.  Wisła Kraków włączyła się do akcji pomocy Sandrze. Klub przekazał na aukcję charytatywną koszulkę z autografami całej drużyny. Koszulkę można wylicytować poprzez serwis Allegro. Aukcja potrwa do 22 listopada do godz. 18:00. Szczegóły licytacji można znaleźć tutaj.  W przypadku pytań prosimy o kontakt telefoniczny (012) 630 77 00 lub mailowy na adres: marketing@wisla.krakow.pl.  Po zakończeniu licytacji zwycięzca zostanie poinformowany telefonicznie o zakończeniu aukcji oraz otrzyma dane konta bankowego, na które trzeba będzie wykonać przelew (konto inne niż podane na Allegro). Wylicytowania koszulka zostanie wysłana niezwłocznie po zaksięgowaniu pieniędzy na koncie.  Biuro Prasowe Wisły Kraków SA 