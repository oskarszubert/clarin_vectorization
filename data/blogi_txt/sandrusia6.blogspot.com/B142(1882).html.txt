Jesteśmy bardzo szczęśliwi, Sandrusia czuje się rewelacyjnie. Ogląda swoje bajeczki, koloruje, wycina, dużo się uśmiecha. Dzisiaj przewieźli ją z Intensywnej Terapii na salę pooperacyjną, nadal jest pod obserwacją. Lekarz powiedział, że była cięta w tym samym miejscu, co za pierwszym razem, w czasie operacji nie pojawiły się żadne komplikacje, guz został usunięty. Nie znamy natomiast jeszcze wyniku rezonansu pooperacyjnego. Na jutro zaplanowana została konsultacja lekarzy neurochirurgów oraz onkologów w sprawie dalszego leczenia Sandrusi... A więc czekamy... 