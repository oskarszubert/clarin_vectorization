Nowotwór jest podstępną chorobą. Jednego dnia jest dobrze, a za kilka dni może być bardzo źle. Tak naprawdę trzeba czekać ok. pięciu lat, czy choroba nie wróci. Znałam wiele dzieci, które miały usuniętego całego guza, a po kilku miesiącach odrósł dwa razy większy niż za pierwszym razem (odrastający guz rośnie szybciej). Wystarczy, że zostanie jedna komórka nowotworowa, której rezonans nie był w stanie wykryć i z jednej robią się tysiące. Dlatego lekarze włączają chemioterapię i radioterapię do leczenia, aby zabić resztę komórek nowotworowych. Każdy organizm jest inny i nie zawsze chemioterapia i radioterapia jest skuteczna. W naszym przypadku nie przyniosły oczekiwanego efektu. Przez 19 miesięcy ciężkiego leczenia guz zmniejszył się zaledwie o 2 cm... 