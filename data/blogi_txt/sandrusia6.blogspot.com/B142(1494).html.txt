Dzisiaj czekaliśmy na telefon z Paryża w sprawie badania histopatologicznego guza Sandrusi. Wcześniej badanie było wykonywane w Krakowie - Prokocimiu, wynik był taki, że to guz medulloblastoma. Kolejne badanie było przeprowadzone w Warszawie, w Centrum Zdrowia Dziecka, wynik - to guz oponiak z komponentem rabroidalnym. Dzisiejszy telefon ściął mnie z nóg, wynik - to jeszcze inny guz - AT/RT - bardzo rzadki nowotwór. Zastanawiam się, czy mi się to śni, to nie do wiary, żeby wynikiem były trzy różne diagnozy. Ta sprawa jest do wyjaśnienia, jakie Sandrusia przeszła leczenie , czy takie powinna , czy może całkiem inne, ale tego się dowiemy już w Paryżu na miejscu.W środę mamy się dowiedzieć wstępnie, jaki jest możliwy termin operacji i  jaka kwota jest potrzebna, żeby ją przeprowadzić. Atypowy nowotwór teratoidny (rabdoidny)    MRI guza typu AT/RT. Atypowy nowotwór teratoidny (rabdoidny) (ang. Atypical Teratoid Rhabdoid Tumor, AT/RT) – rzadki guz mózgu wieku dziecięcego, o wysokim (IV° wg WHO) stopniu złośliwości i często śmiertelny. Historia. AT/RT ośrodkowego układu nerwowego został opisany w 1987 przez Rorke i jej współpracowników z Children’s Hospital of Philadelphia. Początkowo guz ten był określany jako atypical teratoid rhaboid tumor albo malignant rhabdoid tumor (MRT) ośrodkowego układu nerwowego (CNS). Między 1978 a 1987, AT/RT był najprawdopodobniej błędnie rozpoznawany jako guz rabdoidalny. Przed 1978, zanim guz rabdoidalny został opisany, AT/RT był z kolei zapewne rozpoznawany jako rdzeniak. W klasyfikacji WHO guzów ośrodkowego układu nerwowego został uwzględniony w 3. edycji z 2000 roku. 