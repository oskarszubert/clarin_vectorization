Oto moja kolejna sernikowa propozycja. Tym razem na kruchym spodzie. Sernik jest dwukolorowy za sprawą czekolady deserowej, puszysty, wilgotny, smaczny i efektownie prezentujący się na stole. Przepis pochodzi z Babeczki nr 4/2012, nieznacznie zmodyfikowany.            Składniki ciasta ( na tortownicę o średnicy 27cm):  100 g masła 250 g mąki pszennej 4 łyżki cukru pudru 16 g cukru z naturalną wanilinią  1 duże jajko szczypta soli  1 - 2 łyżki śmietany    Składniki masy serowej:  1000 g tłustego twarogu 5 dużych jaj 100 g masła ¾ szklanki cukru   1 budyń waniliowy 16 g  cukru z naturalną wanilią 100 g czekolady deserowej  dodatkowo:  3 łyżki konfitury morelowej     Wykonanie ciasta: Do miski z przesianą mąką ścieramy na tarce o grubych oczkach dobrze schłodzone masło. Rozcieramy szybko dłońmi, nie za długo, aby nie roztopić masła. Dodajemy sól, cukier puder i cukier z wanilią i mieszamy. Dodajemy 1 jajko, śmietanę i zagniatamy ciasto krótko, tylko do momentu połączenia się składników. Owijamy folią spożywczą i schładzamy w lodówce ok.1 godziny. Zimne ciasto rozwałkowujemy na posypanej mąką stolnicy i wykładamy na spód i boki dużej tortownicy. Spód ciasta lekko nakłuwamy widelcem.   Wykonanie masy serowej:  Twaróg dwukrotnie przepuszczamy przez maszynkę. Połamaną na kawałki czekoladę roztapiamy w kąpieli wodnej. Masło ucieramy do białości, dodajemy cukier, cukier z naturalną wanilią i po jednym żółtku stale ucierając. Gdy składniki połączą się i powstanie gładka i jednolita masa dodajemy do niej porcjami mielony twaróg. Ucieramy do gładkości. Białka ubijamy na sztywną pianę i przy pomocy łyżki delikatnie mieszając łaczymy ją z masą serową. Dzielimy masę na dwie równe części. Do jednej z nich dodajemy stopioną czekoladę.  Na przygotowane wcześniej ciasto w tortownicy wykładamy naprzemiennie jasną i ciemną masę serową. W kilku miejscach delikatnie mieszamy je widelcem, tak aby powstał marmurkowy wzorek.  Pieczemy w  temp. 180°C ok. 60 minut. Po całkowitym ostudzeniu smarujemy wierzch sernika podgrzaną i przetartą przez sitko  konfiturą morelową. Polecam również: 