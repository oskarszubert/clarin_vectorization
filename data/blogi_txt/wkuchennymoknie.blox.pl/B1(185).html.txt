Bardzo smaczne placuszki z wykorzystaniem sezonowych owoców jakimi są truskawki. Robię je obecnie bardzo często, bo najsmaczniejsze są ze świeżymi owocami. Są pulchne, biszkoptowe. Aby dodać im jeszcze więcej truskawkowego smaku polewam je musem z tych jakże pysznych owoców.       Składniki na placuszki (14 sztuk) :  3 jajka 14 dag mąki pszennej 2 płaskie łyżki cukru  ½ łyżeczki soli 2 łyżki śmietany kremówki 20 dag truskawek 5-6 kropel esencji migdałowej     Składniki  musu truskawkowego:  30 dag truskawek zmiksowanych truskawek cukier do smaku ponadto:  cukier puder do posypania placuszków olej do smażenia Wykonanie: Odszypułkowane i umyte truskawki kroimy w talarki o grubości ½ cm. Białka ubijamy mikserem na sztywną pianę, dodajemy cukier, a następnie po 1 żółtku. Odstawiamy mikser i wsiewamy małymi porcjami mąkę, stale mieszając łyżką. Dodajemy śmietanę, całość jeszcze raz mieszamy na jednolitą masę. Na rozgrzaną patelnię z olejem kładziemy łyżką małe porcje ciasta. Na każdą dajemy po kilka talarków truskawek i ponownie ciasto, tylko tyle, aby przykryć truskawki. Smażymy na złoty kolor. Natomiast stronę z truskawkami znacznie krócej, aby nie wysmażyć soku. Podajemy posypane cukrem pudrem i polane musem truskawkowym. 