Te pierniczki są szybkie i łatwe w wykonaniu, bardzo smaczne  i nie twardnieją w krótkim czasie po upieczeniu. Nadają się do jedzenia zaraz po upieczeniu i w kolejne dni.  Amoniak, który świetnie spulchnia wypieki jest niewyczuwalny podczas jedzenia, a przypuszczam, właśnie dzięki niemu pierniczki pozostają miękkie. Pierniczki mają czekoladowo-korzenny smak i warto zrobić ich dużo, bo są bardzo kuszące. Polecam zwłaszcza na zbliżające się Święta Bożego Narodzenia.         Składniki:  5 żółtek 300 g miodu naturalnego (najlepiej akacjowego płynnego) 50 g masła 1 szklanka cukru 5 łyżek wrzątku  500 g + 3 szklanki mąki pszennej tortowej 2 łyżeczki amoniaku 3 łyżki kakao 2 łyżki najlepiej domowej przyprawy do pierników (klik) 6 łyżek kwaśnej śmietany   dodatkowo:  gotowa polewa czekoladowa lub wlasnej roboty (klik)  cukier perlisty lub inne cukrowe ozdoby 1 jajko rozmącone w wodzie do posmarowania pierniczków     Wykonanie: Masło i miód dajemy do rondelka i ogrzewamy na małym ogniu od czasu do czasu mieszając. Gdy składniki połączą się  zestawiamy z ognia do ostudzenia. Żółtka zasypujemy cukrem, wlewamy 6 łyżek wrzątku i miksujemy na krem. Wlewamy strumieniem przestudzony miód i dalej miksujemy. 500 g mąki dokładnie mieszamy z amoniakiem, kakao i przyprawą do piernika. Wsiewamy porcjami do masy żółtkowo-miodowej i stale miksujemy. Dodajemy śmietanę (można ją dodać wcześniej w trakcie dodawania mąki) i dalej miksujemy, nie za długo, tylko do połączenia się składników.  Do miski przesiewamy 2 szklanki mąki, dajemy wcześniej przygotowane ciasto piernikowe i krótko zagniatamy do połączenia składników. Na stolnicę przesiewamy ½ szklanki mąki, dajemy ciasto z miski i ponownie zagniatamy na jednolitą masę (nie za długo).  Ciasto wałkujemy na placek grubości 4 - 5 mm i wykrawamy różne kształty pierniczków, najprościej możemy posłużyć się małą szklanką. Aby ciasto nie przywierało do stolnicy i wałka posypujemy zarówno stolnicę jak i wierzch placka niewielką ilością mąki jaka nam pozostała (½ szklanki). Układamy wykrawane ciastka na blasze, smarujemy cienką warstwą jajka rozmąconego w wodzie i pieczemy w nagrzanym do temp. 170°C piekarniku przez 12-14 minut. Obserwujemy zwłaszcza końcowy moment pieczenia i w  momencie, gdy pierniczki zaczną się rumienić wyjmujemy natychmiast z piekarnika. W przeciwnym razie będą zbyt wysuszone i mniej smaczne. Najsmaczniejsze są, gdy uda nam się wychwycić moment tuż przed zarumienieniem, a gdy będą już upieczone. Po całkowitym ostudzeniu ozdabiamy polewą czekoladową i dowolnymi elementami cukrowymi np. cukrem perlistym. Polecam rownież:﻿﻿       ﻿﻿ ﻿﻿﻿﻿﻿﻿ ﻿﻿ ﻿﻿﻿﻿ 