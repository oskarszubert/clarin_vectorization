Smaczny i niezawodny, bo zawsze się udaje ten sernik. Był to pierwszy z serników jaki przed laty upiekłam. Nadal go robię od czasu do czasu , bo jest nie tylko smaczny , ale  puszysty i wilgotny. Swoją wilgotność zawdzięcza dodatkowi całkiem nie małej ilości ziemniaków. Jednak ta ilość wbrew pozorom nie jest wyczuwalna w wypieku. To dodatek aromatu oraz bakalii sprawia, że stają się absolutnie niewyczuwalne.        Składniki kruchego ciasta (forma o wym. 28 x 40 cm) :  30 dag mąki 10 dag cukru 1 żóltko  20 dag masła    Składniki masy serowej:  80 dag sera białego trzykrotnie zmielonego 40 dag ziemniaków 8 dag masła 6 jajek 20-25 dag cukru pudru 1 łyżeczka aromatu pomarańczowego 10 dag rodzynek 10 dag kandyzowanej skórki pomaranczowej Wykonanie kruchego ciasta: Z podanych składników zagniatamy kruche ciasto, przekładamy na blachę wyłożoną pergaminem i podpiekamy 10 minut w temp 170°C.   Wykonanie masy serowej : Ugotowane ziemniaki przepuszczamy przez praskę.  Masło ucieramy na puch i dalej stale ucierając dodajemy po 1 żółtku, porcjami cukier puder, ser  i ziemniaki. Dajemy przepłukane wrzątkiem rodzynki, pokrojoną w drobną kosteczkę skórkę pomarańczową i aromat. Na końcu dodajemy ubitą na sztywno pianę z białek i delikatnie  mieszamy. Masę serową wykładamy na podpieczony spód. Pieczemy w piekarniku nagrzanym do temperatury 180°C przez ok. 60 minut. Po upieczeniu i ostudzeniu posypujemy cukrem pudrem. 