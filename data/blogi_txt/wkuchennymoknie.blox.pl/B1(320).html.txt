Kolejna propozycja deserowa z truskawkami w roli głównej. Tym razem z zastosowaniem jogurtu naturalnego.  Ten smakołyk zniknął z naszego gościnnego stołu w mgnieniu oka. Bardzo wszystkim posmakował ku mojej uciesze. To jest niezwykle miłe uczucie, gdy można za pomocą dobrego jedzonka wprowadzić gości w świetny nastrój.   Przepis pochodzi z "Najlepszych przepisów Claudii" z zeszytu "48 pomysłów na magiczne truskawki".      Składniki biszkoptu *:  4 jajka 4 łyżki gorącej wody 12,5 dag cukru 12,5 dag mąki pszennej szczypta soli szczypta proszku do pieczenia *UWAGA: Ciasto możemy wykonać bez użycia piekarnika, wykorzystując gotowy spód tortowy. Zazwyczaj ma on średnicę 24 cm, a więc robimy nadzienie z ¾ ilości składników podanych w przepisie lub bez zmian, wówczas uzyskamy tort nieco wyższy. Składniki masy jogurtowo - truskawkowej:  50 dag truskawek + 5 dag cukru 3 szklanki jogurtu naturalnego + 4 łyżki cukru ½ łyżeczki esencji waniliowej 3 płaskie łyżki żelatyny 1 szklanka śmietany kremowej 30 %    Składniki dekoracji:  50 dag truskawek + 5 dag cukru 2 galaretki truskawkowe + 1¾ szklanki wrzątku 3 łyżki śmietany kremowej 30 %       Wykonanie biszkoptu: Żółtka ucieramy z cukrem i gorącą wodą do uzyskania pulchnej masy. Białka ubijamy na sztywną pianę ze szczyptą soli i dodajemy do masy żółtkowej. Delikatnie mieszając wsiewamy porcjami mąkę z proszkiem do pieczenia. Ciasto przekładamy do tortownicy o średnicy 28 cm i pieczemy w piekarniku nagrzanym do temp. 180°C przez ok. 30 minut. Upieczone ciasto pozostawiamy do wystudzenia. Wierzch biszkoptu ścinamy.   Wykonanie tortu: Całość truskawek (1 kg)  miksujemy z cukrem (10 dag) i przecieramy. Jogurt miksujemy z cukrem, dodajemy esencję waniliową i rozpuszczoną w ½ szklanki wrzątku żelatynę (w razie potrzeby podgrzewamy, uwarzając, aby nie doprowadzić do wrzenia). Dzielimy na pół. Jedną część dodajemy do połowy zmiksowanych truskawek, drugą do ubitej śmietany, każdą dokładnie mieszając. Nim obie masy całkowicie stężeją, wkładamy je do woreczków foliowych. Obcinamy rogi i wyciskamy na przemian biały i kolorowy mus, tworząc na biszkoptowym spodzie 2 warstwy okręgów. Wstawiamy do lodówki. Pozostałe zmiksowane truskawki dodajemy do galaretek rozpuszczonych w 1¾ szklanki wrzątku(w razie potrzeby podgrzewamy). Lekko tężejące wylewamy na ciasto i wkładamy do lodówki. Gdy zastygnie, dekorujemy stróżkami śmietanki i ponownie umieszczamy w lodówce. 