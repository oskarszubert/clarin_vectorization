Warto mieć choć kilka małych słoiczków tej wspaniałej przekąski i idealnego dodatku do makaronu, sałatek ryżowych,  zup i zapiekanek. W tym roku postanowiłam suszone pomidory zrobić własnoręcznie. Oglądając słoiczki na półkach sklepowych  z tym specyjałem stwierdziłam,  że są za drogie, a poza tym kiepskiej jakości. To mnie bardziej zmobilizowało do ich wykonania. Nie liczyłam kosztów własnej produkcji ( chodzi głównie o zużycie prądu), ale mam swoje i z pewnością smaczniejsze od tych , które widziałam w sklepie. Użyłam pomidorów "bawole serca" z własnego ogrodu. Z tego gatunku pomidory są raczej duże, ale do ich suszenia wybrałam mniejsze sztuki. Mam ich dość dużo w tym roku, więc była okazja, aby je jakoś sensownie zagospodarować. Przepis pochodzi z miesięcznika "Moje Gotowanie" wrzesień 2010. Trochę go zmodyfikowałam.        Składniki (na 3 słoiczki o poj. 120 ml) :  2 kg dojrzałych, mięsistych pomidorów (u mnie małe "bawole serca") ok. 300 ml oliwy lub oleju słonecznikowego 1 duży ząb czosnku sól po kilka listków świeżej  bazylii i po małej gałązce oregano do każdego słoiczka kawałeczek papryczki chili kilkanaście ziaren pieprzu kolorowego    Wykonanie: Odszypułkowane, umyte i obrane ze skórki pomidory dzielimy wzdłuż na ćwiartki. Układamy na ruszcie z piekarnika. Delikatnie solimy. Ruszt z pomidorami umieszczamy w piekarniku. Pod ruszt dajemy blachę przykrytą folią aluminiową ( ma ona dwojakie zadanie: przyśpiesza proces suszenia i zabezpiecza piekarnik przed kapiącym sokiem). Pomidory suszymy w temp. 60 - 70 ºC  do momentu, aż staną się gumowate i pozbawione soku, ale nie za suche. (Suszyłam je pierwszego dnia przez 8 godzin, a następnego dnia dosuszałam jeszcze 3 godziny. Co jakiś czas podwyższałam temp. do 90ºC i suszyłam przy uchylonych drzwiczkach, aby odprowadzić nadmiar wilgoci). Te kawałki pomidorów, które już są ususzone wyjmujemy z piekarnika, aby nie wyschły na wiór. Pozostałe dosuszamy. Gotowe wkładamy do wyparzonych słoiczków ( u mnie 3 słoiczki, każdy o poj. 120 ml). Dajemy drobno pokrojony czosnek, po 2 - 3 listki bazyli, 1 gałązce oregano i po 2 - 3 ziarna pieprzu kolorowego. Papryczkę chili kroimy w na wąskie obrączki i dajemy po 2 - 3 do każdego słoiczka. Wszystkie dodatki powinny być suche. Oliwę podgrzewamy, ale nie za mocno( na tyle , aby później złapała zakrętka) i ostrożnie zalewamy zawartość słoiczków. Zakręcamy wyparzonymi nakrętkami i odwracamy do góry dnem. Można zalać zimną oliwą, ale wóczas należy przechowywac je w lodówce. 