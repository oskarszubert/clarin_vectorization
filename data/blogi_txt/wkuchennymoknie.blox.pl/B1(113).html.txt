Smaczne jedzonko szczególnie teraz, gdy kapusta jest jeszcze młoda. Robię ją zazwyczaj z łazankami własnej roboty, bo takie najlepiej smakują. Zresztą rodzina od razu zaznaczyła, że jeżeli już, to tylko taki właśnie makaron. Trochę więcej jest pracy, ale warto, bo są rzeczywiście lepsze!        Składniki:  1,60 dag młodej białej kapusty 60 dag kiełbasy zwyczajnej 2 cebule (ok. 20 dag) 1 szklanka wody 1 łyżeczka soli liść laurowy 3 ziarna ziela angielskiego 2 łyżki mąki pszennej 1 łyżka smalcu wieprzowego sól, pieprz do smaku    ponadto:  makaron typu łazanki własnej roboty lub gotowy    Wykonanie: Kapustę oczyszczamy, płuczemy i szatkujemy. Posypujemy 1 łyżeczką soli i mieszamy. Dajemy do garnka i zalewamy 1 szklanką wody. Gotujemy bez pokrywki. Wrzucamy ziele angielskie i liść laurowy. Z kiełbasy ściągamy skórkę i kroimy w drobną kostkę. Na smalcu podsmażamy do zeszklenia drobno pokrojone cebule, dajemy do niej kiełbasę i stale mieszając podsmażamy ok. 8 minut. Gdy kapusta będzie już prawie miękka przekładamy podsmażoną kiełbasę z cebulą, zostawiając niewielką jej ilość na patelni, która posypujemy  mąką. Zawartość patelni podgrzewamy do zeszklenia i zaniku surowizny mąki, po czym wykładamy do kapusty. Stale mieszając gotujemy jeszcze ok. 3 minuty. Dodajemy sól i pieprz do smaku. Podajemy z makaronem typu łazanki. 