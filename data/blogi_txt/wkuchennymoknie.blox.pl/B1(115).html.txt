Bardzo dobry sposób na to, aby zimą posilać się  pyszną potrawą jaką jest leczo. Do słoików dajemy wszystkie składniki oprócz wędliny i cebuli, bo z tymi nie ma problemu dodać je później. Zresztą nie byłoby nawet wskazane, by  teraz je dodawać. Składniki:   2 kg papryki czerwonej o grubych ściankach 2 kg cukini zielonej 1,5 kg pomidorów ¼ - ½ szklanki oleju Wykonanie:  Pomidory oczyszczamy, myjemy, kroimy na małe kawałki, wrzucamy do garnka, przez chwilę gotujemy i zestawiamy z ognia.  Cukinię obieramy i ścieramy na tarce o grubych oczkach lub kroimy w drobną kostkę. Paprykę myjemy, oczyszczamy z gniazd nasiennych, kroimy w dość dużą kostkę i dusimy krótko na oleju w dużym garnku  (papryka ma być jeszcze twarda). Dodajemy przygotowaną cukinię, mieszamy i dalej krótko podduszamy. Wlewamy przetarte przez sitko pomidory i gotujemy całość 2-3 minuty. Jeżeli robimy na szybkie zużycie gotujemy troche dłużej i wystarczy  przelać bardzo gorące do wyparzonych słoików, zamknąć i  odwrócić do góry dnem na ok. 5 -7 minut. Jeżeli jednak robimy na zimę należy zapasteryzować, gotując słoiki 10 -15 minut ( ważne: słoiki należy zalać wodą o temperaturze zbliżonej do temperatury ich zawartości ).   Uwaga: nie dodaję przypraw, robię tak jak podałam w przepisie. Może dzięki temu zachowują na długo ładny, niezmieniony kolor.  Uwaga dodana dn.20.08.2013 ze względu na niemożliwość dodania komentarza (błąd techniczny) pod niniejszym wpisem. Przepraszam :) Wychodzi mniej więcej 6 - 7 słoików jednolitrowych  (dopisane dn.29.09.2013r. w odpowiedzi na komentarz). Polecam również: 