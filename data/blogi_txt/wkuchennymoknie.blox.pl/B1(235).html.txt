Sałatki  na bazie makaronu są pożywne, smaczne i w zasadzie na każdą okazję. Można je spożywać o każdej porze dnia i roku. Można sobie dowolnie dobierać składniki w zależności od upodobań smakowych. Moja sałatka makaronowa z salami zawiera oprócz podstawowych składników ogórki  kiszone i parykę. Doprawiona jest ziołami prowansalskimi i cząbrem. Aby sałatka ładnie przesuwała się przez gardło dodałam nieco majonezu. Ale równie dobrze można zastosować oliwę z oliwek.           Składniki: 250 g makaronu drobniutkie kolanka 150 g salami (np. z papryką) 150 g ogórków kiszonych 100 g papryki marynowanej lub 150 g surowej  sól, pieprz czarny mielony, cukier do smaku ulubione zioła ( u mnie zioła prowansalskie, cząber) 3 - 4 łyżki majonezu ( można zrobić na pół z jogurtem naturalnym)    Wykonanie: Makaron gotujemy do miękkości wg przepisu na opakowaniu. Po odcedzeniu i przelaniu go zimną wodą pozostawiamy na durszlaku do osiąknięcia. Salami kroimy w drobne paseczki, paprykę w drobną kosteczkę, a ogórki ścieramy na tarce o dużych oczkach. Składniki mieszamy, dodajemy majonez, mieszamy. Dodajemy do smaku sól, cukier, pieprz i odrobinę ziół. Ponownie delikatnie mieszamy i odstwiamy w chłodne miejsce (lodówka) do tzw. "przegryzienia się" składników.                  Polecam również: 