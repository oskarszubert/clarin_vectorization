Dzisiaj wystawiam w swoje KUCHENNE OKNO bajecznie szybkie i proste w wykonaniu, delikatne, puszyste, a zarazem bardzo smaczne jak dla nas ciasto. Ciasto wykonałam na podstawie przepisu  z czasopisma "Ciasta domowe" nr 232/2012. Trochę zmodyfikowałam. Ten apetyczny przekładany delikatnym kremem biszkopt kakaowy może być ciastem na co dzień jak i na wszelkie okazje. Świetnie się sprawdza zrobiony w formie tortu. Składniki biszkoptu * ( na dużą formę o wym. 28x40 cm) :  7 jajek 1 szklanka cukru ¾ szklanki mąki pszennej 2 łyżki kakao 1 łyżeczka proszku do pieczenia     *UWAGA: Ciasto możemy wykonać bez użycia piekarnika wykorzystując dwa gotowe ciemne spody tortowe. Zazwyczaj mają one średnicę 24 cm, a więc robimy nadzienie z ½ ilości składników podanych w przepisie. Składniki kremu budyniowo-jabłkowego:   2 szklanki mleka 1 op. budyniu waniliowego na ½ l mleka  2 łyżki mąki pszennej ½ szklanki cukru 4 żółtka 250 g masła 2  średnie jabłka (użyłam szarej renety) 2 łyżki cukru do smażenia jabłek  2 łyżki soku z cytryny  2 łyżki wody    Wykonanie biszkoptu: Białka ubijamy na sztywno, dodajemy porcjami cukier i dalej ubijamy, aż cukier prawie rozpuści się.  Wlewamy żółtka stale ubijając  do uzyskania puszystej, jednolitej masy. Wsiewamy stopniowo mąkę wymieszaną z proszkiem do pieczenia oraz  kakao i delikatnie najlepiej ręcznie za pomocą dużej łyżki bądź łopatki  mieszamy. Ciasto wylewamy do dużej prostokątnej formy  i pieczemy ok. 40 minut w temp. 180°C. Najlepiej upiec w przeddzień przekładania ciasta.     Wykonanie kremu budyniowo-jabłkowego:  Umyte jabłka obieramy, usuwamy gniazda nasienne i drobno kroimy. Wlewamy 2 łyżki wody, 2 łyżki soku z cytryny i prażymy na ogniu stale mieszając. Gdy jabłka prawie całkowicie rozprażą się dodajemy cukier i stale mieszając trzymamy jeszcze przez chwilę na ogniu, aby cukier rozpuścił się. Odstawiamy do całkowitego ostudzenia. Żółtka miksujemy z ½ szklanki mleka, wsypujemy proszek budyniowy, mąkę i miksujemy do uzyskania jednolitej mieszaniny. Pozostałe mleko zagotowujemy, wsypujemy cukier i mieszamy aż się rozpuści. Wlewamy zawiesinę budyniową i gotujemy na małym ogniu do utraty surowizny stale mieszając ( zwracamy uwagę, aby gęstniejąca masa nie przywierała do dna). Zestawiamy z ognia do całkowitego ostudzenia przykrywając pokrywką. Masło ucieramy do białości, dodajemy stopniowo przestudzony budyń, a nastepnie jabłka. Dokładnie mieszamy, nie za długo, tylko do połączenia się składników.    Przekładanie ciasta:  Biszkopt kroimy wzdłuż na 2 części. Na dolny płat  biszkoptu równomiernie rozsmarowujemy połowę kremu, przykrywamy drugim płatem, rozsmarowujemy pozostały krem i dowolnie dekorujemy ( np. granulowanym  kakao ). Wstawiamy do lodówki. Polecam również: 