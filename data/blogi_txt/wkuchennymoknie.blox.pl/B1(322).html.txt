Czas na soczyste wiśnie trwa nadal! Warto więc pokusić się na słodkości z tymi pysznymi owocami. Dzisiaj proponuję tort serowo - śmietanowy z wiśniami. Jest to nic innego jak sernik na zimno z zatopionymi w malinowej galaretce wiśniami i to wszystko spoczywa sobie na biszkoptowym spodzie. Jak u nas to za długo sobie nie spoczywało, bo moja kochana rodzinka nie ma litości dla takich łasykutek :) Przepis pochodzi z czasopisma "Pyszne ciasta z owocami" nr 1/2010. Minimalnie zmodyfikowałam. Składniki spodu biszkoptowego (na tortownicę o średnicy 29 cm): 3 jajka 100g cukru 100g mąki pszennej 50g mąki ziemniaczanej 1 łyżeczka proszku do pieczenia     Składniki kremu serowo - śmietanowego:  ok.1 kg chudego twarogu trzykrotnie mielonego ( użyłam serek własnej produkcji wg przepisu jak tutaj)  150g cukru 2 łyżeczki cukru z naturalną wanilią  8 - 10 łyżeczek żelatyny w zależności od wilgotności twarogu 500ml śmietany kremówki 1 cytryna    Składniki warstwy owocowej:  500g wiśni 500ml wody 100g cukru 2 galaretki malinowe    Wykonanie spodu biszkoptowego: Białka ubijamy na sztywną pianę, pod koniec dodajemy porcjami cukier i żółtka. Obie mąki mieszamy z proszkiem do pieczenia. Wsiewamy do masy jajecznej porcjami za pomocą sitka. Dno tortownicy smarujemy masłem, posypujemy bułką tartą i wykładamy ciasto, wyrównując wierzch. Pieczemy w nagrzanym piekarniku w temp. 180°C. przez ok. 25 minut. Po upieczeniu pozostawiamy do ostygnięcia. Wierzchnia skórkę lekko ścinamy.   Wykonanie kremu serowo - śmietanowego:  Schłodzoną śmietanę ubijamy na sztywno. Twaróg ucieramy z cukrem, cukrem z wanilią, sparzoną wrzątkiem i startą skórką cytrynową i sokiem z cytryny. Żelatynę zalewamy niewielką ilością wody do napęcznienia, rozpuszczamy w jak najmniejszej ilości wrzątku i łączymy z 3 łyżkami kremu twarogowego. Mieszamy  z pozostałym kremem. Dodajemy porcjami do ubitej śmietany. Gdy masa będzie lekko tężeć rozprowadzamy na biszkoptowym spodzie. Wstawiamy do lodówki na czas wykonania warstwy owocowej.   Wykonanie warstwy owocowej: Wiśnie myjemy, usuwamy ogonki i pestki. Zalewamy 500ml wody, doprowadzamy do wrzenia i gotujemy ok. 2 minuty. Galaretki o smaku malinowym mieszamy z cukrem. Odlewamy 1 szklankę gorącego kompotu wiśniowego i rozpuszczamy w nim galaretki.  Po dokładnym rozpuszczeniu wlewamy z powrotem do kompotu wiśniowego i dokładnie mieszamy. Gdyby galaretki nie rozpuściły się lekko podgrzewamy, ale nie gotujemy. Odstawiamy do wystudzenia i zatężenia ( można po wystudzeniu włożyć do lodówki). Lekko tężejącą galaretką wraz z wiśniami zalewamy schłodzoną warstwę serowo - śmietanową i ponownie umieszczamy w lodówce do całkowitego zatężenia.               Polecam również:          W kuchni na wesoło:    - Panie doktorze zawsze gdy piję kawę, coś mnie kłuje w oku. - Jest na to tylko jedna rada:  musi pan wyjmować łyżeczkę ze szklanki. 