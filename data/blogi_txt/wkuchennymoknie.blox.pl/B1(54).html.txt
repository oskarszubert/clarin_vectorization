W sezonie czereśniowym warto pokusić się na ten pyszny deser. Gdy mamy apetyt na  coś słodkiego, a nie mamy ochoty, bądź czasu na wykonanie pracochłonnego ciasta, to właśnie ta zapiekanka jest dobrą alternatywą. Przepis pochodzi z numeru specjalnego "Moje gotowanie - ciasta i desery" z lipca ubiegłego roku. Nieco zmodyfikowałam.      Składniki ( na 4 porcje):  400g czereśni 1 łyżka soku z cytryny 4 łyżki cukru 4 jajka ¾ szklanki mąki ¼ łyżeczki proszku do pieczenia ½ łyżeczki soli 1 łyżeczka cukru z naturalną wanilią skórka otarta z cytryny( sparzonej i aromatycznej) ¾ szklanki mleka    Wykonanie: Czereśnie płuczemy, drylujemy, zalewamy sokiem z cytryny, mieszamy z łyżką cukru i odstawiamy na 1 godzinę. Jajka ubijamy z pozostałym cukrem, cukrem waniliowym, dodajemy skórkę otartą z cytryny,  mąkę wymieszaną z proszkiem do pieczenia i solą oraz mleko. Całość dokładnie miksujemy na gładką masę. W kokilkach układamy czereśnie i zalewamy ciastem. Zapiekamy  w temp. 180°C  ok. 25 minut, aż masa zetnie się, lekko przyrumieni i podniesie się. Sprawdzamy patyczkiem. Podajemy najlepiej na ciepło posypane cukrem pudrem.              Polecam  również:          W kuchni na wesoło:    Nocny pasażer zwraca sie do taksówkarza:  - Niech pan jedzie prosto, aż pan zobaczy dom, a przed nim kobietę  z wałkiem do ciasta w ręku  -  tam mnie pan wysadzi ...... 