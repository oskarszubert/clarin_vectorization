Dzisiaj wystawiam W KUCHENNYM OKNIE klasyczny tort z masą maślaną. Ten tort to jeden ze smaków mojego dzieciństwa. Warto powracać do dawnych przepisów, bo są  proste w wykonaniu i bardzo smaczne :)         Składniki i wykonanie 4 blatów biszkoptowych: wg. przepisu na BISZKOPT - przepis podstawowy (klik)     Składniki masy maślanej:   7 jaj 1¼ - 1½ szklanki cukru 2 kostki masła (400g) 4-5 łyżek kakao     dodatkowo:   ok. 200 ml kwaśnego dżemu lub powideł śliwkowych ok. 100 g kwaśnych landrynek       Wykonanie masy maślanej i tortu:  Jajka ubijamy z cukrem na parze do chwili, aż zgęstnieją i utracą smak surowizny. Zdejmujemy  znad pary i w dalszym ciągu ubijamy do chwili przestudzenia.  Masło ucieramy do białości i stopniowo dodajemy całkowicie przestudzoną masę jajeczną. Trochę więcej niż 1/3 masy odkładamy a do pozostałej wsiewamy kakao, stale ucierając do chwili połączenia się składników.    Wykonanie tortu:  Landrynki rozpuszczamy w szklance wrzątku i odstawiamy do całkowitego przestudzenia. Lekko ścinamy podrumienione brzegi blatów biszkoptowych i robimy kruszonkę. Nasączamy landrynkowym ponczem blaty biszkoptowe. Dolny blat smarujemy równomiernie połową masy kakaowej, przykrywamy drugim blatem i smarujemy dżemem. Na to dajemy trzeci blat, smarujemy jasną masą (trochę zostawiamy do dekoracji). Przykrywamy 4 blatem i powlekamy wierzch oraz boki tortu pozostałą masą kakaową. Boki tortu ozdabiamy kruszonką, a na wierzchu dekorujemy pozostałą jasną masą. Schładzamy w lodówce. Przed podaniem wyjmujemy z lodówki i odstawiamy do całkowitego ogrzania do temp. pokojowej, bo taki najlepiej smakuje.                      Polecam również: 