Znakomita potrawa dietetyczna zarówno na śniadanie jak i na deser. Generalnie znana chyba każdemu od maleńkości. Goszcząc jakiś czas temu u Andzi na blogu Pyszne jedzonko natknęłam się właśnie na truskawkową kaszę manną . Szczerze mówiąc jadłam przeróżne wersje tej kaszki, ale..... co aż mnie zdziwiło.... z truskawkami jeszcze nie.... ;)))  No i koniecznie musiałam zrobić, póki truskawki są jeszcze w ogródku. Manna z tymi apetycznymi  owocami jest tak pyszna, że robiłam ją przez kilka kolejnych dni na śniadanie.         Składniki (na 4 porcje):  12 łyżek  (180 ml) kaszy manny błyskawicznej (użyłam Lubelli) ¼ szklanki wody + ok. 1 szklanka wody z zalania manny 1000 ml mleka 1 płaska łyżeczka soli 3 płaskie łyżeczki cukru  2 łyżeczki masła cukier z naturalną wanilią lub cukier wanilinowy ok. 500g truskawek + cukier do smaku     Wykonanie: Połowę truskawek miksujemy z cukrem (do smaku), a pozostałą część kroimy wzdłuż na ćwiartki.  Na dno rondelka wlewamy ¼ szklanki wody. Gdy zacznie się gotować wlewamy mleko. W tym czasie kaszę manną zalewamy zimną wodą, mieszamy i odstawiamy do momentu, aż opadnie na dno naczynia. Zlewamy wodę. Ponownie zalewamy wodą , mieszamy, odstawiamy i zlewamy wodę do uzyskania objętości mieszaniny równej 400 ml. Do mleka dajemy 1 łyżeczkę soli i 3 łyżeczki cukru. Kaszę mieszamy i wylewamy na gotujące się mleko stale mieszając, aby nie powstały grudki i aby nie przywarła do dna. Gotujemy ok. 3 minuty. Zestawiamy z ognia, dajemy masło i mieszamy do jego rozpuszczenia się.  Bezpośrednio po ugotowaniu rozlewamy do miseczek. Posypujemy do smaku cukrem z wanilią, dajemy kleksy zmiksowanych z cukrem truskawek. Dekorujemy ćwiartkami truskawek i listkami melisy.              Polecam również:               W kuchni na wesoło:    - Jesteś taki humorzasty, niekonsekwentny - narzeka żona do męża.  - W poniedziałek chętnie jadłeś bób,  we wtorek też,  w środę i czwartek nie    odmówiłeś. - A nagle w piątek nie chcesz jeść! Kto z tobą wytrzyma! 