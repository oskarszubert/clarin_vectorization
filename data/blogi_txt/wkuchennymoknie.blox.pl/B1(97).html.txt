Zapasy tego aromatycznego zielonego dodatku robię wówczas, gdy tylko mam nadmiar młodego kopru na grządkach. Przechowywany w zamrażalniku w szczelnych słoiczkach zachowuje swieżość, soczystą, wiosenną barwę przez wiele miesięcy. Warto mieć w swojej kuchni taki apetyczny dodatek! Łodyżki kopru również wykorzystuję. Mają one w sobie dużo aromatu. Znacznie poprawiają smak barszczu czerwonego lub zupy kalafiorowej. Składniki:   dowolna ilość młodych gałązek koperku Wykonanie: Młode gałazki  koperku płuczemy i osuszamy na ręczniku. Po całkowitym obeschnięciu z wody siekamy drobno nożem, oddzielnie listeczki i łodyżki. Przekładamy również oddzielnie do suchych słoiczków. Delikatnie ugniatamy, ale nie za mocno, gdyż łatwiej jest już zamrożony wybierać ze słoiczka. Słoiczki z tak przygotowanym koperkiem szczelnie zamykamy i przechowujemy w zamarażalniku.                   Polecam również:            W kuchni na wesoło:   -   Panie doktorze! Ważę sto dwadzieścia kilo!      Proszę  mi  przepisać  jakąś dietę odchudzającą.  -  Kromka chleba razowego,  jabłko, herbata bez cukru. -  Ale przed czy po jedzeniu? 