Sałatkę tą robiłam już wielokrotnie.  Tutaj w swoje kuchenne okno wystawiam ją po raz pierwszy. Często do niej wracam ponieważ jest smaczna i expresowa w wykonaniu. Pomysł na zrobienie jej zrodził się gdzieś przed rokiem w czasie zakupów w jednym z supermarketów. Zaintrygował mnie wygląd sałatki o nazwie TOSCANI.  Postanowiłam ją  kupić w ilości bodajże 25 dag. Po powrocie do domu rozebrałam ją na czynniki pierwsze celem zidentyfikowania jej składników. I tak od tamtej pory robię ją już własnoręcznie.          Składniki:  ( na ok. 1,80 kg sałatki)  400 g ( sucha masa) drobnego makaronu (użyłam malutkich muszelek) 250 g papryki konserwowej 250 g ogórków kiszonych 1 puszka kukurydzy z groszkiem ( 285g) 5 łyżek majonezu  ½ pęczka szczypiorku ( użyłam 2  małe cebulki z kiełkującym szczypiorkiem ok. 60g) 1 łyżka drobno posiekanej natki pietruszki  (użyłam gotowej, mrożonej, z własnej zamrażarki) sól, pieprz do smaku      Wykonanie:  Makaron gotujemy wg. przepisu na opakowaniu. Paprykę i obrane ze skórki ogórki kiszone kroimy w kostkę. Cebulkę ze szczypiorkiem drobno siekamy. Kukurydzę z groszkiem odsączamy z zalewy. Wszystkie składniki mieszamy z makaronem, dodajemy drobno posiekaną natkę pietruszki, majonez i dosmakowujemy solą i pieprzem. 