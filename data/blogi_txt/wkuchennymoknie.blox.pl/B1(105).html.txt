Coraz częściej goszczą te kotlety w moim domowym, rodzinnym jadłospisie. Kiedyś zwykle były to kotlety schabowe, bądź z karczku. Niejednokrotnie jednak były nie do zgryzienia. Przede wszystkim zależało od tego jaki kawałek mięsa udało mi się zakupić.   Obecnie słodkie polędwiczki wieprzowe mają w mojej kuchni zdecydowaną przewagę nad schabem czy karczkiem. Kotlety z nich  są delikatne, miękkie i szybkie w przyrządzeniu.  Poza tym  mimo,  że  polędwica jest  droższa  od  wspomnianych gatunków  mięs  to  jednak w rezultacie wcale nie wychodzi dużo drożej. Z małego kawałeczka mięsa można zrobić całkiem pokaźnego kotleta.         Składniki:   ok. 25 dag słodkich polędwiczek wieprzowych ( na 4 porcje) 1 jajko roztrzepane w 1-2 łyżkach zimnej wody sól pieprz czarny mielony 1 ząb czosnku mąka pszenna bułka tarta olej do smażenia       Wykonanie:  Polędwiczki myjemy, obsuszamy. Dzielimy  na  porcje. Mięso delikatnie rozbijamy. Solimy równomiernie obie strony. Jedną stronę oprószamy pieprzem, drugą nacieramy przeciśniętym przez praskę czosnkiem.  Tak przyprawione mięso odstawiamy na ok. 10 minut. Oprószamy  z obu stron mąką pszenną, obtaczamy w rozmąconym w wodzie jajku i tartej bułce. Smażymy z obu stron na rozgrzanym na patelni oleju roślinnym ok. 8 minut.   Podajemy  do  drugiego dania  obiadowego  z  ziemniakami  i  surówką  z  kapusty pekińskiej z ananasem i chrzanem  lub z marchewką w beszamelu, bądź też z inną surówką według upodobań. 