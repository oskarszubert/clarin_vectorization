Pierożki smaczne i bardzo efektownie prezentujące się na stole. Szczerze mówiąc robię je bardzo rzadko bo są dość pracochłonne. Ale warto sie pokusić na ich wykonanie, gdyż są o wiele lepsze od gotowych zakupionych w sklepie. Jako farsz do nich można wykorzystać niekoniecznie świeże mięso indycze, również mięso drobiowe z gotowania rosołu lub innej zupy jest jak najbardziej odpowiednie.  Przepis pochodzi  z "Twoich przepisów- Kluski" nr 11/2010. Trochę zmodyfikowałam.        Składniki ciasta:  400 g mąki pszennej 4 jajka sól    Składniki farszu:  350g drobno pokrojonej piersi indyka 100 g serka wiejskiego 8 łyżek tartego parmezanu 1 - 2 jajka w zależności od wilgotności farszu starta skórka z połowy cytryny szczypta gałki muszkatołowej sól, pieprz do smaku  dodatkowo:  1 litr bulionu warzywnego     Wykonanie farszu: Mięso myjemy, osuszamy, kroimy na mniejsze kawałki. Smażymy na 2 łyżkach masła przez ok. 15 minut. Odstawiamy do ostudzenia. Mielimy, mieszamy z twarożkiem, tartym parmezanem, skórką cytrynową, gałką muszkatołowa, solą i pieprzem. Wbijamy jajko, mieszamy. Jeżeli farsz okaże się za suchy wbijamy jeszcze jedno jajko. Dokładnie wyrabiamy na jednolitą masę.   Wykonanie ciasta:  Mąkę przesiewamy na stolnicę. Ok. 50 g odkładamy na bok. Pozostałą mieszamy z solą, robimy zagłębienie, dodajemy 4 jajka. Zagniatamy elastyczne ciasto, podsypując systematycznie odłożoną mąką. Ciasto owijamy folią spożywczą i wkładamy do lodówki na ok. 30 minut ( ułatwi nam to wałkowanie dość twardego ciasta).   Wykonanie pierożków:  Ciasto bardzo cieniutko rozwałkowujemy, foremką do pierożków lub małą szklaneczką wykrawamy  krążki. Na środek każdego nakładamy niewielką ilość farszu i składamy półksiężyce (brzegów nie zlepiamy). I teraz najważniejsza część pracy. Nie wiem jak to się fachowo robi, ale ja opracowałam sobie następującą strategię: trzymając pierożek na stolnicy, stronę z farszem lekko unosimy lewym palcem wskazującym, wywijajac w ten sposób  brzegi ( jak w kapelusiku). Owijajamy wokół palca pierożek i zlepiamy obydwa końce. Pierożki układamy na tacy na  ściereczce i przykrywamy drugą ściereczką. Bulion rozcieńczamy wodą do objetości 2 litrów i gdy zacznie się gotować wrzucamy pierwszą porcję pierożków. Gotujemy  3 - 4 minuty od wypłynięcia na powierzchnię. Wyławiamy łyżką cedzakową i wrzucamy na gotujący się bulion kolejną porcję. Podajemy polane masłem z dodatkiem  parmezanu.                Polecam również:         W kuchni na wesoło:    Pewien znany podróżnik dotarł wraz z małżonką do wysp zupełnie nieznanych. Tam oboje wpadli w ręce ludożerców. Przy wtórze bębnów i okrzyków zawieszono ich oboje w kotłach z wodą nad ogniem.  - Anno - mówi podróżnik do żony - odnoszę wrażenie, że oni chcą nas  zjeść... - Wstydź się Karolu! Ty zawsze musisz myśleć o jedzeniu! 