Delikatny i orzeźwiający deser. Moooże... raczej wskazany na letnie upały.... Nie wiem jak u Was, ale niejednokrotnie w moim domu mamy apetyt na coś orzeźwiającego również i teraz, zimową porą. Grejpfruty dostępne są niemal przez cały rok, a więc na wykonanie takiego deseru nie ma ograniczeń czasowych. Przepis pochodzi z czasopisma " Smacznego! " nr 4/2011. Trochę zmodyfikowałam.         Składniki (na 4 pucharki o poj. 300ml) : 2 żółte grejpruty lub 300 ml gotowego soku grejpfrutowego 2 czerwone grejpfruty 3 łyżeczki żelatyny 50 - 80 g cukru 400 ml jogurtu naturalnego 3 łyżeczki cukru wanilinowego  300 ml śmietany  kremówki świeża mięta lub melisa do dekoracji Wykonanie: Czerwony grejpfrut sparzamy i kroimy na pół. Małą łyżeczką  delikatnie wydrążamy miąższ, starając się zachować cząstki w całości. Z żółtego grejpfruta wyciskamy sok lub odmierzamy 300 ml gotowego soku. Żelatynę zalewamy niewielką ilością zimnej wody, a gdy napęcznieje rozpuszczamy w jak najmniejszej ilości wrzątku.  Jogurt naturalny łączymy z sokiem z żóltego grejpfruta, cukrem i cukrem wanilinowym. Stale mieszając dolewamy cienkim strumieniem lekko ciepłą   żelatynę. Śmietanę ubijamy na sztywno i dodajemy porcjami przygotowany mus jogurtowo-grejfrutowy. Do pucharków wkładamy kawałki czerwonego grejpfruta (zostawiamy trochę do dekoracji) oraz przygotowany krem śmietanowy.  Gdy deser nieco stężeje zanurzamy pozostałe kawałeczki grejpfruta.  Pucharki wstawiamy na co najmniej 1 godzinę do lodówki, aby deser dobrze się schłodził i stężał. Przed podaniem na stół dekorujemy listkami świeżej mięty lub melisy.                Polecam również:             W kuchni na wesoło:    Dwie koleżanki wybrały się w podróż pociągiem. Na drogę wzięły banany. Gdy jedna zaczęła jeść, pociąg wjechał do tunelu. Ugryzłaś już swojego banana? - pyta przerażona koleżanka. - Nie, jeszcze nie. - To nie zaczynaj, bo ja ugryzłam i oślepłam. 