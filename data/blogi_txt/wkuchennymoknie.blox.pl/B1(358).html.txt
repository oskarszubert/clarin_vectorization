Smaczna zupa jarzynowa z dodatkiem ozdobnego makaronu w kształcie kokardek. Rodzina moja chętnie zjada wszelkie jarzynowe zupy. Staram się je urozmaicać aby się nie znudziły. Dodatkową zaletą tej zupy jest proste i szybkie wykonanie. Składniki:  25 dag kości od schabu  40 dag ziemniaków  25 dag marchewki 15 dag pietruszki 10 dag selera 15 dag pora 25 dag groszku zielonego ( użyłam mrożony) 15 dag makaronu kokardki sól, pieprz ziołowy do smaku 3 litry wody 150 ml śmietany kremówki 2 żółtka 2 łyżeczki drobno posiekanej natki pietruszki Wykonanie: Kość oczyszczamy, myjemy, zalewamy w garnku 3 litrami wody i gotujemy 30 minut. Warzywa oczyszczamy i myjemy. Ziemniaki kroimy w drobną kostkę. Marchewkę, pietruszkę i seler ścieramy na tarce o dużych oczkach. Por kroimy w talarki. Groszek zagotowujemy i odlewamy wodę. Tak przygotowane warzywa wrzucamy do wywaru i gotujemy. Po 15 minutach dodajemy makaron, płaską łyżkę soli i dalej gotujemy zupę, aż makaron stanie się miękki. Pod koniec gotowania dajemy ½  łyżeczki pieprzu ziołowego i ewentualnie dosalamy. Zupę zdejmujemy z ognia. Śmietanę miksujemy z żółtkami i zabielamy zupę. Podajemy z drobno posiekaną natką pietruszki. 