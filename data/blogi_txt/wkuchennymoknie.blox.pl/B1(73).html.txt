Robię od czasu do czasu galaretę. Choć jest trochę pracochłonna to jednak warto pokusić  się i ugotować. Sama ją bardzo lubię, rodzina też chętnie ją zjada. Galareta galaretą, ale to oblizywanie kostek ze spacerówek po odlaniu wywaru, to jest dopiero rarytas.        Składniki:  2-3 nóżki  wieprzowe (ok.3 kg) 1 golonka indycza (ok.50 dag) 50 dag szpondra 2 średnie marchewki (ok.20 dag) 1 pietruszka (ok. 10 dag) kawałek selera (ok.6 dag)  2 liście laurowe 6 ziaren ziela angielskiego pół małej cebuli 2 zęby czosnku ok. 5 litrów wody sól, pieprz do smaku    Wykonanie: Szponder oczyszczamy, myjemy, zalewamy wodą i gotujemy. Po upływie godziny dajemy oczyszczoną i umytą golonkę i dalej gotujemy. Nóżki dokładnie oczyszczamy, myjemy, dajemy do 7 litrowego garnka i zalewamy do ¾ pojemności  zimną wodą. Gotujemy na małym ogniu do chwili aż mięso zacznie oddzielać się od kości. Trwa to ok. 4 godzin. W trakcie gotowania wlewamy do nóżek gotujący się szponder z golonką i wywarem. Na 30 minut przed zakończeniem gotowania dajemy obrane warzywa, ziele angielskie, liście laurowe, sól i pieprz do smaku. Pod koniec gotowania podpieczoną na ogniu cebulę i przeciśnięty przez praskę czosnek. Odstawiamy do przestudzenia. Jeszcze ciepły przelewamy na durszlak. Wywar odstawiamy do dalszego ochłodzenia, a z durszlaka wybieramy mięso i marchew, które następnie kroimy w drobną kostkę. Z wywaru zlewamy lub wybieramy łyżką tłuszcz, który wypłynął na wierzch. Do filiżanek lub małych kubeczków  po jogurcie dajemy porcje marchewki i mięsa i zalewamy wywarem. Odstawiamy do całkowitego zatężenia się galarety w chłodne miejsce lub do lodówki. Wyjmujemy z foremek bezpośrednio przed podaniem i układamy na talerzu np. na liściach sałaty. •   • 