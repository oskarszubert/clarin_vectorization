Proste i dość szybkie w wykonaniu  warstwowe ciasto owocowe. Nie jest zbyt słodkie. Spód za sprawą pokaźnej ilości jabłek pokrojonych w kosteczkę jest wilgotny. Dodatek w cieście zmielonych orzechów stanowi z jabłkami ciekawą kompozycję smakową. Spód pokrywa cienka warstwa kremu budyniowo - ananasowego i plastry ananasa z kandyzowanymi wisienkami zatopionymi w cytrynowej galaretce. Ciasto jest smaczne i szybko się zjada.  Przepis pochodzi z "Nowych przepisów Siostry Anastazji" i czasopisma "Ciasta domowe" nr 167. Składniki ciasta ( na formę o wym. 28x40 cm):  2 szklanki mąki pszennej 1½ szklanki cukru 1 szklanka drobno posiekanych orzechów  6 dużych jabłek (1 - 1,2 kg,  u mnie szara reneta ) 4 jajka 1 łyżeczka proszku do pieczenia 1 łyżeczka sody oczyszczonej     Składniki kremu budyniowo - ananasowego:  200 g masła 3 żółtka 3  łyżki cukru ¼ szklanki wody 1 łyżka mąki ziemniaczanej  syrop z 1 puszki ananasów     Ponadto:  osączone ananasy ( 12 plastrów)  2 opakowania galaretki cytrynowej 12 sztuk  wiśni kandyzowanych    Wykonanie ciasta: Jabłka obieramy, kroimy w drobną kostkę, zasypujemy szklanką cukru, mieszamy i odstawiamy. Białka ubijamy, dodajemy resztę cukru, żółtka, jabłka (z wytworzonym sokiem) i mąką wymieszaną z drobno posiekanymi orzechami, sodą i proszkiem do pieczenia. Całość dokładnie mieszamy dużą łopatką lub łyżką i przekładamy do prostokątnej formy o wym. 28x40 cm. i pieczemy w nagrzanym do temp. 180°C przez ok. 50 minut ( sprawdzamy patyczkiem czy jest upieczone).   Wykonanie kremu budyniowo - ananasowego: Żółtka miksujemy z cukrem, dodajemy wodę, miksujemy, wsypujemy mąkę ziemniaczaną, miksujemy, wlewamy do gotującego się  na małym ogniu syropu. Ugotowany budyń odstawiamy do przestudzenia ( do osiągnięcia temp. pokojowej).  Masło ucieramy do białości. Dodajemy porcjami budyń. Całość dokladnie ucieramy na jednolitą masę.   Wykonanie warstw ciasta: Galaretki rozpuszczamy według przepisu na opakowaniu. Na cieście rozsmarowujemy krem, układamy plastry ananasa*. W środek każdego ananasa wkładamy kandyzowaną wiśnię. Całość zalewamy tężejącą galaretką i  wkładamy do lodówki najlepiej na noc.   * Aby plastry  ananasa były na cieście umieszczone symetrycznie (3x4) użyłam dodatkowo jeszcze dwa plastry( w jednej puszce zwykle jest 10 sztuk). Polecam również:           W kuchni na wesoło:   - Aniu, czemu ten pies tak na mnie patrzy?! - pyta chłopak narzeczoną.  - On tak zawsze, jak ktoś je z jego miski. 