Żeberka wieprzowe można robić na wiele sposobów. Pieczone w miodzie i z rozmarynem smakują wybornie. Podałam je ostatnio na obiad z pieczonymi ziemniakami  i  taratorem. Wszystkim smakowało! Przepis pochodzi  z "Dań za grosik" nr 4/2011. Składniki:  1 kg młodych żeberek (paski) 3 łyżki soku z cytryny 3 łyżki naturalnego miodu 1 łyżka musztardy 1 płaska łyzeczka suszonego rozmarynu 4 łyżki oleju sól, pieprz cytrynowy do smaku Wykonanie: Żeberka myjemy, dzielimy na porcje  po 2 kostki. Oprószamy solą i pieprzem cytrynowym. Sok z cytryny ucieramy z miodem i musztardą, dodajemy suszony rozmaryn i 2 łyżki oleju. Marynatą smarujemy żeberka i odstawiamy na 10 minut  ( u mnie ok. 2 godziny). Do żaroodpornego naczynia wlewamy pozostałe 2 łyżki oleju, wkładamy żeberka wraz z pokrywającą je marynatą, skrapiamy ciepłą wodą. Naczynie przykrywamy. Pieczemy  60 - 70 minut w temp. 180°C, skrapiając co jakiś czas ciepłą wodą wraz z wytwarzającym się sosem.            W kuchni na wesoło: Kowalski posprzeczał się z żoną. Gdy wrócił z pracy do domu, zastał na stole kartkę:   "Obiad w książce kucharskiej na stronie 142,  kolacja na stronie 273" 