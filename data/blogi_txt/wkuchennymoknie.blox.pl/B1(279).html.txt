Smaczna sałatka do wielu dań obiadowych. Stosuję ją przede wszystkim do dań  mięsnych jak gulasze, kotlety, bitki, itp. Pasuje zarówno do ziemniaków jak i kasz, szczególnie do kaszy jęczmiennej.           Składniki:  80 dag buraczków czerwonych 1 cebula (10 dag) 4 łyżki oliwy lub oleju 2 płaskie łyżki cukru 1 łyżeczka soli  ¼ łyżeczki kwasku cytrynowego lub sok z cytryny do smaku sól, cukier, pieprz do smaku     Wykonanie:  Buraki oczyszczamy, dokładnie myjemy, gotujemy do miękkości. Obieramy całkiem     przestudzone i ścieramy na tarce o dużych oczkach. Dodajemy pokrajaną w drobną kostkę cebulę. Dajemy 1 łyżeczkę soli, 2 płaskie łyżki cukru, sok z cytryny lub kwasek cytrynowy, pieprz i oliwę. Dokładnie mieszamy.  Ewentualnie dosmakowujemy wymienionymi przyprawami. 