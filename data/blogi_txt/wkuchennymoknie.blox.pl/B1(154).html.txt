Bardzo smaczna pasta jajeczna z dodatkiem świeżego wiosennego koperku.  Robię ją często na śniadanie jak i na kolację w okresie wzmożonej ekspansji kopru w moim ogrodzie.  Teraz właśnie nastał czas jego królowania.             Składniki:   5 jajek pęczek koperku świeżego 5 dag masła sól do smaku Wykonanie: Jajka gotujemy na twardo. Zaraz po ugotowaniu obieramy ze skorupek i rozgniatamy widelcem na drobne cząstki. Dodajemy masło i dobrze mieszamy.  Koperek drobno siekamy i dodajemy do pasty. Solimy do smaku. Podajemy do pieczywa. 