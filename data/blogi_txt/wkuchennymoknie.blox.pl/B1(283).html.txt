Smaczna surówka. Nie wiem czy jest taka w sieci internetowej bo nie sprawdzałam. Zrobię to z pewnością w najbliższym czasie. Potrzebowałam surówkę do obiadu. Nie chciałam się powtarzać i wymyśliłam taką....        Składniki:  ok.80 dag kapusty pekińskiej 2 małe marchewki 1 duża pomarańcza 2 łyżki chrzanu śmietankowego  2 płaskie łyżki cukru sól pieprz do smaku 4 łyżki majonezu     Wykonanie: Kapustę oczyszczamy, myjemy. odstawiamy do obsiąknięcia z wody. Kroimy w drobne paski. Marchew obieramy, myjemy i ścieramy na tarce o małych oczkach. Umytą i obraną pomarańczę  kroimy w drobną kostkę. Tak przygotowane składniki mieszamy, dajemy chrzan śmietankowy, cukier, sól i pieprz do smaku. Całość dokładnie mieszamy. Podajemy do drugiego dania wg upodobań. 