Smaczna, delikatna jarska potrawa, jak w sam raz na piątkowy obiad.   Przepis pochodzi z wydania specjalnego Tina Przepisy nr 7/ 2004. Trochę zmodyfikowałam.        Składniki:   800 g ziemniaków najlepiej o mączastym miąższu 60 g mąki ziemniaczanej 60 g kaszy manny 2 żółtka sól, pieprz, papryka mielona słodka, świeżo starta gałka muszkatołowa do smaku  500 g pomidorków koktajlowych 80 g startego sera gouda 80 g startego parmezanu oliwa lub olej roślinny    Wykonanie: Ziemniaki myjemy szczoteczką pod bieżącą wodą. Gotujemy je w mundurkach w osolonej wodzie ok. 20 minut. Odcedzamy, lekko studzimy i obieramy.. Jeszcze ciepłe przeciskamy przez praskę. Masę ziemniaczaną odstawiamy, aby całkowicie ostygła.    Robimy kluseczki gnocchi: do ziemniaków dodajemy żółtka, mąkę, kaszę mannę, przyprawy do smaku, zagniatamy, aż ciasto stanie się plastyczne. Formujemy małe kluseczki. W tym celu ciasto dzielimy na kilka porcji, robimy z nich wałeczki o średnicy ok. 2 cm i kroimy na ok. 1 cm kawałeczki. Każdy kawałeczek odwracamy przekrojem do powierzchni stolnicy i za każdym razem maczając widelec w mące spłaszczamy nim delikatnie kluseczki. Uzyskujemy wówczas efektownie prezentujące się rowki.   Gotujemy ok. 2 minuty w osolonej wodzie z dodatkiem kilku łyżek oliwy lub oleju, od chwili wypłynięcia na powierznię. Wyjmujemy z wody łyżką cedzakową na durszlak i hartujemy pod zimna, bieżącą wodą. Pozostawiamy do osiąknięcia na durszlaku (nie za długo) i wykładamy na półmisek.   Umyte i oczyszczone pomidorki kroimy na połówki. Smarujemy oliwą 4 - 5  niedużych kokilek lub jedną dużą formę do zapiekanek. Wkładamy do nich kluseczki i pomidorki. Wstawiamy do nagrzanego piekarnika i zapiekamy ok. 15 minut w temp. 200°C. Wyłączamy piekarnik i posypujemy zapiekanki startym parmezanem i startą goudą. Pozostawiamy w piekarniku do chwili roztopienia się serów. Podajemy natychmiast po przyrządzeniu. Polecam również:            W kuchni na wesoło:    Nowak rozmawia z Malinowskim: - Moja żona postanowiła się odchudzić. Każdą wolną chwilę poświęca na jazdę konną. - I jaki tego rezultat? - W ciągu ostatniego tygodnia koń schudł już 20 kilogramów. 