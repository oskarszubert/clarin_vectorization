Kolejna wersja placuszków z jabłkami. Są pyszne!  Lubię je i robić i jeść. Pozostali domownicy zdecydowanie lubią to drugie. Ale nie mam do nich żalu. Cieszy mnie to, że im smakują.  A moją satysfakcję pogłębia fakt,  że owe placuszki poprawiają im humory. Robi się przyjemnie w domu. I to jest właśnie to, na czym mi bardzo zależy.        Składniki: (na 16 placuszków)  6 jajek 18 dag mąki pszennej 3 jabłka 2 łyżki cukru ½ łyżeczki soli  ponadto:  cukier puder do posypania olej do smażenia Wykonanie: Jabłka obieramy, kroimy w talarki. Usuwamy gniazda nasienne. Białka ubijamy mikserem na sztywną pianę, dodajemy sól, cukier, ubijamy. Dajemy żółtka i dalej ubijamy. Odstawiamy mikser i wsiewamy mąkę mieszając łyżką. Na rozgrzany olej kładziemy małymi porcjami ciasto. Gdy trochę podrośnie kładziemy talarki jabłek, a na nie niewielkie porcje ciasta. Smażymy na złoty kolor z obu stron. Podajemy posypane cukrem pudrem. Najsmaczniejsze są zaraz po usmażeniu, czyli jeszcze ciepłe. 