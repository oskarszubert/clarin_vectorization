Bardzo smaczne placuszki z nutą pomarańczową. Polecam na szybkie śniadanie, bo ich proste wykonanie nie pochłania wiele czasu. Składniki (na 22 szt.):  4 jajka 7 łyżek mąki 2 jabłka  słodko- kwaśne (350g) 30-40g kandyzowanej skórki pomarańczowej  1 łyżka cukru ¹⁄³ łyżeczki soli    dodatkowo:  olej do smażenia cukier puder do obsypania       Wykonanie: Jabłka obieramy i ścieramy na tarce o dużych oczkach. Kandyzowaną skórkę pomarańczową kroimy w drobniutką kosteczkę. Białka oddzielamy od żółtek i ubijamy ręcznym mikserem na sztywna pianę. Dodajemy cukier, sól, po 1 żółtku stale ubijając.  Odstawiamy mikser i mieszając łyżką dodajemy mąkę wsiewając małymi porcjami sitkiem. Dodajemy jabłka ze skórką pomarańczową, delikatnie mieszamy. Łyżką kładziemy małe porcje  ciasta na patelnię z rozgrzanym olejem.  Smażymy na złoty kolor z obu stron.  Przed podaniem posypujemy cukrem pudrem.           . 