Bardzo smaczna i szybka w wykonaniu zupa. Robiłam ją po raz pierwszy i zamierzam ją od czasu do czasu gotować bo warto. Przepis pochodzi z miesięcznika Dania za grosik nr 1/2010. Trochę go zmodyfikowałam.        Składniki:  45 dag ziemniaków 20 dag marchwi 20 dag groszku zielonego ( użyłam mrożony) 13 dag pora 20 dag boczku wędzonego chudego 2 - 3 skrzydełka z kurczaka 4 łyżki oleju sól, pieprz do smaku 2 litry wody    Wykonanie: Do garnka wlewamy  wodę, wrzucamy oczyszczone i umyte skrzydełka, gotujemy. W tym czasie  warzywa oczyszczamy i myjemy. Ziemniaki kroimy w kostkę, marchew w drobne paski, por w talarki.  Na patelnię wlewamy olej i podduszamy rozdrobnione warzywa. Groszek zagotowujemy, wylewamy wodę. Boczek kroimy w paski i podsmażamy na patelni. Do gotujących się skrzydełek dajemy podduszone na oleju warzywa, groszek i boczek. Gotujemy ok. 30 minut. Dajemy sól i pieprz do smaku. 