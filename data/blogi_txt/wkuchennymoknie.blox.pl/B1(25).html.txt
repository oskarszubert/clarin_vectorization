Ostatnio zostałam zaproszona przez Hiendkitchen do testowania ceramicznej obieraczki o nazwie: Kyocera Ceramiczna Obieraczka Pionowa Zielona z przeznaczeniem dla praworęcznych użytkowników (są też dla leworęcznych). Efektem tego zajęcia było pozbycie się dotychczasowych obieraczek, których używanie bardzo mnie zniechęciło. Po testowaniu doskonałej obieraczki firmy  Kyocera tylko ta właśnie będzie królować od tej pory w naszej kuchni. Ta jedna z najlepszych na świecie, ceramiczna obieraczka marki Kyocera  jest świetna  zarówno do obierania warzyw jak i wiórkowania czekolady oraz ścierania twardego sera żółtego na cienkie płatki.          Testowanie przeprowadziłam na tych wszystkich owocach i warzywach, które były mi ostatnio potrzebne do przygotowania posiłków a więc na: marchewce, pietruszce, ziemniakach, ogórkach, kalarepce, selerze, buraczkach i jabłkach. Ścierałam również żółty ser i wiórkowałam czekoladę. Bardzo ergonomiczny, lekki i wyprofilowany uchwyt dobrze leżał mi  w dłoni, przez co obieranie nie było męczące jak to bywało przy starych obieraczkach. W każdym przypadku obieraczka Kyocera leciutko i gładko obierała co chciałam bez większego wysiłku. Dotychczas czekoladę ścierałam na tarce, teraz będę używać tylko tej właśnie obieraczki. Czekolada świetnie się wiórkuje i co bardzo istotne nie elektryzuje się "nie fruwa". Żółty ser bez problemu kroiłam na cieniutkie plasterki.  Po zakończonych czynnościach obierania przyrząd bez problemu umyłam pod bieżącą wodą.                  Należy podkreślić, że obieraczce Kyocera wyjątkową lekkość obierania  zapewnia przede wszystkim 4 cm ceramiczne ostrze wykonane z materiału zbliżonego swą twardością do diamentu.  Ceramiczne ostrze jest zdrową alternatywą dla nie do końca doskonałych stalowych odpowiedników. Wysokiej klasy, szlachetna ceramika ostrza, wytwarzana na bazie węglika cyrkonu (ZrC) nie rdzewieje, jest obojętna chemicznie, co sprawia, że nie wchodzi w reakcje z żadnymi  sokami. Dzięki tej właściwości warzywa i owoce zachowują swoje cenne witaminy, wartości odżywcze, oryginalny smak i kolor.  Niewiarygodnie ostre ceramiczne ostrze praktycznie nigdy nie tępi się, a więc odchodzi nam konieczność ostrzenia.          Ceramiczna Obieraczka Pionowa Zielona przeznaczona jest dla osób praworęcznych, które obierają warzywa "do siebie". Hiendkitchen w swojej szerokiej ofercie akcesorii kuchennych ma również  modele obieraczek dla leworęcznych, które obierają warzywa "od siebie" : Kyocera Ceramiczną Obieraczkę Pionową Czerwoną   i    Kyocera Ceramiczną Obieraczkę Pionową Czarną. Obieraczki Kyocera używam codziennie od niemal tygodnia i jestem nią zachwycona. Dodatkowym plusem jest jej ładny design. Z pewnością i u Was stałaby się ulubionym narzędziem kuchennym. A może nie wybraliście jeszcze świątecznego prezentu  dla swoich najbliższych? Myślę, że byłaby ona doskonałym podarunkiem :) 