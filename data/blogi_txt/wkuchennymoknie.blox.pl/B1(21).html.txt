Smaczny chłodnik, który często gości  od dłuższego czasu w naszej kuchni. Pora letnia jest jak najbardziej  odpowiednim czasem na jego sporządzanie. Potrawa podobna jest do naszej rodzimej mizerii. Tarator zawiera jednak więcej dodatków. Można dodać również do niego drobno siekane orzechy. Bardzo smakuje nam z pieczonymi ziemniakami. Jest to sposób na szybkie, lekkie i smaczne danie obiadowe. Przepis pochodzi z "Mojego gotowania" nr 8/1998.          Składniki:  1 litr zsiadłego mleka, kefiru lub jogurtu naturalnego 4 ogórki ( ok. 800 g) 1 pęczek koperku 2 gałązki natki pietruszki 4 ząbki czosnku  2 łyżki oliwy lub oleju słonecznikowego sól, pieprz do smaku     Wykonanie: Ogórki myjemy, obieramy, kroimy w słupki, lekko solimy i odstawiamy na 10 minut. Koperek i natkę płuczemy, drobno siekamy. Czosnek obieramy i przepuszczamy przez praskę. Zsiadłe mleko wlewamy do miski, ubijamy trzepaczką. dodajemy oliwę, cały czas ubijając. Lekko odciśnięte z soku ogórki, czosnek, koperek i natkę dodajemy do zsiadłego mleka i mieszamy. Chłodnik przyprawiamy solą i pieprzem. Wstawiamy do lodówki na 2 godziny.            W kuchni na wesoło:   Jasiu przynosi do domu torbę pełną jabłek. Mama pyta go: - Skąd masz te jabłka? Na to Jasiu: - Od sąsiada. _ A on wie o tym? - pyta mama. - No pewnie, przecież mnie gonił! 