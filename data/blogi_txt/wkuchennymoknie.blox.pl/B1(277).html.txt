Prosta i smaczna surówka do wielu dań obiadowych, zarówno mięsnych jak i rybnych. Dodatkowym jej walorem jest atrakcyjny wygląd. Przepis pochodzi z książki "Przepisy Czytelników-potrawy jarskie" z serii Biblioteczka Poradnika Domowego. Składniki:  500g kapusty białej 350g kapusty czerwonej 100g cebuli 50 - 80 g rodzynek 2-3 łyżki majonezu 1 pęczek natki pietruszki sól, cukier, pieprz do smaku    Wykonanie: Obie kapusty opłukane i osuszone rozdrabniamy na tarce o dużych oczkach, dajemy do jednego naczynia, wsypujemy  pół łyżeczki soli i dokładnie mieszamy. Odstawiamy na 1-2 godziny. Jeżeli nam się spieszy rozgniatamy kapustę dłońmi do chwili uzyskania soku. Dodajemy pokrojoną w drobną kostkę cebulę, umyte i sparzone we wrzątku rodzynki, ¾ ilości posiekanej natki pietruszki i  majonez. Całość dokładnie mieszamy. Dosmakowujemy cukrem , pieprzem i  ewentualnie solą. Odstawiamy w chłodne miejsce na co najmniej 1 godz. Podajemy posypaną pozostałą natką pietruszki. Dobrze smakuje do potraw mięsnych lub rybnych. 