Ten smaczny, delikatny i półzimny deser mijającego już lata gościł u nas  bardzo często. Konsystencją i smakiem przypomina lody. Bita śmietana nadaje deserowi puszystej, kremowej konsystencji. Można stosować różne owoce, najlepiej te swoje ulubione. Przepis pochodzi z czasopisma "moje Gotowanie" lipiec 2011. Zmodyfikowałam go dostosowując do własnych upodobań. Składniki:  2 jajka 4 czubate łyżki cukru pudru 500 ml śmietany 30% 100 g małych bezików ok. 500 g malin   na polewę malinową *: ok. ½ szklanki przecieru odlanego z 500g przetartych malin 2- 3 łyżki cukru 2 płaskie łyżeczki żelfiksu     * użyłam domowego dżemu malinowego. Na deser nakładałam  za pomocą dekoratora do tortów.   Wykonanie: Maliny przebieramy, delikatnie płuczemy i odstawiamy do osiąknięcia. Przecieramy przez sitko. Ok. pół szklanki malinowego przecieru odlewamy do małego rondelka (garnuszka), wsypujemy 2 -3 łyżki  cukru i  2 płaskie łyżeczki żelfiksu. Stale mieszajac doprowadzamy do wrzenia i gotujemy ok. 2 minuty na małym ogniu. Zdejmujemy z ognia i jeszcze trochę mieszamy do zaniku piany, po czym odstawiamy do przestudzenia. Jajka sparzamy wrzątkiem. Białka oddzielamy od żółtek, schładzamy, po czym ubijamy na sztywną pianę. Żółtka ucieramy z cukrem pudrem na puszysty kogel-mogel. Schłodzoną śmietanę ubijamy na sztywno i dodajemy do niej porcjami kogel-mogel delikatnie mieszając łyżką.  Dajemy porcjami przecier malinowy i grubo pokruszone bezy (trochę odkładamy do dekoracji), delikatnie mieszamy i przekładamy do  małych miseczek (pojemniczków np. po jogurcie) przykrywając folia aluminiową lub lekko zwilżonej formy keksowej. Zamrażamy. Po kilku godzinach deser nadaje się do jedzenia (ja przygotowuje w przeddzień podania i wkładam do zamrazarki na noc). Najlepiej smakuje na wpół rozmrożony lub bardziej. Podajemu z pokruszonymi bezikami i polewą (sosem) malinowym.                      Polecam również: 