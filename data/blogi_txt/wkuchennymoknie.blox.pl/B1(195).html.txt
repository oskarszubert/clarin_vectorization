Dzisiaj W KUCHENNYM OKNIE przepis na powidła morelowe. Mimo niesprzyjąjacych warunków pogodowych w okresie wegetacji moreli, było ich zadziwiająco dużo na jedynym z drzew, rosnących w moim ogrodzie. Morele już niestety kończą się, ale tak to już bywa, wszystko na tym świecie ma swój początek i koniec :) Powidła morelowe są wspaniałym dodatkiem do pieczywa, ciast, deserów oraz mięs pieczonych zwłaszcza drobiu.         Składniki:  2 kg moreli (odpestkowanych)  300 g cukru 5 - 6 łyżek soku z cytryny ½ szklanki wody    Wykonanie:  Morele myjemy, przepoławiamy, usuwamy pestki i dajemy do garnka, najlepiej z grubym dnem. Wlewamy wodę, sok z cytryny i stawiamy na ogień. Pod garnek dobrze jest podłożyć płytkę zabezpieczającą przed przypaleniem. Trzymamy na ogniu od czasu do czasu mieszając ok. 40 minut ( aż owoce rozgotują się). Zestawiamy z ognia i pozostawiamy do całkowitego ostudzenia. Przecieramy przez sitko (niekoniecznie, jednakże ja tak robię, wówczas powidła są delikatniejsze w smaku). Ponownie stawiamy na ogień z płytką zabezpieczającą i doprowadzamy do wrzenia, wsypujemy cukier, dokładnie mieszamy i trzymamy na ogniu ok. 40 minut. mieszając od czasu do czasu. Gorące powidła przekładamy do wyparzonych słoiczków, zamykamy i odwracamy do góry dnem. Po ok. 5 minutach odwracamy i pozostawiamy do ostudzenia. Przechowujemy w chłodnym miejscu. Polecam również: 