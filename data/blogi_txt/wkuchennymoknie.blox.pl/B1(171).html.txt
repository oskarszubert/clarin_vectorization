Smaczne i sycące placki ziemniaczane. Chociaż są trochę pracochłonne to jednak warto pokusić się i zrobić je np. jako danie obiadowe.  Podaję je zwykle z sosem pieczarkowym i surówką wielowarzywną.   Zrobiłam 8 dużych placków, ale można zrobić mniejsze. Wówczas łatwiej jest lepić je.         Składniki ciasta: (na 8 dużych placków)  1 kg ziemniaków 1¾ szklanki mąki pszennej 1 jajko 2 szczypty mielonej gałki muszkatołowej  ½ łyżki soli    Składniki farszu:  25 dag pieczarek 25 dag kwaszonej kapusty  sól, pieprz do smaku    ponadto:  olej do smażenia     Przygotowanie farszu: Ugotowaną kapustę oraz pieczarki  siekamy drobno nożem. Podsmażamy na niewielkiej ilości oleju. Dosmakowujemy solą i pieprzem. Odstawiamy do przestudzenia.    Wykonanie placków: Ziemniaki dokładnie myjemy i gotujemy w mundurkach. Po ostudzeniu obieramy i mielemy. Dodajemy mąkę pszenną, sól, mieloną gałkę muszkatołową, jajko i zagniatamy ciasto. Posypujemy mąką ciasto i dłonie aby ułatwić sobie formowanie placków. Dzielimy na 8 porcji i formujemy duże placki. Na każdy z nich kładziemy farsz, sklejamy ciasto jak w tobołki, robimy kule. Tuż przed położeniem na patelnię rozpłaszczamy drewnianą łopatką.  Smażymy zaraz po uformowaniu ( ciasto może rozrzedzać się) z obu stron na złoty kolor. Podajemy na gorąco z dodatkiem sosu i surówki wg. upodobań. 