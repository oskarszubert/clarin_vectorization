Szybkie w wykonaniu, lekkie i smaczne w jedzeniu  jarskie placuszki. Najlepsze z młodej cukinii, a więc jeszcze teraz można nimi się delektować, choć w zasadzie w sprzedaży młodą cukinię można spotkać obecnie przez niemal cały rok.  Placuszki te robię dość często, wykorzystując zieloną cukinię z własnego ogrodu.  Przepis znany mi od dawna pochodzi z Przepisów Czytelników "Potrawy jarskie"  9/96.            Składniki:   500 g cukinii 300 g mąki pszennej 3 jajka ok. 1 szklanki mleka ½ łyżeczki proszku do pieczenia 5-6 dymek ze szczypiorkiem  1 pęczek koperku ok. 60 g pora 1 łyżka sosu sojowego sól, cukier, pieprz czarny mielony do smaku olej do smażenia      Wykonanie: Mleko, jajka i proszek do pieczenia miksujemy robotem ręcznym. Wsypujemy stopniowo mąkę i dalej miksujemy. Por kroimy w drobne półplasterki. Cukinię obieramy i ścieramy na tarce o dużych oczkach. Dymkę wraz ze szczypiorkiem oraz koperek drobno siekamy. Wszystkie warzywa delikatnie mieszamy z ciastem za pomoca łyżki. Dodajemy sos sojowy, sól, cukier i pieprz do smaku, jeszcze raz dokładnie mieszamy łyżką. Bezpośrednio po zrobieniu smażymy niewielkie, cieniutkie placuszki na rozgrzanym oleju z obu stron na rumiano. Nie należy odstawiać na późniejsze smażenie, gdyż cukinia rozrzedza ciasto. Podajemy z dowolną, ulubioną  surówką.                 Polecam również: 