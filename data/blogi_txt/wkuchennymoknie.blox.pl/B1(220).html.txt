Bardzo cenię sobie w swojej kuchni mięso indycze, głównie ze względu na delikatny smak i walory dietetyczne. Stosuję je zarówno do gotowania zup jak i do drugiego dania. Dzisiaj wystawiam W KUCHENNYM OKNIE pulpety z indyka w sosie koperkowym w których  ostatnio bardzo rozsmakowaliśmy się. Świetnie smakują z kaszą jęczmienną na sypko i sałatką z czerwonych buraczków. Polecam :)           Składniki:  500g mięsa mielonego indyczego 1 jajko 1 namoczona w zimnej wodzie duża  kajzerka 3 łyżki kaszy manny 3 łyżki bułki tartej 1 średnia cebula  ok. ½ łyżeczki soli 1/3 łyżeczki pieprzu ziołowego 1/3 łyżeczki ziół prowansalskich olej do smażenia    Składniki sosu koperkowego:   500ml wody ½ szklanki mleka 2-3 płaskie łyżki mąki  3 - 4 łyżki siekanego koperku 1 łyżka gęstej śmietany ½ łyżki masła  sól do smaku Wykonanie pulpetów:  Do mielonego  mięsa dajemy namoczoną w wodzie bułkę dokładnie odciśniętą z wody, drobno posiekaną cebulkę, bułkę tartą, kaszę manną, jajko, zioła prowansalskie, pieprz i sól do smaku. Całość dokładnie wyrabiamy i odstawiamy na ok. 15 minut, aby kasza i bułka tarta napęczniały. Wilgotną dłonią formujemy z tak przygotowanej masy mięsnej kulki i smażymy na oleju na średnim ogniu po ok. 2 minuty z każdej strony. W rondelku gotujemy 500ml wody i wkładamy podsmażone pulpety ( daję  zwykle 8 sztuk, a pozostałe odkładam do całkowitego ostygnięcia i wkładam do lodówki lub zamrażam do kolejnego spożycia). Gotujemy pod pokrywką na średnim ogniu ok. 15 minut. Ugotowane pulpety wyjmujemy na półmisek a z wywaru robimy sos.   Wykonanie sosu koperkowego:  Mąkę miksujemy w mleku i wlewamy do wywaru. Gotujemy przez krótki czas do zagęszczenia sosu. Dodajemy masło, śmietanę, drobno posiekany koperek, sól do smaku i dokładnie mieszamy. Tak przygotowanym sosem polewamy pulpety.                      Polecam również: 