Smaczne i z pewnością zdrowe jest to pesto. Warto sobie zrobić chociaż mały słoiczek. Jest to pyszne smarowidełko  do pieczywa, doskonałe jest również do makaronów. Bardzo smakowało nam z chlebem orkiszowym. Do  zrobienia tego pesto zachęciła mnie Andzia, autorka apetycznego bloga Pyszne jedzonko. Składniki:  ok. 1500ml  młodych liści rzodkiewki (niezbyt ściśle ułożonych) ½ szklanki pistacji bez skorupek ½ szklanki ziaren słonecznika ok. 30g  startego sera typu parmezan 1 - 2 spore ząbki czosnku oliwa, sól    Wykonanie: Młode liście rzodkiewki dokładnie myjemy  i osuszamy. Następnie pozbawiamy je korzonków. Słonecznik podprażamy na suchej patelni. Pistacje i słonecznik siekamy za pomocą rozdrabniacza. Liście drobno kroimy, czosnek przepuszczamy przez praskę. Wszystkie składniki: liście, pistacje, słonecznik, parmezan i czosnek mieszamy ze sobą i miksujemy na gładką papkę (podobnie jak Andzia zmiksowałam na niezbyt gładko, bo rzeczywiście takie jest smaczniejsze). Solimy do smaku, a następnie dodajemy oliwę - w ilości zależnej od tego, jak gęste pesto chcemy otrzymać. Jeszcze raz przez chwile miksujemy. Przechowujemy w szczelnie zamkniętym słoiczku w lodówce.                Polecam również:             W kuchni na wesoło:    Mama Krzysia podała do obiadu surówkę z marchwi i jabłka. - Jedz - zachęca synka - owoce i warzywa zawierają najwięcej witaminy.... - Nieprawda - replikuje Krzyś - najwięcej witaminy mają polskie dziewczyny ! Słyszałem jak śpiewali w radio! 