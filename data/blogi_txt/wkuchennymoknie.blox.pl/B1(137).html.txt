Smaczna propozycja śniadaniowa. Szybkie wykonanie, apetyczny wygląd  to dodatkowe atuty tego jedzonka, które skuszą niejednego niejadka. Szczególnie polecam teraz, letnią porą, gdy mamy w zasięgu coraz większy wybór sezonowych, rodzimych owoców. Składniki na ciasto naleśnikowe ( na 3 porcje):      3 jajka 13 dag mąki pszennej    ½ łyżeczki soli   2 łyżki cukru   ½ szklanki mleka ¹⁄³ szklanki wody    Składniki na nadzienie: ok. 200g serka waniliowego   ok. 150 g malin         Polewa jagodowa:      ¾ szklanki czarnych jagód   cukier do smaku dodatkowo:      listki melisy do ozdoby   olej do smażenia Wykonanie polewy jagodowej: Opłukane i osiąknięte z wody jagody mieszamy z cukrem. ¼ ilości jagód miksujemy i zalewamy nimi pozostałe jagody.   Wykonanie naleśników: Do naczynia o pojemności ok. ¾ l wbijamy jajka, dajemy cukier, sól, mąkę pszenną i miksujemy. Wlewamy kolejno mleko, wodę i jeszcze raz dokładnie mieszamy. Na niewielkiej ilości oleju na małej patelni ( średnica 16 cm) wlewamy porcjami ciasto tylko tyle , aby pokryć dno. Smażymy na złoty kolor z obu stron. Każdy naleśnik smarujemy serkiem i składamy dwukrotnie na pół. Układamy na talerzu po 4 naleśniki. Po brzegach wtykamy maliny. a wierzch polewamy jagodami. Ozdabiamy listkami melisy. 