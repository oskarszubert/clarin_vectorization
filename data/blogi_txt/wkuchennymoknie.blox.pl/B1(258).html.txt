Mój ulubiony  sernik.  Jest smaczny, wilgotny, puszysty i dekoracyjny. Dodatkowym jego walorem jest łatwość i szybkość wykonania.  Ciasto można sobie wykonać wcześniej np. w przeddzień pieczenia. Wykonanie masy serowej nie wymaga jakichś specjalnych umiejętności i zabiegów.  Zawsze się udaje i szybko znika ze stołu.          Składniki ciasta czekoladowego:  3 szklanki mąki 1 szklanka cukru 4 łyżki kakao 1 łyżeczka proszku do pieczenia 200g masła 3 jajka 4 łyżki śmietany    Składniki masy serowej:  1300 g  sera białego półtłustego 150g masła 2 szklanki cukru pudru 10 jajek 3 łyżki mąki ziemniaczanej 2 łyżeczki esencji cytrynowej 150g rodzynek 70 g skórki pomarańczowej kandyzowanej 1 łyżka mąki pszennej    Wykonanie ciasta czekoladowego: Do miski wsypujemy mąkę, kakao i proszek do pieczenia. Dokładnie mieszamy. Dobrze schłodzone masło ścieramy na tarce o drobnych oczkach prosto do miski z mieszanką suchych składników. Rozcieramy dłońmi do chwili uzyskania jednolitej mieszaniny. Dodajemy cukier i ponownie mieszamy. Dajemy jajka, śmietanę i szybko zagniatamy ciasto. Dzielimy na 3 części, owijamy folią i wkładamy na conajmniej 2 godziny do zamrażalnika.   Wykonanie masy serowej: Białka oddzielamy od żółtek. Rodzynki przelewamy na sitku wrzątkiem i odstawiamy do osączenia. Skórkę pomarańczową drobniutko kroimy w kosteczkę, mieszamy z rodzynkami i obtaczamy w 1 łyżce mąki pszennej. Masło ucieramy, dodajemy żółtka, cukier puder i nadal ucierając dajemy porcjami ser zmielony dwukrotnie na maszynce. Dodajemy mąkę ziemniaczaną i esencję cytrynową, dokładnie miksujemy. Białka ubijamy na sztywną pianę i delikatnie mieszamy łyżką z masą serową.   Wykonanie sernika: Dwie części  zmrożonego ciasta ścieramy na tarce o dużych oczkach wprost na dno formy (  wym. 28x40cm) wyłożonej papierem do pieczenia. Obtoczone w mące bakalie dodajemy do masy serowej, delikatnie mieszamy. Masę serową wykładamy do formy, a na to ścieramy pozostałe ciasto. Sernik pieczemy ok. 1 godz. początkowo w temp. 180°c przez 15 minut, a następnie ok. 45 minut w temp. 200°C. Po upieczeniu pozostawiamy przez 10 - 15 minut w wyłączonym piekarniku. Polecam również: 