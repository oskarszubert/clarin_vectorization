Bardzo smaczna i zdrowa surówka. Często gości na moim stole, ponieważ można ją serwować do wielu dań obiadowych. Składniki  (na ok. 1 kg  surówki):  60 dag kapusty białej 1 średnia marchew (15 dag)  1 średni ogórek kiszony (15 dag) kawałek pora (7 dag) ½ papryki konserwowej (10dag)  3 łyżki majonezu 1 płaska łyżeczka soli 2 płaskie łyżki cukru sól, pieprz mielony czarny do smaku       Wykonanie: Kapustę, ogórek i marchew ścieramy na tarce o dużych oczkach. Por kroimy w talarki,  paprykę w drobną kostkę. Wszystkie warzywa mieszamy, dodajemy cukier, sól i majonez. Całość jeszcze raz mieszamy, dajemy pieprz mielony czarny i ewentualnie sól do smaku. Odstawiamy w chłodne miejsce na ok. 1 godz przed podaniem do stołu. 