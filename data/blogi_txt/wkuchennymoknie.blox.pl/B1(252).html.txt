Tym razem wystawiam W KUCHENNYM OKNIE delikatny, kremowy, lekki sernik czekoladowy. Do wykonania spodu wykorzystałam przepis  na biszkopt kakaowy z masą budyniowo-jabłkową  wg.przepisu z czasopisma "Ciasta domowe" nr 232/2012. Masę serową zrobiłam według własnego pomysłu. Ten sernik czekoladowy na zimno jest jak dla nas bardzo smaczny  i z pewnością jeszcze nie raz zagości na naszym stole.           Składniki biszkoptu * ( na dużą formę o wym. 28x40 cm):  5 jajek ¾ szklanki cukru ½ szklanki mąki pszennej 1½ łyżki kakao ¾ łyżeczki proszku do pieczenia    *UWAGA: Ciasto możemy wykonać bez użycia piekarnika wykorzystując gotowy ciemny spód tortowy. Zazwyczaj ma on średnicę 24 cm, a więc robimy nadzienie z ½ ilości składników podanych w przepisie.      Masa serowa:  1000g serka kremowego waniliowego (użyłam Vitello z naturalną wanilią) 1000ml śmietanki kremowej 30% 7 łyżeczek żelatyny + zimna woda i wrzątek (jak najmniejsza ilość) 2 czekolady deserowe 2 czekolady białe + 5 łyżek wody    Wykonanie biszkoptu:Białka ubijamy na sztywno, dodajemy porcjami cukier i dalej ubijamy, aż cukier prawie rozpuści się. Wlewamy żółtka stale ubijając do uzyskania puszystej, jednolitej masy.Wsiewamy stopniowo mąkę wymieszaną z proszkiem do pieczenia oraz kakao i delikatnie mieszamy najlepiej ręcznie za pomocą dużej łyżki bądź łopatki.Ciasto wylewamy do dużej prostokątnej formy i pieczemy ok. 35  minut w temp. 180°C. Po przestudzeniu  ścinamy nożem wierzchnią warstwę (skórkę), aby uzyskać﻿﻿ większą przyczepność masy serowej. Wykonanie masy serowej:  Schłodzoną śmietankę kremową ubijamy na sztywno, dodajemy porcjami serek waniliowy, delikatnie mieszając dużą łyżką. Dzielimy na dwie części. Czekoladę deserową łamiemy na kawałki i rozpuszczamy w gorącej kąpieli wodnej (tzn. dajemy do niedużego rondelka, który umieszczamy w drugim naczyniu z gorącą wodą i stawiamy na małym ogniu, mieszamy do całkowitego rozpuszczenia się  czekolady). Zdejmujemy z ognia i po przestudzeniu, ale jeszcze płynną dajemy porcjami do masy serowej stale delikatnie mieszając.  4 łyżeczki żelatyny rozpuszczamy w jak najmniejszej ilości zimnej wody i odstawiamy do napęcznienia. Zalewamy wrzątkiem (jak najmniejsza ilość)   i mieszamy do całkowitego rozpuszczenia (jeżeli się nie rozpuści lekko podgrzewamy). Po krótkim przestudzeniu, ale jeszcze płynną wlewamy cienkim strumieniem do masy serowej, stale, delikatnie mieszając łyżką lub mikserem ręcznym na małych obrotach. Masę natychmiast wylewamy na ciasto, równomiernie rozprowadzamy za pomocą szpatułki i wkładamy do lodówki do zatężenia. Do pozostałej masy serowej dodajemy rozpuszczoną białą czekoladę w 5 łyżkach wody i rozpuszczone we wrzątku 3 łyżeczki żelatyny postępując analogicznie jak w przypadku poprzedniej, ciemnej warstwy. Wylewamy natychmiast na zatężoną  ciemną masę, równomiernie rozprowadzamy i ponownie umieszczamy w lodówce. Przed podaniem leciutko posypujemy kakao.                Polecam również: 