Proste i smaczne danie jarskie. Przepis pochodzi z "Dań za grosik" nr 7/2010. Trochę zmodyfikowałam.      Składniki na kopytka:  1 kg ziemniaków ok. 400g mąki pszennej  1 jajko sól Składniki sosu:   100g serka topionego kremowego z ziołami  lub ok. 150 g startego żółtego sera 15 dag twarożku śmietankowego  ¼ - ½ szklanki mleka szczypta świeżo startej gałki muszkatołowej 3 łyżki posiekanego świeżego koperku lub tymianku  ewentualnie grubo mielony pieprz     Wykonanie kopytek: Ziemniaki obieramy, gotujemy w osolonej wodzie. Jeszcze gorące przeciskamy przez praskę do miski. Gdy wystygną, dodajemy jajko, sól oraz  250 g mąki pszennej i zagniatamy. Przenosimy na opruszoną mąką stolnicę i dalej zagniatamy wgniatając pozostałą mąkę (pozostawiamy do opruszenia kopytek 30 - 50 g).  Ciasto nie powinno być zbyt gęste i nie powinno długo czekać na gotowanie, bo zrobi się rzadkie.  Wałkujemy lub formujemy rękami na 1-2 grube placki o grubości ok. 2-3 cm, kroimy w paski o szerokości ok. 2 -3 cm. Każdy z pasków formujemy na wałeczki, obtaczając mąką i lekko rozpłaszczamy. Kroimy ukośnie na na ok. 2 cm kawałeczki i od razu gotujemy w osolonej wodzie z dodatkiem niewielkiej ilości oleju 3 - 4 minuty od chwili wypłynięcia ich na powierzchnię.    Wykonanie sosu: Serki topione rozdrabniamy widelcem w małym rondelku lub garnuszku, dodajemy twarożek śmietankowy mieszamy, dodajemy ¼ szklanki mleka lub więcej, mieszamy. Przyprawiamy do smaku szczyptą świeżo startej gałki muszkatołowej, dokładnie mieszamy i podgrzewamy w kąpieli wodnej, mieszając, aż utworzy się jednolity sos. Sosem serowym polewamy kopytka, posypujemy koperkiem lub tymiankiem, ewentualnie przyprawiamy grubo mielonym pieprzem. Podajemy z ulubioną surówką.                   Polecam również: 