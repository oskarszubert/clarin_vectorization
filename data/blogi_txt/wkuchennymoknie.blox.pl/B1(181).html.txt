Smaczne i efektownie wyglądające placuszki łaciate to kolejna propozycja śniadaniowa.  Ale robię je również na kolację. Dodatek musu z kiwi i cząstki brzoskwini powodują, iż placuszki stają się bardziej kuszące.        Składniki: ( na 12 placuszków)  4 jajka 13 dag mąki pszennej 2 łyżki cukru ½ łyżeczki soli ¼ szkl. mleka ¹⁄³  szkl. wody gazowanej 1 łyżeczka kakao + 2 łyżki wody 1 łyżeczka startej skórki cytrynowej ponadto:  2 kiwi + 1 łyżka cukru pół brzoskwini z puszki olej do smażenia       Wykonanie: Białka ubijamy na sztywną pianę. Dodajemy cukier, sól, a następnie żółtka i dalej ubijamy. Wsiewamy mąkę za pomocą sitka i delikatnie mieszamy. Dodajemy mleko i wodę gazowaną, mieszamy łyżką. Niecałe pół szklanki ciasta odlewamy do drugiego naczynia, dodajemy kakao i wodę, mieszamy. Do jasnego ciasta dajemy startą skórkę cytrynową. Na patelnię wlewamy niewielką ilość oleju. Na rozgrzany olej wlewamy jasne ciasto a na nim robimy łatki z ciasta ciemnego. Smażymy z obu stron na jasnozłoty kolor. Polewamy musem ze zmiksowanych kiwi z dodatkiem cukru, zdobimy kawałeczkami brzoskwini. 