Są pyszne. Bynajmniej tak twierdzą moi najbliżsi, którym od czasu do czasu serwuję na śniadanie taki smakołyk. Sądzę, że nie dlatego tak twierdzą aby nie robić mi przykrości. Widzę, że im to smakuje, bo szybko je pałaszują i wołają o jeszcze  ;) Składniki  (na 20 placuszków):  1 szkl. kaszy gryczanej (suchej) 3 łyżki mąki pszennej 3 jajka 4 łyżki cukru pudru ¼ łyżeczki sody ¼ łyżeczki soli     dodatkowo:  ok. 150 g konfitury z jeżyn lub wg. upodobań ok. 150 ml. śmietanki kremowej olej do smażenia Wykonanie:  Kaszę przelewamy wrzątkiem na sitku, przekładamy do garnka i gotujemy w lekko osolonej wodzie do momentu aż będzie miękka (ok. 20 min.). Odcedzamy i podstawiamy do ostudzenia. Ja gotuję wieczorem i pozostawiam na noc pod pokrywką.  W głębokim naczyniu ubijamy białka, dodajemy cukier puder, sól i ubijamy mikserem. Dodajemy żółtka i delikatnie mieszamy na najmniejszych obrotach. Dodajemy porcjami mąkę z sodą i kaszę. Całość mieszamy. Odstawiamy na ok. 5 minut. Na patelni rozgrzewamy olej i kładziemy łyżką dość grube porcje ciasta. Smażymy na rumiano z obu stron. Podajemy polane konfiturą ( jeżynowa, malinowa, jagodowa, poziomkowa lub wg. upodobań) z kleksem bitej śmietany. 