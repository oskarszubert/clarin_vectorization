Pyszna, późnowiosenna zupka. Już od dłuższego czasu gości na moim stole rodzinnym.... i to dość często, ponieważ sukcesywnie przerywam rosnące buraczki. Przeważnie sieję je celowo gęściej, by później mieć możliwość uzyskać botwinę. Tak też było i w tym roku. Może i trochę przegięłam, bo do tej pory przerzedzałam ją na grządkach. Smaczna i dietetyczna jest ta zupka, ale szczerze mówiąć to mamy już jej dosyć, po prostu nam się przejadła :))). To było już ostatnie w tym roku jej gotowanie.        Składniki: 500 g młodziutkich buraczków z liśćmi  kawałek pora (ok. 100g) 1- 2 małe cebulki ( ok. 50 g) 250 g żeberek 2-3  łyżki kopru z łodyżkami  sól, cukier, sok z cytryny do smaku ½ - ¾ szklanki śmietany  2 łyżki mąki pszennej ok.¾ szklanki mleka woda Wykonanie: Oczyszczone i umyte żeberka zalewamy w garnku ok. 2 litrami wody i gotujemy, aż mięso na nich stanie się miękkie.  W tym czasie oczyszczamy botwinę, płuczemy, kroimy. Żeberka wyjmujemy z wywaru i usuwamy  kości. Mięso  rozdrabniamy i wrzucamy wraz z pokrojoną botwiną do wywaru. Wrzucamy drobno pokrojony por i cebulkę.  Uzupełniamy wrzątkiem do objętości 2½ litra. Gotujemy ok. 15 minut. Pod koniec gotowania dodajemy drobno posiekany koperek, sól, cukier i sok z cytryny do smaku. Zagęszczamy mąką pszenną zmiksowaną z mlekiem i zagotowujemy. Zabielamy śmietaną.              Polecam również: W kuchni na wesoło:   W odwiedziny do Krzysia przyjechała ciocia. - Ciociu, czy ty nie umiesz jeść? - pyta Krzyś. - Oczywiście,  że umiem - odpowiada ciocia. Na to Krzyś wyraźnie zdziwiony: - A tatuś mówił,  że przez tydzień będziemy musieli cię karmić ....! 