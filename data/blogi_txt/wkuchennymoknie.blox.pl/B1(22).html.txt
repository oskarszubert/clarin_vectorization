Smaczne, puszyste bułeczki, doskonale na śniadanie. Przepis pochodzi z książki Teresy Miazgowskiej  "Pizze, chleby, foccacie", który nieznacznie zmodyfikowałam.       Składniki ciasta :  4 szklanki mąki pszennej 3 dag drożdży 1 szklanka letniego mleka 2 jajka 8 dag masła ¹/³ szklanki cukru ¼ łyżeczki soli    Składniki kruszonki :  8 dag mąki pszennej 8 dag masła 5 dag cukru 1 łyżeczka cukru waniliowego     do posmarowania ciasta:  3 łyżki mleka 1 jajko      Wykonanie kruszonki: Wszystkie składniki kruszonki mieszamy. Zagniatamy ciasto i rozcieramy dłońmi na drobne okruszki.   Wykonanie bułek: 2 szklanki mąki pszennej przesiewamy, robimy wgłębienie, dodajemy pokruszone drożdże, pół szklanki letniego mleka i pozostawiamy do wyrośnięcia na ok. 15 minut. Jajka ubijamy z cukrem. Do pozostałej mąki dodajemy rozczyn, resztę letniego mleka, ubite jajka, stopione i przestudzone masło oraz  sól. Całość dokładnie wyrabiamy, przykrywamy ściereczką i pozostawiamy w cieple do wyrośnięcia. Gdy podwoi objętość, ponownie krótko wyrabiamy i na posypanej mąką stolnicy formujemy lekko spłaszczone kulki o średnicy ok. 5 cm. Układamy na wyłożoną pergaminem blachę w odstępach. Smarujemy powierzchnie każdej bułki jajkiem roztrzepanym z mlekiem i posypujemy kruszonką. Odstawiamy na 10 minut. Pieczemy ok. 25 minut w piekarniku nagrzanym do temperatury 200°C. 