Smaczne jedzonko ! Lubię je szczególnie teraz w okresie letnim, kiedy kapusta jeszcze się nie zestarzała. Ta potrawa jest nie tylko smakowita, ale i bardzo praktyczna. Szczególnie jest wygodna , gdy nie mamy czasu  stale coś pichcić (albo też mamy małego leniuszka), a brzuszki najbliższych domagają się raz po raz, aby je nieco wypełnić.        Składniki na gołąbki:  1 główka kapusty (ok. 3 kg) 1 kg mięsa mielonego z łopatki wieprzowej 60-70 dag ryżu 1 opakowanie przyprawy do mięsa mielonego Prymat (20 g) 2 łyżki octu ok. 1½ litra wody sól do smaku    Składniki na sos pomidorowy:  0,5 kg pomidorów 5 dag masła 1 pełna łyżka mąki pszennej sól, pieprz do smaku ¾ szklanki mleka 1 płaska łyżeczka cukru 1 płaska łyżeczka mielonej papryki         Wykonanie sosu pomidorowego: wg. przepisu z książki  Jadwigi Kłossowskiej "Smacznie i zdrowo od rana do wieczora". Umyte pomidory kroimy na ćwiartki, wkładamy do rondelka i dusimy prze ok. 6 minut. Masło roztapiamy w drugim rondelku, wsypujemy mąkę, delikatnie podsmażamy (nie podrumieniamy), wlewamy mleko, zagotowujemy stale mieszając. Gdy sos zacznie gęstnieć dodajemy przetarte pomidory, mieloną paprykę, sól, pieprz do smaku i gotujemy ok. 2 minuty nie przerywając mieszania.   Wykonanie gołąbków: Kapustę myjemy, wykrawamy głąb, wkładamy do garnka wycięciem do dna, posypujemy 1 płaską łyżką soli, polewamy 2 łyżkami octu i ¾ l wody. Gotujemy kapustę pod pokrywką ok. 1 godz. Po ugotowaniu wyjmujemy z garnka i rozbieramy na pojedyncze liście. Ugotowany na półtwardo ryż łączymy z mięsem mielonym, dajemy przyprawę, dosmakowujemy solą i dokładnie wyrabiamy.  Porcje tak przygotowanej masy zawijamy w przestudzone liście kapusty i układamy ściśle w rondlu, na dnie którego dajemy  liście, z których nie da się zrobić  gołąbków. Zalewamy ok. ¾ litra wody. Dusimy ok. 2 godz. pod pokrywką Podajemy polane sosem pomidorowym. Osobiście najlepiej smakują mi zaraz po uduszeniu bez sosu. Wyszło mi 34 sztuk gołąbków. 