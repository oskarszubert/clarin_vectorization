W zasadzie sezon ogórkowy w moim ogrodzie dobiegł końca. Ale nie żałuje, bo ogórków w tym roku zebralismy naprawdę dużo i już mam szczerze mówiąc ich przesyt, a nieustanne lokowanie ich do słoików też mi się jakoś znudziło ;)  Ogórki, które dzisiaj wystawiam w swoje kuchenne okno robiłam ponad 2 tygodnie temu. Ale, że gotowe są do spożycia po 3 - 4 tygodniach wystawiam je dopiero teraz. Wypadało przecież skosztować zanim przepis na nie rzuci się na szersze wody.   Tak jak myślałam, czytając przepis na blogu Ela gotuje, są świetne, nawet trochę przed podanym czasem oczekiwania :)  Rzeczywiście takie kanapkowe! To śmakowity dodatek do pieczywa z wędliną! Dziękuję Elu za przepis :)         Składniki (na 5 litrowych słoików):  2 kg ogórków gruntowych  2 świeże czerwone papryki 5 dużych ząbków czosnku koperek zielony 1 szklanka soli 9 szklanek wody    zalewa:  3 szklanki wody 2,5 szklanki octu 10% 3 szklanki cukru 1 łyżeczka ziela angielskiego 2 łyżeczki gorczycy 2 liście laurowe szczypta pieprzu 2 duże cebule 10 - 15 g mielonej kurkumy    Wykonanie: Ogórki myjemy i ścieramy  na tarce w cienkie długie plastry. Zalewamy roztworem z 1 szklanki soli, 9 szklanek wody i odstawiamy na 3 godziny.Do każdego słoika dajemy  1 pokrojony duży ząbek czosnku,  1 łyżeczkę posiekanego koperku oraz trochę pokrojonej wzdłuż papryki. Po 3 godzinach ogórki odcedzamy z roztworu soli i układamy w słoikach "na stojąco".Robimy zalewę: gotujemy razem wszystkie jej składniki około 10 minut na małym ogniu. Natychmiast po zestawieniu z ognia zalewamy nią ogórki (należy zwrócić uwagę na fakt, iż kurkuma łatwo barwi, pozostawiając plamy, więc należy zachować ostrożność). Słoiki zakręcamy i pasteryzujemy 5 minut.Ogórki są gotowe do jedzenia po ok. 3-4 tygodniach.              Polecam również:           W kuchni na wesoło:    W sklepie mięsnym: - Proszę mi uciąć 10 kg wieprzowiny, ale w jednym kawałku i bez kości - prosi klientka. Rzeźnik odcina raz i drugi. Wreszcie jest 10 kg. - Jak to pani zapakować? - pyta. - Zapakować? - dziwi się klientka - A po co? Ja tylko chciałam zobaczyć ile schudłam na wczasach. 