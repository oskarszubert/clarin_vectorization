Gdy przed kilkoma laty dostałam od koleżanki  przepis na tą apetyczną sałatkę, często gościła na moim stole. Szukając systematycznie nowych kompozycji smakowych dla sałatek poszła ona trochę w zapomnienie. Jednakże robię ją od czasu do czasu, gdy sobie przypomnę lub gdy upomną się o nią moi najbliżsi. Składniki:  1 słoiczek selera ciętego konserwowego ( u mnie seler z ananasem) 370ml  200g szynki wędzonej  1 puszka kukurydzy konserwowej (340g brutto ) 250-300 g sera żółtego 1 puszka ananasów w plastrach w lekkim syropie (565g brutto) 4-5 jajek gotowanych na twardo 5-6 łyżek majonezu sól, pieprz Wykonanie: Szynkę, jajka i ananasy kroimy w kostkę. Seler osączamy z zalewy i rozdrabniamy. Ser ścieramy na tarce o dużych oczkach. Majonez mieszamy z połową soku z ananasa ( można też dodać trochę zalewy z selera). Tak przygotowane składniki układamy warstwami. Na dno przezroczystej salaterki (najlepiej w kształcie walca o wym: śr. 22-25cm, wys. 8-10 cm) dajemy seler, następnie ananasy i kolejno szynkę, kukurydzę, ser, jajka. Zalewamy majonezem i pzostawiamy w chłodziarce na co najmniej 2 godziny.   Szczerze mówiąc najlepiej smakuje nam na 2 a nawet 3 dzień po wymieszaniu wszystkich składników. Wtedy to składniki dobrze " przegryzają się", ser lekko rozmięka i sałatka zyskuje jeden konkretny  smak. W świeżo sporządzonej sałatce każdy składnik smakuje oddzielnie. Ale to już rzecz gustu. Moi goście mają na ten temat podzielone opinie.           Polecam również: 