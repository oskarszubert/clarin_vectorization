Tą zupę gotowałam pierwszy raz. Z pewnością jeszcze kiedyś ją ugotuję, bo jest smakowita i sycąca. Przepis pochodzi z "Dań za grosik" nr 11/2010. Trochę zmodyfikowałam.        Składniki:  ½ średniej główki kapusty pekińskiej (ok. 250 g ) 200 g mięsa mielonego indyczego 1 jajko 1 - 2 łyżki kaszy manny 1 - 2 łyżki mąki pszennej 100 g pieczarek 1 cebula (ok. 60 g) 1 średni ząb czosnku 1 łyżka oleju 2 kostki bulionowe z indyka sól, pieprz do smaku 1 łyżeczka przyprawy do zup typu maggi ( zastąpiłam świeżym  lubczykiem) 3 litry wody    dodatkowo:  kilka gałązek koperku olej do usmażenia kulek mięsnych       Wykonanie: Pieczarki kroimy w cieniutkie plasterki, cebulę drobno siekamy. Do mięsa mielonego dajemy jajko, przyprawę maggi, kaszę manną, przeciśnięty przez praskę ząbek czosnku, jedną płaską łyżkę posiekanej cebuli, dokładnie wyrabiamy i odstawiamy. Pozostałą cebulę podsmażamy w rondlu na oleju i gdy się zeszkli dajemy pieczarki. Całość podsmażamy ok. 5 minut. Z masy mięsnej formujemy nieduże kulki, obtaczamy w mące i podsmażamy z obu stron na oleju do lekkiego podrumienienia. Po usmażeniu przekładamy do rondla z pieczarkami i zalewamy ciepłą wodą do objętości 3 litrów. Wrzucamy kostki bulionowe i gotujemy ok. 10 minut. Dajemy poszatkowaną kapustę pekińską i gotujemy jeszcze 6 - 8 minut. Przyprawiamy do smaku solą i pieprzem, ewentualnie posypujemy posiekanym koperkiem. Podajemy zaraz po ugotowaniu. 