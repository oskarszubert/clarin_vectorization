Sezon ogórkowy trwa. Zapewne wielu z Was robi przeróżne przetwory z ogórków na późniejszy okres, bądź też  jako małosolne do bezpośredniego użycia. U mnie też sukcesywnie wypełniam półki w piwnicy słoikami z ogórkami. Kiszę je systematycznie, gdy tylko podrosną na pędach. Składniki:  5 kg ogórków 5 litrów wody 200g soli kamiennej (najlepiej niejodowanej)  do każdego słoika o poj. 1,5 litra dajemy:  3 - 4 kwiatostany kopru*  2 - 3 ząbki  czosnku 2 - 3 kawałki korzenia chrzanu  kawałek papryczki chili  * Najlepsze są z dojrzałymi  nasionami. Daję z łodygą o długości ok. 10 cm, gdy nie mam dużo kopru.           Wykonanie: Ogórki myjemy, odstawiamy do osiąknięcia z wody.  Układamy ciasno w słojach, na dnie których dajemy wcześniej kwiatostany kopru. Do każdego słoja dajemy pokrojony na kawałki czosnek i chrzan. Gdy chcemy, aby ogórki miały ostry smak dodajemy kawałek papryczki chili. Jeżeli chcemy mieć łagodne, pomijamy ten ostry dodatek. Wodę z solą zagotowujemy. Gorącą zalewą zalewamy ogórki. Po wystudzeniu wynosimy w chłodne miejsce. 