Apetyczne i pożywne bułeczki. Dodatek marchewki nadaje bułeczkom wilgotności i słonecznej barwy. Najlepiej smakują w dniu, w którym były upieczone. Przepis pochodzi z "Encyklopedii wypieków i pieczenia" autorstwa Brygitty Rasmusson. Składniki (na 30 bułeczek):  2 marchewki średniej wielkości (ok. 200g) 25g drożdży 75g masła lub 75 ml oleju 500 ml mleka 2 łyżeczki soli 200 ml zarodków pszennych stabilizowanych ok. 800g mąki pszennej   dodatkowo:  otręby pszenne do dekoracji Wykonanie: Marchewki ścieramy na tarce o drobnych oczkach. Masło rozpuszczamy w rondelku, wlewamy mleko i lekko podgrzewamy ( do temperatury 37°C). Drożdże rozkruszamy do miski, zalewamy małą ilością podgrzanego mleka z masłem i mieszamy, aż się rozpuszczą. Dodajemy resztę płynu, sól, zarodki pszennne, startą marchewkę i prawie całą ilość mąki. Ciasto wyrabiamy, aż będzie odchodzić od brzegów miski. Posypujemy małą ilością mąki, przykrywamy ściereczką i odstawiamy do wyrośnięcia na ok. 45 minut. Ciasto wykładamy na posypaną mąką stolnicę i wyrabiamy z resztą mąki. Formujemy z ciasta dwa wałki. Kroimy na 30 kawałków. Formujemy kulki rozpłaszczamy, smarujemy odrobiną wody, zanurzamy w otrębach pszennych, nadmiar strząsamy. Bułeczki układamy na blasze wyłożonej papierem do pieczenia i zostawiamy do wyrośnięcia bez przykrycia na ok. 20 minut. Pieczemy w środkowej części piekarnika w temp. 220°C przez ok. 15 minut.           Polecam również: 