Ta ogólnie znana, prosta sałatka jest doskonałym dodatkiem do wędlin i wszelkiego rodzaju dań mięsnych. Jest tradycyjną polską potrawą wielkanocną. Robię ją kilka razy do roku, ale na wielkanocnym stole smakuje najlepiej.        Składniki:  3 kg buraków ćwikłowych kulistych  1 słoiczek startego chrzanu ostrego w zalewie (Rebek 300g) 1½ łyżka soli 6 łyżek cukru 2 łyżeczki kwasku cytrynowego ( ew. sok z cytryny) ewentualnie 1-2 winne jabłka     Wykonanie: Oczyszczone i dokładnie umyte buraki gotujemy ok. 3 godz. ( pod koniec gotowania sprawdzamy czubkiem noża, czy są miękkie). Odlewamy wodę i odstawiamy do całkowitego wystudzenia. Obieramy ze skórki i ścieramy na tarce o małych oczkach. Dodajemy chrzan, (ewentualnie starte na tarce o drobnych oczkach jabłka, osobiście ćwikła lepiej mi smakuje bez ich dodatku), sól, cukier oraz kwasek cytrynowy. Całość dokładnie mieszamy, przykrywamy naczynie i odstawiamy do "przegryzienia się" składników na ok. 2 godziny. Po tym czasie, w razie potrzeby, dosmakowujemy w/w składnikami. Przekładamy do słoików, szczelnie zamykamy, aby nie zwietrzała i odstawiamy w chłodne miejsce. Można ją przechowywać kilka dni. 