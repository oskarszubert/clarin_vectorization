Zupę tą gotuję głównie wiosną, kiedy pojawia się pierwszy szczaw. Kolejne pory roku tzn. lato i jesień obfitują w tak dużą różnorodność warzyw, iż zapominam o tej zupie, aż do następnego sezonu wiosennego.          Składniki:  ok. 50 dag młodego szczawiu 30 dag żeberek wieprzowych 5-6 łodyżek szczypiorku (ok. 2 dag) 3 łyżki mąki + ½ szklanki mleka ½ szklanki śmietany 3 litry wody sól, cukier do smaku    ponadto:  kilka gałązek koperku jajka ugotowane na twardo    Wykonanie: Żeberka obgotowujemy ok. 45 minut w wodzie, po czym wyjmujemy, oddzielamy od kości, kroimy na małe kawałki i ponownie dajemy do wywaru. Szczaw oczyszczamy, płuczemy, siekamy i wrzucamy do gotującego się wywaru. Szczypiorek płuczemy, drobno kroimy i wrzucamy do szczawiu. Gotujemy ok. 20 minut. Robimy zaprawę mączną na mleku i dodajemy do gotującej się zupy. Dodajemy sól i cukier do smaku. Gotujemy jeszcze 3 minuty. Zabielamy śmietaną. Podajemy z jajkiem na twardo, drobno posiekanym koperkiem i pieczywem razowym pełnoziarnistym. 