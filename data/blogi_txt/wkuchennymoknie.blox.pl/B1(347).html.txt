Smaczna, jarska potrawa. Jest to moja propozycja na piątkowy obiad. Wykonanie tej zapiekanki nie pochłania dużo czasu, a więc jest to świetne rozwiązanie dla zapracowanych i zabieganych. Przepis pochodzi z miesięcznika "Moje Gotowanie" nr 10/1998. Nieznacznie zmodyfikowałam.       Składniki:  800g ziemniaków ok. 600g małych pomidorów  po 200g startych serów mozzarella i ementalera 3 jajka 250 ml gęstej śmietany sól, pieprz, papryka mielona łagodna lub ostra ½ pęczka szczypiorku tłuszcz do formy Wykonanie: Ziemniaki obieramy, myjemy, kroimy w plasterki, gotujemy 5 - 6  minut w osolonej wodzie i odcedzamy. Pomidory myjemy, ostrym nożem wycinamy trzpienie, miąższ kroimy w plasterki. Formę do zapiekanek smarujemy tłuszczem. Układamy plasterki ziemniaków, posypujemy do smaku solą , pieprzem i paryką. Następnie układamy na ziemniakach  plasterki pomidorów i znowu  posypujemy w/w przyprawami. Dajemy startą mozzarellę i starty ementaler. Jajka roztrzepujemy ze śmietaną, przyprawami i polewamy ułożone w formie składniki. Zapiekamy ok. 15 minut w piekarniku nagrzanym do temperatury 220°C. Szczypiorek myjemy, osuszamy,  drobno kroimy i tuż przed podaniem posypujemy nim potrawę.                 Polecam również:           W kuchni na wesoło:   Siedzą dwa szczury i jedzą taśmę filmową. Jeden mówi: - Dobry ten film. - A drugi na to: - No, ale książka była lepsza. 