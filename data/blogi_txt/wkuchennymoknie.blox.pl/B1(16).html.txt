Bób zwykle zjadamy bez dodatków, taki zwykły, ugotowany w osolonej wodzie. Tym razem skuszona przepisem w najnowszych Daniach za grosik nr 8/2010,  postanowiłam zrobić z niego potrawę i zaserwować rodzince jako drugie danie na czwartkowy obiad. Nie jest to jakaś rewelacja kulinarna, ale ta prosta potrawa okazała się smaczna i pożywna.         Składniki ( na 4 porcje):  1 kg bobu 1 cebula (ok.7 dag)  ok. 15 dag surowego wędzonego boczku 2 łyżki oleju 1 łyżeczka tymianku  sól, pieprz do smaku     Wykonanie:  Bób gotujemy do miękkości (ok. 20 minut) w osolonej wodzie. ostudzamy, osączamy i obieramy ze skórki. W rondlu na rozgrzanym oleju podsmażamy obraną i drobniutko pokrojoną cebulkę,  boczek pokrojony w małą kosteczkę i smażymy, aż się lekko podrumienią. Dajemy następnie obrany bób, smażymy chwilę, przyprawiamy solą, pieprzem i tymiankiem. Podajemy na ciepło. 