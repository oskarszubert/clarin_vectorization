Bardzo dobry, chłodzący i orzeźwiający deser na letnie upały. Połączenie kwaśnych porzeczek ze słodkimi brzoskwiniami jest jak najbardziej trafione. Przepis pochodzi z miesięcznika "Moje gotowanie" nr 7/2010. Trochę zmodyfikowałam.        Składniki (na 8 porcji):  30 dag czerwonych porzeczek 2 brzoskwinie świeże lub z puszki (użyłam 3 duże połówki z puszki) 25 dag cukru 1 litr wody 2 łyżki likieru z czarnej porzeczki ( niekoniecznie) 2 białka     dodatkowo do dekoracji:  8 gronek porzeczek czerwonych 1 brzoskwinia  16 małych bezików         Wykonanie: Cukier zalewamy 1 litrem wody i gotujemy 5 minut. Porzeczki myjemy osączamy, zostawiamy 8 gronek do dekoracji, obrywamy szypułki i miksujemy. Brzoskwinie kroimy na kawałki i także miksujemy. Połowę przestudzonego syropu dodajemy do brzoskwiń, a połowę do porzeczek (do porzeczek możemy dodać też likier) i ponownie miksujemy. Oba musy owocowe wstawiamy na kilka godzin do zamrażalnika co jakiś czas mieszając. Białka* ubijamy na sztywną pianę i dodajemy po równej części do zagęszczających się musów. Pozostawiamy w zamrażarce do chwili całkowitego zamrożenia. Nakładamy porcje obu sorbetów do pucharków, dekorujemy kawałkami brzoskwini, gronkami porzeczek i małymi bezami. *  użyłam białek jaj umytych, a następnie zanurzonych we wrzątku na ok. 10 sekund. 