Tą delikatną, smaczną zupę gotuję od wielu lat. Jest szybka w wykonaniu, co stanowi dodatkowy jej walor. Na przepis natknęłam się przed laty przeglądając książkę Jadwigi Kłossowskiej "Smacznie i zdrowo od rana do wieczora".  Przepis nieco zmodyfikowałam.          Składniki:   4 średnie ziemniaki (ok. 40 dag) 1 duża marchewka (ok. 15 dag) 1 średnia pietruszka (ok. 8 dag ) kawałek selera (ok. 5 dag)  średni por (ok. 12 dag) ½ szkl. zielonego groszku 1 szkl. makaronu ok. 200 g skrzydła indyczego lub 2-3 skrzydełka z kurczaka ok. 20g parmezanu 200 ml śmietanki słodkiej 30%  2 żółtka 1 natka pietruszki ok. 3 l wody sól do smaku      Wykonanie:  Do garnka wlewamy wodę, wrzucamy oczyszczone i umyte skrzydło indycze (z kurczaka), stawiamy na ogniu i gotujemy. W tym czasie przygotowujemy warzywa.  Obieramy je i myjemy. Ziemniaki kroimy w drobną kostkę. Marchewkę, pietruszkę i seler ścieramy na tarce o dużych oczkach.  Por kroimy  w  cienkie talarki.  Tak  przygotowane   warzywa   i zielony  groszek  wrzucamy  do gotującego się wywaru  i dalej gotujemy intensywnie 15 minut od chwili zawrzenia. Po tym czasie wrzucamy makaron i co jakiś czas mieszając, aby makaron nie przywarł do dna, gotujemy jeszcze  ok. 10 minut. Dodajemy sól do smaku. Zdejmujemy z ognia i dajemy zmiksowaną z żółtkami śmietanę. Zupę podajemy posypaną drobno pokrojoną natką pietruszki i parmezanem.                Polecam również: 