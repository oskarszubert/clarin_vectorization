Ten sernik na zimno jest prosty i szybki w wykonaniu, bardzo smaczny i efektownie prezentuje się na stole. Oto co chcę Wam dzisiaj polecić na szare, jesienne dni. Jest to mój kolejny kulinarny eksperyment, który jak stwierdzili moi najbliżsi ku mojemu zadowoleniu, jest bardzo udany.  Polecam! Składniki (na formę o wym 21x32 cm):  150 g podłużnych biszkoptów (15 sztuk) 200 g ciasteczek amaretti  250g serka mascarpone 250g kremowego serka śmietankowego 500 ml śmietanki 30% 3 kopiaste łyżki cukru pudru 1½ szklanki ajerkoniaku 4 łyżeczki żelatyny  na poncz:  ½ szklanki wrzątku 2 łyżeczki kawy rozpuszczalnej 2-3 łyżki spirytusu  2 łyżeczki cukru dodatkowo:  gotowa polewa czekoladowa    Wykonanie:  Formę wykładamy papierem do pieczenia i układamy biszkopty. Kawę mieszamy z cukrem i rozpuszczamy we wrzątku. Po przestudzeniu dodajemy spirytus i nasączamy  biszkopty. Serki krótko miksujemy z ajerkoniakiem, tylko do połączenia się składników. Dobrze schłodzoną śmietanę miksujemy na sztywno dodając pod koniec cukier puder i delikatnie, najlepiej łyżką łączymy  z serkami. Żelatynę zalewamy niewielką ilością zimnej wody (ok. ¼ szklanki) i odstawiamy do napęcznienia, po czym dodajemy trochę wrzątku (ok.¼ szklanki) i mieszamy do rozpuszczenia się żelatyny, ewentualnie lekko podgrzewamy, gdy nie zechce się rozpuścić (nie gotujemy!).  Jeszcze ciepłą wlewamy cienkim strumieniem do masy serowej delikatnie mieszając łyżką lub robotem ręcznym na małych obrotach.  Połowę masy serowej wykładamy na biszkopty i układamy połowę ilości ciasteczek amaretti. Przykrywamy pozostałą masą serową i układamy pozostałe ciasteczka.  Sernik schładzamy w lodówce. Polewę czekoladową rozpuszczamy zgodnie z instrukcją podaną na opakowaniu i po zatężeniu masy serowej ozdabiamy powierzchnię sernika.                    Polecam również: 