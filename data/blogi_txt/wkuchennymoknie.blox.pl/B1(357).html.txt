Jest to sycąca, gęsta zupa, jak najbardziej stosowna jako danie obiadowe na jesienne, chłodne dni. Przepis pochodzi z miesięcznika "Dania za grosik" nr 8/2010. Trochę zmodyfikowałam. Składniki:  400 g brukselki 500 g ziemniaków 80 g pietruszki 60 g selera 80 g pora 1 cebula ( ok.60 g) 1 papryka czerwona (ok. 100 g) 100-150 g marchewki 300 g wieprzowiny z kością 1 liść laurowy kilka ziaren pieprzu kolorowego zioła prowansalskie lub mieszanka ulubionych świeżych ziół sól do smaku ok. 3 l wody ½ szklanki śmietany    dodakowo na lane kluseczki:  3 łyżeczki mąki  1 jajko 1 łyżka wody     Wykonanie: W garnku zalewamy mięso z kością 3 litrami wody i gotujemy ok. 40 minut. Ziemniaki, marchewkę, pietruszkę i seler  kroimy w drobną kostkę, paprykę  w paski, a por w półtalarki. Wszystkie warzywa łącznie z  brukselką wrzucamy do gotującego się wywaru. Dajemy podpieczoną na ogniu cebulę, liść laurowy, pieprz i gotujemy do miękkości warzyw. Oddzielamy mięso od kości i ponownie wrzucamy do zupy. Solimy do smaku. Miksujemy jajko z wodą i mąką i lejemy na wrzącą zupę, cały czas mieszając. Przyprawiamy ziołami prowansalskimi lub świeżymi ziołami według uznania. Zupę podajemy ze śmietaną. 