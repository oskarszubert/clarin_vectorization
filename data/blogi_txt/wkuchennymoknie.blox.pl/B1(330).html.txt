Bardzo apetyczny, łatwy i expresowy w wykonaniu deser. Truskawki niestety są owocem sezonowym i zbliża się już kres ich królowania na grządkach. Co prawda w sprzedaży będzie można je w dalszym ciągu spotkać, nawet i zimową porą, ale z własnego ogródka są najsmaczniejsze. Jakiś czas temu gościłam na blogu Zielony stolik i właśnie  stąd pochodzi przepis na tą słodkość. Autorka o wdzięcznym nicku Trzcinowisko dodała płatki migdałowe, ja natomiast trochę białego rumu. Z pewnością z migdałami deser jest pyszny, ale nie miałam ich w swoich kuchennych zapasach. Aha  .... zrobiłam z podwójnej porcji i bardzo dobrze, bo smakowało wybornie.       Składniki (na 4 porcje):  ok. 600g truskawek  6 żółtek 4 łyżki cukru 2 łyżki białego rumu Wykonanie: Piekarnik nagrzewamy do  250°C (tylko górna grzałka).Truskawki płuczemy, odszypułkowujemy  i kroimy na połówki. Układamy w płaskiej formie (u mnie ceramiczne foremki do zapiekania).Żółtka ucieramy z cukrem, aż powstanie gładki, jasny krem. Naczynie z żółtkami umieszczamy w kąpieli z gotującą się wodą i ubijamy aż krem zgęstnieje. Zestawiamy z ognia i w dalszym ciągu ubijając wlewamy cienkim strumieniem rum. Tak przygotowanym kremem delikatnie polewamy  truskawki.Wkładamy do piekarnika i zapiekamy kilka minut ( zapiekałam 5 minut), aż powstanie "przyrumieniona skórka". Podajemy na ciepło. Polecam również:          W kuchni na wesoło:    - Okropna jest ta babka, którą upiekłaś - krytykuje żonę mąż. - Okropna? - dziwi się żona - No popatrz, a wksiążce kucharskiej napisali, że jest pyszna! 