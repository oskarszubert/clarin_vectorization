Bardzo smaczny chlebek. Zwykle piekę  chleb na drożdżach, ale od pewnego czasu i ten na sodzie wszedł na stałe do rodzinnego jadłospisu. Przepis pochodzi z książki Teresy Miazgowskiej "Pizze, chleby, foccacie".   Chleb jest bardzo apetyczny, wilgotny, z wyraźnym akcentem sera cheddar. Właśnie ten przebijający się smak cheddaru sprawia, że sięgamy raz po raz po kolejne kromki. Mnie osobiście bardzo smakuje z twarożkiem i miodem. Podaję go m.in. do zup, w szczególności do flaków. Ale też jest pyszny, gdy się go je sam, bez dodatków. Składniki:  4 szklanki mąki pszennej 2 jaja 30 dag startego sera cheddar 400 ml  maślanki lub jogurtu naturalnego  12 dag masła ¾ łyżeczki sody  1 płaska łyżka proszku do pieczenia 1 łyżeczka soli      Wykonanie: Mąkę, sól, sodę i proszek do pieczenia mieszamy i przesiewamy do dużego naczynia. Dodajemy starty ser, masło i mieszamy końcówkami do wyrabiania ciasta aż powstanie jednolita drobna "kaszka". Jajka lekko ubijamy i i dodajemy do "kaszki" pozostawiając 1 łyżkę do posmarowania powierzchni chlebów. Wlewamy maślankę i wyrabiany ciasto ok. 10 minut, do chwili. aż będzie odstawać od ścianek naczynia. Ciasto przekładamy do dwóch foremek, smarujemy  pozostałym jajkiem z dodatkiem 1 łyżki wody, wykonujemy ukośne  nacięcia, wstawiamy do piekarnika nagrzanego do temp. 190°C. Pieczemy ok. 1 godziny. Sprawdzamy patyczkiem czy jest upieczony. Studzimy po wyjęciu z piekarnika na kratce przez ok. 15 minut po czym okręcamy w ściereczkę. 