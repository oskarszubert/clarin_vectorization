Ach! Jak ten czas leci! Wczoraj mojemu blogowi stuknął roczek, a ja w ferworze nadmiaru obowiązków najnormalniej w świecie zapomniałam o tej ważnej  dacie 8 LUTY. Hmmm.... przyznam szczerze, że nawet nic z tej okazji nie upiekłam!. Noooo....... klapa na całego!!!! Chcąc jakoś wyjść z twarzą z tak niefortunnej  sytuacji, postanowiłam wykonać kolaż zdjęć z moich kulinarnych dokonań, począwszy od zapomnianej przeze mnie ważnej daty. Trochę się tego nazbierało!        Wracając myślami do czasu powstawania bloga to przypominam sobie, że w pierwotnej wersji blog miał być ukryty, ponieważ stworzyłam go tylko po to, aby jakoś rozsądnie uporządkować swoje kulinarne notatki. I tak początkowo było! Ale trwało to bardzo krótko, gdyż było to dla mnie nie do zniesienia! Gdy otwierałam stronę własnego bloga, to czułam się jak na bezludnej wyspie! Tylko ściągnięty z widgetów kocurek wywijał fikołki, a poza tym martwa cisza! Trzeba mi było w tak rozpaczliwej sytuacji  wypłynąć na szersze wody blogosfery. I tak też zrobiłam! Pamiętam, że nie było to dla mnie łatwe! Dzisiaj z perspektywy czasu mogę śmiało stwierdzić, że nie żałuję tego kroku! To jest wspaniałe uczucie, gdy można dzielić się przepisami z innymi. Dużo satysfakcji dają mi pozostawione przez Was moi Drodzy komentarze, za które serdecznie Wam dziękuję :). Ale i świadomość tego, że odwiedzający anonimowo korzystają z zamieszczonych przeze mnie przepisów, bądź tylko sobie je oglądają, też mnie napawa radością. Najbardziej przyjemnie jest mi wówczas, gdy zamieszczacie na swoim blogu przepis z mojej strony, bo przypadł Wam do gustu! To jest najwspanialsza zapłata za trud jaki trzeba włożyć, aby coś na swoim blogu stworzyć (he! rymnęło mi się!). Jeszcze raz  dziękuję Wam moi Drodzy za to, że tutaj zaglądacie i serdecznie Was wszystkich pozdrawiam!   Dagmara 