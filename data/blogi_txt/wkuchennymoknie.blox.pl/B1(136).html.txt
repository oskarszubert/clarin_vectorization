Smaczne, niedrogie i dość szybkie do przyrządzenia  na patelni danie jarskie. Bardzo mnie zaintrygowało połączenie gotowanego ryżu i jajecznicy w farszu. Okazało się, że jest  świetne. Te naleśniki robiłam już wielokrotnie, bo weszły na stałe do naszego domowego menu.  Przepis pochodzi z miesięcznika "Dania za grosik" nr 11/2010.            Składniki ciasta (na ok. 15 naleśników):  2 jajka 1 szklanka mleka 1 szklanka wody mineralnej 250 g mąki pszennej sól do smaku    Składniki farszu: 150 g suchego ryżu  1-2 łyżki masła 3 łyżki posiekanej natki pietruszki 1 łyżka posiekanego szczypiorku 3 jajka 4 łyżki śmietany 22% 1 ząbek czosnku sól, pieprz, świeży lub suszony tymianek do smaku    dodatkowo:  olej do smażenia  zielona sałata, pomidory, keczup, szczypiorek       Wykonanie farszu: Ryż płuczemy i gotujemy na sypko, odcedzamy i pozostawiamy do osiąknięcia z wody.   Na patelni rozgrzewamy 1-2 łyżki masła, wsypujemy ugotowany ryż, podsmażamy przez chwilę. Dodajemy natkę pietruszki i szczypiorek, mieszamy, przyprawiamy solą i pieprzem.   Wbijamy jajka, mieszając smażymy masę do chwili ścięcia się jajek. Masę przekładamy do miseczki do schłodzenia. Śmietanę mieszamy z przepuszczonym przez praskę czosnkiem oraz pieprzem i tymiankiem do smaku. Dodajemy do masy ryżowo- jajecznej i dokładnie mieszamy.     Wykonanie naleśników: Jajka miksujemy z mlekiem, ok.½ łyzeczki soli, dodajemy mąkę, dokładnie miksujemy na gładką masę, wlewamy wodę mineralną i ponownie miksujemy. Odstawiamy na 20 minut.   Smażymy cienkie średniej wielkości naleśniki.   Na każdy naleśnik nakładamy farsz i składamy w kopertę. Obsmażamy je na maśle lub oleju na chrupiąco. Podajemy z zieloną sałatą lub pokrojonymi pomidorami ze szczypiorkiem.                  Polecam również:           W kuchni na wesoło:   Młodzi małżonkowie zasiadają do pierwszego obiadu, który jest debiutem kulinarnym żony:  - A czym kochanie nadziewałaś tego pieczonego kurczaka?  - Jak to nadziewałam? Przecież nie był w środku pusty... 