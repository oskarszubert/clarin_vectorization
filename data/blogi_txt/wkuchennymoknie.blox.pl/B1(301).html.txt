Dotychczas na moim blogu wpisy dotyczące pieczywa pojawiały się bardzo rzadko. Powód dość istotny, głównie pracochłonność ich wykonania. Ale ..... gdy jakiś czas temu zostałam zaproszona do testowania urządzenia do wypieku chleba firmy First Austria, postanowiłam  nieco szerzej otworzyć swoje kuchenne okno i podjęłam się tego całkiem dla mnie nowego wyzwania. Przypomniałam sobie wówczas historię sprzed roku, kiedy to będąc w towarzyskim gronie jeden z moich znajomych chwalił się jak to jego żona dzień w dzień  serwuje swojej rodzinie świeże pieczywo. Większość z nas była trochę zaskoczona, czy to aby nie jest zbyt duże poświęcenie z jej strony. Znajomy przekonywał nas, że dla żony to sama przyjemność, w zasadzie to pieczywo robi sie samo, wystarczy tylko w odpowiednim czasie rozpocząć pracę z tym związaną, aby w odpowiedniej chwili znalazło sie na rodzinnym stole. Z lekkim uśmieszkiem zapytaliśmy jednocześnie: jak to? Okazało się, że rodzina znajomego posiadała urządzenie do wypieku chleba, dzięki któremu mogła zapomnieć o sklepowym pieczywie wątpliwej jakości.   Już po pierwszym teście  wiem, że warto zagospodarować trochę miejsca w kuchni dla tego rewelacyjnego urządzenia.               Major 850W First-Austria to elektryczny wypiekacz do chleba, który umożliwia uzyskanie szerokiej gamy domowych wypieków.   MENU na które składa się 12 programów daje możliwość :   ugniatania, rośnięcia i pieczenia chleba białego z możliwością późniejszego dodawania składników i smaków, chleba mieszanego, głównie z mąki pszennej lub żytniej. ugniatania, rośnięcia i pieczenia chleba pełnoziarnistego ugniatania, rośnięcia i pieczenia chleba francuskiego o chrupkiej skórce i lekkiej konsystencji  szybkiego (quick) ugniatania, rośnięcia i pieczenia chleba o gęstej konsystencji ugniatania, rośnięcia i pieczenia chleba słodkiego z możliwością późniejszego dodawania składników i smaków   ugniatania, rośnięcia i pieczenia ciast z dodatkiem sody lub proszku do pieczenia (np. ciasta babkowe, pierniki) gotowania dżemu i marmolady   ugniatania i rośnięcia ciasta  (dough),  ale bez pieczenia. Taki półprodukt może posłużyć do przygotowania ciasta na  makaron,  ciast drożdżowych, bułeczek, bagietek, precli, pizzy, chleba na parze itd. ultra szybkiego ugniatania, rośnięcia i pieczenia chleba w najkrótszym czasie o zwartej i chropowatej strukturze  ugniatania, rośnięcia i pieczenia sandwiczy, dla wypieku chleba o lekkiej konsystencji z cieńszą skórką   ugniatania, rośnięcia i pieczenia pieczywa bezglutenowego (gluten free)  tylko pieczenia (bake) bez ugniatania i rośnięcia (stosowany także dla wydłużenia czasu pieczenia gdy ciasto jest niewystarczjąco upieczone. Dane techniczne, funkcje i wyposażenie:  Producent: First Austria Model: FA-5152-1  Moc: 850W  12 programów pieczenia do wyboru   Wyjmowana brytfanna na chleb zabezpieczona specjalnym materiałem zapobiegającym przywieraniu   Możliwość wyboru wielkości bochenka:  900-1350g   Możliwość doboru koloru skórki: jasna, średnia, ciemna Dwa wyjmowane mieszadła     Obudowa termoizolująca Pokrywa górna z okienkiem podglądu Sterowany elektronicznie   Duży i czytelny wyświetlacz LCD  Timer 60 minutowa funkcja podtrzymywania temperatury  Akcesoria: kubek, podwójna miarka do odmierzania składników, hak do wyjmowania mieszadeł z pieczywa  Więcej informacji można uzyskać na stronie: http://first-polska.com.pl           Wypiekacz Major 850W First-Austria łączy niską cenę z szerokim zestawem przydatnymi w nowoczesnej kuchni funkcjami. To właśnie funkcjonalność jest główna zaletą tego urządzenia.  Sterowanie elektroniczne wypiekacza sprawia, że nie musimy obawiać się o przypalenie lub niedostateczne wypieczenie ciasta.  Za skromną nazwą wypiekacz do chleba kryje się znacznie więcej. Oprócz wielkiej różnorodności pieczywa ( zwykłe, pełnoziarniste, francuskie, tostowe, bezglutenowe)  Major 850W First-Austria może posłużyć nam do wypieku ciast babkowych z dodatkami, pierników, przygotowania ciast na pizze, makaron, bułeczki i wiele innych.  Można w nim gotować również dżemy i marmolady owocowe, co jest sprawą niebagatelną, zwłaszcza dla niecierpliwych, bo odchodzi już stanie przy garnku, mieszanie i obawa przed przypaleniem tych przetworów.   Ponadto:  Major 850W First-Austria    ma estetyczny design jest bardzo prosty w obsłudze pracuje bardzo cicho, jedynie głośny jest sygnał dźwiękowy wzywający nas do dodania np. bakalii lub zakończenie wybranego programu.   ciasto po upieczeniu bez problemu odchodzi z formy, pozostaje ona czysta, wystarczy przemyć ją ciepłą wodą. mieszadła bardzo wygodnie można usunąć z wypieku za pomocą dołączonego haka, nie powoduja one dużych ubytków.  posiada pamięć i jeśli nastapiła przerwa w zasilaniu w trakcie produkcji chleba, proces będzie wznowiony automatycznie w ciągu 10- ciu minut, bez naciskania przycisku posiada bardzo wygodną funkcję DELAY (opóźnienie), jeżeli chcemy by urządzenie nie rozpoczynało pracy natychmiast. Maksymalne opóźnienie wynosi 13 godzin. Tak więc wieczorem umieszczamy składniki w automacie, ustawiamy program, a rankiem wyjmujemy świeżutkie i pachnące pieczywo. Do urządzenia dołączona jest wraz z instrukcją broszurka z 17 recepturami na: chleb biały, słodki, razowy,  kukurydziany, sezamowy, kawowy, z rodzynkami,  bananowy, kokosowy, z orzechami włoskimi, dyniowy, sandwich, pieczywo francuskie, ciasto, chleb z sodą, chleb ultra szybki, dżem)      Z pewnością skorzystam z tych receptur, bo zapowiadają się ciekawie i są bardzo proste, a wykonanie to już w zasadzie nie należy do mnie, ale do  Major 850W  First-Austria.       Dzisiaj przedstawiam pyszny chleb z mąki pszennej na drożdżach z dodatkiem mleka w proszku i masła. Jest bardzo mięciutki i ma chrupiącą skórkę, delikatny w smaku, jak najbardziej odpowiedni na śniadanie czy też kolację. CHLEB BIAŁY   Składniki:  330 ml letniej wody  2 łyżki (30 ml) masła lub margaryny 1½ łyżeczki (7,5 ml) soli 2 łyżki (30 ml) cukru 4 szklanki (1000 ml) mąki pszennej 2 łyżki (30 ml) mleka w proszku 1½ (7,5 ml) drożdży suszonych    Wykonanie: Umieszczamy składniki w brytfannie w następującej kolejności: woda, masło, sól, cukier, mleko w proszku, mąka, suche drożdże. Zamykamy wieko i wkładamy wtyk przewodu elektrycznego do gniazdka. Naciskamy przycisk MENU, aż do wyboru programu (w przypadku chleba białego wybieramy 1). Przyciskiem COLOR wybieramy kolor skórki ( u mnie MEDIUM- średni). Przyciskiem LOAF wybieramy rozmiar bochenka ( u mnie 2,0 funta). Naciskamy przycisk START/STOP, by rozpocząć pracę. Cały proces dla programu 1 trwa 3 godziny. Pierwszy etap to intensywne mieszanie składników trwające ok. 10 minut, po czym następuje drugi, najdłuższy etap: wyrastanie ciasta. W tym czasie włącza się trzykrotnie krótkotrwałe mieszanie (miksowanie) i termostat utrzymujący właściwą dla danego programu temperaturę. Na ok. 50 minut przed zakończeniem całego procesu włącza się grzałka i następuje ostatni etap: wypiekanie ciasta. Zakończenie pieczenia  tak jak i początek procesu sygnalizowany jest dźwiękiem.  Po upieczeniu wierzch chleba nawilżyłam leciutko wodą za pomocą pedzelka i jeszcze przez moment pozostawiłam w zamkniętym wypiekaczu, dzięki czemu skórka zrobiła się mięciutka, a boki pozostały chrupiące. 