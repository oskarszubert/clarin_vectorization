Jedno z ulubionych masełek smakowych moich najbliższych. Ja też lubię. Ostatnio dość często podaję je na śniadanie.  Najlepiej smakuje nam z białym pieczywem, szczególnie własnego wypieku. Składniki:  100 g masła  100 ml konfitury z płatków dzikiej róży Wykonanie: Masło i konfiturę z płatków róży miksujemy, najlepiej za pomocą blendera, do chwili uzyskania jednolitej masy. Przekładamy do małych pojemników (wykorzystuję pojemniczki po jogurcie) i dajemy do lodówki. Gdy masełko stwardnieje wyjmujemy z pojemniczka i podajemy do spożycia. Proporcje składników mogą być różne w zależności od upodobań smakowych. Masło można przechowywać w lodówce kilka dni, ale z mojej zwykle znika dużo wcześniej. 