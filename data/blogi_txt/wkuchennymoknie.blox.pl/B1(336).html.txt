Smaczna, łatwa w wykonaniu i dość tania propozycja obiadowa. Aby wątróbka była mięciutka należy pamiętać o podstawowej rzeczy, że można ją posolić dopiero po usmażeniu.Gdy zrobimy to wcześniej wówczas będzie twarda. Ostatnio robię ją dość często, bo jakoś tak się w niej zasmakowaliśmy. Najlepiej zjada się nam z surówką z kiszonej kapusty i ziemniakami.           Składniki:  1 kg wątróbek drobiowych 4 cebule (ok. 300 g) 2 łyżki masła 4 - 5 łyżek oleju  sól, pieprz do smaku     Wykonanie: Wątróbkę płuczemy, oczyszczamy z błonek i kroimy na kawałki. Cebule obieramy, kroimy w piórka i smażymy na maśle na dużej patelni. Gdy zeszkli się i zacznie delikatnie przyrumieniać przekładamy do miseczki, a na patelnię wlewamy olej i  dajemy pokrojoną wątróbkę. Smażymy bez pokrywki do miękkości, mieszajac od czasu do czasu. Gdy odparuje już znaczna część wody, a wątróbka utraci surowiznę, dodajemy podsmażoną cebulę i dalej smażymy, pamietając o mieszaniu. Zestawiamy z ognia, gdy wytworzony podczas smażenia sos zagęści  się. Dodajemy do smaku sól i pieprz. Podajemy najlepiej zaraz po usmażeniu. Polecam również:             W kuchni na wesoło:    - Panie doktorze, prosze przyjechać do mojej żony! - A co jej dolega? - Nie wiem, ale jest taka słaba, że musiałem ją zanieść do kuchni, żeby mi zrobiła śniadanie! 