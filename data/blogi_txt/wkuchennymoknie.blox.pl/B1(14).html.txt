Udany biszkopt, które zwykle pieczemy przed wykonaniem tortu, to połowa sukcesu. Jeżeli już opanujemy tą czynność, wówczas bez obaw można będzie korzystać z mnóstwa przepisów na te wspaniałe słodkości. Zwłaszcza teraz w okresie letnim, gdy mamy mnóstwo owoców możemy bardzo szybko zrobić lekkie, delikatne w smaku torty, torciki czy inne, prostsze przekładańce. Biszkopt przełożony kremem z bitej śmietany z dodatkiem świeżych owoców to ciasto, które się latem najchętniej je. Polecam :) Składniki (na tortownicę o średnicy 27cm):  8 jajek 1¼ - 1½ szklanki cukru drobnego kryształu 1 szklanka mąki pszennej krupczatki ½ szklanki mąki ziemniaczanej 2 płaskie łyżeczki proszku do pieczenia  2 łyżki soku z cytryny szczypta soli Wykonanie:  Wnętrze tortownicy powlekamy tłuszczem i wyścielamy papierem do pieczenia, przy czym obręcz ok. 2 cm ponad jej wysokością. Mąkę mieszamy z proszkiem do pieczenia. Żółtka ucieramy z sokiem z cytryny. Białka ubijamy ze szczyptą soli na sztywną pianę, dodając pod koniec porcjami cukier. Do ubitych białek wlewamy cienkim strumieniem utarte żółtka, stale mieszając w jedną stronę widelcem. Wsiewamy małymi porcjami wymieszane obie mąki z proszkiem do pieczenia, w dalszym ciągu mieszając delikatnie w jedną stronę widelcem. Nie mieszamy zbyt długo, tylko do połączenia się składników. Delikatnie wykładamy do tortownicy, wyrównujemy powierzchnię szpatułką i wkładamy na środkowy poziom piekarnika nagrzanego do 160°C. Pieczemy w tej temp. ok. 20 minut (do czasu całkowitego wyrośniecia wypieku), po czym zwiększamy temperaturę do 180°C i pieczemy jeszcze ok. 15 minut. Zwykle wystarczy piec 35 minut ( tak jest w przypadku mojego piekarnika).  Po tym czasie biszkopt sprawdzamy patyczkiem, jeżeli jest suchy, wyłączamy piekarnik i przy otwartych drzwiczkach trzymamy ciasto ok. 5 minut. Wyjmujemy tortownicę z piekarnika i  odwracamy na deseczkę wyścieloną papierem do pieczenia. Zdejmujemy obręcz, dno tortownicy oraz delikatnie, aby nie uszkodzić ciasta, papier ( można  zdjąć papier  natychmiast po upieczeniu lub później, ale wówczas trzeba papier nawilżyć wodą, aby  łatwiej można było go usunąć. Odstawiamy do całkowitego przestudzenia. Biszkopt kroimy na 3 - 5 równych  blatów, najlepiej następnego dnia, wówczas łatwiej się kroi.                   Polecam również: 