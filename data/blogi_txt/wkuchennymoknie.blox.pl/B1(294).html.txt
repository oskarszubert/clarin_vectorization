Bardzo szybkie i proste w wykonaniu ciasto z dodatkiem rabarbaru. Myślę, że wyjdzie leciutkie, pulchne i smaczne każdemu kto zechce je upiec. Polecam :) Przepis pochodzi z miesięcznika "Ciasta za grosik" nr 5/2011 i jak rzadko się to u mnie zdarza nic nie modyfikowałam, bo nie było takiej potrzeby. Jak dla nas ten przepis jest perfekcyjny :)           Składniki (na formę o wymiarach  28x40 cm):  4 jajka 1 szklanka cukru ¾ szklanki kwaśnej śmietany ¾ szklanki oleju 3 szklanki mąki pszennej 3 łyżeczki proszku do pieczenia  dodatkowo:  500g rabarbaru 2-3 łyżki cukru cukier puder do posypania Wykonanie:  Rabarbar myjemy, oczyszczamy z włókien i twardych końcówek, osuszamy i tniemy na ok. 3 cm kawałki. Białka ubijamy na sztywną pianę, pod koniec dodając porcjami cukier. Dodajemy po jednym żółtku,  miksujemy. Stale mieszając ręczne  łyżką, dodajemy kolejno porcjami śmietanę, cienkim strumieniem wlewamy olej, wsypujemy porcjami mąkę wymieszaną z proszkiem do pieczenia. Nie mieszamy długo, tylko do połączenia się składników. Ciasto wykładamy do formy, wyrównujemy szpatułką powierzchnię, układamy wzdłuż kawałki rabarbaru i posypujemy równomiernie całą powierzchnię ciasta 2-3 łyżkami cukru. Pieczemy ok. 50 minut w piekarniku nagrzanym do temp. 180ºC. Spawdzamy metodą suchego patyczka, czy jest już upieczone, jeżeli tak, to wyłączamy ogrzewanie i przy otwartym piekarniku trzymamy jeszcze przez ok. 5 minut. Wyjmujemy z piekarnika i pozostawiamy do przestudzenia. Posypujemy cukrem pudrem. Polecam również: 