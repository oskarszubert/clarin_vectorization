Potrawa ta przypomina mi łazanki z kapustą, z tą różnicą, że wymaga zapiekania w piekarniku. Jest smaczna i dosyć szybka w wykonaniu.  Ponieważ rodzinka moja bardzo lubi łazanki z kapustą postanowiłam zrobić tą zapiekankę, gdyż przepis na jaki natknęłam się  w niepokaźnym miesięczniku Dania za grosik nr 6/2010 wzbudził moje zainteresowanie.  I było warto skorzystać z tej kulinarnej propozycji, albowiem rodzinka była mi bardzo wdzięczna za tak smaczne danie obiadowe.  Ja natomiast miałam ogromną satysfakcję z faktu iż potrafiłam tą prostą potrawą wprowadzić ich w dobry nastrój.        Składniki:  40 dag makaronu świderki  1 mała główka młodej kapusty (ok.70 dag) 15 dag sera żółtego 20 dag boczku pieczonego 200 ml śmietany ¾ łyżeczki kminku mielonego 1 łyżeczka soli pieprz do smaku Wykonanie: Kapustę oczyszczamy, myjemy i szatkujemy. Zalewamy w garnku niewielką ilością wody i dusimy 10 minut. Makaron gotujemy w osolonej wodzie. Odcedzamy i przelewamy wodą. Połowę makaronu wkładamy do żaroodpornego naczynia, przykrywamy kapustą, posypujemy kminkiem oraz startym, żółtym serem. Przykrywamy resztą makaronu i posypujemy pokrojonym w drobną kostkę boczkiem. Całość polewamy śmietaną rozmąconą z solą i pieprzem. Zapiekamy  ok. 20 minut w  temp. 180° C. 