Bardzo smakowita a przy tym szybka w wykonaniu sałatka. W sezonie ogórkowym robię ją niemal do znudzenia. Co prawda na sezon ogórkowy to trzeba jeszcze trochę poczekać, ale  zapach świeżych ogórków wyzwolił we mnie chęć zrobienia już teraz tej pysznej sałatki. Przepis dostałam przed kilkoma laty od jednej z moich przyjaciółek, za co jestem Jej niezmiernie wdzięczna. Składniki:   1 szklanka ryżu białego długoziarnistego 2 ogórki świeże (ok. 40 dag) 1 puszka kukurydzy 4 łyżki majonezu 3 łyżki jogurtu naturalnego 1 duży ząb czosnku  sól, pieprz do smaku Wykonanie: Ryż płuczemy we wrzątku kilkakrotnie i gotujemy ok. 20 minut na sypko.  Ugotowany przepłukujemy na durszlaku zimną wodą i odstawiamy do osiąknięcia.  Umyte i obrane ogórki kroimy w drobną kostkę. Ryż przekładamy do miski dajemy kukurydzę, pokrajane ogórki i mieszamy. Majonez łączymy z jogurtem, dajemy przeciśniety przez praskę czosnek i zalewamy sałatkę. Całość dokładnie mieszamy i dosmakowujemy solą i pieprzem. 