Smakowity i szybki deser. Robiłam dotychczas clafoutis według tradycyjnej receptury i zwykle ciasto wychodziło mi takie raczej naleśnikowe, zwarte. Miałam ochotę na owoce zapieczone pod puszystą pierzynką ciasta. I udało się!  A to za sprawą ubitej śmietany i ubitych jajek. Tak przygotowane składniki bardzo ładnie napowietrzyły strukturę ciasta. Wersja ta bardziej odpowiada nie tylko mi , ale i moim najbliższym. Składniki:   300g wiśni 3 łyżki wiśniówki lub innej nalewki owocowej (niekoniecznie) 2 łyżki cukru pudru 4 kopiaste łyżki mąki pszennej (ok. 60g) 4 łyżki cukru 1 niepełna szklanka śmietany kremówki 3 jajka skórka otarta z połowy cytryny lub 1 łyżeczka aromatu cytrynowego     Wykonanie: Wiśnie płuczemy, drylujemy, zalewamy nalewką owocową, posypujemy cukrem pudrem, mieszamy i odstawiamy na ok. 1 godzinę.  Białka ubijamy na sztywną pianę, dodajemy pod koniec porcjami 4 łyżki cukru, a następnie po 1 żółtku. Śmietanę ubijamy, mieszamy delikatnie, małymi porcjami  z masą jajeczną.  Wsiewamy porcjami mąkę, dodajemy otartą skórkę cytrynową. Całość delikatnie mieszamy. Wiśnie osączamy z soku i układamy w kokilkach wysmarowanych masłem i zalewamy przygotowanym ciastem.  Pieczemy w piekarniku nagrzanym do temp. 170°C (termoobieg) przez 15 - 20 minut. ﻿         Polecam również:               W kuchni na wesoło: Bardzo  smaczne grzybki - chwali mąż żonę - skąd masz przepis? - Aaa...  z jakiegoś kryminału - odpowiada żona. 