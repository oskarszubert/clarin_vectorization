Te placuszki to jedne ze smaków mojego dzieciństwa. Puszyste, lekkie w jedzeniu, smakowite. Lubią je zarówno dzieci jak i dorośli. Generalnie znane, ale zamieszczam je jako kolejny wpis porządkujący moje kulinarne zapiski. A może przyda się również tym,  którzy ich jeszcze nie smakowali ?            Składniki ( na 30-40 średniej wielkości placuszków) :  500 ml maślanki lub zsiadłego mleka 2 jajka 1 płaska łyżeczka soli 1 płaska łyżeczka sody 2 łyżki cukru 2 szklanki mąki pszennej     dodatkowo:  olej do smażenia cukier puder dżem owocowy    Wykonanie: Maślankę miksujemy z jajkami, cukrem, solą i sodą. Wsiewamy stopniowo mąkę stale miksując. Odstawiamy na ok. 30 minut, aby mące dać czas "rozkleić się". Ciasto nie powinno być zbyt gęste, powinno lekko rozpływać się po nałożeniu jego porcji na patelnię. Smażymy na rozgrzanym oleju średniej wielkości placuszki z obu stron na złoty kolor. Podajemy bezpośrednio po usmażeniu posypane cukrem pudrem i dodatkiem kleksów dżemu owocowego. Polecam również:            W kuchni na wesoło:   Wchodzi chłop do restauracji i siada przy stoliku.  - Szampan?  Nie, z żoną. 