Łatwa, szybka w wykonaniu i przede wszystkim smaczna jest ta surówka.Przepis pochodzi z książeczki "Nie tylko sałatki Siostry Leonilli". Trochę zmodyfikowałam, dostosowując do naszych rodzinnych upodobań.  Dodałam więcej rodzynek i ubogaciłam smakowo plastrami ananasa.  Najlepiej pasuje do potraw z drobiu i wołowiny.           Składniki:  1 duży korzeń selera (ok. 400 g) 2 duże jabłka  2 - 3 łyżki rodzynek 2 plastry ananasa 3-4 łyżki śmietany lub oleju sok z cytryny, sól, cukier do smaku Wykonanie: Jabłka myjemy, obieramy, ścieramy na  tarce  o grubych oczkach. Dodajemy śmietanę, sparzone wrzątkiem rodzynki. Umyty i obrany korzeń selera ścieramy na tarce o grubych oczkach (częściowo możemy zetrzeć na małych oczkach) i skrapiamy sokiem z cytryny, aby nie ściemniał. Plastry ananasa kroimy w drobną kosteczkę, mieszamy z selerem i łączymy  z jabłkami w śmietanie. Dodajemy do smaku sól, ewentualnie cukier i sok z cytryny. Odstawiamy w chłodne miejsce do "przegryzienia się składników" . Polecam również:           W kuchni na wesoło:    Wnuczek mówi do babci: - Babciu, czy kupiłaś mi mój ulubiony soczek wiśniowy? - Nie,  Jasiu,  zapomniałam,  mam sklerozę. - No trudno,  to nalej mi tej sklerozy. 