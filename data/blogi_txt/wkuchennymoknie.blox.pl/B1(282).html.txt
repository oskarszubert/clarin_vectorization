Bardzo  pyszna   surówka.   Często  robię  surówki  z  kapusty pekińskiej   na   różne sposoby,  z różnymi dodatkami. Szczególnie w okresie zimowym, kiedy dostęp do świeżych warzyw mam ograniczony przez samą siebie. Co prawda można kupić warzywa jakie się tylko chce (pomidory, ogórki świeże, sałata, brokuł, kalafior i wiele innych), ale ja nie korzystam z tej oferty, czekam na swoje, z własnego ogrodu. Tak więc dzisiaj wystawiam w swoje kuchenne okno surówkę z kapustą pekińską w roli głównej. Przepis dostałam przed laty od jednej z kuzynek, ale i na wielu stronach internetowych można ją znaleźć.        Składniki:  80 dag kapusty pekińskiej  1 puszka brzoskwiń w lekkim syropie 10 dag rodzynek 4 łyżki majonezu przyprawa curry, sól, pieprz do smaku ½ łyżki soku z cytryny       Wykonanie: Rodzynki myjemy i sparzamy wrzątkiem. Kapustę pekińską drobno  szatkujemy. Brzoskwinie kroimy w drobne plasterki. Składniki mieszamy. Do majonezu dodajemy ¼ szklanki syropu z brzoskwiń i zalewamy surówkę. Dodajemy przyprawy: curry, sól, pieprz do smaku. Aby surówka miała wyrazisty smak dodajemy ½ łyżki soku z cytryny. Całość dokładnie mieszamy i odstawiamy w chłodne miejsce na 1 godz. przed podaniem do stołu. Najlepsza jest do drobiu. 