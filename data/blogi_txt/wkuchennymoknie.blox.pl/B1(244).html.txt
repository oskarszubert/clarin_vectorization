Smaczna, zdrowa, sycąca i szybka w wykonaniu sałatka. Może być podana jako przekąska lub jako drugie danie obiadowe.  Przepis pochodzi z miesięcznika "Dania za grosik" nr 08/2012. Składniki:  500 g malutkich ziemniaków ugotowanych w mundurkach 1 pęczek rzodkiewek 3 - 4 ogórki małosolne ( 250 - 300 g) 4 ząbki kiszonego czosnku ( z zalewy ogórków małosolnych)  1 nieduża cebula czerwona ( ok. 50 g) ½ pęczka koperku ½ pęczka szczypiorku 2 - 3 łyżki kwaśnej śmietany 2 łyżki majonezu  sól, pieprz czarny mielony do smaku     Wykonanie: Ugotowane w mundurkach ziemniaki obieramy  i kroimy na ćwiartki. Rzodkiewki i ogórki kroimy w półplasterki, cebulę w piórka, czosnek w cieniutkie plasterki. Koperek i szczypiorek płuczemy, osuszamy i siekamy. Tak przygotowane składniki mieszamy w salaterce, delikatnie solimy i polewamy śmietaną wymieszaną z majonezem. Dodajemy pieprz i ewentualnie sól do smaku. Schładzamy w lodówce. W wersji na ostro można dodać troszeczkę drobno pokrojonej papryczki chili.                  Polecam również: 