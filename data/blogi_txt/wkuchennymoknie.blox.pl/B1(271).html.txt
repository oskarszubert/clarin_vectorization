Robię ten sos od czasu do czasu, zwłaszcza wtedy gdy rodzina sobie o nim przypomni.  Podaję ten sos do kotletów mięsnych, pulpetów, kotletów jarskich,  kasz ( głównie pęcaku), kopytek i wielu jeszcze innych.            Składniki (na 4 porcje):  30 dag pieczarek 1 mała cebula (5 dag) 2 płaskie łyżki mąki ¹/³ szkl. mleka ok. ¾ szkl. wody sól, pieprz czarny mielony do smaku ¼ szkl. oleju      Wykonanie : Cebulę obieramy, kroimy w kostkę i dajemy na rozgrzany olej, mieszamy. Pieczarki myjemy, obieramy i kroimy w cienkie plasterki. Po zeszkleniu się cebuli dajemy do niej pokrojone pieczarki i stale mieszając smażymy 5-7 minut. Oprószamy mąką i stale mieszając smażymy do zeszklenia się mąki (ok.3 minuty). Podlewamy mlekiem, mieszamy. Dajemy wodę do momentu uzyskania rzadkiej konsystencji sosu. Dosmakowujemy solą i pieprzem. Chwilę jeszcze pozostawiamy na ogniu, stale mieszając. Podajemy na gorąco do pulpetów, kotletów mięsnych, jarskich lub wg. upodobań. 