To pyszne drożdżowe ciasto zobaczyłam po raz pierwszy u Majanki. Placek ten był wykonany w ramach wrześniowego wydania Weekendowej Cukierni, którym opiekowała się  Carmellina i wybrała właśnie bawarski placek z węgierkami. Przepis bardzo mnie zainteresował do tego stopnia, że postanowiłam  upiec to drożdżowe owocowe ciasto... i nie żałuję! Przepis jest łatwy i prosty a wypiek bardzo puszysty. Upiekłam z większej ilości składników, oczywiście z zachowaniem ich proporcji. Zmieniłam również nieco parametry pieczenia. Piekłam na wstępie przy włączonej dolnej grzałce, tak jak przeczytałam na blogu u Alinki.        Składniki ( na formę o wymiarach 28x40 cm) :   30 g świeżych drożdży + 1 łyżka cukru 300 ml letniego mleka 600 g mąki pszennej szczypta soli 2 jajka 150 g cukru  120 g roztopionego masła ok. 800 g śliwek węgierek ( w oryginalnym przepisie 1,25 kg) ok. 50 g posiekanych migdałów    dodatkowo: cukier puder do posypania ciasta  1/2 łyżeczki cynamonu Wykonanie: Drożdże rozcieramy z 1 łyżką cukru, rozpuszczamy w letnim mleku i odstawiamy na 15 minut, aby rozczyn zaczął pracować.Połowę mąki, sól, jajka, cukier, roztopione i przestudzone masło mieszamy z rozczynem drożdżowym. Dodając stopniowo pozostałą mąkę, wyrabiamy ciasto do chwili, aż będzie odchodzić od ręki. Jeśli ciasto będzie zbyt rzadkie  dosypujemy trochę mąki ( u mnie było rzadkie, więc dodałam jej jeszcze 2 łyżki).  Wyrobione ciasto przykrywamy lnianą ściereczką i odstawiamy na 30 minut w ciepłe miejsce do wyrośnięcia. W tym czasie śliwki myjemy, wypestkowujemy i kroimy wzdłuż na ćwiartki.Wyrośnięte ciasto jeszcze raz zagniatamy, aby je odpowietrzyć i przekładamy do prostokątnej formy wyłożonej papierem pergaminowym. Ciasto równomiernie rozprowadzamy zwilżonymi wodą dłońmi (zwilżone dłonie ułatwiają formowanie ciasta). Na ciasto wykładamy śliwki, które posypujemy posiekanymi migdałami. Formę z ciastem przykrywamy ściereczką lnianą i pozostawiamy na ok. 15 minut do wyrośnięcia, po czym wstawiamy na środkowy poziom piekarnika nagrzanego do temp. 180°C i pieczemy przy włączonej dolnej grzałce ok. 15 minut. po upływie tego czasu podnosimy temperaturę do 220°C i pieczemy jeszcze przez ok. 25 minut przy włączonych obu grzałkach góra- dół. Gorące ciasto posypujemy cukrem pudrem wymieszanym z cynamonem. 