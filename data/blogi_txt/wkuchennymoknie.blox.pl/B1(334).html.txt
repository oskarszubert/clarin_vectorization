Bardzo smaczna propozycja dla amatorów sałatek śledziowych. Prosta i szybka w wykonaniu. Przepis otrzymałam kilka lat temu od mojej przyjaciółki, specjalistki od sałatek ze śledziem w roli głównej :)     ﻿    Składniki:  ok. 500g filetów śledziowych w oleju ok. 400g ziemniaków ugotowanych w mundurkach 3-4 jajka ugotowane na twardo 2 średnie marchewki ugotowane w łupinie (ok. 200g) 2 średnie cebule (150-200g) sól, pieprz do smaku 3-4 łyżki majonezu drobno pokrojony szczypiorek Wykonanie: Osączone z oleju śledzie kroimy w paseczki. Ziemniaki i marchewki obieramy z łupiny i kroimy w drobną kosteczkę. Jedno żółtko z ugotowanych jajek ścieramy na tarce o drobnych oczkach, odkładamy, a pozostałe kroimy w drobną kosteczkę. Cebulę drobno siekamy.  W szklanym naczyniu do sałatek warstwowych układamy kolejno śledzie, cebulę, ziemniaki, marchewkę i jajka. Poszczególne warstwy dosmakowujemy solą i pieprzem. Wierzch sałatki pokrywamy majonezem za pomocą rękawa do dekoracji ciast, posypujemy startym żóltkiem i drobno pokrojonym szczypiorkiem. Zanim podamy do stołu wstawiamy na kilka godzin do lodówki celem "przegryzienia się" składników.            Polecam również: 