Rokrocznie robię zapas siekanej natki pietruszki na późniejsze zużycie. Zamrożoną i przechowywaną w szczelnych słoiczkach wykorzystuję do następnego wiosennego sezonu. Tak sporządzona zachowuje swój aromat przez kilka miesięcy. Podobnie robię koperek i nać selera. Warto sobie zrobić taki zapas, szczególnie wówczas, gdy się ma zieleninę na własnych grządkach. Składniki:  dowolna ilość natki pietruszki     Wykonanie: Natkę pietruszki płuczemy i osuszamy na ręczniku. Całkowicie obeschniętą z wody siekamy drobno nożem. Przekładamy do suchych słoiczków. Delikatnie ugniatamy, ale nie za mocno, gdyż łatwiej jest już zamrożoną wybierać ze słoiczka. Słoiczek z tak przygotowaną natką pietruszki szczelnie zamykamy i przechowujemy w zamarażalniku. 