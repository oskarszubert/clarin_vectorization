Do tego ciasta przymierzałam się wielokrotnie i jakoś tak się układało, że odkładałam na później, po czym najnormaniej w świecie zapominałam. Nooo... właściwie to sama nie wiem, chyba mnie już skleroza znienacka chwyta! Jak ja mogłam tego ciasta jeszcze nie zrobić skoro jest ono super pyszne! Ciasto nie jest za słodkie, mięciutkie, wilgotne za sprawą jabłek. Polewa chałwowa jest tutaj wręcz konieczna, bo bardzo ubogaca je smakowo.  Dodatkowym walorem tej pyszności jest szybkie wykonanie i efektowny wygląd.  Przepis pochodzi z miesięcznika Ciasta domowe nr 155 z 2005r. Nieznacznie zmodyfikowałam. Składniki (na formę o wym. 24x39 cm):  1000g jabłek 180g cukru do ciasta 7 łyżek cukru do piany z białek 1 kostka masła 220g mąki tortowej 100g wiórków kokosowych 8 jajek 1 opakowanie cukru wanilinowego (16g) 2 łyżeczki proszku do pieczenia 2- 3 łyżeczki kakao     dodatkowo na polewę chałwową:  200g chałwy kakaowo- waniliowej 2 czubate łyżki cukru 10g masła 4 łyżki mleka  20-30 g płatków migdałowych do posypania       Wykonanie: Jabłka obieramy, ścieramy na tarce o dużych oczkach i lekko odciskamy dłońmi sok. Masło ucieramy do białości i porcjami dodajemy cukier, a następnie żółtka. Wsypujemy mąkę wymieszaną z proszkiem do pieczenia i delikatnie mieszamy. Dodajemy pianę z 4 białek i jeszcze raz delikatnie mieszamy. Ciasto dzielimy na 2 części. Do jednej dodajemy kakao i dokładnie rozprowadzamy. Ciasto kakaowe wykładamy na wyłożoną papierem do pieczenia formę o wymiarach. 24x39 cm.  Pozostałe białka ubijamy na pianę, dodajemy 7 łyżek cukru oraz wiórki kokosowe, mieszamy. Pianę kokosową dajemy na ciasto kakaowe, a następnie odciśnięte jabłka wymieszane z cukrem wanilinowym i przykrywamy białym ciastem ( ciasto nakładałam za pomocą dekoratora do ciast po czym rozprowadzałam delikatnie łopatką). Pieczemy ok. 50 minut w temp. 180°C. Dekorujemy polewą chałwową i posypujemy płatkami migdałowymi.   Wykonanie polewy chałwowej: Masło, 2 łyżki mleka, cukier oraz pokruszoną chałwę gotujemy na jednolitą masę, stale mieszając. Gdy składniki się połączą i masa zacznie się gotować zdejmujemy z ognia. Wlewamy pozostałe 2 łyżki mleka, stale mieszając do chwili częściowego ostygnięcia.             Polecam również: 