W tym  roku wiosna astronomiczna rozpoczyna się 20 marca punktualnie o godzinie 23:21 UTC, tak więc w Polsce rozpocznie się  21 marca o godzinie 00:21 czasu polskiego (CET). Jest już bardzo blisko!!! Z tym, że nie wiemy, czy aby na pewno poczujemy się wiosennie, czy pogoda nie sprawi nam psikusów? Ale pomijając wszelkie obawy postanowiłam zmienić swojemu blogowi szablon. Nie tak dawno skończył roczek, więc wyrósł już nieco ze swojego ubranka i trzeba mu było sprawić nowe. To pierwsze było już niewygodne, nieco za ciasne! Zbliżająca się wiosna jest z pewnością jak najbardziej odpowiednim czasem na takie zmiany. Tak się jakoś to zbiegło z dzisiejszym  Świętem Kobiet, że potraktuję nową szatę jako prezent. Moje prace nad obecnym, nowym szablonem nadal trwają. Będę jeszcze trochę grzebać w html, w css i na stronach bloga. Za wszelkie niedogodności  z tym związane serdecznie Was przepraszam :) Mam nadzieję, że nie będzie to trwało długo i finalny produkt okaże się wygodniejszy od wcześniejszego.   Pozdrawiam Dagmara 