Sezon truskawkowy  wykorzystuję  maksymalnie. Niestety truskawki w moim ogrodzie kończą się nieubłaganie, a i na bazarze też. Te pyszne owoce goszczą w mojej kuchni codziennie. Zjadamy je nie tylko  na surowo, ale też pod postacią deserów bądź ciast. Dzisiaj wystawiam w swoje kuchenne okno tort  truskawkowo - rumowy. Jest bardzo smaczny, delikatny, trochę pracochłonny, ale warto chociaż raz zrobić.   Przepis pochodzi z czasopisma Ciasta i desery nr 2/2010. Minimalnie zmodyfikowałam.        Składniki na biszkopt kakaowy:  4 jajka 12o g cukru 1 łyżka cukru waniliowego szczypta soli 50 g mąki pszennej 50 g mąki ziemniaczanej 15 g  ciemnego kakao     Składniki kremu truskawkowego:  300g truskawek 150 g cukru 4 łyżeczki żelatyny 400 ml śmietanki kremowej 30%    Składniki kremu rumowego:  3 żółtka  40 g cukru  50 ml mleka  szczypta soli 3 łyżeczki żelatyny  30 ml rumu 350 ml śmietanki kremowej 30%     Składniki polewy czekoladowo - karmelowej :  2 tabliczki czekolady deserowej (200 g) 65 g cukru 2 łyżki wody 60 ml mleka 40 ml śmietanki kremowej 30%     Składniki do dekoracji:  1 małe opakowanie płatków migdałowych  150 ml śmietanki kremowej 30% 1 łyżeczka cukru pudru 1 łyżeczka cukru waniliowego kilkanaście ładnych truskawek         Wykonanie biszkoptu: Białka ubijamy na sztywną pianę. Dodajemy sól, cukier porcjami, a następnie po 1 żółtku. Ubijajamy na puszysty krem. Mieszamy obie mąki z kakao i wsiewamy stopniowo do masy jajecznej delikatnie mieszając. Przekładamy do tortownicy o średnicy 28 cm i pieczemy w piekarniku nagrzanym do temp. 180°C  przez ok. 25 minut. Ciasto odstawiamy do przestudzenia. Najlepiej upiec w przeddzień wykonywania tortu. Wierz biszkoptu ścinamy przed położeniem masy truskawkowej.   Wykonanie kremu truskawkowego: Truskawki miksujemy z cukrem. Żelatynę zalewamy niewielką ilością wody do napęcznienia, po czym rozpuszczamy w ¼ wrzątku. Śmietanę miksujemy na sztywno. Małymi porcjami dajemy zmiksowane truskawki i wlewamy przestudzoną płynną żelatynę. Tak przygotowaną masę wykładamy na biszkopt i schładzamy w lodówce. Wykonanie kremu rumowego: Żółtka ucieramy z cukrem. Zagotowujemy mleko z solą. Stale mieszając, wlewamy do mleka żółtkową masę. Podgrzewamy na małym ogniu, aż krem stężeje (stale mieszamy). Żelatynę zalewamy niewielką ilością zimnej wody do napęcznienia. Śmietanę ubijamy na sztywno. Dodajemy przestudzoną masę żółtkową i rum. Na końcu wlewamy płynną żelatynę. Całość jeszcze raz dokładnie mieszamy i wykładamy na masę truskawkową. Ponownie wstawiamy do lodówki.   Wykonanie polewy czekoladowo - karmelowej: Doprowadzamy do wrzenia 2 łyżki wody, dodajemy cukier i podgrzewamy, aż masa zgęstnieje i uzyska jasnobrązową barwę. Dodajemy mleko i śmietanę. Gdyby masa stwardniała delikatnie podgrzewamy do całkowitego rozpuszczenia, stale mieszając. Dodajemy połamaną na kawałki czekoladę i  mieszając podgrzewamy na malutkim ogniu. Gdy czekolada rozpuści się, zestawiamy z ognia i dalej mieszamy. Przestudzoną i zagęszczoną polewę wylewamy na wierzch schłodzonego tortu. Dekorujemy kleksami ubitej z cukrami śmietany, połówkami truskawek i płatkami migdałowymi  wg upodobań. 