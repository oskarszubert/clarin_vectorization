Sezon na gruszki w pełni! Nie może więc zabraknąć ciasta z tymi smacznymi i soczystymi owocami. Jakiś czas temu przeglądając lekturę o tematyce kulinarnej zaineresował mnie ciekawy i łatwy przepis na ciasto z gruszkami w czasopiśmie  Przyjaciółka poleca "Ciasta i desery z owocami" nr 7/2010. Jak to się u mnie często zdarza nieznacznie zmodyfikowałam dostosowując do własnych upodobań. Ciasto czekoladowe z gruszkami i bitą śmietaną jest szybkie w wykonaniu, lekkie i bardzo smaczne. Polecam :) Składniki ciasta* (na formę o wym. 23x32cm):   3 jajka 100 g miękkiego masła  ¾ szklanki cukru 1 szklanka mąki pszennej 1 łyżeczka proszku do pieczenia 2 łyżki kakao 3 dojrzałe gruszki ½ tabliczka startej czekolady mlecznej  ponadto:  1 szklanka dobrze schłodzonej śmietany kremówki ½ - 1 łyżka cukru pudru do bitej śmietany (opcjonalnie)  ok. ½ tabliczki startej czekolady mlecznej     * Wszystkie składniki ucieranego ciasta powinny mieć temperaturę pokojową, aby zapobiec tzw. zważeniu się ucieranej masy.   Wykonanie: Gruszki myjemy, obieramy, kroimy na ćwiartki. Masło ucieramy na krem z cukrem. Nie przerywając ucierania dodajemy po jednym jajku, a następnie mąkę wymieszaną z proszkiem do pieczenia. Całość  ucieramy do chwili, aż składniki dokładnie połączą się. Około połowę ciasta wykładamy do formy wyłożonej papierem do pieczenia i dokładnie rozprowadzamy po całym dnie. Do pozostałej części ciasta dodajemy kakao, połowę startej na wiórki czekolady, dokładnie mieszamy i wykładamy równomiernie  na jasnym cieście.  Gruszki kroimy na dość cienkie plasterki i układamy na wierzchu ciasta jak dachówki. Pieczemy ok. 45 minut w piekarniku nagrzanym do temp. 180°C. Sprawdzamy patyczkiem czy upieczone, jeżeli tak, wyłączamy ogrzewanie. Trzymamy ciasto przy uchylonych drzwiczkach ok. 5 minut, po czym wyjmujemy z piekarnika i odstawiamy do przestudzenia. Dobrze schłodzoną śmietanę kremówkę ubijamy na sztywno, dodajemy ewentualnie cukier puder do smaku, mieszamy  i wykładamy na wierzch ciasta. Pozostałą czekoladę wiórkujemy np. obieraczką do warzyw bezpośrednio na bitą śmietanę.                  Polecam również: 