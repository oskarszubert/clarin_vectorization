Szalenie prosty przepis na pyszne śledzie. Wiem, że jest wielu smakoszy na śledzie marynowane i tylko wyłącznie takie im smakują. Ale myślę,  że na wszelkie inne śledziowe wariacje też jest nie wąskie grono entuzjastów.   Śledziki, które wystawiam dzisiaj w swoje kuchenne okno zatapia się  w niedużej ilości oleju, ale za to z pokaźną ilością czosnku i majeranku. "Ten przepis dostałam jakiś czas temu od Olgi Smile i od tego czasu robię je raz na tydzień. Są rewelacyjne!" - pisze Andzia na swoim blogu  Pyszne jedzonko. I tak jest dokładnie jak pisze! Dla mnie i moich domowników to również śledziowa rewelacja! Składniki:  500 g płatów śledziowych (matjasy) 5-6 ząbków czosnku (lub więcej, jeśli lubimy ostrzejsze) 2 czubate łyżki majeranku 2 - 3 łyżki oleju +  tyle, aby przykryć śledzie (lub więcej w zależności od upodobań smakowych)    Wykonanie: Matjasy dokładnie płuczemy, moczymy w wodzie ok. 2-3 godziny, ponownie płuczemy i odstawiamy do osiąkniecia z wody. Kroimy na 1 - 2 cm paski, dodajemy czosnek przeciśnięty przez praskę i tarty majeranek. Całość dobrze mieszamy, wlewamy co najmniej 2 -3 łyżki oleju i jeszcze raz mieszamy. Przekładamy do słoika, ciasno ugniatamy, dolewamy tyle oleju, aby śledzie były przykryte i szczelnie zamykamy.  Najlepiej smakują nam po 48 godzinach przechowywania w lodówce.              Polecam również: 