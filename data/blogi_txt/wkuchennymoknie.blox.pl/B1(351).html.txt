Tego lata pogoda  nas nie rozpieszcza i już z pewnością nie rozpieści, bo pożegnamy je już w najbliższy czwartek tj. 23 września. Najpierw były upały i susza, a potem padające intensywne, długotrwałe deszcze, które spowodowały lokalne powodzie w wielu regionach kraju. Teraz zimno i dalej niemal codziennie opady deszczu. Również w moim ogrodzie nie wszystko jest takie jakby się chciało, ale co tam! Jak sobie pomyślę o tych wszystkich, których dotknęła  powódź, to u mnie jak u Pana Boga za piecem!  Nie zaowocowały wiśnie, jeżyny, grusze, brzoskwinie i śliwki, ale wydały owoce jabłonie, w niewielkim stopniu czereśnia i morela oraz aronia. Malin w tym roku było dość dużo i jeszcze zbieram , ale to już końcówka. Nie zawiodły warzywa, szczególnie pomidory. 