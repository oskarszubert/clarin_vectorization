Wielokrotnie robiłam tą sałatkę.  Zapewne dzisiaj z tej racji, że mamy środę popielcową sałatki śledziowe  goszczą w wielu domach. U mnie też jedna z takich sałatek zagościła i nie tylko na moim rodzinnym stole. Postanowiłam wystawić ją w moje internetowe kuchenne okno.  Jest smaczna, kolorystycznie też nieźle prezentuje się.            Składniki:   ½ kg śledzi marynowanych  ½ kg średnich ziemniaków ugotowanych w mundurkach 20 dag ogórków kiszonych 20 dag buraczków konserwowych w occie 10 dag cebulki konserwowej ( użyłam cebuli ze  śledzi marynowanych) 3 łyżki majonezu ok. 100ml  lekkiego syropu ananasowego (pozostał mi z ananasów w puszce) sól do smaku Wykonanie:  Ziemniaki myjemy i gotujemy w mundurkach. Ogórki kiszone ścieramy na tarce o dużych oczkach.   Buraczki konserwowe   i   przestudzone,   obrane   z   łupiny   ziemniaki kroimy  w półplasterki. Marynowane śledzie kroimy w kostkę. Wszystko przekładamy do miski, dodajemy pokrojoną w kostkę cebulkę pozostałą z marynowania śledzi, całość delikatnie mieszamy.  Majonez  łączymy  z  lekkim  syropem ananasowym, polewamy sałatkę, mieszamy i solimy do smaku. 