Tradycyjne receptury na serniki warto nieco uatrakcyjnić. Mając to na uwadze i przeglądając jakiś czas temu literaturę kulinarną natknęłam się na ciekawy przepis. To ciasto serowe zawiera znaczną ilość czekolady, zarówno ciemną  jak i białą. Dodatek owoców zatopionych w galaretce  ubogaca smakowo tą atrakcyjnie prezentującą  się słodycz.  Przepis pochodzi z miesięcznika Babeczka nr 9/2006.          Składniki blatu czekoladowego:  5 jajek 200g cukru 100g mąki pszennej 100g gorzkiej czekolady 1 łyżeczka proszku do pieczenia 4 łyżki mleka     Składniki  kremu serowo-czekoladowego:  5 jajek 2 łyżki cukru 600g twarogu półtłustego dwukrotnie zmielonego 300g białej czekolady 6 łyżeczek żelatyny + ¹⁄³ szklanki zimnej wody + ok. ¹⁄³ szklanki wrzątku 300ml śmietany kremówki    Składniki warstwy owocowej: 500g owoców (maliny, brzoskwinie) - użyłam brzoskwiń z puszki  2 op. galaretki o wybranym smaku  - u mnie brzoskwiniowe Wykonanie blatu czekoladowego: Czekoladę rozpuszczamy w gorącej kąpieli z dodatkiem 4 łyżek mleka. Białka ubijamy z cukrem na sztywną pianę. Żółtka mieszamy z przestudzoną czekoladą i delikatnie łączymy z ubitymi białkami. Dodajemy porcjami mąkę wymieszaną z proszkiem do pieczenia. Ciasto wykładamy na przygotowaną formę o wym 28x40cm wyłożoną papierem do pieczenia. Pieczemy w piekarniku nagrzanym do temp. 180°C ok. 30 minut. Wykonanie kremu  serowo-czekoladowego: Czekoladę rozpuszczamy w kąpieli wodnej. Żelatynę zalewamy zimną wodą, a gdy napęcznieje rozpuszczamy w jak najmniejszej  ilości wrzątku.   Jajka (uprzednio umyte i sparzone wrzącą wodą) ubijamy z cukrem na parze. Ubijając dodajemy porcjami rozpuszczoną czekoladę i żelatynę.  Tak przygotowaną masę dajemy porcjami do zmielonego sera stale miksując. Śmietanę ubijamy na sztywną pianę i delikatnie łączymy ją z masą czekoladowo-serową.  Krem równomiernie rozprowadzamy na blacie czekoladowym i schładzamy w chłodziarce do zatężenia.   Wykonanie warstwy owocowej: Galaretki rozpuszczamy wg. przepisu na opakowaniu. Owoce układamy na warstwie serowej. W przypadku brzoskwiń dokładnie odsączone z syropu  kroimy na cienkie półplasterki i układamy jak dachówkę. Zalewamy tężejącą już galaretką i ponownie umieszczamy w chłodziarce. Ciasto jest dobre do spożycia na następny dzień, a jeszcze smaczniejsze w kolejnym dniu. Hmmm....a jakież jest smaczne, gdy już się kończy! Polecam również: 