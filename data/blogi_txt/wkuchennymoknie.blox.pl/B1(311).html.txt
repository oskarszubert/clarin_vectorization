Lekkie, smakowite ciasto z kremem śmietanowo - jogurtowym z dodatkiem przetartych malin. Zatopione w nim czerwone kuleczki porzeczek nadają nie tylko kwaskowego smaku, ale też i urody. Warto pokusić się na zrobienie tej słodkości zwłaszcza, że jest szybka w wykonaniu, a w letnim sezonie o owoce nie trudno. Jak przystało na ciasta śmietanowo - owocowe należy je zjeść jak najszybciej, ale z tym, jak u nas, nie było problemu :) Składniki na biszkopt * (na dużą formę o wym. 28 x 40 cm):  ¾ szkl. cukru 4 jajka 80 g mąki pszennej 50 g mąki ziemniaczanej 1 łyżeczka cukru z naturalną wanilią ½  łyżeczki proszku do pieczenia 1 łyżka soku z cytryny    *UWAGA: Ciasto możemy wykonać bez użycia piekarnika wykorzystując gotowy spód tortowy. Zazwyczaj ma on średnicę 24 cm, a więc robimy nadzienie z ½ ilości składników podanych w przepisie.      Składniki kremu śmietankowo - owocowego:  300 - 400g malin 3 łyżki cukru kryształu  500ml śmietany kremówki 500ml jogurtu naturalnego 6 -7 łyżek cukru pudru 6 łyżeczek żelatyny + ok.¼ szkl. wody zimnej + ok. ¹⁄³ szkl. wrzątku ok. 500g porzeczek czerwonych Składniki kremu śmietankowo - bezowego:  500ml śmietany kremówki 2 łyżki cukru pudru 1 łyżeczka cukru z naturalną wanilią 3 łyżeczki żelatyny + trochę zimnej wody + ok.¼ szkl. wrzątku ok. 100g bezików ( białych i różowych)    Wykonanie biszkoptu:Białka oddzielamy od żółtek i ubijamy na sztywną pianę. Pod koniec ubijania dodajemy porcjami cukier, cukier z wanilią, a następnie utarte z 1 łyżką soku z cytryny żółtka. Obie mąki i proszek do pieczenia dokładnie mieszamy i powoli wsiewamy małymi porcjami do masy jajecznej za pomocą sitka, delikatnie mieszając łyżką. Ciasto wylewamy do dużej formy. Pieczemy w temp. 180°C ok. 30 min. Po ostudzeniu odcinamy cienko wierzchnią warstwę. Wykonanie  kremu śmietankowo - owocowego:   Owoce oczyszczamy, płuczemy i odstawiamy do osiąkniecia z wody. Maliny przecieramy przez sitko, dodajemy cukier, zagotowujemy i odstawiamy do przestudzenia. Śmietanę kremówkę ubijamy na sztywno.   Jogurt ubijamy( nie ubije sie tak jak śmietana), dodajemy pod koniec cukier puder i cienkim strumieniem wlewamy przestudzony sok malinowy. Mieszamy do uzyskania jednolitej masy( nie za długo, aby nie doprowadzić do rozwarstwienia się składników) i dodajemy porcjami do ubitej śmietany, mieszając delikatnie łyżką. Żelatynę zalewamy zimną wodą, odstawiamy do napęcznienia, po czym rozpuszczamy we wrzątku i odstawiamy do przestudzenia. Jeszcze ciepłą, stale mieszając ( najlepiej ręcznie, łyżką), wlewamy cieniutkim strumieniem do masy śmietankowo-owocowej. Delikatnie mieszamy do uzyskania jednolitego kremu, dodajemy porzeczki (ok.¹⁄³ ilości odkładamy), jescze raz delikatnie mieszamy i szbciutko (aby krem nam zbytnio nie zgęstniał) wykładamy na biszkopt i równomiernie rozprowadzamy na całej powierzchni biszkoptu. Posypujemy pozostałymi porzeczkami (odkładamy troszeczkę do ozdobienia). Porzeczki powinny lekko zanurzyć się w kremie. Ciasto wkładamy do lodówki na czas wykonania  kremu śmietankowo - bezowego.     Wykonanie  kremu śmietankowo - bezowego: Bezy rozkruszamy na drobne cząstki. Śmietanę ubijamy na sztywno, pod koniec dodajemy cukier puder, cukier z naturalną wanilią, jeszcze przez chwilkę ubijamy i wlewamy cienkim strumieniem rozpuszczoną i przestudzoną żelatynę. Mieszamy robotem na zwolnionych obrotach lub ręcznie, łyżką.    Natychmiast wylewamy na ciasto i równomiernie rozprowadzamy na całej powierzchni. Wkładamy do lodówki. Gdy krem stężeje posypujemy pokruszonymi bezami i ozdabiamy porzeczkami. Ponownie wkładamy do lodówki. Polecam również:            W kuchni na wesoło:    Przy piwku rozmawia  dwóch kolesiów. - Czy to prawda, że twoja żona bije ciebie wałkiem do ciasta?  Zupełna bzdura! Ona ma tylko tłuczek do ziemniaków! 