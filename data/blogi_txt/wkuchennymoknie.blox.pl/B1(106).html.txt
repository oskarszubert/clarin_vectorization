Ekspresowy w wykonaniu, delikatny w smaku deser owocowy. Ponieważ  pojawiły się w moim ogrodzie jeżyny postanowiłam go zrobić. Jezeli ich nie mamy i trudno je nabyć, można zastąpić malinami lub innymi owocami jak: porzeczki, truskawki, poziomki, jagody. Krem wykonany jest z serka mascarpone ze zmiksowanymi ananasami. Dodatek bitej śmietany sprawia, że krem jest puszysty i lekki. Prażone płatki migdałowe dobrze komponują z całością deseru. Przepis pochodzi z czasopisma "Ciasta i desery z owocami" nr 6/2010.  Nieznacznie zmodyfikowałam. Składniki (na 4 porcje):   250 g serka mascarpone 200 ml śmietanki 30% 4 łyżki cukru pudru 6-7 plastrów ananasa z puszki lub świeżego ½ szklanki  zalewy lub soku z ananasów 300 - 500 g jeżyn  3 -4 łyżki płatków migdałowych     Wykonanie: Płatki migdałowe delikatnie prażymy na patelni bez tłuszczu i pozostawiamy do ostudzenia. Jeżyny płuczemy i odstawiamy do osiąknięcia z wody (najlepiej na tyle wcześniej, aby całkowicie osiąkły). Ananasy miksujemy z sokiem (zalewą) i mieszamy delikatnie z serkiem (ewentualnie można zmiksować, gdy otrzymamy zbyt rzadką masę, wówczas ubije się podczas miksowania). Śmietanę ubijamy na sztywno , dodajemy cukier puder mieszając łyżką. Do ubitej smietany dodajemy porcjami masę serowo- ananasową, delikatnie mieszamy. Na dno pucharków kładziemy 6-8 jeżyn, posypujemy porcją płatków migdałowych dajemy trochę kremu, znowu jeżyny, płatki migdałowe, krem i tak do wyczerpania składnków ( do każdego pucharka wrzuciłam 3 - 4 maliny). Można ozdobić listkami melisy  Deser podajemy zaraz po przygotowaniu. Polecam również: 