Delikatna, smaczna zupa. Dodatkowym jej atutem jest szybkie wykonanie.  Przepis pochodzi z Dania za grosik nr 7/2010. Trochę zmodyfikowałam.        Składniki:  1 skrzydło indycze extra (ok.40 dag) 2 marchewki (ok.20 dag) 1 pietruszka (10 dag) kawałek selera (10 dag) 2 cebule (18 dag ) 12 dag ryżu  1 łyżka masła 2 szklanki mleka 2 żółtka  pęczek natki pietruszki  sól, pieprz do smaku 2 litry wody    Wykonanie: Skrzydło oczyszczamy, myjemy, zalewamy zimną wodą i gotujemy ok. 30 minut. Ryż płuczemy kilkakrotnie i dajemy do gotującego się skrzydła. Marchewkę, pietruszkę, seler obieramy, myjemy i ścieramy na tarce o dużych oczkach. Jedną cebulę obieramy, kroimy na pół i razem z rozdrobnionymi warzywami wrzucamy do gotującego się wywaru. Po 15 minutach Wyjmujemy skrzydło. Mięso oddzielamy od kości, kroimy na małe kawałki i ponownie wrzucamy do zupy. Drugą cebulę obieramy, siekamy, podsmażamy na maśle, zalewamy 1 szklanką mleka, gotujemy ok. 2 minuty, miksujemy i wlewamy do gotującej się zupy. Po 5 minutach gotowania zestawiamy z ognia. Żółtka miksujemy z pozostałym mlekiem i zabielamy  zupę. Dodajemy sól i pieprz do smaku. Podajemy z posiekaną natką pietruszki. 