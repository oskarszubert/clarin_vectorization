Tego ciasta nie może zabraknąć w sezonie śliwkowym. Jest bardzo smaczne i szybko znika ze stołu. Tym, co mają opory w pieczeniu ciast drożdżowych, mogę zapewnić, że ciasto nie jest trudne w wykonaniu i nie wymaga długiego wyrabiania. Warto się skusić! Przepis pochodzi z czasopisma "Ciasta i desery ze śliwkami". Trochę zmodyfikowałam dostosowując do własnych upodobań. Składniki ciasta (na formę o wym 28x40 cm):  500 g mąki 30g świeżych drożdży piekarskich ½ szklanki cukru 1 jajko 200 ml lekko ciepłego mleka  80g masła     Składniki kremu grysikowego: 700 ml mleka 160 g kaszy manny błyskawicznej ½ szklanki cukru 16 g cukru wanilinowego lub cukru z naturalną wanilią własnej roboty 2 łyżki skórki pomarańczowej kandyzowanej 6 żółtek 6 białek    dodatkowo:  ok. 1 kg śliwek 6 łyżek bułki tartej cukier puder do posypania     Wykonanie ciasta: Masło roztapiamy i odstawiamy do przestudzenia. Mąkę przesiewamy do miski. Wykonujemy w mące zagłebienie. Dodajemy do zagłębienia rozkruszone drożdze, 2 łyżeczki cukru i 4 łyżki lekko ciepłego mleka. Składniki w zagłębieniu delikatnie mieszamy. Naczynie nakrywamy ściereczką i odstawiamy na 15 minut w ciepłe miejsce, aż do wyrośnięcia rozczynu. Dodajemy  do naczynia pozostałe mleko, cukier, schłodzone, ale jeszcze płynne masło i jajko. Składniki wyrabiamy na jednolitą masę. Ciasto nakrywamy ściereczką i odstawiamy w ciepłe miejsce do wyrośnięcia, aż podwoi swoją objętość.   Wykonanie kremu grysikowego: Mleko wlewamy do rondelka i stawiamy na płytce zabezpieczającej przed przypaleniem. Mleko gotujemy z cukrem i cukrem wanilinowym (z naturalną wanilią). Wsypujemy stopniowo kaszkę, stale mieszając i przez 5 minut od chwili zagotowania trzymamy na małym ogniu (pamietając o stałym mieszaniu). Zdejmujemy z ognia, dodajemy żółtka, mieszamy i odstawiamy do ostygnięcia.   Ciag dalszy wykonania ciasta:  Wyrośniete ciasto przekładamy do wyłożonej papierem do pieczenia formy, przykrywamy ściereczką i odstawiamy w ciepłe miejsce do ponownego wyrośnięcia ( 20 - 30 minut). W tym czasie myjemy  śliwki, osuszamy papierowym ręcznikiem, kroimy na połówki i usuwamy pestki. Do przestudzonego kremu grysikowego dodajemy drobniutko posiekaną skórkę pomarańczową, ubite na sztywną pianę białka i dokładnie mieszamy. Ciasto posypujemy równomiernie bułką tartą i wykładamy delikatnie krem grysikowy kupkami, a następnie równomiernie rozprowadzamy po całej powierzchni ciasta. Na kremie rozkładamy połówki śliwek brzuszkami do dołu, jedna obok drugiej. Wstawiamy do nagrzanego do temp. 180°C piekarnika i pieczemy ok. 50 minut. Sprawdzamy patyczkiem czy upieczone, jeżeli tak, wyłączamy piekarnik i przy otwartych drzwiczkach pozostawiamy ok. 5 minut.  Wyjmujemy z piekarnika i odstawiamy do ostygnięcia.  Przed podaniem posypujemy cukrem pudrem.                Polecam również: 