Przeglądając jakiś czas temu czasopisma kulinarne natknęłam się na bardzo ciekawy przepis. Moją uwagę szczególnie przykuła fotka ze zgrabną, kolorową kosteczką. Początkowo sądziłam, że to jakieś ciacho!  Ale gdy spojrzałam na nazwę potrawy i składniki okazało się, że to jest wytrawne danie. Zaciekawiona smakiem postanowiłam zrobić na obiad. Smakuje wyśmienicie! Przepis pochodzi z wydania specjalnego Tiny "Smacznego" nr 4 / 2011. Troche zmodyfikowalam, bo nie mając gotowej polenty zastąpiłam ją kaszką i mąką kukurydzianą.            Składniki:  ok. 800 g mięsa mielonego wieprzowego lub wołowego 750 ml mleka 250 ml wody  150 g kaszki kukurydzianej ok. 150g mąki kukurydzianej ok. 250g sera żółtego (cheddar lub ementaler) ok. 80 g bułki tartej 2 łyżki koncentratu pomidorowego 2 średnie cebule 2 łyżki słodkiej papryki mielonej sól, świeżo zmielony pieprz do smaku oliwa z oliwek    dodatkowo:  3 -4 pomidory ½ pęczka szczypiorku keczup     Wykonanie: Mięso mielone mieszamy z papryką mieloną , koncentratem pomidorowym i drobno posiekaną cebulą. Doprawiamy do smaku solą i pieprzem. Przekładamy do posmarowanej oliwą formy do zapiekanek i pieczemy ok. 20 minut w temp. 180°.  Do garnka wlewamy wodę i mleko. doprawiamy solą i pieprzem. Zagotowujemy, a następnie stopniowo wsypujemy kaszkę kukurydzianą. Stale mieszając gotujemy ok. 5 minut.  Następnie w dalszym ciągu mieszając wsypujemy stopniowo mąkę kukurydzianą  i gotujemy do uzyskania masy o gęstej i gładkiej konsystencji. Pod koniec gotowania dodajemy starty ser, dokładnie mieszamy i zestawiamy z ognia.  Na podpieczone mięso wykładamy równomiernie gorącą jeszcze polentę (przestudzoną trudno jest rozprowadzić). Posypujemy zrumienioną na suchej patelni bułką tartą. Zapiekamy 15 minut w temp. 180°C. Podajemy z dodatkiem ćwiartek pomidorów, drobno pokrojonego szczypiorku i kleksów keczupu. Polecam również:              W kuchni na wesoło:    Pijany mąż o 4.00 nad ranem wraca do domu. W przedpokoju czeka na niego żona z wałkiem do ciasta w ręku. - Żabusiu, czyś ty zwariowała? - mówi mąż. Któż to o tej porze robi makaron? Czy nie lepiej położyć się spać? 