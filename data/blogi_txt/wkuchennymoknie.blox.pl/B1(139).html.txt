Nalewka z aronii  jest łatwa w przygotowaniu, zdrowa i smaczna. Można ją zrobić dodając do wcześniej przygotowanego  soku alkohol, ale nalewka z aronii na bazie surowych owoców jest i smaczniejsza i  ma więcej dobroczynnych właściwości, które przy obróbce termicznej częściowo tracimy.  Nalewka aroniowa jest pomocna m.in. przy zwalczaniu nadciśnienia i  wysokiego poziomu cholesterolu. Polecam :)          Składniki:  1 kg owoców aronii ¾ l  wódki (np. żytnia 40%) ½ kg cukru kawałek świeżego korzenia imbiru  (2- 3 cm)  1 laska wanilii     Wykonanie:  Owoce aronii płuczemy, wsypujemy do słoja, zasypujemy cukrem, lekko rozmiażdżamy. Dodajemy obrany i pokrojony na drobne kawałeczki świeży korzeń imbiru, naciętą wzdłuż laskę wanilii i zalewamy alkoholem. Odstawiamy w nasłonecznione miejsce na 3 - 4 tygodnie. Zabezpieczamy przed ewentualnym dostaniem się do wnętrza słoja niepożądanych owadów. Od czasu do czasu mieszamy zawartość słoja, wykonując nim koliste ruchy, co umożliwia szybsze rozpuszczenie się cukru. Po upływie podanego wyżej czasu nalewkę przesączamy przez sitko i zlewamy do butelek. Zamykamy szczelnie i odstawiamy w chłodne i ciemne miejsce na co najmniej 6 miesięcy, aby nalewka dojrzała.                 Polecam również: 