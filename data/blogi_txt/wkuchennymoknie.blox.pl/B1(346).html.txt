Smaczna i pożywna zapiekanka makaronowa z dodatkiem fasolki szparagowej i mięsa mielonego. Można ją podać jako drugie danie obiadowe lub na wczesną kolację. Przepis pochodzi z Przepisów Tiny nr 7/2004. Nieznacznie zmodyfikowałam.       Składniki: 500g fasolki szparagowej 80 g masła 50 g mąki pszennej 500 ml mleka 250 ml rosołu warzywnego sól, pieprz , tarta gałka muszkatołowa do smaku  ok. 400 g makaronu rurki ok. 500g mielonego mięsa wieprzowego 2 -3 gałazki świeżego tymianku lub 1- 2 łyżeczki suszonego, tartego 50 g suszonych pomidorów 1 duży ząb czosnku 1 - 2 łyżki oliwy 150 g sera tartego np. mozzarella Wykonanie: Fasolkę oczyszczamy, gotujemy w osolonej wodzie prawie do miękkości. odcedzamy i osaczamy. Masło rozgrzewamy, oprószamy mąką, rozprażamy  ok. 5 minut na małym ogniu, stale mieszajac. Powoli nie przerywając mieszania wlewamy mleko i rosół, zagotowujemy. Sos beszamelowy przyprawiamy solą i gałka muszkatołową. Makaron gotujemy w osolonej wodzie na półtwardo. Odcedzamy, przelewamy zimną wodą i osączamy na durszlaku. Tymianek płuczemy, osuszamy, drobno siekamy. Suszone pomidory osączamy z oliwy i kroimy w drobniutką kosteczkę. Czosnek obieramy i przeciskamy przez praskę. Mięso mielone zagniatamy z tymiankiem, suszonymi pomidorami i czosnkiem. Przyprawiamy solą i pieprzem.  Formę do zapiekanek o wymiarach 32 x 23 x 5 cm smarujemy olejem. Na dno dajemy połowe makaronu, a następnie połowę fasolki. Polewamy połową sosu beszamelowego. Rozprowadzamy równomiernie mięso mielone. Dajemy pozostałą fasolkę, następnie makaron. Całość zalewamy pozostałym sosem beszamelowym. Pieczemy w piekarniku nagrzanym do temp. 200°C przez ok. 50 minut. W razie gdyby wierzch zapiekanki za bardzo przyrumieniał się przykrywamy folią aluminiową. Pod koniec pieczenia zapiekankę posypujemy startą mozzarellą. Podajemy bezpośrednio po przyrządzeniu.               Polecam również: W kuchni na wesoło:   W restauracji kelner podchodzi do gości i pyta:  - Jak państwo znajdują nasz schabowy? Na to mąż: - Dziękujemy,  żona już znalazła, a ja  jak jeszcze trochę pogrzebię w ziemniakach, to też może znajdę. 