Pyszne są te rogaliki! Mają chrupiącą skórkę, a w środku są mięciutkie.  Przypominają w smaku francuskie croissanty. Podaję je z konfiturą, nutellą lub masełkiem smakowym np. takim klik. Najsmaczniejsze są świeżo upieczone. Można je przechowywać w chlebaku przez 1 dzień, ale przed  podaniem lepiej jest podgrzać w piekarniku w temp. 175°C. Te ceregiele mnie omijają, bo to doskonałe pieczywo znika zaraz po upieczeniu.   Przepis pochodzi z "Encyklopedii wypieków i pieczenia" Birgitty Rasmusson. Składniki ( na 20 sztuk):  25 g drożdży 300 ml wody 1 jajko 1 łyżeczka soli ok. 1 litra mąki pszennej (ok. 600g) 125 g zimnego masła z lodówki     do posmarowania:  1 łyżka roztopionego masła 1 jajko + 2-3 łyżki wody     Wykonanie: Drożdze rozkruszamy do miski, zalewamy lekko ciepłą wodą (37°C) i mieszamy do ich rozpuszczenia się. Dodajemy jajko, sól i prawie całą ilość mąki. Wyrabiamy, aż będzie gładkie i zacznie odchodzić od ścianek miski. Ciasto wykładamy na posypaną mąką stolnicę i rozwałkowujemy je na prostokąt 25cm x 40 cm. Masło kroimy w cieniutkie plasterki i układamy na jednej połowie ciasta. Przykrywamy drugą połową, dociskamy  i sklejamy brzegi. Rozwałkowujemy na prostokąt o grubości 1 cm, składamy na trzy warstwy, zawijamy w folię spożywczą i wkładamy do lodówki na 20 minut. Ponownie rozwałkowujemy, składamy w taki sam sposób jak poprzednio i schładzamy w lodówce 20 minut. Powtarzamy czynność jeszcze raz. Dzielimy ciasto na pół. Drugą połowę wkładamy do lodówki. Rozwałkowujemy na prostokąt 10 cm x 40 cm i grubości ½ cm. (aby ułatwić sobie tą czynność częściowo rozwałkowane ciasto ułożyłam tak na stolnicy , aby z niej zwisało). Wycinamy trójkąty i smarujemy roztopionym masłem. Zwijamy trójkąty w rogaliki, od podstawy do wierzchołka (podczas zwijania lekko naciągałam ciasto, aby nadać  ładniejszy kształt). Podobnie postępujemy z drugą połową ciasta. Rogaliki układamy na pokrytej papierem do pieczenia blasze ( w dużych odstępach), przykrywamy ściereczką i odstawiamy do wyrośnięcia na 30 minut. Smarujemy rogaliki rozmąconym z wodą jajkiem. Pieczemy w środkowej części piekarnika w temp.250°C przez ok. 10 minut na złoty kolor. Polecam rownież: 