Lekkie, smaczne ciasto biszkoptowe z dodatkiem przyprawy do piernika i kakao. Przełożone masą z bitej śmietany z dodatkiem pestek granatu stanowi bardzo apetyczną kompozycję smakową. Tak jak na prawdziwy piernik przystało, ten nie zawiera miodu, ale dodatek mieszanki przypraw do piernika nadaje charakterystyczną dla tej słodkości nutę. Przepis pochodzi z wydania specjalnego Pani domu "Boże Narodzenie" nr 10/2010. Nieznacznie zmodyfikowałam.        Składniki piernika biszkoptowego (na formę o wymiarach 28x40 cm):  8 jajek 200g cukru pudru szczypta soli 160g mąki pszennej 40g mąki ziemniaczanej 2 łyżeczki proszku do pieczenia 2 łyżki przyprawy piernikowej 2 czubate łyżki kakao    Składniki kremu śmietanowego:  1 litr śmietanki kremówki sok z 1 cytryny (ok. 80ml) 2 łyżeczki cukru z naturalną wanilią lub 1 opakowanie cukru wanilinowego (16g) 3- 5 łyżek cukru pudru 9 płaskich łyżeczek żelatyny  3-4 owoce granatu dodatkowo:  1 tabliczka czekolady białej (100g)     Wykonanie piernika biszkoptowego: Białka ubijamy na sztywną pianę ze szczyptą soli, dodajemy porcjami cukier puder, a następnie żółtka stale miksując. Obie mąki mieszamy z proszkiem do pieczenia, przyprawą do pierników i kakao. Tak sporządzoną mieszankę suchych składników dodajemy porcjami do masy jajecznej stale miksując na najmniejszych obrotach. Ciasto wykładamy do prostokątnej formy o wymiarach 28x40 cm wyłożonej pergaminem. Pieczemy ok. 35 minut w temp. 175°C. Po ostudzeniu (najlepiej upiec w przeddzień przekładania) kroimy wzdłuż na dwa blaty. Wykonanie kremu śmietanowego: Owoce granatu rozcinamy i ostrożnie wyłuskujemy pestki ( skrapiamy  sokiem z cytryny, gdyż pod wpływem powietrza szarzeją). Żelatynę zalewamy niewielką ilością zimnej wody do napęcznienia, po czym rozpuszczamy w jak najmniejszej ilości wrzątku (ok. ¹⁄³ szklanki). Dobrze schłodzoną śmietankę ubijamy, dajemy porcjami cukier puder, cukier waniliowy i dalej ubijamy. Odstawiamy na krótko, aby osiągnęła temperaturę pokojową. Ta czynność może okazać się istotna, gdyż dzięki niej po dodaniu żelatyny masa będzie wolniej gęstnieć i wtedy zdążymy rozprowadzić ją równomiernie na biszkopcie.  Masę doprawiamy sokiem z cytryny i mieszamy dokładnie  z jeszcze ciepłą żelatyną ( lejemy ją wąskim strumieniem). Dodajemy ziarenka granatu (pozostawiając trochę do ozdoby) i delikatnie mieszamy.   Przekładanie ciasta : Połowę kremu wykładamy na jeden z blatów piernikowych, szybciutko rozprowadzamy i kładziemy drugi blat, lekko uciskając. Wykładamy pozostały krem , równomiernie i szybciutko  rozprowadzając po całej powierzchni. Wierzch ciasta posypujemy startą białą czekoladą i ozdabiamy pozostałymi ziarenkami granatu. 