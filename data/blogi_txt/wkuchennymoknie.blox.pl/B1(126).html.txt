Malin w moim ogrodzie jest na tyle dużo, że wystarczą nam nie tylko do pojedzenia na surowo, ale i do  wypieków i na przetwory. Jakiś czas temu na blogu Edysi podziwiałam muffinki malinowe i postanowiłam je upiec. Są rzeczywiście szybkie do przygotowania i równie szybkie do zjedzenia, tak jak stwierdziła to Edysia. Zrobiłam z podwójnej porcji, bo cóż to jest 12 sztuk muffinek, gdy rodzina ma wielki na nie apetyt.   Edysiu... dzięki za przepis :)        Składniki (na 24 babeczki): suche: 600 g mąki pszennej 2 płaskie łyżki proszku do pieczenia 240 g drobnego cukru 300 g świeżych malin  mokre:  500 ml maślanki 120 ml oleju słonecznikowego 2 jajka    Wykonanie: Mąkę mieszamy z proszkiem do pieczenia i cukrem. Dodajemy maliny i całość delikatnie mieszamy. W drugim naczyniu miksujemy jajka z maślanką i olejem. Mokre składniki wlewamy do suchych i mieszamy łyżką tylko do ich połączenia się. Do formy wyłożonej papilotkami nakładamy porcje ciasta, wstawiamy do rozgrzanego do 200°C  piekarnika i pieczemy przez 20-25 minut*.  Po 10 minutach od upieczenia muffinki wyjmujemy z formy i zostawiamy do ostygnięcia na kratce. * piekłam w temp.180°C przy włączonym termoobiegu przez  25 minut. 