Mój ulubiony deser. Łatwiutki i super szybki do wykonania. W sezonie truskawkowym mogłabym jeść go codziennie. Połączenie truskawek z bitą śmietaną i bezami jest pyszne! Jak to wszystko poleje się jeszcze ajerkoniakiem i doda listek mięty to dopiero jest uczta dla podniebienia !       Składniki    ( na 4 pucharki):   ok. 500 g truskawek ok. 250 ml śmietanki kremowej 1 opakowanie małych bez ( 100 g)  2 - 3 łyżki cukru pudru ok. 75 ml ajerkoniaku listki mięty ekstrakt waniliowy lub cukier z naturalną wanilią do smaku    Wykonanie: Odkładamy dorodniejsze truskawki (ok. 250 g). Do pozostałych dajemy 1 - 2 łyżki cukru pudru i miksujemy.  Śmietankę ubijamy na sztywno. Pod koniec miksowania dajemy 1 łyżkę cukru pudru i trochę ekstraktu waniliowego lub cukru z naturalną wanilią do smaku.  Na dno każdego z pucharów dajemy po 5 - 6 bez. Za pomocą rękawa do dekorowania wyciskamy trochę bitej śmietany. Układamy połówki truskawek , ponownie wyciskamy bitą śmietaną, polewamy musem truskawkowym. Układamy pozostałe bezy, na to resztę bitej śmietany. Całość polewamy ajerkoniakiem. Ozdabiamy listkiem mięty. Nadaje on deserowi lekko miętowego, orzeźwiającego aromatu.                    Polecam również:              W kuchni na wesoło:   Przyjechał kogut do miasta,  wchodzi do baru i widzi kury na rożnie.  Oburzony woła:  -ładnie,  to tu się panie opalają,  a na wsi nie ma kto jajek nosić! 