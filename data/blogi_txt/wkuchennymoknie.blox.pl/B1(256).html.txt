Ten pyszny sernik zrobiłam z dodatkiem truskawek, które zerwałam ze swoich grządek. Niestety były to już ostatnie w tym roku. I nawet mi ich trochę zabrakło. Zmuszona więc byłam nadsztukować innymi owocami. Z tego też względu dodałam porzeczki czerwone. W pierwszej wersji sernik planowałam całkowicie polać galaretką. Ale, że dodałam porzeczki, zdecydowałam się polać  je pianką truskawkową, natomiast galaretką tylko truskawki.  I wcale tego nie żałuję, bo wyszedł mi trochę inny i równie smaczny. Składniki na kruchy spód:  2 szklanki mąki pszennej  ¾ kostki masła 4 łyżki cukru pudru 1 łyżeczka cukru waniliowego 2 żółtka 1 łyżeczka proszku do pieczenia     Składniki na masę serową:  1 kg sera (przekręcony przez maszynkę) 2 jajka 4 żółtka 1½ szklanki cukru pudru 2 budynie śmietankowe 1 łyżeczka esencji śmietankowej 1 szklanka mleka ½ szklanki oleju 1 łyżeczka cukru waniliowego 1 łyżeczka proszku do pieczenia    Składniki na warstwę owocową:  ok. 50 dag truskawek ok. 25 dag porzeczek czerwonych ½ szklanki śmietanki kremowej 30%  1-2 łyżeczki cukru pudru 1 łyżeczka żelatyny 2 galaretki truskawkowe ¾ litra wrzątku           Wykonanie kruchego spodu: Masło ucieramy do białości. Dodajemy cukier puder, cukier waniliowy, żółtka, a następnie porcjami mąkę z proszkiem do pieczenia, stale ucierając. Na czas sporządzania masy serowej ciasto schładzamy w lodówce, po czym rozwałkowujemy w tortownicy o średnicy 28 cm. natłuszczonej i posypanej bułką tartą.   Wykonanie masy serowej: Jajka, żółtka, cukier puder, cukier waniliowy ubijamy. Dodajemy budynie i proszek do pieczenia i dalej ubijamy. Zmieniamy ubijaki robota na końcówkę miksującą, dajemy porcjami ser, mleko, olej, esencję śmietankową i ucieramy do uzyskania jednolitej masy, pozbawionej grudek sera. (Masa serowa wychodzi dość rzadka, ale nie należy tym  przejmować się). Wylewamy ją na przygotowane w tortownicy ciasto i pieczemy w nagrzanym do temp. 180°C piekarniku przez ok. 50 minut. Gdyby wierzch sera zbyt przypiekał się  przykrywamy folią aluminiową. Po wyjęciu z piekarnika pozostawiamy do wystudzenia.   Wykonanie warstwy owocowej: Obie galaretki rozpuszczamy w ¾ litra wrzątku. Kilka truskawek odkładamy , pozostałe układamy dość ściśle  na przestudzonym serniku,  zaczynając od krawędzi. Nie wypełniamy nimi powierzchni do końca. To miejsce uzupełniamy połową ilości czerwonych porzeczek. Truskawki polewamy tężejącą galaretką. Odłożone truskawki rozgniatamy i przecieramy. Do 1 łyżeczki żelatyny dajemy niewielką ilość zimnej wody i gdy napęcznieje rozpuszczamy w małej ilości wrzątku. Śmietanę ubijamy na sztywno, dodajemy cukier puder, mus truskawkowy i wlewamy przestudzoną żelatynę. Gdy masa zacznie tężeć wylewamy na porzeczki. Posypujemy piankę pozostałymi porzeczkami. Tak przygotowany sernik wkładamy do lodówki. 