Doskonały dodatek do zimnych mięs, wędlin i przekąsek. Szybki do wykonania, ale lepiej gdy trochę postoi w lodówce celem "przegryzienia się" składników. Jest wówczas o wiele smaczniejszy. Przepis dostałam przed laty od koleżanki i już wielokrotnie robiłam, bo jest smakowity.         Składniki:  3 jajka ugotowane na twardo 2 łyżki łagodnej musztardy 3 surowe żółtka ½ szklanki oleju 1-2 łyżki startego chrzanu śmietankowego 1 słoiczek pieczarek marynowanych (ok.200g po oddzieleniu zalewy) 1 pęczek rzodkiewki 1 średni strąk papryki żółtej ½ - 1 pęczek szczypiorku 3 średnie ogórki konserwowe ½ szklanki jogurtu naturalnego lub śmietany sól, cukier, pieprz, sok z cytryny do smaku     Wykonanie: Ugotowane    na    twardo jajka  obieramy,    kroimy    na   połówki,   wyjmujemy żółtka i rozcieramy z musztardą i surowymi żółtkami*. Cały czas ucierając pałką w jedną stronę, cienkim strumieniem, powoli wlewamy olej. Pamiętamy, aby wszystkie składniki miały temperaturę pokojową. To zapobiegnie "zważeniu się" sosu**. Do gotowego majonezu dodajemy posiekane pieczarki, szczypiorek, pokrojone  w  drobniutką  kostkę białka,  ogórki,  rzodkiewkę i paprykę. Jogurt mieszamy z chrzanem i wlewamy do sosu. Całość dokładnie mieszamy. Dodajemy sól, cukier, pieprz, sok z cytryny do smaku i odstawiamy do lodówki na co najmniej kilka godzin. Przed podaniem ewentualnie jeszcze raz dosmakowujemy.   * jajka sparzamy przez  ok. 10 sekund wrzątkiem. **   gdyby jednak nam się to przytrafiło, dajemy do naczynia żółtko i powoli wlewamy "zważony" sos stale ucierając pałką. 