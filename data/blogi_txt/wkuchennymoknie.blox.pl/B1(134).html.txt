Smaczne i sycące danie obiadowe. Można też podać na wczesną kolację. Przepis pochodzi z małej broszurki "Gotowe w mig" z sierpnia 2010r. Jest to cykliczne  wydanie specjalne "mojego Gotowania". Trochę zmodyfikowałam.        Składniki na naleśniki (10 sztuk o średnicy 20 cm):  2 jajka 250 ml mleka 180 ml wody 1½ szklanki mąki pszennej ½-1 łyżeczka cukru ¾ łyżeczki soli ewentualnie 2 łyżki posiekanej natki pietruszki    Składniki na farsz mięsno-pieczarkowy:  400g mięsa mielonego z łopatki wieprzowej 200g pieczarek 1 mały ząbek czosnku 1 cebula (ok.80g) 2-3 łyżki posiekanej natki pietruszki 2 łyżki koncentratu pomidorowego 2-3 łyżki śmietany sól, cukier, pieprz do smaku 1-2 łyżki oleju    dodatkowo:  200g startego sera mozzarella ok. 100 ml gotowego sosu pomidorowego olej do smażenia naleśników Wykonanie farszu mięsno-pieczarkowego: Obraną i posiekaną cebulę podsmażamy na  oleju do zeszklenia. Dodajemy obrane i starte na tarce o dużych oczkach pieczarki, podsmażamy do odparowania nadmiaru wody. Dodajemy mielone mięso wraz z przepuszczonym przez praskę czosnkiem, smażymy  10-15 minut. Doprawiamy solą, cukrem, pieprzem. Dajemy koncentrat pomidorowy i jeszcze przez chwilę podsmażamy. Na końcu dodajemy śmietanę i posiekaną natkę pietruszki, dokładnie mieszamy i zestawiamy z ognia.   Wykonanie naleśników: Jajka mieszamy z mlekiem, dodajemy sól, cukier i ewentualnie natkę pietruszki. Dodajemy porcjami mąkę i wodę. Smażymy naleśniki na małej ilości oleju z obu stron na złoty kolor. Naleśniki posypujemy połową mozzarelli, nakładamy farsz i zwijamy w rulony. Układamy na głebokiej patelni z rozgrzanym olejem (4-5 łyżek). Podsmażamy z obu stron. Pod koniec polewamy sosem i posypujemy resztą mozzarelli i jeszcze chwilkę trzymamy pod pokrywką na małym ogniu. Podajemy na ciepło, zaraz po przyrządzeniu z surówką z kapusty pekińskiej z ananasem i chrzanemlub surówką z białej i czerwonej kapusty, bądź też inną ulubioną. 