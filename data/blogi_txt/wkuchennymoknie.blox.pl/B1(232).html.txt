Smaczna, bardzo sycąca, gęsta  zupa. Przepis pochodzi z miesięcznika Dania za grosik nr 6/2010.        Składniki:  ok. 350 g skrzydła indyczego 150 g kaszy jęczmiennej grubej 300 g ziemniaków 300 g pieczarek 300 g ogórków kiszonych 1 cebula (ok. 60 g) 4 łyżki oleju 1 łyżka masła 3 litry wody ¼ łyżeczki świeżo startej gałki muszkatołowej  sól, pieprz do smaku ½ pęczka szczypiorku    Wykonanie: Oczyszczone i umyte skrzydło indycze gotujemy ok. 15 minut. Dodajemy opłukaną kilkakrotnie w ciepłej wodzie kaszę jęczmienną i gotujemy, aż będzie miękka. Ziemniaki obieramy, płuczemy, kroimy w drobną kostkę i wrzucamy do gotującej sie kaszy. Cebulę obieramy, płuczemy i drobno siekamy. Podsmażamy na oleju i dajemy do niej oczyszczone, opłukane i pokrojone w cieniutkie plasterki  pieczarki.  Podsmażamy kilka minut i dajemy do gotującej się zupy. Ogórki ścieramy na tarce o grubych oczkach podduszamy na maśle kilka minut i przekładamy do zupy. Przyprawiamy solą i pieprzem do smaku i gotujemy jescze ok. 10 minut. Pod koniec gotowania dajemy ¼ łyżeczki świeżo startej gałki muszkatołowej. Dosmakowujemy ewentualnie solą i pieprzem. Rosolnik przed podaniem posypujemy drobno pokrojonym szczypiorkiem. 