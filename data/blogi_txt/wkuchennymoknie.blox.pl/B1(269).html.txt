W tym roku krzak aronii w moim ogrodzie wydał niespodziwanie dużo owoców. Generalnie zbiorów dokonuje się jesienią, tuż po pierwszych przymrozkach. Jednakże ze względu na panującą suszę, a co za tym idzie  duże prawdopodobieństwo zainteresowania się moją aronią okolicznego ptactwa, postanowiłam ją zerwać zanim nastąpi atak.  Owoce aronii można również przemrozić w zamrażalniku. W zasadzie nam nie przeszkadza lekko cierpki smak soku. Dodatek świeżych liści wiśni niweluje w znacznym stopniu cierpkość aronii i nadaje dobrego, specyficznego smaku i aromatu. Można też dodać  liście malin, jednak dotychczas nie stosowałam ich do wyrobu soku. Sok z aronii warto robić ze względu na wiele dobroczynnych właściwości leczniczych tych owoców.            Składniki:  4 litry odszypułkowanych owoców aronii 2 - 3 litry wody 1 - 2 kg cukru 1 szklanka soku z cytryn ( z 5-6 sztuk) 3 - 4 dobrych garści liści z wiśni     Wykonanie: Owoce aronii myjemy, odszypułkowujemy, jeszcze raz płuczemy na durszlaku i dajemy do garnka. Wrzucamy świeże, zdrowe i dokładnie umyte liście wiśni, zalewamy zimną wodą, doprowadzamy do wrzenia i gotujemy ok. 30 minut. Odstawiamy do ostudzenia (można zostawić na noc). Sok przecedzamy przez sitko, dodajemy cukier, sok z cytryny i gotujemy ok. 1 minuty. Gorący sok wlewamy do słoiczków, butelek, zamykamy  i odwracamy do góry dnem na ok. 5 minut. Przechowujemy w chłodnym miejscu, najlepiej w piwnicy.  Uwaga : pozostałe z odcedzenia soku owoce można zmiażdżyć i odcisnąć zawarte w nich resztki soku, odcedzić przez gazę na sitku, dodać cukier, sok z cytryny, zagotować i zlać do słoiczków.                       Polecam również : 