Ta sałatka jest smaczna i szybka w wykonaniu. Przeglądając najnowsze wydanie miesięcznika Dania za grosik nr 6/2010 natknęłam się na jej przepis i od razu bardzo mnie zainteresował, ze względu na obecność w niej świeżych ogórków i zielonego koperku.  No i  nie pomyliłam się sałatka była rzeczywiście super!        Składniki:  40 dag drobnego makaronu (małe muszelki lub kolanka) 1 duży lub 2 małe ogórki świeże (30 dag) 25 dag chudej gotowanej szynki 1 duży ząb czosnku ½ pęczka młodego koperku  3 - 4 łyżki majonezu sól, pieprz do smaku Wykonanie: Drobniutki makaron gotujemy, odcedzamy, przelewamy zimną wodą i odstawiamy, aby obciekł. Ogórki myjemy, osuszamy, obieramy( w oryginale nie zalecają obierać ze skórki) i kroimy w drobną kostkę. Szynkę kroimy również w drobną kostkę. Koperek płuczemy, otrząsamy z wody i drobno siekamy. Czosnek obieramy, przeciskamy przez praskę, ucieramy z majonezem oraz pieprzem do smaku. Ostudzony makaron, szynkę, ogórek i koperek mieszamy w misce i polewamy sosem majonezowym. Dosmakowujemy ewentualnie solą i pieprzem. Przed podaniem wstawiamy na ok. 1 godz. do lodówki - sałatka jest smaczniejsza po schłodzeniu. 