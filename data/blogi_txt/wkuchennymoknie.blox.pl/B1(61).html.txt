Prosty, expresowy w wykonaniu, pyszny, bezpestkowy dżem owocowy. Pestki usuwam podczas przyrządzania, przecierając maliny przez sitko, ponieważ moi domownicy ich nie tolerują. Ja mam podobne zdanie na ten temat. Sądzę, że usunięcie pestek sprawia, iż dżem ma bardziej delikatny smak, zwłaszcza, gdy dłużej jest przechowywany, a poza tym twarde pestki nie plączą się nam między zębami. Warto zrobić sobie taki malinowy dżem, bo jest wspaniały zarówno do pieczywa jak i do ciast, czy deserów. Składniki:   1200 g malin (1litr przecieru)  400 g cukru 2 opakowania żelfixu 3:1  (2 x 40g)    Wykonanie: Maliny przebieramy, delikatnie płuczemy i odstawiamy do osiąknięcia z wody. Przecieramy przez sitko wprost do garnka. Do przecieru dodajemy cukier, żelfix , dokładnie mieszamy i odstawiamy na ok. 10 miunt. Stawiamy garnek na ogień i doprowadzamy do wrzenia, mieszamy. Gotujemy 2 minuty, stale mieszając. Zdejmujemy z ognia i mieszamy do zaniku piany. Gorący dżem przekładamy do wyparzonych wcześniej słoiczków, natychmiast zamykamy i układamy na ok. 5 minut dnem do góry. Przechowujemy najlepiej w chłodnym miejscu (np. w piwnicy).                       Polecam również: 