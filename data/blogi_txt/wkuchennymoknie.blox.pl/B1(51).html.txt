Ekspresowa w wykonaniu i smaczna potrawa jednogarnkowa. Można ja podać zarówno na obiad jak i na kolację. Robię ją bez cebuli, ale kto lubi może ją dodać, podduszając w pierwszej kolejności, czyli przed papryką. Kontrowersyjne parówki można zastąpić inną ulubioną wedliną.        Składniki:  1 kg młodej cukini zielonej ok. 800 g papryki czerwonej o grubych ściankach 500 g parówek lub innej kiełbasy ¼ szklanki oleju 1½ szklanki przecieru pomidorowego sól, cukier, pieprz czarny mielony do smaku ulubione zioła ( u mnie majeranek i oregano) do smaku ewentualnie 1 średnia cebula ( ja nie dawałam )     Wykonanie: W rondlu rozgrzewamy olej, podduszamy ewentualnie pokrojoną w kostkę cebulę, dajemy pokrojoną w  kostkę paprykę i dusimy do miękkości. Dodajemy obraną i pokrojoną  w słupki cukinię i dalej dusimy. Gdy cukinia zmięknie wrzucamy pokrojone w wąskie talarki parówki i jeszcze przez chwilę dusimy. Wlewamy przecier pomidorowy, chwilę dusimy. Dodajemy sól, cukier i pieprz mielony do smaku oraz ulubione zioła ( u mnie majeranek i oregano) i jeszcze przez moment trzymamy na ogniu. Podajemy na ciepło do pieczywa.               Polecam również: 