Prosta, smaczna, zdrowa i ogólnie znana surówka. Najlepiej, gdy użyjemy do jej sporządzenia takiej ukiszonej własnoręcznie, wówczas mamy pewność, że jest ona zdrowa, ukiszona,  a nie ukwaszona w krótkim czasie za pomocą octu.  Istnieje multum przepisów na surówki na bazie kapusty kiszonej. Moim domownikom najlepiej smakuje taka najprostsza z najprostszych. Oto przepis i fotki :       Składniki:  500g kiszonej kapusty 1 mała cebula ( 40 - 50 g) 2 średnie marchewki ( ok. 200 g) 2 łyżki cukru 3 - 4 łyżki oleju sól, pieprz, cukier do smaku     Wykonanie: Kapustę lekko odciskamy z soku (jeżeli jest mocno kwaśna płuczemy jednokrotnie w zimnej wodzie) i siekamy. Dodajemy drobniutko posiekaną nożem cebulkę i marchewkę startą na tarce o drobnych oczkach, 2 łyżki cukru i dokładnie mieszamy. Dajemy do smaku sól, pieprz i ewentualnie jeszcze trochę cukru. Ponownie dokładnie mieszamy. Odstawiamy na ok. 5 minut. Polewamy olejem, mieszamy i odstawiamy do "przegryzienia się" składników. Polecam również:             W kuchni na wesoło:    W odwiedziny do rodziny Kowalskich przybyła rodzina Nowaków. Pierwszy wspólny obiad, mały Tomek zdziwiony głośno woła: - Popatrz tatuś, wszyscy jedzą łyżkami, a mówiłeś, że będziemy musieli ich karmić !!! 