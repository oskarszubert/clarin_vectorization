Smaczna i expresowa w wykonaniu sałatka ze śledziem w roli głównej.  Sałatki śledziowe robię na różne sposoby. Dzisiaj wystawiam w swoje kuchenne okno jedną z nich, bardzo prostą, z dodatkiem gotowanych ziemniaków i ogórków kiszonych. Warto ją zrobić chociaż raz przy ogromie przepisów na różne  sałatki. Składniki:  50 dag śledzi matjasów 70 dag ziemniaków + ¾ łyżki soli 30 dag ogórków kiszonych 1 cebula (8 dag) 4 łyżki majonezu 1 łyżka musztardy cukier, pieprz czarny mielony do smaku Wykonanie: Matjasy myjemy i moczymy w zimnej wodzie ok. 4 godz. zmieniając dwukrotnie wodę. Ziemniaki myjemy szczoteczką i gotujemy w mundurkach w wodzie z dodatkiem ¾ łyżki soli. Cebulę obieramy i kroimy w drobną kostkę.  Ogórki obieramy i ścieramy na tarce o dużych oczkach. Wymoczone matjasy osączamy z wody i osuszamy na papierowym ręczniku. Kroimy w kostkę. Ostudzone ziemniaki obieramy z łupiny i kroimy w małe plasterki. Wszystkie przygotowane składniki mieszamy. Majonez łączymy z musztardą i dodajemy do sałatki. Dosmakowujemy odrobiną cukru, pieprzem i ewentualnie solą. Odstawiamy w chłodne miejsce na 2 godz. przed podaniem.               Polecam również: 