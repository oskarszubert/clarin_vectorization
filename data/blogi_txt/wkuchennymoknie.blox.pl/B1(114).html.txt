Smaczna jednogarnkowa potrawa. Ostatnio robię ją dość często, chcąc wykorzystać warzywa z własnego ogrodu. Nie jest zbyt pracochłonna, a gdy się już pojawi w kuchni, to jest po prostu co pojeść. Najsmaczniejsza jest, gdy trochę postoi i przegryzie , ale z tym jest trochę problem, bo kusi niemiłosiernie! Leczo to robię według przepisu mojej Mamy i jest już sprawdzone multum razy. Polecam!        Składniki:  1400 g cukinii (najlepsza zielona w paski) ok. 1500 g papryki kolorowej  300g cebuli 500g kiełbasy zwyczajnej ½ szklanki oleju ok. 600 g pomidorów 2 - 3 łyżki mąki pszennej sól, pieprz, majeranek, cukier do smaku Wykonanie: Paprykę myjemy, usuwamy gniazda nasienne i kroimy w kostkę.  Pomidory myjemy, kroimy na mniejsze kawałki, rozgotowujemy i przecieramy. W rondlu lub garnku z grubym dnem wlewamy olej (trochę zostawiamy do cukinii) i rozgrzewamy. Cebulę kroimy w dość grubą kostkę, wrzucamy na olej i podduszamy do zeszklenia, mieszając od czasu do czasu. Dajemy paprykę i dalej dusimy pod pokrywką do miękkości, pamiętając o mieszaniu co jakiś czas.  Cukinię myjemy, obieramy i ścieramy na tarce o dużych oczkach.  Podduszamy w oddzielnym rondelku na pozostałym oleju, mieszamy. Gdy zmięknie wlewamy przecier pomidorowy i dalej podduszamy. Z kiełbasy ściągamy skórkę i kroimy w kostkę. Dajemy do papryki z cebulą i w dalszym ciągu dusimy pod pokrywką ok. 10 minut, mieszając co jakiś czas. Wsiewamy za pomocą sitka mąkę, stale mieszając. Gdy mąka zeszkli się, wlewamy przecier z cukinią i mieszając od czasu do czasu gotujemy jeszcze ok. 8 minut. Pod koniec gotowania dajemy 1 -2 łyżki majeranku, sól, cukier, pieprz  do smaku.                Polecam również: W kuchni na wesoło:   - Niektórzy ludzie maja opory, aby hodować drób, który później mają zjeść. Ja jestem na to odporny. Pewnego razu kupiliśmy indyka. Stał się on niemal członkiem rodziny. Mieszkał razem z nami, kupowaliśmy mu pszenicę, chodził z nami na spacery. W końcu nadszedł czas wytwornej kolacji i wtedy nie wdawaliśmy się w żadne sentymentalne rozważania. Indyk był główną atrakcją tego przyjęcia. Siedział koło mnie, po prawej stronie. 