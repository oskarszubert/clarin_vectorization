Idealna śniadaniowa propozycja  dla singla.  Delikatne i smaczne śniadanko i co również ważne wykonanie expresowe. Składniki :  2 jajka 2 płaskie łyżki mąki pszennej 2 szczypty soli 1 płaska łyżka cukru ½ łyżeczki cukru waniliowego  2 łyżki słodkiej śmietanki 36%   ponadto :   trochę startej czekolady mlecznej trochę bitej śmietany kawałek jabłka pokrajanego w cienkie plasterki masło +olej do smażenia    Wykonanie : Białka ubijamy mikserem na sztywno z solą. Dodajemy oba cukry, ubijamy. Dodajemy żółtka, dalej ubijamy. Odstawiamy mikser. Wsiewamy porcjami mąkę, dodajemy śmietankę. Całość jeszcze raz delikatnie mieszamy. Na patelni wlewamy olej i dodajemy trochę masła. Ciasto wlewamy na rozgrzany tłuszcz, rozprowadzamy równomiernie na całej powierzchni patelni i smażymy na złoty kolor na bardzo wolnym ogniu. Gdy ciasto urośnie i zetnie się robimy na powierzchni  delikatne cięcie łopatką i odwracamy omleta. Chwilę jeszcze podsmażamy i wykładamy na talerz jaśniejszą stroną do wierzchu. W zagłebieniu układamy plasterki jabłka. Brzegi omleta zdobimy bitą śmietaną. Całość posypujemy stratą czekoladą. 