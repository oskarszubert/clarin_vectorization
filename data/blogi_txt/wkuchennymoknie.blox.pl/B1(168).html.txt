Sezon na śliwki trwa. Jak więc nie zrobić ciasta z  tymi smacznymi owocami. Ostatnio upiekłam pyszny placek z węgierkami. Dodatek mielonych migdałów, orzechów i rumu bardzo ubogaca smakowo tą słodkość. Ciasto nie jest pracochłonne. Przepis pochodzi z "Pysznych ciast domowych" nr 3/2011. Trochę zmodyfikowałam.         Składniki (na formę o wym. 28 x 40 cm): ok. 1 kg śliwek wegierek 4 łyżki rumu 200g mąki pszennej 5 jajek 100 g masła 150 g cukru 3 łyżki kakao 2 łyżeczki proszku do pieczenia 200 g migdałów mielonych ½ szklanki (125 ml) wody gazowanej    dodatkowo na  kruszonkę:  250g  mąki pszennej 100 g cukru 100 g  dobrze schłodzonego masła 100 g  mielonych orzechów włoskich     dodatkowo na lukier:  150 g cukru pudru 4 łyżki soku wiśniowego     Wykonanie kruszonki: Mąkę, cukier i mielone orzechy mieszamy w misce. Dobrze schłodzone masło ścieramy na tarce wprost do mieszanki i wyrabiamy energicznie palcami na kruszonkę. Wstawiamy do lodówki.   Wykonanie ciasta:  Śliwki myjemy, osączamy, przepoławiamy na pół i usuwamy pestki. Masło z cukrem ucieramy na gładką masę. Wlewamy porcjami rum, po jednym jajku, stale ucierając. W oddzielnym naczyniu mieszamy mąkę, kakao, proszek do pieczenia i mielone migdały. Na przemian z wodą gazowaną dajemy porcjami do ciasta, cały czas ucierając. W prostokątnej formie wyłożonej papierem do pieczenia rozprowadzamy równomiernie ciasto. Układamy połówki śliwek skórką do dołu. Posypujemy na wierzchu kruszonką. Pieczemy w temp. 180°C przez ok. 40 minut. Sprawdzamy patyczkiem czy jest upieczone. Gdy ciasto wystygnie wykonujemy lukier. Do cukru pudru dodajemy po jednej łyżce soku wiśniowego stale ucierając. Dekorujemy nim ciasto.                   Polecam również: W kuchni na wesoło:    Przychodzi gruba baba do lekarza. Lekarz pyta: - Bierze pani te tabletki na odchudzanie? - Tak, biorę. - A ile? Ile, ile.... Aż się najem !! 