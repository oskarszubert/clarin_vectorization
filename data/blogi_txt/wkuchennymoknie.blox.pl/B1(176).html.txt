Rosnący w moim ogrodzie rabarbar wykorzystuję w swojej kuchni na wszelkie sposoby.  Oto jeden z nich... placuszki. Są apetyczne i lekko kwaskowe. Smakują wszystkim, którym zaserwuję.  Wystawiam je w swoje kuchenne okno z tą myślą, że znajdą amatorów również w blogosferze.              Składniki: (na 16 sztuk średniej wielkości placuszków)      3 jajka   2 łyżki cukru   ½ łyżeczki soli   10 dag mąki pszennej   3 łyżki słodkiej śmietanki (mleka) 1 łodyga rabarbaru ( ok.10 dag)  ponadto:      cukier puder do obsypania placuszków   olej do smażenia      Wykonanie: Rabarbar myjemy i obieramy z włókien. Kroimy na drobne, półcentymetrowe kawałeczki. Białka ubijamy mikserem na sztywną pianę. Dodajemy cukier, sól, po jednym żółtku i dalej ubijamy. Wsiewamy mąkę i mieszamy delikatnie łyżką. Dodajemy śmietankę i mieszamy. Kładziemy ciasto na rozgrzany olej za pomocą łyżki. Lekko wciskamy w każdy placuszek  kilka cząstek rabarbaru. Smażymy z obu stron na złoty kolor. Posypujemy cukrem pudrem. 