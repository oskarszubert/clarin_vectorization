Generalnie to ciasto znane jest już od wielu lat. Można je robić z różnymi owocami. Dzisiaj W KUCHENNYM OKNIE mam dla Was tą słodką propozycję z dodatkiem wiśni. Ciasto fale dunaju z wiśniami  jest bardzo smaczne, nie za słodkie i efektownie prezentuje się na stole.        Składniki ciasta (na formę o wym. 28x40cm):  6 jajek 1½ szklanki cukru drobnego kryształu 2¾ szklanki mąki pszennej 3 łyżeczki proszku do pieczenia 1 szklanka oleju ½ szklanki kwaśnej śmietany 2 łyżki soku z cytryny szczypta soli 1-2 łyżki kakao + 1-2 łyżki kwaśnej śmietany ok. 600 g wiśni + 1 łyżka mąki pszennej *    Składniki masy budyniowej:  ½ l mleka 1 szklanka cukru 1 budyń waniliowy lub śmietankowy bez cukru na ½ l mleka 1 żółtko 1 łyżka mąki pszennej 1 kostka masła (200 g)     Składniki polewy:  1 tabliczka czekolady deserowej (100 g) 5 łyżek mleka 2 łyżki wcześniej zrobionej masy budyniowej    Wykonanie ciasta: Białka ubjamy ze szczyptą soli, pod koniec dodajemy porcjami cukier i dalej   ubijamy na sztywno. Żółtka ucieramy z sokiem cytrynowym i wlewamy cienkim strumieniem do ubitych białek stale miksując na średnich lub małych obrotach robotem ręcznym. Wlewamy porcjami olej, a następnie śmietanę i dalej miksujemy na tych samych obrotach. Mąkę mieszamy z proszkiem do pieczenia, wsypujemy porcjami stale ucierając, nie za długo, tylko do połączenia się składników. Ok. 2/3 ciasta wykładamy do formy i równomiernie rozprowadzamy. Do pozostałej części wsiewamy kakao, mieszamy, dodajemy śmietanę mieszamy do połączenia się składników. Delikatnie wykładamy na jasne ciasto. Na wierzchu układamy wcześniej przygotowane, wydrelowane i oprószone mąką wiśnie. Pieczemy w piekarniku nagrzanym do temp. 190°C ok. 45 minut. Sprawdzamy patyczkiem, czy upieczone i jeżeli tak, to wyłączamy ogrzewanie i trzymamy ciasto 5 - 10 minut, po czym wyjmujemy z piekarnika i odstawiamy do całkowitego ostudzenia. * Wiśnie płuczemy, drylujemy i odkładamy na tacce wyścielonej papierowym ręcznikiem do osiąknięcia z wody i soku.  Tuż przed ułożeniem na cieście delikatnie oprószamy za pomocą sitka mąką pszenną, aby zapobiec opadaniu na dno.   Wykonanie masy budyniowej:  Budyń mieszamy z mąką pszenną  i miksujemy z ½ szklanki mleka, dajemy 1 żółtko, miksujemy. Pozostałe mleko gotujemy, rozpuszczamy cukier, wlewamy zawiesinę budyniową stale mieszając, gotujemy na małym ogniu do utraty surowizny mąki. Zestawiamy z ognia i odstawiamy do całkowitego ostudzenia pod pokrywką.  Masło ucieramy do białości, na puch. Dajemy porcjami przestudzony budyń i stale mieszamy w jedną stronę pałką lub dużą łyżką  (robię to ręcznie, gdyż mam wówczas pewność, że otrzymam jednolity krem, nierozwarstwiony). Ewentualnie odkładamy  2 łyżki masy do wykonania polewy, pozostałą dajemy na ciasto i równomiernie rozprowadzamy. Ciasto schładzamy w lodówce.   Wykonanie polewy:  Połamaną na kawałki czekoladę zalewamy mlekiem i na bardzo małym ogniu podgrzewamy do jej rozpuszczenia, stale mieszając. Zdejmujemy z ognia, w dalszym ciągu mieszamy, a gdy nieco przestygnie dodajemy ewentualnie odłożone 2 łyżki masy budyniowej (dodanie do polewy masy budyniowej sprawia, że łatwiej wykonać jest fale). Mieszamy do uzyskania jednolitej konsystencji, a gdy zacznie gęstnieć wylewamy na   ciasto i wykonujemy esy floresy lub fale za pomocą widelca lub  ząbkowanej szpatułki do dekoracji. Wstawiamy do lodówki do schłodzenia.                   Polecam również: 