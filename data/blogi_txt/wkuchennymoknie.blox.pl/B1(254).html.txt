Poszukując  jakiś czas temu przepisu na sernik  natknęłam się na dość ciekawą kombinację smakową w niepokaźnym miesięczniku "Ciasta za grosik" nr 4/2011. Sernik z dodatkiem musu jabłkowego wydał mi się na tyle interesujący, że postanowiłam zrobić jak najszybciej. Trochę zmodyfikowałam dostosowując do własnych upodobań.  Sernik jabłkowy jest delikatny, wilgotny i smaczny. Składniki spodu ( na tortownicę o średnicy 29 cm):  1 szklanka herbatników 1 szklanka biszkoptów 120 g masła 1 - 2 łyżki jasnego dżemu ½ łyżeczki cynamonu    Składniki masy serowo - jabłkowej:  1kg twarogu półtłustego podwójnie mielonego 150 - 200 g masła 1¼ - 1½ szklanki cukru 5 jajek 2 budynie śmietankowe lub waniliowe na ½ l mleka 2 - 3 jabłka (ok. 400g) dodatkowo:  sos toffi ( dałam gotowy Dr Oetkera)    Wykonanie spodu: Tortownicę wyścielamy papierem do piecznia. Masło roztapiamy, studzimy. Biszkopty i herbatniki kruszymy na miazgę, dokładnie mieszamy z cynamonem, przestudzonym masłem i dżemem. Wykładamy otrzymaną mieszanką dno tortownicy i wstawiamy do lodówki, aby spód dobrze związał się.   Wykonanie masy serowo- jabłkowej: Masło z 1 szklanką cukru ucieramy na puch, dodajemy porcjami proszek budyniowy, a nastepnie żółtka i twaróg. Ucieramy, aż powstanie gładka masa. Jabłka obieramy, oczyszczamy z gniazd nasiennych, kroimy na kawałki, miksujemy i dodajemy do masy serowej. Białka ubijamy na sztywno z  pozostałym  cukrem i delikatnie mieszamy z masą serowo- jabłkową. Wykładamy na schłodzony spód i pieczemy ok. 75 minut w piekarniku nagrzanym do temp. 180 - 190°C. Przed podaniem każdą porcję polewamy sosem toffi.                       Polecam również:           W kuchni na wesoło:    Klient do kelnera: - Dostałem sok bez słomki! - O przepraszam, proszę chwilkę poczekać w tej chwili wszystkie są zajęte! 