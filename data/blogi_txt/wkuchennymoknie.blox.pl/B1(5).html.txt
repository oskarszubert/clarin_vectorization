W tym roku maliny w moim ogrodzie obrodziły i to bardzo. Na krzakach jest jeszcze mnóstwo sukcesywnie dojrzewających owoców. Mogę więc pozwolić sobie na robienie przeróżnych ciast, bądź deserów z ich dodatkiem. Babka, którą dzisiaj wystawiam w swoje kuchenne okno jest wzbogacona dodatkiem właśnie tych przepysznych owoców. Świetnie z nimi komponują drobno siekane pistacje. Babka jest aromatyczna, pulchna, a przy tym dość wilgotna i bardzo fajnie się zjada. Jest pyszna! Przepis pochodzi z miesięcznika "Moje Gotowanie" nr 8/1996. Trochę zmodyfikowałam.       Składniki ( na formę do babek o śr. 26 cm):  ok. 300g malin 6 jajek 200 g cukru tarta skórka z ½ - 1 cytryny 1 łyżeczka proszku do pieczenia ok. 100g drobno siekanych pistacji  200 g mąki pszennej 100 g masła dodatkowo:  200 g białej polewy czekoladowej  tłuszcz, bułka tarta do formy    Wykonanie: Maliny oczyszczamy, płuczemy i osuszamy na papierowym ręczniku. Formę do babek smarujemy tłuszczem i obsypujemy bułką tartą. Żółtka ucieramy z cukrem na puszystą masę. Pod koniec ucierania dodajemy tartą skórkę cytrynową. Mąkę mieszamy z proszkiem do pieczenia i drobno siekanymi orzeszkami pistacjowymi. Dajemy porcjami do ucieranej masy. Wlewamy wąskim strumyczkiem  roztopione, ale ciepłe jeszcze masło. Białka ubijamy na sztywną pianę i dodajemy do masy. Całość   dokładnie mieszamy. Wykładamy trochę ciasta do przygotowanej wczesniej formy, przykrywamy warstwą malin, kolejną warstwę ciasta, maliny i tak aż do momentu ich wyczerpania. Pieczemy w nagrzanym do temp. 190°C (termoobieg) piekarniku w środkowej jego części przez ok. 35 minut. Po przestudzeniu babkę wyjmujemy z formy. Gdy całkowicie ostygnie ozdabiamy polewą czekoladową i rozdrobnionymi pistacjami. Polecam również:           W kuchni na wesoło:    Mąż czyta magazyn satyryczny i zwraca się do żony: - Powiedz kochanie, jakie kawały najbardziej lubisz? - Najbardziej.... to ja lubię - odpowiada żona - kawały pieczonej polędwicy. 