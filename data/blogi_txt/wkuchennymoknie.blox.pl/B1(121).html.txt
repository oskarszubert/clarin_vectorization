Robię ją często bo bardzo smakuje mojej rodzinie. Podaję ją do dań obiadowych: do ryby smażonej w panierce, do kotletów mielonych, schabowych, do drobiu, pulpetów i innych. Składniki:  ok. 1 kg marchwi ½ łyżki soli ½ łyżki cukru 1 średnia cebula 1/3  szkl. oleju 2  łyżki mąki pszennej 1/4 szkl. mleka sól,  cukier,  sok z cytryny do smaku szczypta świeżo zmielonej gałki muszkatołowej     Wykonanie:Obraną i umytą marchewkę wkładamy do garnka i zalewamy wodą. Dodajemy sól i cukier. Gotujemy ok. 20 minut. Wyjmujemy z wody i odstawiamy do przestudzenia.  Wody z gotowania nie wylewamy.W rondlu rozgrzewamy lekko olej i wrzucamy pokrojoną w drobną kostkę cebulę. Podduszamy pod pokrywką. Gdy zeszkli się, dodajemy pokrojoną w drobną kostkę marchewkę i dusimy ok. 15 min. mieszając od czasu do czasu aby nie przywarła do dna i nie przypaliła się. Dodajemy sól, cukier, sok z cytryny do smaku oraz szczyptę świeżo zmielonej gałki muszkatołowej.  Na marchewkę przesiewamy mąkę i stale mieszając trzymamy na ogniu ok. 3 min.  do zeszklenia się mąki. Podlewamy stopniowo pozostawionym z gotowania marchewki wywarem do uzyskania konsystencji gęstego sosu. Następnie dodajemy mleko i stale mieszając zagotowujemy. Podajemy  do obiadu. Najlepiej smakuje na ciepło. 