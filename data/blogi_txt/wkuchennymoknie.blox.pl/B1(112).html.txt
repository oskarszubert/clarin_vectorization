Smaczna, prosta i szybka w wykonaniu potrawa z kurczaka. Mięso, dzięki marynowaniu w kwaśnej śmietanie, jogurcie, czy maślance staje się po upieczeniu w krakersowej panierce delikatne i kruchutkie.  Przepis znalazłam na blogu ja-w-kuchni. Za radą Marty, autorki tegoż bloga zrobiłam w śmietanie. Robiłam rownież w maślance i jogurcie, ale jak u nas w śmietanie bardziej przypadły nam do gustu. Przepis generalnie znany jest od dawna i zamieszczany sukcesywnie na wielu blogach i portalach kulinarnych, ale przyznam się, że dla mnie do niedawna kurczak w krakersach był nie znany. Jak się zorientowałam jest to kulinarny pomysł Nigelli Lawson.         Składniki:  1 podwójny filet z kurczaka ( ok. 400g) ½ - ¾ szklanki gęstej kwaśnej śmietany (jogurt, maślanka) mieszanka ulubionych ziół lub przyprawa do kurczaka 100-150g drobno pokruszonych krakersów Wykonanie: Fileta myjemy, osuszamy i kroimy w paski o szerokości ok. 2 cm. Oprószamy ulubionymi ziołami lub przyprawą i zalewamy w naczyniu śmietaną. Całość mieszamy tak, aby śmietana dokładnie pokryła powierzchnię kawałków fileta. Odstawiamy na co najmniej 2 godziny, a najlepiej na noc do lodówki. Wyjmujemy ze śmietanowej zalewy i panierujemy drobno pokruszonymi krakersami. Układamy na blasze i pieczemy w nagrzanym do temp. 190°C piekarniku ok. 25 minut. Podajemy na obiad do ryżu, ziemniaków z dodatkiem ulubionej surówki. Smakuje równie dobrze z pieczywem. Polecam również:         W kuchni na wesoło:    Rodzina pawianów zajada obiad.  W pewnej chwili matka zwraca się do synka:  - Jedz kulturalnie tego banana nożem i widelcem, a nie tak jak ludzie - łapami... 