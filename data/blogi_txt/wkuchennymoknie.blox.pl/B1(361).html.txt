Smaczna, delikatna i szybka w wykonaniu zupa. I co tu jeszcze chcieć od takiej zupki. Nic więcej... tylko gotować i jeść! Przepis pochodzi z książki "Mamo, tato! Gotuj z dzieckiem" wydanej przez Axel Springer Polska Sp. z o.o.        Składniki: 40 dag skrzydła indyczego extra 1 mały kalafior (ok. 60 dag) 1 mała kalarepka (ok.15 dag) 1- 2 marchewki (ok.15 dag) ¹⁄³ pęczka koperku ¹⁄³ pęczka natki pietruszki 150 ml śmietany kremówki 2 żółtka 2 litry wody sól do smaku    Wykonanie: Skrzydło indycze oczyszczamy, myjemy , zalewamy w garnku 2 litrami wody i gotujemy ok. 30 minut. Kalarepkę i marchewkę obieramy, płuczemy i ścieramy na tarce o grubych oczkach. Kalafior myjemy, dzielimy na różyczki i polewamy obficie wrzątkiem w celu wyciągnięcia z zakamarków ewentualnych "niepożądanych gości". Warzywa przekładamy do garnka ze skrzydłem indyczym i gotujemy ok. 20 minut. Solimy do smaku. Trzymamy na ogniu jeszcze ok. 5 minut. Wyjmujemy skrzydło, oddzielamy mięso od kości, kroimy na małe kawałki i wrzucamy ponownie do zupy, zagotowujemy. Zestawiamy z ognia. Dajemy śmietanę zmiksowaną z żółtkami. Podajemy z posiekaną natką pietruszki i koperkiem. 