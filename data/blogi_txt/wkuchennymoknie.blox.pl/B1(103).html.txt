Tak jak zasygnalizowałam w poprzednim wpisie wystawiam dzisiaj w swoje kuchenne okno drugi wariant tych smacznych kotletów. Podduszałam je w bulionie z dodatkiem keczupu. Przyznam, że smakowały nam lepiej niż poprzednie, były bardziej aromatyczne i soczyste.  W przepisie na te kotlety we wspomnianych przeze mnie wczoraj "Daniach za grosik" właśnie ten wariant był polecany. Trochę go zmodyfikowałam.        Składniki i wykonanie kotletów podałam tutaj   Składniki sosu:  1 szklanka bulionu drobiowego ¹⁄³ szklanki keczupu    Wykonanie: Mieszamy składniki sosu i zalewamy kotlety w naczyniu żaroodpornym. Wkładamy do zimnego piekarnika i dusimy ok. 15 minut od chwili gdy temp. osiągnie wartość 180°C. Po wyłączeniu piekarnika nie wyjmujemy kotletów, pozostawiamy  jeszcze przez ok. 30 minut (nabierają soczystości i lepszego smaku). Podałam z ziemniakami  i z surówką z białej kapusty . Do surówki wtarłam jedno duże jabłko, przez co stała się smaczniejsza. 