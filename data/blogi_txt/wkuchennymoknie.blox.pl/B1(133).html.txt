Te naleśniki mogą być całkiem niezłą propozycją śniadaniową. Ale i na kolację można je śmiało spałaszować! Naleśniki z budyniem ... ?  Jak najbardziej! Smakują wybornie, a dodatek słodkich winogron ubogaca smakowo to apetyczne jedzonko.  Przepis pochodzi z książki "Mamo, tato! Gotuj z dzieckiem - 105 najlepszych przepisów".        Na ciasto naleśnikowe:  6 jajek ¹⁄³ szklanki cukru 1½ szklanki śmietany 12% 250g mąki pszennej ½ łyżeczki soli    Na nadzienie:  1 budyń z cukrem o smaku waniliowym (16g) 500 ml mleka 1 łyżka cukru  100- 150 ml śmietany kremówki 250 g winogron     dodatkowo:  olej do smażenia     Wykonanie: Budyń gotujemy według przepisu na opakowaniu. Odstawiamy do przestudzenia. Śmietanę ubijamy, pod koniec słodzimy 1 łyżką cukru i łączymy z budyniem. Przygotowujemy naleśniki. Żółtka ucieramy z cukrem na puszysty kogel mogel, dodajemy śmietanę, sól, mąkę i dokładnie mieszamy. Białka ubijamy na sztywną pianę, dodajemy do ciasta delikatnie mieszając. Na patelni rozgrzewamy niewielką ilość oleju i smażymy naleśniki z obu stron na złoty kolor. Umyte winogrona osuszamy, kroimy na połówki i usuwamy pestki. Na naleśniki nakładamy porcję budyniu oraz winogrona, składamy w trójkąty. Podajemy zaraz po przygotowaniu. 