Dzisiaj dość ciekawa słodka propozycja - taka kulinarna hybrydyzacja szarlotki z sernikiem. Na półkruchym placku położona jest warstwa farszu jabłkowego z karmelizowaną marchewką, a to przykryte jest kremem serowo - budyniowym i polane pomarańczowo- marchewkowym syropem.  Smaczne, delikatne ciasto, nie za słodkie, które szybko się zjada.  Przepis pochodzi z ulubionego przeze mnie miesięcznika "Ciasta za grosik" nr 01/2012. Oczywiście trochę zmodyfikowałam. Składniki spodu  (na dużą formę o wym. 28x40cm):  150 - 200 g masła 100 - 150 g cukru 3 duże jajka 1½ szklanki mąki pszennej 1½ łyżeczki proszku do pieczenia kilka kropli aromatu cytrynowego lub tartej skórki cytrynowej    Składniki warstwy jabłkowej:  500 - 700 g jabłek (u mnie koksa królewska) 2 łyżki soku z cytryny 200 g marchewki 100 g cukru sok z 1 pomarańczy (ok. 100ml)  sok z 1 cytryny (ok. 50 ml)     Składniki warstwy kremowej:   500 g serka śmietankowego 1¼ szklanki  mleka 6 łyżek cukru 2 budynie waniliowe (bez cukru) na ½ l mleka  sok z 1 pomarańczy (ok. 100ml) ¼ szklanki wody    Wykonanie spodu: Masło ucieramy z cukrem do białości, dodajemy po 1 jajku, aromat cytrynowy i porcjami mąkę wymieszaną z proszkiem do pieczenia. Przekładamy do dużej prostokątnej formy i pieczemy  15 - 20 minut w piekarniku nagrzanym do temp. 200°C. Odstawiamy do przestudzenia.     Wykonanie  farszu: Sok z pomarańczy wlewamy do rondelka, wsypujemy cukier i doprowadzamy do wrzenia. Marchewkę obieramy, ścieramy na tarce o dużych oczkach i dajemy do gotującego się soku. Gotujemy 10-12 minut do zeszklenia się marchewki i zagęszczenia powstałego  syropu. Odstawiamy do przestudzenia, marchewkę zgarniamy na ściankę rondelka, a tenże przechylamy tak, aby syrop swobodnie ściekał. Jabłka obieramy, kroimy w kostkę, skrapiamy sokiem z cytryny, aby nie ściemniały i mieszamy z jabłkami. Gotowy farsz rozprowadzamy rownomiernie na przestudzonym spodzie ciasta.     Wykonanie kremu: Proszek budyniowy mieszamy z wodą i sokiem pomarańczowym. Mleko gotujemy z cukrem, wlewamy budyniową zawiesinę. Stale mieszając gotujemy budyń, po czym zestawiamy z ognia do przestudzenia (aby przyspieszyć umieściłam  rondelek w zimnej wodzie).  Po przestudzeniu miksujemy na małych obrotach z serkiem i wykładamy na farsz jabłkowo- marchewkowy.   Skrapiamy syropem z gotowania marchewki i pieczemy w nagrzanym do temp. 180°C piekarniku ok. 45 minut przy włączonym termoobiegu. Po przestudzeniu posypujemy cukrem pudrem.                 Polecam również:         W kuchni na wesoło:   W szpitalu dla psychicznie chorych ordynator robiący obchód spostrzega,  że jeden z pacjentów siedzi na brzegu wanny z wędką. - Co, łowi pan ryby? - Zwariował pan? W wannie?! 