Dobry sposób na wykorzystanie mięsa z rosołu lub innej zupy. Kotleciki tanie i smaczne. Przepis pochodzi z "Dań za grosik" nr 9/2010.         Składniki:   ok. 250g ugotowanego mięsa drobiowego z rosołu lub innej zupy 1 średnia cebula 1 łyżka masła 2 - 4 łyżki ulubionych ziół (szczypiorek, tymianek, lubczyk, natka pietruszki) jajko bułka tarta sól, pieprz do smaku olej do smażenia     Wykonanie: Ugotowane mięso z zupy obieramy z kości, mielemy w maszynce do mięsa. Cebule siekamy, podsmażamy do zeszklenia na rozgrzanym maśle, dodajemy do mięsa wraz z posiekanymi ziołami (użyłam natki pietruszki). Wbijamy jajko, wsypujemy 2 łyżki bułki tartej. Przyprawiamy masę solą i pieprzem. Zwilżonymi wodą dłońmi formujemy niewielkie kotleciki, obtaczamy w bułce tartej. Smażymy na oleju na złoty kolor. Podajemy z ryżem i ulubioną surówką.             Polecam również:           W kuchni na wesoło:   Rozmawiają dwie przyjaciółki: - Wczoraj dyrektor zaprosił mnie do siebie, jego żona była na wczasach. Był koniak, od razu się upiłam. I wiesz co on mi zrobił? -  .....   Noooo?! -  .....  Herbatę!! 