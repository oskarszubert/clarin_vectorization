To winko ma cenne właściwości lecznicze. Regeneruje cały organizm, a zwłaszcza  serce i nerki. Winko św. Hildegardy nie tylko doskonale wpływa na nasze zdrowie, ale  jest w smaku tak dobre, że chciałoby się wypić dużo, dużo więcej niż jest to zalecane. Wykonanie jest proste i dość szybkie, gdy się już ma własny ocet jabłkowy.  Bardzo istotny jest fakt, że winko św. Hildegardy można spożywać  niemal tuż po sporządzeniu. Warto wcześniej wyprodukować sobie ocet jabłkowy, który z pewnością będzie lepszy od tego zakupionego w sklepie, czy też alternatywnego składnika winka jakim jest sok z cytryny. Przepis pochodzi z książki Stefanii Korżawskiej "Drogowskazy zdrowia" Przepisem na winko św. Hildegardy inauguruję nowy cykl wpisów pt. "MOJA DOMOWA APTEKA nie tylko ZIOŁOWA", które postanowiłam co jakiś czas publikować W KUCHENNYM OKNIE. Składniki:  dobra garść natki pietruszki 4 łyżki owoców głogu 2 butelki wina białego, gronowego, wytrawnego (2x750ml) ½ szklanki octu jabłkowego własnej produkcji lub 2 łyżki soku z cytryny ½ litra miodu naturalnego 1 pokruszona laseczka cynamonu Wykonanie:  Garść rozdrobnionej natki pietruszki i owoce głogu wsypujemy do garnka, wlewamy wino. Zagotowujemy, a następnie na małym ogniu ogrzewamy 15 minut. Zostawiamy do naciągnięcia pod przykryciem około ½ godziny. Przecedzamy, dodajemy ocet jabłkowy lub sok z cytryny, miód i pokruszoną laseczkę cynamonu. Zagotowujemy i na małym ogniu ogrzewamy 5 minut. Gorące rozlewamy do butelek. Pijemy 3 - 4 razy dziennie po 1 łyżce. Autorka zaleca wlewać winko do ciepłej herbatki ziołowej, wówczas działa skuteczniej.                 Polecam rownież: 