Smaczna jarska potrawa. Te pierogi znane mi są od dziecka. Najlepiej smakowały mi lepione przez moją babcię i mamę. Próbuję namiętnie odtworzyć smak pierogów sprzed lat, jakie nam serwowała babcia, stawiając ich całą misę na stole w przydomowym sadzie. Jadło się je wówczas maczając w pysznej, wiejskiej śmietanie lub polane stopionym boczkiem z chrupiącymi skwareczkami. Ale teraz to jest ciągle nie to. Chyba nie da mi się odtworzyć smaków minionych lat.           Składniki na ciasto (na ok. 80 pierogów):  500 g mąki pszennej + ok. 100g do podsypania 1¹⁄³ szklanki ciepłej wody 1½  łyżeczki soli Składniki na farsz:  1 szklanka kaszy gryczanej (suchej) 1 szklanka wody 2 szklanki mleka ½  łyżki soli 1 płaska łyżka cukru ok. 400g twarogu 3 -4 łyżki suszonej mięty sól, cukier do smaku    dodatkowo:  stopiony boczek lub słonina do polania pierogów ewentualnie śmietana    Wykonanie ciasta: Z podanych składników zagniatamy ciasto. Dzielimy na kilka porcji. Każdą wałkujemy na cienki placek, podsypując  mąką i wykrawamy foremką do pierogów krążki.   Wykonanie farszu: Kaszę gotujemy w mieszaninie mleka z wodą z dodatkiem  soli i cukru. Gdy kasza wchłonie ciecz ( po ok. 30 minutach)  zdejmujemy z ognia i okręcamy w koc. Odstawiamy na ok. 1 godzinę. Kaszę przekładamy do miski, pozostawiamy do przestudzenia. Dodajemy twaróg, tartą miętę, sól , cukier do smaku i dokładnie zagniatamy. Wykonanie pierogów: Na przygotowane krążki ciasta nakładamy porcje farszu i zlepiamy brzegi. Wrzucamy partiami na gotującą się osoloną wodę z dodatkiem 1-2 łyżek oleju (wówczas nie sklejają się ze sobą po wyjęciu z wody) i gotujemy od chwili wypłynięcia 2 - 3 minuty. Wyjmujemy łyżką cedzakową i układamy na półmisku do osiąknięcia z wody. Przekładamy na drugi półmisek. Podajemy polane stopionym boczkiem lub słoniną, ewentualnie z dodatkiem gęstej śmietany.           Polecam również:            W kuchni na wesoło:    - Czemu jesteś taki smutny? - Żona uciekła z mleczarzem i muszę niestety pić kawę bez mleka. 