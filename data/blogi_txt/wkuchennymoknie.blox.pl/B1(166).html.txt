Pyszne małe pizze z nadzieniem szpinakowym i koniecznie z dodatkiem jajeczka, najlepiej przepiórczego. Przepis pochodzi z wydania specjalnego "moje Gotowanie - szybko i zdrowo" nr 5/2011.       Składniki ciasta:   250 g mąki pszennej 1 płaska łyżeczka soli 2 łyżki oliwy 20 g drożdży     Składniki nadzienia:  350 g szpinaku 1 łyżka oliwy 1 ząbek czosnku  2 łyżki śmietany 2 łyżki startego parmezanu 2 łyżki posiekanych orzeszków pinii (można zastąpić pestkami słonecznika uprażonymi na suchej patelni)  sól, pieprz do smaku 4 małe jajka kurze lub 4 jajka przepiórcze     Wykonanie nadzienia: Szpinak myjemy, osuszamy, usuwamy twarde końcówki i drobno kroimy. Dajemy na rozgrzaną oliwę, wrzucamy czosnek przepuszczony przez praskę i stale mieszając trzymamy na ogniu ok. 5 minut. Dodajemy śmietanę, parmezan, posiekane orzeszki piniowe ( dałam słonecznik). Doprawiamy solą i pieprzem. Odstawiamy do przestudzenia.     Wykonanie pizzetek: Drożdze rozpuszamy w niewielkiej ilości wody, uzupełniamy do 150 ml i odstawiamy na 10 minut. Wlewamy oliwę. Mąkę mieszamy z solą i dodajemy porcjami do rozpuszczonych drożdży stale mieszając końcówkami robota do wyrabiania gęstych ciast. Gdy ciasto uzyska jednolitą strukturę, elastyczność i będzie odstawać od ścianek naczynia, przykrywamy ściereczką i odstawiamy do wyrośnięcia ( aż podwoi swoją objętość). Dzielimy na 6 porcji i formujemy krążki o grubości ok. 1 cm, przy czym na środku robimy wgłębienie, a na brzegach tworzymy krawędzie. Przekładamy na blachę wyłożoną papierem do wypieków posmarowanym cienką warstwą oliwy. Na każdy krążek kładziemy niewielkie porcje szpinakowego nadzienia, robiąc wgłebienie do którego wbijamy  jajko ( dałam przepiórcze), oprószamy pieprzem. Odstawiamy do wyrośnięcia na 10 - 15 minut. Pieczemy ok. 25 minut w temp. 190 -200°C. Polecam również:               W kuchni na wesoło:    - Sąsiadko,  proszę  mi  pożyczyć  wałka  do  ciasta...... - Niestety,  nie mogę,  mój  stary  też  jeszcze  nie  wrócił  do domu. 