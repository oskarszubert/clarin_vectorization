Smaczna rolada orzechowo- kakaowa z kremem śmietanowym z dodatkiem musu z owoców mango. Lubię ten owoc. Często podjadam sobie sam bez dodatków.  Próbowałam również z puszki, ale to nie to samo. Najlepszy jest świeży. Postanowiłam ten owoc wykorzystać do wypieku ciasta.  Zrobiłam roladę, bo jest szybka do wykonania  i smaczna. Została pożarta przez moją rodzinkę za jednym posiedzeniem. To mnie nawet ucieszyło. Lubię ten widok jak z apetytem jedzą to co im zaserwuję.            Składniki na ciasto:  6 jajek 15 dag cukru 5 dag masła 10 dag mąki pszennej 2 dag kakao 20 dag orzechów włoskich 4 łyżki gorącej wody Składniki na krem:  35 dag miąższu ze świeżego mango (z 2 sztuk) 400 ml śmietany kremówki 10 dag cukru pudru sok z połowy cytryny 3 łyżeczki żelatyny + ¼szkl. zimnej wody + ¹⁄³szkl. wrzątku ponadto:  cukier puder do obsypania rolady      Wykonanie ciasta: Masło roztapiamy i odstawiamy do przestudzenia. Białka ubijamy na sztywną pianę. Do żółtek wsypujemy cukier, zalewamy 4 łyżkami wrzątku i miksujemy na puszysty krem. Zmielone orzechy mieszamy z mąką i dodajemy małymi porcjami do utartych żółtek. Wlewamy przestudzone masło i na końcu dodajemy  pianę z białek stale mieszając łyżką.Ciasto wykladamy równomiernie na blachę o wym 28x40 cm i pieczemy ok. 25 minut w nagrzanym piekarniku w temp. 180°C. Ciasto wyjmujemy na ściereczkę i zawijamy wraz z nią w rulon. Odkładamy do przestudzenia.   Wykonanie kremu: Owoce mango myjemy, obieramy. Miąższ dzielimy na małe cząstki i miksujemy na papkę, dodajemy sok z cytryny i odstawiamy. Żelatynę zalewamy zimną wodą, a po  napęcznieniu   rozpuszczamy we wrzątku. Śmietanę ubijamy na sztywno, dodajemy porcjami cukier, zmiksowame mango i na końcu rozpuszczoną żelatynę. Całość delikatnie mieszamy robotem na małej mocy.   Wykonanie rolady: Gdy krem zacznie gestnieć  smarujemy wewnętrzną powirzchnię rolady kremem. Roladę owijamy folią aluminiową, lekko dociskamy wierzchnią warstwę i wkładamy do lodówki. Po schłodzeniu, najlepiej następnego dnia, tuż przed podaniem rozwijamy z folii, posypujemy cukrem pudrem i kroimy na porcje. 