Ta sałatka znana jest mi już od wielu lat. Robię ją corocznie, właśnie teraz, gdy ogórki kończą swoją wegetację i są zwykle mniej urodziwe niż wcześniej. Do tej sałatki nie ma znaczenia jakiego kształtu ogórki użyjemy, mogą być i powywijane, aby nie były przerośnięte. I to jest dobra metoda na wykorzystanie takich zdeformowanych ogórasów! A zimą, do obiadu lub do wędliny jak znalazł!          Składniki:  2,5 kg ogórków 3 - 4 średnie cebule  8 łyżek drobno posiekanej natki pietruszki 2 płaskie łyżki soli  zalewa:  ¾ szklanki oliwy ¾ szklanki soku z cytryn lub  octu 10% ¾ szklanki cukru ¾ łyżeczki mielonego pieprzu czarnego    Wykonanie: Ogórki myjemy, obieramy i ścieramy na tarce w cienkie plasterki. Cebulę obieramy, kroimy w cienkie piórka. Natkę pietruszki płuczemy i drobno siekamy. Wszystkie składniki mieszamy, dodajemy 2 łyżki soli, dokładnie mieszamy i odstawiamy na 3 godziny. Po odlaniu soku wkładamy do słoiczków (lekko ugniatając) do ¾ jego objetości. Łyżką zruszamy ogórki, aby zalewa, którą będziemy później dodawać, mogła dokładnie po nich rozlać się.  Wykonujemy zalewę z w/w składników. Zalewamy sałatkę najlepiej chochelką z dziubkiem, stale mieszając zalewę, lekko ugniatamy. Zalewa powinna pokrywać sałatkę.  Zamykamy słoiczki i pasteryzujemy ok. 15 minut.            Polecam również:           W kuchni na wesoło:    W dworcowej restauracji kelner potrząsa  za ramię klienta. -  Proszę pana, zamykamy! -  Dobrze, tylko nie trzaskajcie drzwiami. 