Bardzo szybkie danie obiadowe, a przy tym smakowite. Cóż więcej chcieć.         Składniki (na 4 porcje):  podwójna pierś z kurczaka (ok. ½ kg ) 1 papryka czerwona  ( ok. 25 dag )  1 duży ząb czosnku 1-2 łyżki sosu sojowego 2 płaskie łyżki mąki pszennej ¼ szkl. mleka ok. ¾ szkl. wody sól, pieprz czarny mielony do smaku olej do smażenia     Wykonanie: Pierś z kurczaka myjemy, obsuszamy. Kroimy w kostkę. Paprykę oczyszczamy , myjemy, kroimy w kostkę. Filety skrapiamy sosem sojowym, dodajemy rozmiażdżony czosnek, mieszamy i odstawiamy w chłodne miejsce na ok. ½ godz.  Paprykę podsmażamy na oleju ok. 3 minuty, dajemy mięso. Całość podsmażamy ok. 8 minut stale mieszając. Oprószamy mąką i mieszając trzymamy na ogniu do zeszklenia się mąki. Wlewamy mleko, mieszamy.  Następnie dajemy porcjami wodę,  tyle aby uzyskać konsystencję  niezbyt gęstego sosu. Podajemy z ryżem ugotowanym na sypko i surówką wielowarzywną, bądź wg. upodobań. 