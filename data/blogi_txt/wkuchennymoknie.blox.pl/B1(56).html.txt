Jest to mój pierwszy blog. Dlatego też wypadałoby w jakiś szczególny sposób zainaugurować swoje  wpisy. Przede wszystkim pragnę wszystkich cieplutko powitać. Ponieważ deser to takie coś, co chętnie jest widziane i zjadane przez wielu amatorów słodkości, stąd ten oto taki nieco egzotyczny smakołyk. Jest całkiem niezły w smaku, niezbyt słodki, a co również ważne apetyczny w wyglądzie. Tak oceniają  Ci wszyscy, którym go serwuję.  Tak więc do rzeczy.  Proszę śmiało sięgać po pucharki. Trochę ich tu wystawiłam w swoim kuchennym oknie. Życzę smacznego!          A oto przepis dla tych, którzy mieliby ochotę wykonać własnoręcznie deser:   Składniki (na 6 porcji): 3 różnokolorowe galaretki owocowe ( czarna porzeczka, cytryna, malina)  100g małych gotowych bez 1 pomarańcza 2 kiwi 2 banany 1 kaki 1 mała kiść winogrona  pół grejfruta 40g startej czekolady gorzkiej lub mlecznej ½ l śmietanki kremowej 30% ubitej i lekko osłodzonej cukrem pudrem  ½ l sorbetu truskawkowego Wykonanie:  Do każdego z pucharków wrzucić na dno po 3-4 bezy. Galaretkę przygotowaną w/g przepisu na opakowaniu rozdrobnić widelcem i dać po 1 łyżce z każdego koloru na bezy. Owoce umyć, obrać i pokroić na cząstki. Układać z każdego rodzaju  na przemian z bitą śmietaną, sorbetem*, galaretkami i bezami do wyczerpania składników. Posypać wierzchnią warstwę startą czekoladą i.. gotowe!  * użyłam  mrożonych truskawek, które głównie ze względu na ten deser przygotowuję letnią porą. Rozgniatam je, lekko słodzę cukrem i trzymam w zamrażarce w kubkach po kupionym jogurcie. W przeddzień  przyrządzania deseru wyjmuję truskawki do rozmrożenia. Przygotowując deser, miksuję je i lekko słodzę cukrem, ale  tylko dla podkreślenia smaku. 