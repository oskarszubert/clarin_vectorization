Naleśniki to ulubiona potrawa zarówno dzieci jak i dorosłych. Z farszem słodkim lub wytrawnym można jeść na śniadanie, obiad jak i kolację. Dobry dla naleśników przepis podstawowy to połowa sukcesu.  Farsz można sobie już dobierać dowolnie, w zależności od upodobań smakowych.         Składniki:  3 jajka 1½ szklanki mleka  1½ szklanki wody  2 szklanki mąki pszennej (280 g) 1 łyżeczka soli  1 łyżka cukru (jeżeli nadzienie jest wytrawne można dać tylko szczyptę) 1 łyżka oleju     dodatkowo: schłodzone kosteczki  smalcu do smażenia   Do smażenia stosuję małe kosteczki smalcu uprzednio schłodzonego w lodówce, nasadzam na widelec i smaruję patelnię tylko tak, aby błyszczała. Wykonanie:  Mieszamy wodę z mlekiem i połowę ilości wlewamy do naczynia. Wbijamy jajka, dodajemy sól, ewentualnie cukier i miksujemy. W trakcie miksowania wsypujemy porcjami przesianą mąkę i dokładnie miksujemy. Ciasto nie powinno zawierać grudek, powinno być gładkie. Odstawiamy na 5 minut, po czym wlewamy pozostałą mieszaninę mleka z wodą, łyżkę oleju  i miksujemy. Ponownie odstawimy na co najmniej 5 minut, aby mąka rozkleiła się. Nagrzaną patelnię (używam starej, wysłużonej, stalowej patelni cygańskiej) smarujemy cienką warstewką tłuszczu. Nalewamy jak najcieńszą warstwę ciasta. Smażymy z obu stron (ok. 50 sekund jedną stronę)  do lekkiego przyrumienienia na średnim ogniu. Pamiętajmy by każdorazowo przed wylaniem na patelnię ciasto dokładnie wymieszać dla uzyskania jednolitej konsystencji.                          Polecam również: 