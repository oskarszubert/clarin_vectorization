Ta sałatka jarzynowa znana jest mi (i chyba nie tylko mi) od dawna. Mam do niej wielki sentyment. To sałatka mojego dzieciństwa, kiedy to nie było jeszcze tak szerokiej gamy przepisów na te apetyczności. Często wracam do tego przepisu  i robię według niego tą pyszną i pożywną sałatkę. Warto odkurzać stare, wypróbowane przepisy!        Składniki:  3-4 marchewki (ok. 500g ) 2-3 pietruszki (ok. 300g ) 1 seler (ok. 200g ) 4-5 ziemniaków (ok. 800g ) 2-3 ogórki kiszone (ok. 300g )  1-2 jabłka (150 - 300g )  1 cebula (ok. 150g ) 3-4 jajka ugotowane na twardo 1 puszka groszku zielonego 1 puszka kukurydzy 1-2 łyżki musztardy 4-5 łyżek majonezu  sól, cukier, pieprz do smaku trochę drobno pokrojonego szczypiorku do posypania sałatki Wykonanie: Ziemniaki, marchewkę , pietruszkę i seler dokładnie myjemy i gotujemy w skórce. Studzimy, obieramy i kroimy w kostkę. Ogórki, jabłka i cebulę obieramy i również kroimy w kostkę. Kukurydzę i groszek osączamy z zalewy, jajka ugotowane na twardo kroimy w kostkę. Wszystkie składniki dokładnie mieszamy. Majonez mieszamy z musztardą i dodajemy do sałatki. Jeszcze raz mieszamy i dosmakowujemy solą, cukrem i pieprzem. Odstawiamy w chłodne miejsce do "przegryzienia się" składników. Przed podaniem posypujemy drobno pokrojonym szczypiorkiem. 