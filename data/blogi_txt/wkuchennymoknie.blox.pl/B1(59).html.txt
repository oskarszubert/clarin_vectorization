Dzisiaj wystawiam w swoje kuchenne okno smaczny i delikatny deser truskawkowy  z dodatkiem jagód. Desery z  soczystymi owocami to prawdziwy raj dla podniebienia.  Lubi takie słodkości moja rodzinka. Ja też, bo są nie tylko smaczne ale i szybkie do zrobienia.             Składniki (na 10 pucharków o poj. 250 ml ) :  1,50 kg truskawek 1 puszka mleka skondensowanego niesłodzonego (411g ) 1 galaretka truskawkowa + ½ szklanki wrzątku 1 szklanka jagód (u mnie jagoda kamczacka) cukier do smaku      Wykonanie: Odszypułkowane i umyte truskawki miksujemy z cukrem.  Galaretkę rozpuszczamy w ½ szklanki wrzątku i odstawiamy do przestudzenia.  Mleko skondensowane ubijamy na pianę mikserem i stopniowo wlewamy tężejącą galaretkę. Dodajemy ¹⁄³ zmiksowanych truskawek i dokładnie mieszamy na jednolitą masę. Pozostałą część zmiksowanych truskawek rozlewamy do pucharków, a następnie delikatnie nakładamy tężejącą piankę truskawkową. Posypujemy po wierzchu jagodami. 