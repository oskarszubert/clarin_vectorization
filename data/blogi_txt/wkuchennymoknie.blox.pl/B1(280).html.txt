Surówka ta jest jednym z moich kulinarnych eksperymentów. Prosta, szybka w wykonaniu i jak się okazało podczas niedzielnego obiadu, również  smaczna. I całe szczęście, że posmakowała !  Bardzo poprawia smak sałatki dodatek pestek granatu, bo staje się ona wówczas winna i bardziej wyrazista. Surówka ta wejdzie już na stałe do naszego rodzinnego jadłospisu.        Składniki:  1 mała główka kapusty pekińskiej (30-40 dag) 1 papryka (15- 20 dag) 1 jabłko winne (10-15 dag) 1 owoc granatu (ok.15 dag)   2 łyżki majonezu sól, cukier do smaku Wykonanie: Kapustę pekińską drobno szatkujemy. Paprykę i jabłko ścieramy na tarce o grubych oczkach. Z owocu granatu wydrążamy pestki. Wszystkie składniki mieszamy i dajemy majonez. Dosmakowujemy solą i cukrem. 