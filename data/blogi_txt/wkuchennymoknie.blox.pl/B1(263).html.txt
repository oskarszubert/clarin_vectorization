Kupiłam w  ostatni piątek  śledzie matjasy i postanowiłam je zamarynować. Jeżeli nie zostaną wszystkie, wcześniej pochłonięte przez jakąś niewidzialną gębusię,  to na najbliższą środę zamierzam zrobić z nich  sałatkę.            Składniki:  1 kg śledzi matjasów 3 duże cebule  ¾ szkl. octu 10% 1½ szkl wody 2-3 łyżeczki gorczycy  6-7 ziaren ziela angielskiego 2 liście laurowe 1 łyżka cukru ½ łyżeczki soli    Wykonanie: Śledzie oczyszczamy, myjemy i zalewamy zimną wodą. Odstawiamy na ok. 3 godz. zmieniając dwukrotnie wodę. W  tym  czasie  przygotowujemy marynatę  z  wody,  octu,  przypraw,  soli i cukru. Gotujemy ok. 3 minuty. Cebule obieramy, płuczemy i kroimy w kostkę. Wrzucamy do gorącej marynaty i pozostawiamy do wystudzenia. Wymoczone śledzie dzielimy na porcje i układamy w słoiku na przemian z cebulą. Zalewamy marynatą. Przechowujemy w zamkniętym słoiku w lodówce. Z kilograma śledzi wychodzi  dwa pełne litrowe słoiki. 