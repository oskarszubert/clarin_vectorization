Pasztet z kurczaka z warzywami jest smaczny, delikatny i ładnie prezentuje się na stole. Dobrze komponuje się z sosem serowo- chrzanowym. Można podać go z pieczywem na kolację, a z dodatkiem ryżu na sypko sprawdza się jako danie obiadowe.  Przepis pochodzi z Biblioteczki Poradnika Domowego "Mięso w duecie z ziemniakami i warzywami" Barbary Adamczewskiej. Trochę zmodyfikowałam.          Składniki warstwy mięsnej:  300g fileta z kurczaka 1 - 2 marchewki ( ok. 200 g)  1 jajko 1½ - 2 szklanki bulionu warzywnego sól, pieprz do smaku     Składniki warstwy warzywnej:  ½ kalafiora (ok.600 g) ½ dużego brokuła (ok.600 g) ½ szklanki śmietany kremówki 2 -3 łyżki mąki pszennej 3 jajka ok. 1½ szjklanki bułki tartej sól, pieprz, cukier do smaku  tłuszcz, bułka tarta do posypania formy    Wykonanie: Marchewkę obieramy, myjemy, kroimy na kawałki i gotujemy do miękkości w bulionie warzywnym (gotowałam w rozcieńczonym rosole jaki pozostał mi z obiadu). Odcedzamy i pozostawiamy do ostudzenia. Mięso kurczaka kroimy na drobne kawałki, miksujemy razem z marchewką, dodajemy jajko, sól i pieprz do smaku. Brokuł i kalafior myjemy, dzielimy na drobne  różyczki, sparzamy wrzątkiem i po chwili odcedzamy. Różyczki brokuła i kalafiora gotujemy w osolonej wodzie z odrobiną cukru, odcedzamy i miksujemy. Do zmiksowanych warzyw dodajemy 3 jajka, śmietanę, mąkę, sól i pieprz do smaku. Dokładnie mieszamy dosypując tyle  tartej bułki,  aby masa była zwarta, ale nie za gęsta. Długą foremkę keksówkę ( użyłam tortownicy z kominkiem) smarujemy tłuszczem, obsypujemy bułką tartą i wykładamy 1/3 masy brokułowo - kalafiorowej. Na to wykładamy połowę masy mięsnej, ponownie 1/3 masy warzywnej, pozostałą masę mięsną i na wierzch pozostałą masę warzywną. W piekarniku nagrzanym do temp. 180°C umieszczamy naczynie żaroodporne nieco dłuższe od keksówki (użyłam szerokiego, niskiego rondla z metalowymi rączkami) i wkładamy do niego keksówkę ( tortownicę). Do  naczynia żaroodpornego wlewamy tyle wrzącej wody, aby sięgała do 3/4 wysokości keksówki (tortownicy) i pieczemy w wodnej kąpieli 60 - 70 minut. Wyłączamy piekarnik, pozostawiamy do częściowego ostudzenia, po czym wyjmujemy formę z pasztetem. Pasztet wyjmujemy z formy i kroimy po zupełnym zastygnięciu.                  Polecam również: 