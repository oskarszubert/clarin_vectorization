Ten schab jest rzeczywiście rewelacyjny. Nie wymaga ani dużego wkładu pracy, ani też specjalnych umiejętności kulinarnych. Uda się każdemu, kto zechce go zrobić. Jest delikatny, kruchutki i smaczniutki. Przepis znany jest mi od wielu lat, ale szczerze przyznam, że nie od razu z niego skorzystałam. Wahałam się, bo miałam wątpliwości co do efektu końcowego. Nie dawałam wiary swojej koleżance, która mnie zapewniała, że jest rewelacyjny. Moje obawy wynikały z bardzo krótkiego czasu gotowania mięsa. Gdy wreszcie przełamałam swoje opory, robię ten pyszny schabik co jakiś czas, bo warto! Można go podać do pieczywa lub wykorzystać do dania obiadowego. Sądzę, że wielu Wam jest znany, ale postanowiłam go zamieścić na swoim blogu. A nuż się komuś przyda ten przepis, kto nie znał go dotychczas, a dla mnie będzie to kolejny wpis dla uporządkowania własnych notatek kulinarnych.           Składniki:  ok. 1,20 kg schabu  do nacierania:  2 łyżeczki soli 2 łyżeczki papryki słodkiej mielonej ¼ łyżeczki pieprzu czarnego mielonego 3 łyżeczki majeranku 1 łyżeczka ziół prowansalskich  2 duże zęby  czosnku do gotowania:  2 łyżki soli  1 łyżka cukru  1 łyżeczka papryki słodkiej mielonej 1 łyżeczka ziół prowansalskich ¼ łyżeczki pieprzu czarnego mielonego 4 łyżki majonezu 3 - 5 ziaren ziela angielskiego 2 liście laurowe 1 - 2 łyżeczki majeranku    3 litry wody     Wykonanie: Schab dokładnie myjemy, osuszamy i nacieramy przeciśniętym przez praskę czosnkiem. Pozostałe składniki mieszamy i nacieramy całą powierzchnię mięsa. Owijamy w cienką, przezroczystą folię do żywności, przez jakiś czas jeszcze  ugniatamy, aby przyprawy bardziej wnikły w mięso i wkładamy do lodówki na 1 - 2 doby. W garnku o grubym dnie wlewamy 3 litry wody, dodajemy wszystkie składniki jak wyżej (majonez dobrze jest wcześniej rozetrzeć z niewielką ilością lekko ciepłej wody, wówczas ładniej się nam rozpuści). Otrzymaną marynatę mieszamy i wkładamy mięso ( folię zdejmujemy, przypraw nie usuwamy). Stawiamy na ogniu, doprowadzamy do wrzenia i gotujemy 10 - 15 minut. Zestawiamy z ognia i pozostawiamy schab w marynacie na ok. 12 godzin ( np. na noc). Po tym czasie garnek z mięsem zatopionym w marynacie ponownie stawiamy na ogniu, doprowadzamy do wrzenia i gotujemy kolejne 10 - 15 minut. I znowu jak wcześniej odstawiamy na ok. 12 godzin, po czym wyjmujemy z marynaty , kładziemy na półmisek celem osiąknięcia (ziołowej otoczki raczej nie usuwamy), owijamy w świeżą folię spożywczą i schładzamy w lodówce ( na noc).  Rano schab gotowy jest do spożycia.                  Polecam również:           W kuchni na wesoło:   Idą dwaj podróżni przez pustynię. Nagle jeden pyta:  - Masz coś do picia? - Mam, oranżadę w proszku! 