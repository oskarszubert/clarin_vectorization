Jest to expresowa w wykonaniu babka. Jej dodatkową  zaletą  jest fakt, że można ją jeść zaraz po upieczeniu. No ....  może trooooszeczkęęęę.... jednak warto byłoby poczekać, aby nieco przestygła...., ale z tym różnie bywa ;) ... Gdy są wielkie ciągoty do zjedzenia jej, nie ma się co katować !  Lepiej sobie kawałek ukroić, a potem kolejny, kolejny, .... . Babka jest przecież expresowa więc można upiec kolejną..... Składniki:  5 jaj 20 dag masła  1 szklanka cukru 2 szklanki mąki 2 łyżeczki proszku do pieczenia  1 łyżeczka aromatu pomarańczowego  1 płaska łyżka kakao     Wykonanie: Masło ogrzewamy do momentu roztopienia i zestawiamy z ognia. Jajka ubijamy z cukrem, wlewamy przestudzone, ale jeszcze ciepłe masło i dalej ubijamy. Porcjami wsiewamy mąkę wymieszaną z proszkiem do pieczenia, a następnie dodajemy aromat. Całość dokładnie mieszamy. Wykładamy do natłuszczonej i posypanej bułką tartą formy babkowej z kominkiem, zostawiając trochę do  zabarwienia 1 łyżką kakao. Ciemne ciasto wykładamy na wierzch jasnego ciasta. Pieczemy w piekarniku nagrzanym do temp. 180°C przez ok. 40 minut. Po wyjęciu z formy i przestudzeniu babkę posypujemy cukrem pudrem. 