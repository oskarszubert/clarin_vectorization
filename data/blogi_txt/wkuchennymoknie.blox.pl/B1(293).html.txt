Szybkie w wykonaniu, a w efekcie końcowym bardzo smaczne, puszyste, lekkie w jedzeniu i ładnie prezentujące się na stole ciasto. Przepis według własnego pomysłu. Morele można zastapić innymi owocami np. śliwkami, jabłkami, gruszkami, malinami, truskawkami,  itd. Szybkie ciasto łaciate z morelami (śliwkami) jest tak dziecinnie  proste, że uda się każdemu, kto zechce je upiec. Polecam :)         Składniki (na dużą, prostokątną formę o wym. 28x40 cm):  4 jajka 1½ szklanki cukru ¾ szklanki oleju ¾ szklanki kwaśnej śmietany 3 szklanki mąki pszennej 3 łyżeczki proszku do pieczenia szczypta soli 2 łyżki soku z cytryny 2 łyżki kakao + 2 łyżki śmietany ok. 600 g moreli  cukier puder do posypania ciasta    Wykonanie:  Morele myjemy, przepoławiamy i usuwamy pestki. Białka ubjamy ze szczyptą soli, pod koniec dodajemy porcjami cukier i dalej ubijamy na sztywno. Żółtka ucieramy z sokiem cytrynowym i wlewamy cienkim strumieniem do ubitych białek, stale miksując na średnich obrotach robotem ręcznym. Wlewamy porcjami olej, a następnie śmietanę i dalej miksujemy na tych samych obrotach. Mąkę mieszamy z proszkiem do pieczenia, wsypujemy porcjami stale ucierając najlepiej dużą łyżką, nie za długo, tylko do połączenia się składników.Ok. 2/3 ciasta wykładamy do formy i równomiernie rozprowadzamy. Do pozostałej części wsiewamy kakao, mieszamy, dodajemy śmietanę, mieszamy do połączenia się składników. Delikatnie wykładamy na jasne ciasto, robiąc esy floresy. Na wierzchu układamy wcześniej przygotowane połówki moreli skórką do powierzchni ciasta.Pieczemy w piekarniku nagrzanym do temp. 190°C ok. 45 minut. Sprawdzamy patyczkiem, czy upieczone i jeżeli tak, to wyłączamy ogrzewanie i trzymamy ciasto ok. 5 minut, po czym wyjmujemy z piekarnika, posypujemy cukrem pudrem i odstawiamy do całkowitego ostudzenia.                     Polecam również: 