To już ostatni dzwonek, jeżeli ten sos chcemy zrobić w większej ilości do słoików. Z podanej niżej ilości składników otrzymujemy 7 - 8 litrów dość gęstego pysznego sosu. Ale można też zmniejszając proporcjonalnie ilości składników zrobić na teraz, na bieżące zużycie. Sos słodko-kwaśny warto jednakże zrobić do słoików, aby później dodając do niego np. podsmażone mięso z kurczaka uzyskać ekspresowe danie obiadowe. Wspaniale smakuje podany z ryżem również w wersji bez dodatku mięsa. Polecam :) Składniki:  3 kg pomidorów 1 kg cebuli 1 kg papryki kolorowej 1 puszka kukurydzy (340g) 1 puszka ananasów (netto 340g) 2-3 łyżki musztardy (np. sarepskiej) 1 łyżka soli  ½ szklanki soku z 2-3 cytryn 1 łyżeczka  papryki słodkiej mielonej ¼ - ½ łyżeczki papryki ostrej mielonej  ½ łyżeczki pieprzu czarnego mielonego 1-2 duże ząbki czosnku przeciśnięte przez praskę (6-10g) 1-2 łyżki oliwy (oleju)  5 łyżek cukru 2 łyżki mąki ziemniaczanej Wykonanie:  Pomidory myjemy, nacinamy, sparzamy wrzątkiem i kroimy w kostkę. Cebulę obieramy i kroimy w piórka ( posiekałam w rozdrabniaczu).  Do dużego rondla dajemy pomidory, cebulę, łyżkę soli i gotujemy bez pokrywki 60 - 80 minut od czasu do czasu mieszając drewnianą łopatką i szurając po dnie, aby zapobiec ewentualnemu przywieraniu warzyw. Paprykę myjemy, usuwamy gniazda nasienne i kroimy w kostkę. Ananasy odcedzamy z syropu i również kroimy w kostkę. Oba składniki dajemy do gotujących się pomidorów z cebulą i  gotujemy jeszcze 30 - 40 minut, od czasu do czasu mieszając.  W czasie gotowania dajemy pozostałe składniki: musztardę, oliwę, sok z cytryny, czosnek, cukier, pieprz, obie papryki mielone i ewentualnie sól do smaku. Pod koniec gotowania wlewamy zawiesinę mąki ziemniaczanej w syropie z ananasów, dokładnie mieszamy i jeszcze przez chwilę gotujemy.  Przekładamy do wyparzonych słoików, zamykamy i pasteryzujemy 25 minut. Po całkowitym przestudzeniu odstawiamy w chłodne miejsce.               Polecam również: 