Szybki, sycący posiłek znany z czasów studenckich. Wtedy to często robiłam takie jedzonko ze względu na ograniczenia czasowe. Wiadoma sprawa, nie było często aż tyle czasu na przygotowanie czegoś extra, a stołówkowe posiłki nie zawsze odpowiadały mi.  Taki makaron z różnymi dodatkami jadało się dość często, czasami do znudzenia.  I to nie tylko ja tak odżywiałam się. Takich makaroniarzy było całe stado. Dzisiaj, kiedy tylko robię to danie powracają wspomnienia z tamtych, nie tak odległych przecież lat.        Składniki:  40 dag makaromu gniazdka 40 dag kiełbasy cienkiej chudej 15 dag żółtego sera 3 łyżki oleju 2 łyżeczki oregano  ponadto:  1 słoiczek sosu słodko-kwaśnego ogórki kiszone    Wykonanie: Makaron gotujemy wg przepisu podanego na opakowaniu, odcedzamy i przelewamy niewielką ilością zimnej wody. Kiełbasę kroimy w drobną kostkę i podsmażamy lekko na oleju, dajemy oregano i mieszamy. Przekładamy na chwilę do miseczki pozostawiając na patelni olej ze smażenia. Całośc makaronu dajemy na patelnię, wykładamy na to kiełbasę nie mieszając i pod przykryciem podduszamy na małym ogniu ok. 10 minut. Ser żólty ścieramy na tarce o małych oczkach i posypujemy gorącą potrawę. Pozostawiamy na małym ogniu pod pokrywką do roztopienia się sera. Podajemy z sosem słodko- kwaśnym i ogórkiem kiszonym. 