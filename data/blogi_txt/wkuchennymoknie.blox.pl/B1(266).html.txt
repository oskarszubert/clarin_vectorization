Kolejna moja propozycja deserowa w słonecznej tonacji. Pyszny, expresowy w wykonaniu deser z soczystym mango. Oto co wystawiam dzisiaj Wam moi Kochani w swoje kuchenne okno. Jesienna pogoda nas nie rozpieszcza..... szaro, deszczowo za oknem, znaczny niedobór życiodajnych promieni Kochanego Słoneczka.  Ale pamiętajcie! Ktoś nad tym czuwa i główkuje jak odgonić od smutasów złe nastroje :)) Eeej..., co to za smutne minki ? Chwytajcie za pucharki ! Są Wasze!        Składniki (na 6 porcji):  2 dojrzałe owoce mango 12 łyżek płatków kukurydzianych z miodem i orzeszkami ziemnymi 50 dag serka o smaku waniliowym ( użyłam z Mlecznej Doliny) 6 łyżeczek płynnego miodu pszczelego 6 łyżeczek granulowanego kakao    Wykonanie: Do każdej szklanki wsypujemy na dno po 2 łyżki płatków kukurydzianych. Płatki pokrywamy serkiem, na który dajemy obrane i pokrojone w kosteczkę owoce mango. Wierzch deseru posypujemy granulowanym kakao i polewamy łyżeczką płynnego miodu pszczelego. 