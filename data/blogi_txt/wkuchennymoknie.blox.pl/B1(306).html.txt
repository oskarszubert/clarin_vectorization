Ten apetyczny torcik jest duży i podzielny. Jabłkowo-orzechowa masa bardzo dobrze komponuje się z wiśniowym smakiem galaretki i ciasta na bazie owocowego kisielu. Ciasto jest smaczniejsze, gdy sobie poleży, najlepiej do następnego dnia, a zawarte w masie jabłka nawilżą je.  Przepis pochodzi z miesięcznika Babeczka nr 9/96. Trochę zmodyfikowałam.        Składniki ciasta I:  5 jajek ¾ szklanki cukru 1 szklanka mąki ziemniaczanej 1½ łyżeczki proszku do pieczenia     Składniki ciasta II:  4 jajka 4 łyżki cukru 4 łyżki kisielu wiśniowego 1 łyżka mąki pszennej ½ łyżeczki proszku do pieczenia     Składniki masy jabłkowo- orzechowej:   400g masła  1 kg jabłek 3 żółtka 1 szklanka cukru pudru 2 łyżeczki cukru z naturalną wanilią  100-150g mielonych orzechów włoskich lub laskowych  dodatkowo:  2 galaretki wiśniowe     Wykonanie ciasta I: Białka ubijamy mikserem na sztywną pianę. Nadal ubijając dodajemy po jednej łyżce cukru i po jednym żółtku. Gdy masa jajeczna będzie gęsta, dodajemy porcjami mąkę wymieszaną z proszkiem dio pieczenia. Delikatnie mieszamy łyżką. Ciasto wylewamy w równych ilościach do dwóch form o wym 28 x 40 cm wyłożonych papierem. Pieczemy ok. 25 minut w temp. 180°C (termoobieg) na złoty kolor.   Wykonanie ciasta II: Wykonujemy w ten sam sposób co ciasto I, zastępując mąkę ziemniaczaną kisielem wymieszanym z mąką pszenną. Wylewamy do jednej formy.   Wykonanie masy jabłkowo-orzechowej: Jabłka obieramy. Ścieramy na tarce o dużych oczkach, lekko odciskamy sok. Masło ucieramy mikserem na puszystą masę, dodajemy cukier puder, cukier z naturalną wanilią oraz żółtka*. Wszystko razem dokładnie ucieramy na puszysty krem, dodając pod koniec zmielone orzechy i porcjami jabłka.   Wykonanie torcika: Na dno formy dajemy jeden blat ciasta I i smarujemy masą (mniej niż połowa). Na masę nakładamy ciasto II i lekko uciskamy, smarujemy masą zostawiając trochę. Przykrywamy drugim blatem ciasta I, uciskamy i smarujemy pozostałą masą. Zalewamy tężejącą galaretką i schładzamy w lodówce co najmniej 3 godziny. Torcik smaczniejszy jest na następny dzień. * Jajka sparzamy wrzątkiem ok. 10 sekund.          Polecam również: 