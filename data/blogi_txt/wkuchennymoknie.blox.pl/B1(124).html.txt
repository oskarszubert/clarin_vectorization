Inspiracją do wykonania ich były sympatyczne bezowe bałwanki, które jakiś czas temu zobaczyłam na blogu   Moje wypieki. Ponieważ w lodówce przechowywałam białka  postanowiłam wypróbować ten przepis. Minimalnie go zmodyfikowałam do własnych potrzeb, bo okazało się, że w moim przypadku bezy były nieco grubsze i po godzinnym pieczeniu w piekarniku w niezmienionych 140° C  w środku były jeszcze nieco wilgotne. Dlatego też wypiekałam je w piekarniku dodatkowo 30 minut.  Wyszły niezłe, kruche. Postanowiłam je nieco uatrakcyjnić i natychmiast znalazły swoich amatorów. Dobrze, że zdążyłam utrwalić swoją kulinarną twórczość na zdjęciach.                   Bezy upiekłam wg. przepisu podanego tutaj. Jak już wyżej wspomniałam, piekłam je  o 30 min. dłużej ponieważ miały inny kształt  i objętościowo były większe. Do ozdobienia ich  użyłam:  bitą śmietanę lekko osłodzoną cukrem pudrem półplasterki kiwi obrane ze skórki kawałeczki mandarynek startą czekoladę gorzką 