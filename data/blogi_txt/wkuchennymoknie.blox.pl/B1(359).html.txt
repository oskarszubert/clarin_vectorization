Jedna z ulubionych zup mojej rodziny. Ja też lubię tą zupę, zarówno gotować jak i jeść.  Nie jest jakaś skomplikowana, szybko się gotuje, dobrze smakuje.... I co tu jeszcze chcieć :) . Warto ją po prostu gotować od czasu do czasu. Szczególnie smaczna jest ze świeżymi, młodymi warzywami w okresie wiosennym. Póki co ugotowałam ją jeszcze na starych warzywach, ale gdy tylko będę w posiadaniu młodych z pewnością  ugotuję ją ponownie i to nie raz.        Składniki:  40 dag filetów z kurczaka 40 dag ziemniaków 2 marchewki (ok.15 dag) 1 pietruszka (ok.8 dag) kawałek selera (ok.7 dag) 20 dag groszku zielonego 1 cebula (ok. 7 dag) 2 -3 skrzydełka z kurczaka natka pietruszki 2 żółtka ¾ szklanki śmietanki słodkiej kremówki sól, pieprz  do smaku 2,5 litra wody 2 - 3 łyżki oleju      Wykonanie: Do garnka wlewamy 2,5 litra wody, wrzucamy oczyszczone i umyte skrzydełka i gotujemy. W tym czasie filety z kurczaka myjemy, osuszamy i kroimy w kostkę. Na patelni rozgrzewamy olej i dajemy posiekaną cebulę stale mieszając.  Jak się zeszkli dajemy pokrojone filety z kurczaka. Mieszamy co jakiś czas. Warzywa obieramy i myjemy. Ziemniaki kroimy w kostkę, marchew, seler i pietruszkę w małe plasterki. Tak rozdrobnione warzywa dodajemy do podsmażających się filetów. Dodajemy groszek zielony. Całość podsmażamy na małym ogniu jeszcze ok. 8 minut mieszając, aby się nie przypaliło. Zawartość  patelni przenosimy do  gotującej  się wody. Gotujemy ok. 20 minut dość intensywnie. Pod koniec gotowania dajemy sól i pieprz do smaku. Zdejmujemy z ognia i zabielamy śmietaną zmiksowaną z żółtkami. Podajemy z drobno posiekaną natką pietruszki.               Polecam również: 