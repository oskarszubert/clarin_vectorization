Te drożdżówki są pyszne, mięciutkie. Ich smak ubogaca dodatek aromatycznego, lekko kwaśnego dżemu morelowego, który zrobiłam w tym roku. Ale można go zastąpić innym, dość gęstym dżemem lub marmoladą owocową. Można zastąpić zupełnie innym nadzieniem np. serowym , makowym, lub cynamonowym ( jak w  przepisie źródłowym*). Robiłam je pierwszy raz i z chęcią  nie raz je powtórzę. Pewnego niedzielnego poranka zbudził mnie dość wcześnie śpiew ptaków i zaglądającę w okno promienie słońca, które tego lata należą rzecz jasna do rzadkości. I jak tu było dłużej wylegiwać się w łóżku. Niespodziewanie poczułam zapach drożdżówek, których przepis jakiś czas temu znalazłam w książce "Encylopedia wypieków i pieczenia" Birgitty Rasmusson*. Popędziłam czem prędzej do kuchni, aby wybudzić zapachem świeżych bułeczek moją kochaną rodzinkę, która w dalszym ciągu smacznie sobie spała. Ochoczo zabrałam się do dzieła. I udało się za pierwszym razem! Cieszył mnie niezmiernie, podczas śniadania, widok szybko znikających, apetycznych bułeczek :) Składniki (na 25 sztuk):  50 g drożdży ok. 1,5 litra mąki pszennej (ok. 900g) + ok. 100 g do podsypania 150 g masła 500 ml mleka o temp. pokojowej  ½ łyżeczki soli 100 - 150 ml cukru 1 jajko  dodatkowo:  300 g gęstego dżemu morelowego lub o innym smaku (ew. marmolada owocowa) cukier perlisty do posypania drożdżówek 1 jajko roztrzepane w niewielkiej ilości wody Wykonanie: Drożdże  rozkruszamy do miski i zalewamy małą ilością mleka aż się rozpuszczą. Rozpuszczamy masło, wlewamy gorące do pozostałej ilości mleka, mieszamy i wlewamy do rozpuszczonych drożdży. Dodajemy sól, cukier, jajko i prawie całą ilość mąki ( zostawiamy ok. 100 g ). Wyrabiamy ciasto, aż stanie się gładkie i będzie odchodzić od brzegów miski ( u mnie robot kuchenny z końcówkami do wyrabiania gęstych ciast). Zostawiamy ciasto do wyrośnięcia, przykryte ściereczką w ciepłym, wolnym od przeciągów miejscu, aż podwoi swoją objętość (30 - 40 minut). Wykładamy ciasto na oprószoną mąką stolnicę i zagniatamy z pozostałą ilością mąki (ok. 100g). Ciasto jest gotowe, gdy odchodzi od stolnicy i nie klei się do rąk.    Dzielimy ciasto na dwie części. Rozwałkowujemy każdą z nich na prostokat 20 cm x 40 cm, podsypując mąką. Na prostokątach rozsmarowujemy nadzienie, pozostawiajac jeden z dłuższych brzegów niedosmarowany ok. 2 cm. Zwijamy je jak roladę, wzdłuż dłuższego boku.   Lekko wydłużamy roladę i kroimy na plastry szerokości ok. 4,5 cm. W każdym z nich robimy dwa nacięcia. Rozkładamy "skrzydełka" na boki i układamy na blasze wyłożonej papierem do pieczenia.   Przykrywamy ściereczką  i pozostawiamy do wyrośnięcia na 20 - 30 minut. Smarujemy rozmąconym w mleku jajku i posypujemy cukrem perlistym. Pieczemy w środkowej cześci piekarnika w temperaturze 250°C przez 11 -12 minut. Pozostawiamy do ostygnięcia przykryte ściereczką.                   Polecam również:             W kuchni na wesoło:    - Panie doktorze, proszę mi dać coś na schudnięcie, nie mogę zmieścić się w ostatnim prezencie, który dostałam od męża ...   zwraca się do lekarza pani Ziuta. - Proszę.... mówi lekarz - oto tabletki, po których zmieści się pani z pewnością w tej sukience. - A kto tu mówi o sukience? - protestuje pacjentka - to jest Fiat 126P. 