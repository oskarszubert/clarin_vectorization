Czarne winogrona z naszego ogrodu zjadamy na surowo. Z tego co zbywa robię przetwory, zazwyczaj kompot. Jest bardzo smaczny i ma piękny ciemnoczerwony kolor. Owoce nie przecieram, daję w całości do słoików, bo to właśnie dzięki skórce przetwory bardzo zyskują na barwie.        Składniki:  dowolna ilość winogron  cukier woda przegotowana przestudzona     Wykonanie: Kiście winogron płuczemy. Obrywamy owoce i ponownie płuczemy je. Odstawiamy do osiąknięcia z wody. Napełniamy nimi słoiki 1 litrowe i delikatnie ugniatamy. Owoce powinny zająć nieco ponad ¾ objętości słoika. Do każdego słoika wsypujemy po 2 łyżki cukru i zalewamy przegotowaną i  przestudzoną wodą. Słoiki zamykamy i pasteryzujemy ok. 30 minut. 