Pochodzenie Key Lime Pie sięga końca XIX wieku w Key West (Florida) i  dokładne  nie jest znana historia powstania receptury.   Key lime pie to bardzo smaczne, orzeźwiające, proste i szybkie w wykonaniu ciasto (deser) na kruchym spodzie z herbatników. To za sprawą masy wykonanej z mleka skondensowanego, żółtek i soku limonkowego ciasto ma świeży, orzeźwiający smak. Powierzchnia tego smakołyku pokryta jest kołderką  z bitej śmietany. Przepis pochodzi z "Lubię gotować" nr 7/ 2011. Jak to u mnie zwykle się zdarza zmodyfikowałam. Składniki:  250g półsłodkich herbatników (użyłam Bonitki pełnoziarniste z płatkami owsianymi) 100g masła ewentualnie 2 -3 łyżki letniej wody 1 puszka mleka skondensowanego słodzonego 4 żółtka ok. 170 ml świeżo wyciśniętego soku z 4 niedużych limonek (można użyć cytryny)  300 ml śmietanki kremowej 30% Wykonanie: Herbatniki dokładnie kruszymy (robiłam to w rozdrabniaczu). Dodajemy roztopione i lekko ostudzone masło oraz ewentualnie 2 -3 łyżki letniej wody, gdyby uzyskana mieszanka zbyt mocno kruszyła się i nie dała się formować.   Całość dokładnie mieszamy i równomiernie oblepiamy boki oraz dno formy na tartę (najlepiej szklanej) o średnicy 26 cm. Pieczemy ok. 10 minut w piekarniku nagrzanym do temp. 175°C. Wyjmujemy  i pozostawiamy do ostudzenia.   W tym czasie miksujemy mleko skondensowane z żółtkami. Wlewamy cienkim strumieniem sok z limonek (cytryn) i miksujemy na średnich obrotach krótko, tylko do połączenia się składników. Masę wylewamy na przestudzone ciasto i ponownie umieszczamy w piekarniku. Pieczemy ok. 20 minut w temp. 175°C w środkowej części piekarnika. Odstawiamy do całkowitego ostudzenia (dopiero ostudzona masa zaczyna tężeć), po czym wkładamy na kilka godzin do lodówki, najlepiej na noc. Bezpośrednio przed podaniem ubijamy na sztywno śmietanę kremówkę i delikatnie rozprowadzamy na powierzchni. Możemy posypać startą skórką z limonki lub cytryny.                    Polecam również: 