Bardzo pożywna zupa. Dobra na obiad właśnie teraz, w obecnym zimowym okresie.   Jest  trochę  pracochłonna,  ale  warto  od czasu  do  czasu  ją  ugotować,  bo  jest  smaczna  i z pewnością zaspokoi podniebienne wymagania wielu zwolenników zup. Składniki:   60 dag buraków  45 dag ziemniaków 15 dag marchwi 15 dag pora 1 szkl. fasoli jaś 15 dag kości wieprzowych od schabu 25 dag skrzydła indyczego 1½ łyżki soli + do smaku 1½ łyżki cukru + do smaku ¼ szkl soku buraczanego (niekoniecznie) 2 łyżeczki drobno posiekanego koperku sok z cytryny do smaku dodatkowo:   3 łyżki mąki ½ szkl. mleka ½  szkl. śmietany 30% ok. 4 l wody      Wykonanie: Fasolę jaś namaczamy w zimnej wodzie, najlepiej na noc w przeddzień gotowania zupy. Skrzydło i kość oczyszczamy, myjemy, wrzucamy do garnka, zalewamy  wodą i gotujemy.  W tym czasie przygotowujemy warzywa. Obieramy je i myjemy. Ziemniaki kroimy w kostkę, marchewkę i buraki w paski, por w talarki.  Po ok. półgodzinnym gotowaniu się wywaru wrzucamy warzywa i wcześniej namoczonego jasia. Gotujemy jeszcze ok. 1 godziny.  Pod koniec gotowania dodajemy sól, cukier, sok buraczany, sok z cytryny i koperek.  Robimy zaprawę z mąki i mleka, wlewamy do gotującej się zupy,  zagotowujemy.  Zabielamy śmietaną. 