Pyszny, aromatyczny dżem własnej, domowej roboty. Jest on nieporównanie lepszy od tego zakupionego  w sklepie. W tym roku mogę sobie pozwolić na własny wyrób, bo morelowe drzewo wydało mnóstwo owoców. I chociaż deszczowa pogoda nie  sprzyja ich dojrzewaniu (niestety trochę podgniwają na gałęziach), to jednak jeszcze bardzo dużo z nich jest zdrowych i można  je spożywać na surowo, bądź też wykorzystać do przerobu. Przepis pochodzi z Wielkiej Kolekcji Kulinarnej 2006 "Akademia dobrej kuchni" . Trochę zmodyfikowałam.       Składniki:  1 kg dojrzałych, twardych jeszcze  moreli 2 limonki ( można zastąpić cytryną ) 500 g cukru 60 g żelfixu 3:1     Wykonanie: Morele myjemy, usuwamy pestki i kroimy w kostkę. Limonki szorujemy szczoteczką, sparzamy wrzątkiem, kroimy na plasterki i dajemy do moreli. Cukier mieszamy z żelfixem i zasypujemy pokrojone morele. Dokładnie mieszamy i odstwiamy na 5 - 10 minut. Gotujemy na małym ogniu przez 3 - 4 minuty stale mieszając, aby dżem  nie przywarł do dna. Zestawiamy z ognia, jeszcze chwilkę mieszamy do zaniku piany. Usuwamy  resztki wyciśniętych z soku plasterków limonek. Gorącym dżemem napełniamy wyparzone słoiki, zamykamy, pozostawiamy do góry dnem na 5 minut.                   Polecam również:          W kuchni na wesoło :    Po obiedzie żona , uśmiechając się do męża, mówi: -  Jak ci smakowało? - Moja droga - odpowiada zasadniczo mąż - dlaczego znów chcesz się kłócić. 