Delikatna i pożywna  zupa z młodych, wiosennych warzyw. Przepis pochodzi z miesięcznika "Dania za grosik" nr 6/2011. Składniki:  2 -3 pęczki rzodkiewek 2 -3 średnie cebule  400 g ziemniaków 2 łyżki masła ok. 250 g skrzydła indyczego serek topiony śmietankowy (200 g ) 2-3 łyżki śmietany posiekany szczypiorek sól, pieprz, świeżo starta gałka muszkatołowa do smaku     Wykonanie: Skrzydło indycze oczyszczamy. myjemy zalewamy w garnku 2 litrami wody i gotujemy  ok. 40 minut. W tym czasie rzodkiewki oczyszczamy z dużych liści, małe listeczki zostawiamy, odcinamy korzonki. Rzodkiewki kroimy wg upodobań w ósemki lub talarki. Listeczki siekamy. Cebulę i ziemniaki obieramy i kroimy w drobną kostkę. W rondlu rozgrzewamy dwie łyżki masła, wrzucamy cebulę i ziemniaki, smażymy 5 minut. Dajemy do gotujacego się skrzydła indyczego i gotujemy  ok. 15 minut. Pod koniec gotowania wrzucamy rzodkiewki, posiekane listki i gotujemy jeszcze ok. 5 minut. Serek dzielimy na małe kawałki i zalewamy ½ szklanki wywaru, dodajemy śmietanę i miksujemy. Wlewamy do zupy, dokładnie mieszamy, dodajemy do smaku sól, pieprz i gałkę muszkatołową.  Podajemy posypaną drobno pokrojonym szczypiorkiem i ewentualnie talarkami świeżej rzodkiewki.             Polecam również: 