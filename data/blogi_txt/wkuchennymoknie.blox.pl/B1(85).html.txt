Kapuśniak ten najlepiej smakuje na wiosnę, kiedy to główny jego składnik jest jeszcze młody. Obecnie gotuję tą zupę dość często, aby nasycić siebie i rodzinę jej apetycznym smakiem. Przepis pochodzi z Dania za grosik nr 1/2010.         Składniki:  1 główka młodej kapusty  (ok. 1,20 kg )  40 dag boczku wędzonego 60 dag ziemniaków 1 duża cebula (ok.12 dag) ½  łyżeczki majeranku 2 łyżki mąki pszennej  4 ziarna ziela angielskiego 1 duży liść laurowy sól, cukier, pieprz do smaku    Wykonanie: Obrane i umyte ziemniaki kroimy w kostkę i gotujemy. Boczek kroimy w kostkę i odstawiamy. Oczyszczoną i opłukaną  kapustę kroimy w grubą kostkę. Dodajemy po 1 łyżce soli i cukru. Mieszamy i przekładamy do garnka. Zalewamy 2 litrami wody i zagotowujemy. Dodajemy połowę boczku, liść laurowy, ziarna ziela angielskiego i majeranek. Gotujemy 5 minut bez przykrycia, po czym dodajemy ziemniaki wraz z wywarem i dalej gotujemy jeszcze kilka minut. W tym czasie dajemy na patelnię boczek,  pokrojoną w kostkę cebulę i  podsmażamy do zeszklenia się cebuli. Wsypujemy mąkę i stale mieszając trzymamy na ogniu ok. 3 minuty. Zawartość patelni zalewamy ok. 1 szklanką letniej wody. Doprowadzamy do wrzenia po czym wlewamy do garnka z gotującą się kapustą z ziemniakami. Gotujemy jeszcze ok. 2 minut. Przyprawiamy solą i pieprzem do smaku. 