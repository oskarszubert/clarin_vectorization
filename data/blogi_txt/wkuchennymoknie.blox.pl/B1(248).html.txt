Kolejna sałatka z wykorzystaniem rzodkiewki. Tym razem zawiera więcej składników, ale dobrze komponują one  ze sobą i nadają sałatce zarówno pyszny smak jak i  ładny wygląd. Inspiracją do jej wykonania były dwa przepisy:  "sałatka z porem i rzodkiewką" - na blogu Moja Książka Kucharska - Kuchareczki i "sałatka z rzodkiewką i jajkiem" - na blogu Ilonkowo - Ilki. Autorkom serdecznie dziękuję.        Składniki:  2 pęczki rzodkiewek 1 puszka groszku zielonego (400 ml)  25 dag szynki wędzonej 20 dag żółtego sera 2 świeże ogórki (ok. 25 dag) 4 jajka ugotowane na twardo 5 łyżek majonezu 5 dag pora ½ pęczka szczypiorku sól, pieprz do smaku    Wykonanie: Rzodkiewkę, jajka i żółty ser ścieramy na tarce o grubych oczkach. Szynkę i ogórki kroimy w drobną kostkę. Por i szczypiorek drobno kroimy. Tak przygotowane składniki mieszamy z groszkiem i majonezem. Dodajemy sól oraz pieprz do smaku. Schładzamy w lodówce ok. 40 minut. 