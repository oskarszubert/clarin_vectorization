Dzisiaj wystawiam W KUCHENNYM OKNIE ogórki małosolne. Choć na pełnię sezonu na tą smaczną przekąskę jeszcze trzeba trochę poczekać, to jednak robię je już od pewnego czasu, gdy zauważyłam je po raz pierwszy tego roku na bazarze. Na własne trzeba jeszcze trochę poczekać. Są bardzo kuszące, a cena małosolnych jak na razie dość wysoka, więc warto je kisić we własnym zakresie. Zrobione domowym sposobem są o wiele smaczniejsze od gotowych, kupionych.Gdy chcemy szybciej ukisić ogórki nacinamy je wzdłuż lub obcinamy oba końce. Takie ogórki nadają się do szybkiego spożycia. Jeżeli chcemy zakisić na dłużej, wówczas omijamy tą czynność.Ogórki małosolne to zdrowa i smaczna przekąska lub dodatek do drugiego dania. Najlepiej smakują schłodzone w lodówce.         Składniki:  3 kg świeżych, młodych i jędrnych  ogórków 3 litry zimnej wody 90 - 120 g soli kamiennej niejodowanej  do każdego słoika o poj. 1,5 litra dajemy:  3 - 4 kwiatostany kopru  2 - 3 duże ząbki  czosnku 3 - 4 nieduże kawałki korzenia chrzanu   Kiszenie możemy wykonać w większych słojach np. 5 litrowych (specjalnych do ogórków) lub w garnku kamiennym oczywiście z zachowaniem odpowiednich proporcji składników.    Wykonanie: Ogórki dokładnie myjemy i odstawiamy do ocieknięcia z wody.  Na dno każdego słoja dajemy koper i układamy ciasno ogórki, nadkrajane wzdłuż lub lub z obu końców. Do każdego słoja dajemy pokrojony na kawałki czosnek i chrzan. Wodę gotujemy z dodatkiem soli (30 - 40g soli na 1 litr wody) i gorącą zalewamy ogórki. Zamykamy słoje i odstawiamy do ukiszenia na ok. 4 dni. Ale można jeść je już po upływie 48 godzin, jak dla mnie takie niedokiszone są też dobre. Przed spożyciem schładzamy w lodówce.                          Polecam również : 