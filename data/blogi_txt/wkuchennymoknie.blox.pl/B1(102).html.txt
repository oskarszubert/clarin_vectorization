Bardzo smaczne kotlety. Gdy na zwykłe mielone nie mamy już ochoty jest to dobre rozwiązanie. Zrobiłam je w dwóch wariantach, a to dlatego, gdyż nie sądziłam, że wyjdzie ich tak dużo. Z ilości składników podanych poniżej uzyskałam 12 sztuk średniej wielkości kotletów. Połowa ich została na drugi dzień i zrobiłam je podduszane. Ale ten drugi wariant postanowiłam przedstawić następnym razem. Dzisiaj wystawiam w swoje kuchenne okno wariant pierwszy.   Przepis na te apetyczne kotlety pochodzi z "Dania za grosik" nr 2/2010.             Składniki: 50 dag kapusty białej 50 dag mięsa mielonego  2 jajka 1 duża cebula 1 szklanka kaszy manny szczypta kminku 1 łyżeczka oregano tarta bułka olej do smażenia    Wykonanie:  Kapustę ścieramy na tarce o dużych oczkach. Mieszamy z mięsem, jajkami i posiekaną cebulą. Dodajemy sól, pieprz do smaku, szczyptę kminku, 1 łyżeczkę oregano i dokładnie mieszamy. Wsypujemy kaszę manną i jeszcze raz mieszamy. Z masy formujemy średniej wielkości kotlety, obtaczamy w tartej bułce. Smażymy na oleju z obu stron na rumiano. Podajemy z ziemniakami i z  surówką  wg upodobań. 