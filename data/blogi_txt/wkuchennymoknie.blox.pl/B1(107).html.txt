Pyszne, delikatne ciasteczka. Są szybkie i łatwe w wykonaniu. Najsmaczniejsze są zaraz po upieczeniu. Przepis pochodzi z czasopisma "Ciasta i desery - na co dzień i od święta" nr 4 /2010.         Składniki (na ok. 90 ciasteczek):   200g mąki pszennej 200g mąki ziemniaczanej 300g gęstej, lekko kwaśnej śmietany (30%) 100g masła    dodatkowo:   1 żółtko 2 łyżki śmietany 30% ok. 200g gruboziarnistego cukru (perlistego) Wykonanie: Masło ucieramy do białości. Śmietanę ubijamy na sztywno i dodajemy porcjami do masła stale mieszając mikserem ręcznym na zmniejszonych obrotach lub ręcznie łyżką. Obie mąki dokładnie  mieszamy ze sobą. Wsiewamy za pomocą sitka do masy maślano-śmietanowej cały czas mieszając robotem z końcówkami do wyrabiania gęstych ciast. Gdy ciasto stanie się jednolite zawijamy w folię i wkładamy do lodówki na ok. 1 godzinę.  Po tym czasie ciasto rozwałkowujemy na stolnicy, delikatnie oprószonej maką,  na grubość 3 -4 mm. Wykrawamy foremką ciasteczka o średnicy ok. 7 cm. Dodatkowo na środku każdego ciasteczka wykrawamy otwór o średnicy ok. 2 cm. Ciasteczka przenosimy na blachę wyłożoną papierem do pieczenia. Do żółtka dodajemy śmietanę i roztrzepujemy widelcem. Tak sporządzoną mieszanką smarujemy powierzchnię ciasteczek i posypujemy cukrem perlistym. Można za pomocą łopatki przenieść delikatnie ciasteczka na drugą blachę, aby wykorzystać nadmiar rozsypanego cukru. Wkładamy do nagrzanego piekarnika i pieczemy w temp. 180°C. (termoobieg) przez 13 - 15 minut na złoty kolor.               Polecam również:             W kuchni na wesoło:    - Nie mogę wytrzymać ze swoim mężem - skarży się płacząc młoda kobieta. - Jest tak nieznośny, że tracę apetyt, chudnę ze zmartwienia. - Dlaczego się pani  z nim nie  rozwiedzie? - Czekam, żeby mi ubyło jeszcze ze trzy kilo. 