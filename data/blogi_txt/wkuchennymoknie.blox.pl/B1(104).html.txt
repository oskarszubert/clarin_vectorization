Delikatne i smaczne kotlety jarskie. Warto je zrobić choć raz, gdy w zasięgu mamy świeże kalafiory. Przepis pochodzi z książki "Potrawy jarskie i z ryb Siostry Leonilli ". Trochę zmodyfikowałam.           Składniki:  1 duży kalafior (ok. 1,20 kg) 1 mała cebula ( ok. 6o g) 1 jajko 3 łyżki kaszy manny ½ łyżeczki papryki słodkiej mielonej ½ łyżki posiekanej natki pietruszki  sól do smaku     dodatkowo:  1-2 mandarynki  majonez bułka tarta do panierowania  olej do smażenia       Wykonanie: Kalafior gotujemy, odciskamy wodę i sok. Ta czynność jest bardzo ważna, gdyż niedokładne odciśnięcie może spowodować rozpadanie się kotletów podczas smażenia.  Cebulkę drobno siekamy i dodajemy wraz z pozostałymi składnikami do masy kalafiorowej. Dokładnie wyrabiamy( ja wyrabiałam dłońmi). Masa kalafiorowa powinna mieć konsystencję jak na kotlety z mięsa mielonego. Gdyby nie, to dodajemy jeszcze trochę kaszy manny. Formujemy owalne kotlety, panierujemy w bułce tartej i smażymy na oleju z obu stron na złoty kolor. Dekorujemy plastrami mandarynki i kleksami majonezu. Podajemy z frytkami. 