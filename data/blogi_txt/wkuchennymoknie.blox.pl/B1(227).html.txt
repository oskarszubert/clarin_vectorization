Rolady biszkoptowe robię z różnymi nadzieniami, najczęściej z jabłkowym. Wierzch powlekam  polewą czekoladową.  W wersji beztłuszczowej posypuję powierzchnię rolady jedynie cukrem pudrem. Jak już pisałam wcześniej jest to jedno z prostszych i szybkich do wykonania ciast, pod warunkiem, że opanuje się umiejętność wykonania ciasta podstawowego(szczegóły tutaj). Zrobienie rolady jest wówczas bardzo łatwe i przyjemne. Polecam !            Składniki ciasta:(forma o wym. 36x36 cm):  6 jajek 6 łyżek gorącej wody 180 g cukru 100 g mąki pszennej  szczypta soli    Składniki nadzienia:  500 g tartych jabłek ( u mnie szara reneta)  sok z połowy cytryny 2-3 łyżki cukru 1/2 szklanki wody 1 galaretka cytrynowa     Składniki polewy czekoladowej: 125 g dobrego, naturalnego masła lub margaryny 3 łyżki cukru pudru 3 łyżki kakao  3 łyżki mleka  2 łyżeczki żelatyny  3 łyżki zimnej wody ½ - 1 łyżeczka spirytusu (opcjonalnie) kilka kropel aromatu rumowego (opcjonalnie)        Wykonanie ciasta podstawowego: Żółtka oddzielamy od białek, posypujemy cukrem i dajemy 6 łyżki gorącej wody. Miksujemy na krem. Wsiewamy małymi porcjami mąkę, delikatnie mieszając łyżką. Białka ubijamy na sztywną pianę ze szczyptą soli i delikatnie mieszamy z ciastem. Całość wykładamy na dużą prostokątną blachę wyłożoną papierem do pieczenia i wyrównujemy powierzchnię za pomocą szpatułki. Pieczemy ok. 20 minut w temp. 180°C na środkowym poziomie piekarnika. Zaraz po upieczeniu przekładamy na delikatnie posypaną cukrem pudrem ściereczką. Powierzchnię ciasta również delikatnie posypujemy cukrem pudrem i wraz ze ściereczką rolujemy ciasto. Odkładamy do przestudzenia. Szczegóły wykonania udanego ciasta tutaj. Wykonanie nadzienia i rolady: Tarte jabłka dajemy do rondelka, zalewamy sokiem z cytryny, wodą i delikatnie prażymy mieszając, aby nie przypaliły się. Gdy się rozprażą dodajemy cukier, jeszcze przez jakiś czas ogrzewamy i dajemy galaretkę. Zdejmujemy z ognia i stale mieszamy do rozpuszczenia się galaretki. Odstawiamy, od czasu do czasu mieszamy. Gdy jabłka przestygną rozprowadzamy na rozwiniętym ze ściereczki cieście, ponownie zwijamy dość ściśle, zawijamy w folię aluminiową, papier do pieczenia lub ściereczkę. Wygładzamy powierzchnię dłońmi i wkładamy do lodówki. Posypujemy cukrem pudrem przed podaniem na stół lub pokrywamy polewą czekoladową z żelatyną (przepis tutaj).      Wykonanie polewy czekoladowej: Cukier mieszamy z kakao, dodajemy mleko i ucieramy łyżką na papkę. Żelatynę moczymy w małym garnuszku  w zimnej wodzie i odstawiamy do napęcznienia. Delikatnie ogrzewamy, tylko do jej rozpuszczenia, dodajemy masło. Dalej delikatnie ogrzewamy do rozpuszczenia się masła i natychmiast zdejmujemy z ognia. Wlewamy do kakaowej papki gorące jeszcze masło z żelatyną i stale mieszamy do uzyskania jednolitej masy. Na koniec dodajemy ewentualnie aromat i spirytus. Gdy nieco ostygnie, ale nie za dużo, wylewamy na ciasto. Gdyby zrobiła się zbyt gęsta i nie dała się ładnie rozprowadzać, dodajemy 1 łyzke mleka i ponownie leciutko podgrzewamy, zestawiamy z ognia i po lekim ostygnięciu pokrywamy powierzchnię ciasta.  Uwaga: czasami polewa nie trzyma się dobrze powierzchni ciasta, zwłaszcza gdy posypiemy zbyt dużą ilością cukru pudru. Nadmiar cukru dobrze jest usunąć za pomocą pędzelka. Można też powierzchnię ciasta powlec cieniutką warstwą rozgrzanej konfitury lub dżemu i dopiero dać polewę, wówczas ładnie przywiera i nie odchodzi od ciasta. Polecam również: 