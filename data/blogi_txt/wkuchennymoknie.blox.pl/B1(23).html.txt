Robię je każdego roku, bo są bardzo smaczne jako przekąska lub do sałatek. Buraczki wyrywam z własnych grządek. Nie zdarzyło się jeszcze, aby urosły same duże. Zawsze uzbiera się trochę małych na zamarynowanie, na tyle, że  wystarcza nam do następnego sezonu.        Składniki:  1 kg małych buraczków zalewa:  1½ szklanki octu białego winnego lub ¾szkl. octu spiryt. 10% 3 szklanki wody ½ szklanki cukru ½ -1 łyżka soli kilka liści  liści laurowych kilkanaście ziaren ziela angielskiego 3 - 4 łyżeczki nasion kminku    Wykonanie: Buraczki myjemy i gotujemy w lekko osolonej wodzie. Obieramy ze skórki (ładnie schodzi przez pocieranie dłońmi). Zagotowujemy zalewę z w/w składników i wrzucamy do niej buraczki. Ponownie zagotowujemy. Do wyparzonych słoiczków wkładamy buraczki i rozdzielamy po równo przyprawy. Zalewę ponownie zagotowujemy i zalewamy zawartość słoiczków. Zakręcamy wyparzonymi nakrętkami i odwracamy do góry dnem. Po ok. 10 minutach odwracamy i przenosimy w chłodne miejsce. 