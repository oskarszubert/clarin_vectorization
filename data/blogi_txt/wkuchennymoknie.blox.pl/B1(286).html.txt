Ta smaczna i orzeźwiająca surówka jest prosta i szybka w wykonaniu. Podaję ją do wielu dań obiadowych: do drobiu, kotletów i sosów mięsnych. Świetna jest również do mięs grillowanych.           Składniki:      45o g marchewki obranej 1-2 jabłka (250 g)   2 łyżki chrzanu śmietankowego    2 łyżki majonezu   sól do smaku       Wykonanie:   Marchewkę obieramy, myjemy i ścieramy na tarce o małych oczkach.  Jabłko(a) obieramy i ścieramy na tarce o dużych oczkach i mieszamy z marchewką. Majonez łączymy z chrzanem i dodajemy do surówki. Solimy do smaku i dokładnie mieszamy. Odstawiamy w chłodne miejsce na 1 godzinę przed podaniem do spożycia. 