Placuszki robię na różne sposoby. Nie mogło  zabraknąć i tych z morelami. Choć w tym roku w moim ogrodzie nie ma urodzaju na te pyszne owoce, to jednak pokusiłam się na wykorzystanie ich nie tylko na surowo. Usmażyłam na niedzielne śniadanie takie oto placuszki. Będzie też niebawem obiecane wcześniej ciasto. Składniki: (na 14 sztuk średniej wielkości placuszków) 3 jajka     2 łyżki cukru ¹⁄³ łyżeczki soli     10 dag mąki pszennej     3 łyżki słodkiej śmietanki (mleka)     1 płaska łyżeczka mielonego cynamonu 2 - 3 morele        ponadto: cukier puder do obsypania placuszków     olej do smażenia Wykonanie: Morele sparzamy wrzątkiem, obieramy ze skórki i kroimy na cienkie paseczki. Mąkę mieszamy z cynamonem. Białka ubijamy mikserem na sztywną pianę . Dodajemy sól, cukier i ubijamy. Dajemy po 1 żółtku i  dalej ubijamy. Wsiewamy mąkę z cynamonem mieszając delikatnie łyżką. Dodajemy śmietankę, delikatnie mieszamy. Na rozgrzany olej kładziemy małymi porcjami ciasto, po kilka kawałeczków moreli, a na nie niewielkie porcje ciasta. Smażymy na złoty kolor z obu stron. Podajemy posypane cukrem pudrem. Najsmaczniejsze są zaraz po usmażeniu, czyli jeszcze ciepłe. 