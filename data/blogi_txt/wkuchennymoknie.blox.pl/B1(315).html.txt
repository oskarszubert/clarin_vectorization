Bardzo pyszny tort.  Kruchutka beza z  kremem ananasowo- cytrynowym oraz dodatkami- sezamek, czekolady i cytrynowych, kwaskowych żelek - to jest to, czym mogłam zachwycić dosyć wymagające podniebienia moich gości. Niezmiernie cieszył mnie widok szybko znikających porcji tego  specyjału.  Z pewnością będzie niebawem replay.         Składniki blatów bezowych (2szt. o średnicy 25 cm.):  6 białek  30 dag cukru drobnego kryształu szczypta soli       Składniki kremu ananasowo-cytrynowego:  6 żółtek 1 budyń śmietankowy ( 40 g ) +  ½ szkl. zimnego mleka 1 szklanka cukru ½ l mleka sok z 2 cytryn  ( 100ml )  50 g spirytusu 30 dag masła 1 puszka ananasów     ponadto :  8 dag sezamek startych za pomocą przystawki siekającej 8 dag żelek cytrynowych drobno pokrajanych 7 dag czekolady mlecznej 7 dag czekolady białej 10 dag pałeczek czekoladowych o smaku pomarańczowym       Wykonanie blatów bezowych:  Do białek dodajemy szczyptę soli i ubijamy je na sztywno za pomocą miksera na najszybszych obrotach. Stopniowo dodajemy cukier stale ubijając. Gdy nie będą wyczuwalne kryształki cukru nakładamy na wykonany z papieru 2 szablony masę bezową za pomocą dekoratora lub rękawa do kremów i ciast. Pieczemy w temp. 150 °C  ok. 1godz 20 min.    Wykonanie kremu ananasowo-cytrynowego: Mleko w ilości ½ litra zagotowujemy z cukrem. Budyń miksujemy z żółtkami i  ½ szkl. mleka. Zaprawę budyniową wlewamy do gotującego się mleka stale mieszając. Gdy budyń straci smak surowizny zdejmujemy z ognia i studzimy pod pokrywką.  Masło ucieramy do białości i małymi porcjami dodajemy przestudzony budyń. Wlewamy kolejno sok z cytryn i spirytus. Całość miksujemy do uzyskania jednolitej masy. ¾ szklanki kremu odkładamy do dekoracji.   Wykonanie tortu:  Jeden z blatów smarujemy cienko kremem. Układamy równomiernie na całej powierzchni pokrojone ananasy. Przykrywamy ananasy kremem. Na krem dajemy drugi blat. Lekko dociskamy. Wierzch i boki tortu smarujemy pozostałym kremem. Sezamki rozdrabniamy prawie na proszek za pomocą przystawki siekającej i posypujemy boki tortu. Dalej dekorujemy wg. własnego pomysłu. Ja wykonałam z czekolady na przemian białej i mlecznej obręcze na wierzchu tortu. Brzegi ozdobiłam malutkimi cząstkami żelek. Na boki tortu dałam pałeczki czekoladowe i na ich wierzchołkach dałam kleksy kremu.  Tort odstawiamy w chłodne miejsce, najlepiej do lodówki.  Kroimy zaraz po jego wyjęciu. 