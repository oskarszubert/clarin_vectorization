Prosta w wykonaniu i smakowita jest  ta  sałatka. Można ją spożywać solo, bądź też podawać jako dodatek do drugiego dania obiadowego. Polecam!      Składniki:   1 kg młodej fasolki szparagowej fioletowej lub żółtej o szerokich, płaskich strąkach 1 - 2 cebulki (ok. 80g) 6 łyżek oliwy lub oleju słonecznikowgo 2 łyżki  soku z cytryny lub octu sól, cukier, pieprz  do smaku Wykonanie: Fasolkę oczyszczamy, myjemy, usuwamy końcówki i gotujemy w osolonej wodzie z dodatkiem cukru na silnym ogniu aż zmięknie i odcedzamy.  Po całkowitym ostudzeniu kroimy w 3 cm paski. Cebulkę drobno siekamy i dodajemy do fasolki. Sporządzamy sos winegret: 6 łyżek oleju , 2 łyżki soku cytrynowego (octu), ¹⁄³ łyżeczki soli, 1 łyżeczkę cukru, trochę świeżo mielonego pieprzu miksujemy i wlewamy do fasolki. Dokładnie mieszamy i odstawiamy do lodówki celem "przegryzienia się" składników. Ewentualnie dosmakowujemy solą, cukrem, pieprzem i sokiem z cytryny.              W kuchni na wesoło:   W kawiarni motelu turyści regulują rachunek za śniadanie.  Kelner pyta: - Co państwo pili, kawę czy kakao? - Trudno powiedzieć, gdyż miało to zapach kleju stolarskiego. - A to była kawa. Kakao ma u nas smak benzyny. 