Lekki, nie za słodki torcik owocowy. Biszkopt przełożony jest masą śmietanową z dodatkiem przetartych jagód, a druga warstwa masy to również bita śmietana, ale już z dodatkiem ajerkoniaku z wetkniętymi jagodami. To wszystko posypane jest wiórkami z białej czekolady. Jest to mój eksperyment kulinarny, który śmiało mogę zaliczyć do udanych. Wykorzystałam jagodę kamczacką, którą mam we własnym ogrodzie. Co prawda jagoda ta kończy swoje owocowanie, ale z powodzeniem można zastosować czarne jagody leśne.        Składniki na biszkopt * (na  prostokątną formę o wym. 28 x 40 cm) :  6 jajek ¾ szklanki cukru 2 łyżeczki cukru z naturalną wanilią (najlepiej domowej roboty) 12 dag mąki pszennej 7 dag mąki ziemniaczanej 1 łyżeczka proszku do pieczenia 1 łyżka soku z cytryny    *UWAGA: Ciasto możemy wykonać bez użycia piekarnika wykorzystując dwa gotowe jasne spody tortowe. Zazwyczaj mają one średnicę 24 cm, a więc robimy nadzienie z ½ ilości składników podanych w przepisie. Składniki masy jagodowej:  500 ml jagód  3 łyżki cukru drobnego kryształu  500 ml śmietany kremówki 3 łyżki cukru pudru  4 łyżeczki żelatyny     Składniki masy ajerkoniakowej:   500 ml śmietany kremówki  2 łyżki cukru pudru  4 łyżeczki żelatyny ok. 150 ml ajerkoniaku  ok. 250 ml jagód    dodatkowo: ok. 75 g zwiórkowanej białej czekolady    Wykonanie biszkoptu: Białka oddzielamy od żółtek i ubijamy na sztywną pianę. Pod koniec ubijania dodajemy porcjami cukier, cukier z wanilią, a następnie utarte z 1 łyżką soku z cytryny żółtka. Obie mąki i proszek do pieczenia dokładnie mieszamy i powoli wsiewamy małymi porcjami do masy jajecznej za pomocą sitka, delikatnie mieszając łyżką. Ciasto wylewamy do dużej prostokątnej formy o wym. 28 x 40 cm wyłożonej pergaminem. Pieczemy w temp. 180°C ok. 35 min. Po ostudzeniu odcinamy cienko wierzchnią warstwę ciasta i kroimy wzdłuż na dwa placki.   Wykonanie  masy jagodowej: Jagody oczyszczamy delikatnie płuczemy i odstawiamy do osiąknięcia z wody. Miksujemy z 3 łyżkami cukru drobnego kryształu. Śmietanę ubijamy na sztywno, dodajemy pod koniec 3 łyżki cukru pudru, a następnie zmiksowane jagody. Żelatynę zalewamy ¼ szklanki zimnej wody i odstawiamy do napęcznienia. Zalewamy ¹⁄³ szklanki wrzątku i mieszamy do rozpuszczenia się żelatyny (ewentualnie delikatnie podgrzewamy, gdyby żelatyna nie chciała się rozpuścić).  Jeszcze ciepłą wlewamy cienkim strumyczkiem do masy jagodowej, stale mieszajac mikserem na zmniejszonych obrotach. Całość wylewamy na jeden z placków biszkoptowych i przykrywamy drugim plackiem, lekko dociskając na całej powierzchni. Wkładamy do lodówki na czas wykonania masy ajerkoniakowej.   Wykonanie masy ajerkoniakowej:  Śmietanę ubijamy na sztywno, dodajemy pod koniec 2 łyżki cukru pudru, a następnie wlewamy cienkim strumieniem ajerkoniak stale mieszając na zmniejszonych obrotach. Żelatynę zalewamy ¼ szklanki zimnej wody i odstawiamy do napęcznienia. Zalewamy ¹⁄³ szklanki wrzątku i mieszamy do rozpuszczenia się żelatyny (ewentualnie delikatnie podgrzewamy, gdyby żelatyna nie chciała się rozpuścić).  Jeszcze ciepłą wlewamy cienkim strumyczkiem do masy ajerkoniakowej. Natychmiast wylewamy na schłodzone ciasto, wyrównujemy powierzchnie i szybciutko posypujemy jagodami, lekko wciskając w masę. Ponownie umieszczamy w lodówce. Przed podaniem posypujemy wiórkami z białej czekolady.                    Polecam rownież: W kuchni na wesoło:   Nowakowa rozmawia z Kowalską  Wie pani, mój mąż jest taki uczuciowy...... - Naprawdę? Tak, kiedy zmywam naczynia w kuchni, on mówi:  zamknij kochanie drzwi ,  nie  mogę patrzeć na to,  że się tak zapracowywujesz..... 