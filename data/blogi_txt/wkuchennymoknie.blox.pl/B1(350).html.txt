Znana od wielu lat, ekspresowa w wykonaniu, pulchna babka, która zawsze się udaje. Ma ciekawy wygląd zwłaszcza w przekroju. Nie wymaga specjalnych umiejętności kulinarnych. Przepis można znaleźć na wielu stronach internetowych. Ja zrobiłam według przepisu, jaki znalazłam w zeszycie kulinarnym mojej Mamy. Warto wracać do dawnych, prostych przepisów na wszelkie słodkości. Składniki (na tortownicę o średnicy 26 cm):  5 jajek 1½ szklanki cukru 2½ szklanki mąki pszennej 2 łyżeczki proszku do pieczenia 1 szklanka oleju ¾ szklanki białej oranżady  1 łyżeczka aromatu rumowego lub arakowego  2 - 3 łyżki kakao  2 - 3 łyżki mąki pszennej do ciasta białego     Wykonanie: Jajka ubijamy robotem recznym z cukrem na puszysty krem. Wsypujemy porcjami mąkę z proszkiem do pieczenia i miksujemy robotem ręcznym, ale juz na zmniejszonych obrotach. Wlewamy porcjami olej, aromat i miksujemy. Następnie wlewamy wąskim strumieniem oranżadę, dalej miksujemy na małych obrotach. Gdy składniki połączą się dzielimy ciasto na 2 równe części. Do jednej części dajemy 2-3 łyżki kakao, do drugiej 2-3 łyżki mąki i mieszamy na jednolite masy. Na środek dna tortownicy wlewamy na przemian po 3 łyżki obu ciast, aż do ich wyczerpania ( nie czekamy aż ciasto dokładnie zejdzie z łyżki, gdyż wydłuża to czas rozlewania się ciasta po dnie tortownicy, a czynność ta powinna być wykonana raczej w miarę szybko). Pieczemy w nagrzanym do temp.  180°C piekarniku ok. 45 minut. Sprawdzamy patyczkiem czy ciasto jest już upieczone.                    Polecam również: 