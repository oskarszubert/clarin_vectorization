Smaczne danie obiadowe. Jego wykonanie nie jest czasochłonne. I to jest duży plus dla tych wszystkich, którzy po powrocie z pracy nie mają ochoty na jakieś wymagające dania. Wystarczy, że w domu są ziemniaki, pomidory, kawałek kiełbasy, cebula i jajka. No i trochę chęci aby przyrządzić  tą  smaczną zapiekankę. Przepis z "Dania za grosik" nr 1/2009.        Składniki (4 porcje) :  4 duże ugotowane ziemniaki lub 6 małych 20 dag cienkiej kiełbasy 1 duża cebula 3 pomidory (ok.50 dag)  5 jaj 10 dag sera żółtego 2 łyżki posiekanego szczypiorku 2 łyżki posiekanej natki pietruszki masło do formy sól, pieprz do smaku Wykonanie: Formę do pizzy smarujemy masłem. Ziemniaki, kiełbasę, cebulę, sparzone i obrane ze skórki pomidory kroimy w niezbyt cienkie plastry. Na dnie formy układamy warstwę ziemniaków, na nich krążki cebuli, plastry pomidorów i lekko solimy. Następnie dajemy  plasterki kiełbasy. Jajka ubijamy z solą i pieprzem do smaku i polewamy równomiernie zawartość formy. Zapiekamy 20 minut w nagrzanym piekarniku w temp. 180°C. Po wyłączeniu piekarnika posypujemy startym serem. Wyjmujemy gdy ser się roztopi. Zapiekankę podajemy na gorąco posypaną posiekanym szczypiorkiem i natką pietruszki. 