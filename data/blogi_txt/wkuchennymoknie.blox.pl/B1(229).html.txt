Bardzo cenię sobie polędwicę w mojej kuchni. Jest to  smaczne i delikatne mięso, a przy tym chudziutkie.  Gdy sobie upatrzę na zakupach jakieś ładne jej kawałki to już są moje.  Dzisiaj wystawiam  w  swoje  kuchenne  okno  polędwiczki  zrolowane  z nadzieniem, prostym i co najważniejsze szybkim w wykonaniu i smacznym.             Składniki ( dla 4 osób):       30 dag polędwicy wieprzowej   7 dag papryki świeżej czerwonej    5 dag szynki wędzonej   5 dag sera żółtego   sól, czarny mielony pieprz do smaku    na panierkę :   1 jajko roztrzepane w niewielkiej ilości zimnej wody mąka, bułka tarta     dodatkowo: olej do smażenia      Wykonanie: Mięso myjemy, obsuszamy i dzielimy na porcje. Rozbijamy delikatnie i z obu stron oprószamy solą i pieprzem. Na każdy plaster mięsa kładziemy kolejno po pół plasterka szynki, ser żółty w małych plasterkach i pokrojoną w drobna kostkę paprykę.  Rolujemy (ładnie się skleja to mięso, więc nie ma potrzeby używać nici , czy też spinać wykałaczką), nadajemy owalny kształt.  Obtaczamy mąką ze wszystkich stron, maczamy w jajku i panierujemy bułka tartą.  Smażymy na jasnozłoty kolor na patelni. Przekładamy do naczynia żaroodpornego, zalewamy olejem ze smażenia i wkładamy do zimnego piekarnika.  Nastawiamy czas na 3o minut,  temp. 160°C  i podpiekamy. Są  smaczniejsze gdy postoją sobie w piekarniku jeszcze ok. 30 minut od chwili jego wyłączenia.  Podajemy  z surówką   z   kapusty   pekińskiej  z   ananasem   i  chrzanem lub  marchewką  w beszamelu  bądź też wg. własnych upodobań. 