Bardzo smaczna sałatka. Dodatek  rzodkiewki wyostrza nieco jej smak. I oto właśnie chodzi. Takie właśnie sałatki lubię. Przepis znalazłam na Smaker.pl. Autorką jest  Matimadzia. Składniki:  6 jajek 1 pęczek szczypiorku  250 g żółtego sera 2 pęczki rzodkiewki  5 - 6 łyżek majonezu  1 łyżeczka przyprawy do sałatek Prymat  sól, pieprz do smaku   Wykonanie: Jajka gotujemy na twardo. Po przestudzeniu ścieramy na tarce o dużych oczkach i przekładamy do szklanego naczynia ( ładnie prezentuje się). Posypujemy solą  i pieprzem  do smaku. Jako drugą warstwę równomiernie rozprowadzamy majonez.  Na to dajemy drobno posiekany szczypiorek. Posypujemy przyprawą do sałatek. Jako kolejną warstwę dajemy starty na tarce o dużych oczkach żółty ser. Ostatnią warstwą jest  starta rzodkiewka. moja sugestia: przed spożyciem sałatkę dokładnie mieszamy. 