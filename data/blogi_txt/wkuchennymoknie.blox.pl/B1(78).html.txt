Bardzo pożywna potrawa mięsno-warzywna. Można ją podać do obiadu z ziemniakami, ryżem lub kaszą jęczmienną i ulubioną surówką. Przepis pochodzi z cytowanego przeze mnie już wielokrotnie miesięcznika Babeczka nr 7/97.        Składniki:  ok.70 dag łopatki wieprzowej po 2 papryki czerwone i żółte (70-80 dag) 1 papryka zielona (15-20 dag) 2 połówki papryki konserwowej (ok.20dag) 1 ogórek świeży (ok. 15 dag) 2 ogórki kiszone (ok. 20 dag) 4 pomidory (70-80 dag) 3 cebule (ok. 25 dag) 1 szklanka wody 3 łyżki oleju 2 łyżki masła przyprawy: sól, pieprz, papryka łagodna do smaku ewentualnie krążki papryczki chili lub suszone, mielone    Wykonanie: Pomidory kroimy na małe kawałki, rozprażamy i przecieramy przez sitko. Paprykę kroimy w paski, cebulę w kostkę, ogórki ścieramy na tarce o grubych oczkach. Wszystko razem mieszamy w rondlu, zalewamy wodą, dodajemy masło, przykrywamy i dusimy na małym ogniu. Mięso kroimy również w niewielkie paski i smażymy dość intensywnie na oleju na złoty kolor. Gdy warzywa będą prawie miękkie dodajemy mięso i razem dusimy do miękkości. Podlewamy ewentualnie gorącą wodą, gdyby zbytnio wyparowała. Pod koniec dodajemy wszystkie przyprawy. Podduszamy jeszcze ok. 5 -10 minut. Podajemy z ryżem gotowanym na sypko i ulubioną surówką ( u nas surówka z kapusty pekińskiej z ananasem i chrzanem) 