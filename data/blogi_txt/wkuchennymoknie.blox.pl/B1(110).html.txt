Przepis na te małe słodkości można znaleźć na wielu stronach internetowych.  Jest on przydatny szczególnie wtedy, gdy w kuchni zalega nam trochę czerstwego, suchego ciasta i nie ma chętnych, aby ktoś z domowników zlitował się nad nim i zjadł. Takie bajaderkowe kulki są świetnym rozwiązaniem, aby pozbyć się niechcianego ciasta i jednocześnie delektować się wspaniałym smakiem słodkich, alkoholizowanych kulek. Hmmm ....  czy nieprawdaż, że nie warto martwić się, gdy biszkopt czy jakiś inny wypiek przeznaczony na spód ciasta wyjdzie nam za suchy, bo mieliśmy jakiś fatalny dzień i nic nam nie szło po naszej myśli? Te kulki z pewnością nam się udadzą, bo ich wykonanie jest niesamowicie łatwe!  A jak już je zrobimy ....  pychota!! ...  i poprawiają nam się humory ... i buzie same się  uśmiechają :))))) Bajaderkowe kulki można robić z dodatkiem różnych bakalii,  czy też owoców kandyzowanych. W moich kulkach można było znaleźć kawałeczki wiśni z dżemu i raczej zachować umiar w jedzeniu, bo były dość mocno zakropione alkoholem. Teraz na czas Adwentu raczej nie polecałabym tego procentowego dodatku, ale po Świętach Bożego Narodzenia można sobie trochę poluzować .... nieprawdaż?             Składniki:  ok. 500g czerstwego, suchego ciasta (najlepiej  biszkoptowego)   ok. 250 g dżemu wiśniowego z cząstkami owoców (najlepiej własnej produkcji) ok. 30g masła 100 -  200 ml  rumu  2 - 4 łyżki kakao     dodatkowo:  wiórki białej czekolady posypka czekoladowa       Wykonanie: Biszkopt kruszymy na miał, dajemy kakao, dżem, alkohol, roztopione i przestudzone masło i dokładnie mieszamy łyżką. Gdyby było za suche dodajemy dżem ewentualnie alkohol. A gdyby było za rzadkie dodajemy trochę ciasta.  Formujemy  kulki wielkości orzecha włoskiego (można leciutko zwilżyć w zimnej wodzie dłonie, wowczas łatwiej się formują). Obtaczamy wiórkami czekolady bądź posypką czekoladową. Spożywamy bezpośrednio po przygotowaniu lub wówczas kiedy mamy na nie ochotę. Przechowywujemy w lodówce w plastikowym, szczelnie zamkniętym pudełku. Polecam również: 