Dzisiaj coś na przekąskę, na jeden kęs :)  Takie nieduże smakołyki są bardzo wygodne - jednym zręcznym ruchem chwytamy palcami pomidorka i siup do buzi!. A poza tym są smaczne, szybko znikają ze stołu i cieszą oczy zarówno domowników jak i zaproszonych gości. Przepis pochodzi z "Mojego Gotowania" nr 4/2011. Listki rukoli (do ozdoby) zastąpiłam rodzimą rzeżuchą, którą często uprawiam na parapecie kuchennym.  Ostatnio natknęłam się na podobny przepis na blogu Kuchenne wzloty i upadki młodej mężatki. Wedelka, autorka tegoż bloga pominęła fileciki anchois, kapary i majonez, dodała natomiast  ząbki czosnku i oliwę, tak jak  Corrina na GP.  I taką wersję zamierzam wypróbować przy najbliższej okazji.        Składniki: ok. 20 sztuk pomidorków koktajlowych (większych) 1 puszka tuńczyka w sosie własnym (185 g) 1 łyżka kaparów z zalewy  2 filety anchois  2 gałązki świeżego oregano lub ½ łyżeczki suszonego garść liści bazylii 2 łyżki posiekanych orzechów włoskich 2 łyżki startego parmezanu sól, pieprz do smaku 2-3 łyżki majonezu rzeżucha    Wykonanie:  Z pomidorków odcinamy wierzchy, łyżeczką  do kawy wydrążamy miąższ. Osączonego tuńczyka miksujemy na gładką masę z majonezem, osączonymi kaparami, anchois, oregano, bazylią, orzechami i parmezanem. doprawiamy solą i pieprzem. Masą napełniamy pomidorki. Układamy na półmisku lub wkładamy do kieliszków do jajek, ozdabiając rzeżuchą. Podajemy bezpośrednio po przyrządzeniu. Polecam również:            W kuchni na wesoło:    Ludożercy szykują śniadanie dla króla.  Zamierzają ugotować śliczną blondynkę. Nagle przybiega sługa pałacowy i woła: -Uwaga kucharze! król życzy sobie , żeby mu śniadanie podać do łóżka na surowo! 