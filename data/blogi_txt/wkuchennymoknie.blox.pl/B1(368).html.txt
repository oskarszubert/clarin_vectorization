Zupa ta najlepiej smakuje mojej rodzinie i mi,  właśnie teraz, w okresie wiosennym. Kremowa, lekko kwaśna, z dodatkiem makaronu - taką właśnie lubimy najbardziej. Recepturę na jej sporządzenie opracowałam sama i wg niej gotuję, gdy tylko jest w ogrodzie rabarbar, a rodzina ma na nią ochotę.        Składniki:  30 dag rabarbaru ¾ szklanki mleka 1 łyżka maki pszennej 1 łyżka budyniu waniliowego 4 łyżki cukru 1 łyżeczka cukru waniliowego 3 plasterki cytryny ze skórką 4-5 kropel esencji pomarańczowej ½ łyżeczki soli 1,5 litra wody  ½ szklanki słodkiej śmietanki dodatkowo:  makaron       Wykonanie: Rabarbar obieramy, płuczemy i kroimy na małe kawałki. Wrzucamy do wody i gotujemy ok. 10 minut. W tym czasie dokładnie myjemy i  sparzamy wrzątkiem cytrynę. Wrzucamy 3 plasterki do gotującego się rabarbaru. Dodajemy cukier, sól i zaprawę sporządzoną z budyniu, mąki pszennej i mleka. Na końcu dodajemy cukier waniliowy i  esencję pomarańczową. Po zestawieniu z ognia zabielamy śmietaną. 