Za oknem pogoda płata nam figle, raz jest ciepło, a raz zimno. Widać, że wiosna zbliża się do nas dużymi krokami, jednak zima nie chce nas opuścić. My możemy ubrać się ciepło, zjeść ciepłą zupkę, wypić ciepłe kakao, natomiast zwierzaczki nie mają takiej możliwości. Poznajcie historię Oli, która pomogła jednemu zmarźluszkowi głodnemu :)     rys. Rakothka   Jak co rano mała Ola  iść musiała do przedszkola.  Szybko plecak spakowała  i do mamy powiedziała:  - Mamo, co mi przygotujesz?  Coś dobrego ugotujesz?  Mama pełna niespodzianek  powiedziała: -Dziś owsianek   już nie będzie. Mam dla Ciebie naleśniki  - pyszne, słodkie kwadraciki.  Ola czoło zachmurzyła  i do mamy się zwróciła:  - Wcale nie chcę naleśników,  twoich słodkich kwadracików.  Mam ochotę na cukierki,  lody, ciasto, bombonierki.  Dziś innego nic nie przyjmę,  prędzej rzeczy z torby wyjmę  I odłożę je na półki.  Inne dzieci niczym pszczoły Mogą sobie tam pracować.  A ja wolę leniuchować!    Mama bardzo się zmartwiła.  Naleśniki odstawiła  I myślała, co powiedzieć czy pozwolić Oli siedzieć  Dzisiaj w domu? Wtem za oknem mały ptaszek  cicho sobie stuknął w daszek.  Mama wzięła więc ziarenko,  otworzyła w mig okienko  I do Oli powiedziała:  moja droga córciu mała  Popatrz jaki tu jest ptaszek,  siedzi cicho, stuka w daszek.  Mamy teraz środek zimy,  w domu w kocyk się wtulimy,  Zjemy wszystkie te pyszności  - i owsiankę i słodkości,  A ten ptaszek, mały, głodny  nie ma nic? nie jest pogodny.  Jest mu smutno? pewnie płacze,  zobacz, jak nam tu kołacze.  Może chcesz dać mu ziarenko?  Choć, otworzę Ci okienko.    I za chwilę mała Ola,  zanim poszła do przedszkola, Pięknie ptaszka nakarmiła.  Jeszcze budkę mu zrobiła!  Pomógł tata ukochany  i od razu dzień udany.  Ola wszystko zrozumiała, już się więcej nie dąsała.  Jadła wszystko już posłusznie, przecież mama mówi słusznie:  Nie dla dzieci są grymasy,  gdy dla innych rarytasy  To zimowe jest marzenie!  Zatem dziś postanowienie  Ola wszystkim przekazuje  (przy tym bardzo się raduje):  Dokarmiajmy dziś zwierzęta,  lecz na co dzień, nie od święta.  Rozglądajmy się dokoła,  może ktoś o pomoc woła? Pomaganie jest wspaniałe  zwłaszcza temu, co jest małe. Galeria ilustracji stworzona przez dzieci ze Szkoły Podstawowej nr 9 w Rumi Janowie                                          A te prace dotarły do nas z Przedszkola Samorządowego w Błędowie od przedszkolaków z grupy IV 