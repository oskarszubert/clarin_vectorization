Drodzy Poczytnicy!  Bajeczna Fabryka bierze udział w konkursie Blog Roku 2012.  Jeżeli dobrze czujecie się w Bajecznej Fabryce - zagłosujcie!  Sprawcie, by świat tęczowych bajek dotarł do każdego dziecka :)    Aby zagłosować na blog - Bajeczna Fabryka należy wysłać wiadomość tekstową (SMS = Same Miłe Słowa!!!) na numer 7122, zaś w treści tej wiadomości wpisać E00425 (dwa ZERA w środku). Koszt sms'a to 1,23 zł, zaś pieniądze idą na rehabilitację dzieci niepełnosprawnych i z ubogich rodzin. Na dobry początek dnia - kurza historia prosto z gwarnego kurnika.    "KURZA HISTORIA"       Gdy zbliżała się niedziela radził kogut wraz z kurami:  Co tu zrobić, żeby obiad  Nie był w głównej roli… z nami?!    Ja Was, moje drogie kury,  ugotować nie pozwolę!  Prędzej sam się rzucę w garnek  kończąc żywot swój w rosole!    Na to rzekła stara kwoka:  Tak nie sięgniesz swego celu!  By z opresji nas wybawić  użyć trzeba nam fortelu!    Ale jakiż- spytał kogut-  sposób na te tarapaty?  Powiedz tylko kwoczko miła,   a nie unikniesz zapłaty!    Nie o płatność mi tu stoi!  Toż ja także jestem kurą  i jak wszyscy, przed niedzielą, perspektywę mam ponurą.    Trzymać razem się musimy!  Jak wiadomo w grupie siła.  Nie będzie jutro rosołu,  jak mi moja grdyka miła!    Tłumacz szybciej!- krzyknął kogut  znany z braku cierpliwości-  Niechaj wreszcie się dowiemy,   jak pokonać przeciwności!    Ty kogucie idź do lasu,  pochodź za grzybem pieprznikiem,  Zbierz go, ile tylko zdołasz,  wróć do nas z pełnym koszykiem!    Wy zaś, koleżanki-kury   wytężcie dziś wszystkie siły,  byście jak najwięcej jajek  do niedzieli naznosiły.    Kiedy rano ludzie znajdą  jajek aż od zatrzęsienia postanowią coś z nich zrobić,  by nie marnować jedzenia! Wyjmą wtenczas trzy patelnie,  garnek znosząc do piwnicy  i rosół pójdzie w odstawkę   kosztem pysznej jajecznicy! Pysznej, bo z grzybkiem pieprznikiem,  co go kogut zbierze wcześniej.  Koszyk pod drzwi podstawimy,  póki ludzie będą we śnie.    Plan to przedni! - odparł kogut-  Jednak jedno mam pytanie:  Czemu z grzybów właśnie pieprznik  ma współtworzyć owo danie?    Kwoka mu, przez śmiech, odrzekła,  tak, że stanął aż zmieszany:  Wszak w atlasie grzybów pieprznik  jest kurką inaczej zwany!    Skoro ludzie mają zwyczaj  zjadać kurkę przy niedzieli,  będą mieli kurek multum,  tak dokładnie jakby chcieli!    Każda kura w kurzym stadzie  przystała na pomysł kwoki.  Wzięto się szybko do pracy,  czyniąc ustalone kroki. Plan wypalił, jajecznica  była na niedzielnym stole.  Wszyscy się nią zajadali,  nie myśląc już o rosole.    A z rosołem wyparował   niegdysiejszy przestrach kurzy.  Odtąd spokojności stada   nikt już więcej nie zaburzył.    Jednak dobra, stara kwoka  miała rację, gdy mówiła,  że współpraca to podstawa  i że w grupie drzemie siła!    fot. Ania z krainy Truskawek (KLIK) MAMA i CÓRKA* nie próżnują. Po Robaczku Zielonym (KLIK) nadszedł czas na Trzy Kurki. Tym razem w "ruch" poszły dłonie. Jak Wam się podobają urocze kurko-koguciki?                serwujemy farby do tekstyliów na paletę    działamy z pierwszą kurką zaraz będzie trzecia    wspólnie "przyprawiłyśmy" kurkom: łapki, dzioby i inne kurze akcesoria, a Gabi samodzielnie zrobiła trwanik    element wykończeniowy: słoneczko    * oryginalny wpis znajdziecie TUTAJ; zdjęcia oraz szczegółowy opis wykonania jabłuszka i uroczego robaczka pochodzą właśnie z tego bloga. Oczywiście, zamiast koszulki możecie wykorzystać kartkę papieru, zaś farby do tekstyliów zamienić na zwykłe farbki (akwarele lub plakatówki). 