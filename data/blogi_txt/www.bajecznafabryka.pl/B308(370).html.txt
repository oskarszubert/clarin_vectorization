Mała Ola - bohaterka naszego wakacyjnego wierszowanego cyklu jeszcze nie wyjechała na wakacje. W oczekiwaniu na wyjazd bawi się z innymi dziećmi na podwórku. A wiadomo, że najlepsze podwórko to takie, które ma dużą piaskownicę. Też tak uważacie? rys. Iga /7 lat/                Słonko  świeciło, chmurek na niebie było niewiele. W  piaskownicy się spotkali wszyscy Oli przyjaciele.  W  piasku sobie wszyscy bawiąc się świetnie grzebali, wszyscy, czyli ci więksi, duzi i ci nawet całkiem mali.           Każdy  sprzęt jakiś przyniósł, wiaderko czy łopatkę, Wspólnie  budują piaskowy zamek i małą z piasku chatkę. Przy  budowaniu toczą się zawsze rozmowy ciekawe. Michał  dziś stwierdził, że kopie żeby nabyć wprawę.  Przed  wyjazdem nad morze, gdzie wybiera się z bratem. Wykopać  dół taki wielki jak największy na świecie krater.  Zuzia  z Amelką chichoczą cichutko i z piasku lepią pączki. Będą  za liście je sprzedawać, sprawnie pracują ich rączki.  Ola  z uśmiechem wszystkiemu z boku się przygląda. Nie wiedziała, że wakacyjna zabawa tak właśnie wygląda.  Nie próżnuje i też z dziewczynkami do pracy się zabiera. Ulepiła babeczki, ciastka i już swój kramik otwiera.  Tak Oli minął kolejny wspaniały dzień wakacyjny na zabawie Teraz wszystkie dzieci odpoczywają, wygrzewając się na trawie.  Wszyscy z niecierpliwością wyczekują dnia kolejnego. By zrobić wspólnie coś całkiem nowego i niezwykłego.     Rys. Olek /9 lat/ 