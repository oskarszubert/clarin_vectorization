Na świętego Walentego  płyną serca dla każdego    czy to mali są czy duzi    każdy chce dziś dostać buzi       a Walenty, choć jest święty    i dla wszystkich uśmiechnięty    krzyczy dzisiaj w każdą stronę    miłuj męża! miłuj żonę!         I już wszystko jasne:) Nasz wierszyk podpowiedział tym, którzy być może zapomnieli, że dzisiaj obchodzony jest Dzień św.Walentego, zwany potocznie walentynkami. A kim był Walenty? Przede wszystkim był biskupem i męczennikiem. Jak głosi legenda, Walenty zakochał się w pewnej niewidomej dziewczynie. Pod wpływem tej miłości dziewczyna odzyskała wzrok. To dlatego Walenty uznawany jest za patrona zakochanych. Tradycją jest, by w tym dniu, obdarowywać bliskie osoby walentynkowym upominkiem na znak miłości. Bajeczna Fabryka przyłącza się do walentynkowego święta i z tej okazji, w cyklu 'zróbmy to razem', przygotowała dla Was dwa projekty. Pierwszy, to uścisk dziecka, który można podarować w formie..... kartki! Zobaczcie:)                    Potrzebne nam będą: kolorowy brystol,     tasiemka,     nożyczki,    klej Na brystolu odrysowujemy dłonie dziecka. Wycinamy motyw dłoni. Żyletką ostrożnie nacinamy w dwóch miejscach tak, by można było przewlec przez nie tasiemkę. Długość tasiemki odpowiada długości rozpiętości ramion dziecka -dlatego należy pobrać dokładny pomiar :)       Na koniec możemy ozdobić tasiemkę np. motywem serduszek wyciętych z brystolu, a na dłoniach wypisać dla kogo będzie przeznaczone. Uścisk dziecka gotowy!     Drugi projekt, jaki dla Was przygotowaliśmy, to girlanda z  serc. Do jej wykonania potrzebujemy tylko dwóch elementów : kolorowy brystol i zszywacz        Z brystolu ( format A4 ) wycinamy paski o szerokości 1,5cm. Dodatkowo każdy pasek przecinamy na pół, w ten sposób otrzymamy z jednego paska dwa serca. Łączymy dwa paski zszywaczem, odginamy do dołu, dokładamy kolejne dwa paski po bokach i zszywamy. Czynność powtarzamy aż do wyczerpania pasków. Mamy nadzieję, że nasze projekty spodobały się Wam. A jeśli chcecie podzielić się z nami swoimi pomysłami na walentynkę, to śmiało piszcie do nas, na pewno opublikujemy:) 