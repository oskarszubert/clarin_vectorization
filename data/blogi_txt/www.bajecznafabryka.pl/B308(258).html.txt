PRZYGODY MATYLDY  /część I/    Przez kilka długich lat mieszkałem w kwiecistym pudle na kapelusze. Na szczycie ogromnej szafy. Było tam bardzo ciemno i cicho. Wczoraj moja właścicielka przypomniała sobie o mnie. Czułem, że ktoś ściąga pudło, w którym mieszkałem. Ucieszyłem się. Byłem bardzo zdziwiony, gdy zamiast małych rączek ujrzałem dorosłe dłonie. Zamiast małej dziewczynki, dorosłą kobietę. Przecierałem swoje guzikowe oczy kilka razy. To była Marysia. Moja Marysia. Nagle poczułem, że ktoś ciągnie mnie za ogon. Przerażony spojrzałem w dół, prosto w czekoladowe oczy mojego oprawcy. Nie wiem, jak to się stało, ale znalazłem się w ramionach właścicielki czekoladowych oczu. Tulenie nie mało końca. Mieszkam teraz na drewnianej półce z widokiem na śpiącą Matyldę - właścicielkę czekoladowego spojrzenia. Matylda jest córeczką Marysi, która opiekowała się mną troskliwie, gdy byłem malutki. Matylda tak, jak już wspomniałem ma czekoladowe oczy. Uwielbiam czekoladki. Moja przyjaciółka ciągle się uśmiecha, ma różane policzki, czarne jak węgiel włosy i sto pomysłów na minutę. A ja? Ja? Nazywam się Spysio. Krzysio Spysio. Jestem pluszowym szczurkiem z bardzo długim ogonkiem. Wieczorami, gdy Matyldzia zaśnie będę dla was spisywał ptasim piórem nasze wspólne przygody.          Jak wygląda Matylda?   Jak wygląda Spysio?   Jak wygląda pokój, w którym oboje mieszkają?  Jakie będą mieli przygody?    Potrzebne są Wasze rysunki, malowidła, wyklejanki, wyszywanki, plastelinowe dzieła. Technika dowolna. Z najciekawszych prac stworzymy startową kompozycję, która zawsze będzie otwierała matyldowe przygody :)  Na zdjęcia Waszych prac czekamy do przyszłego wtorku.    BAJECZNAFABRYKA@GMAIL.COM    Ps. W najbliższym czasie na ścianie bajecznej fabryki pojawi się specjalne wydanie listy bajecznych ilustratorów :] ale o tym w odpowiednim czasie!       Rys.Martusia [5lat] 