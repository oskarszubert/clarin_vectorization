jak masz na imię?mały żółty listkuskąd się tu wziąłeś?na kartach w listnikubajkowe pisarkiw parku mnie zebrałyi moje imięw listniku spisały...        Korzystając z tego, że jesień jeszcze z nami, że liści pod dostatkiem, że pogoda wciąż piękna, powstał pomysł na listnik, to taki odpowiednik naszego zielnika. Pomysł, by zatrzymać odrobinę jesieni na kartach papieru. By zapoznać się bliżej z przyrodą i nauczyć rozpoznawać drzewa po liściach. Do wykonania listnika potrzebujemy:-zeszyt lub pojedyncze kartki-jesienne liście-klej lub taśma dwustronna Zebrane liście suszymy (polecamy zamknąć liście w starej gazecie i obciążyć grubszymi książkami, to bezpieczniejsza metoda niż np. włożenie brudnych często wilgotnych liści do ulubionej książki:)) Po 2-3 dniach, gdy liście nam się wyprostują, wklejamy je do zeszytu lub na pojedyncze karty, na dole umieszczamy podpis..( dla pewności warto zajrzeć do literatury fachowej lub skorzystać z pomocy internetu:))    Jak jeszcze inaczej można wykonać listnik?  Jak wiemy, wszystkie dzieci uwielbiają kredki. Niektóre dzieci uwielbiają mazać nimi po ścianie! Pewnie ta metoda nie sprawi, że kredki powędrują w kąt a ściany pozostaną białe na...jakiś czas:) ale warto zaangażować dzieci i wykonać wspólnie bezpieczny projekt na ścianę. A jak wykorzystać do tego liście? To proste, wystarczy w ramce na zdjęcia umieścić kolorowe liście i zawiesić w pokoju dziecka. Póki jesień z nami:) 