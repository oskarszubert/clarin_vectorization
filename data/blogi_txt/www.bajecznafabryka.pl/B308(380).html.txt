W słonecznym pokoju stał mały stoliczek  Na tym stoliczku żółciutki imbryczek  Gdy Pani Ala chandrę czasem miała  Brała imbryczek i herbatą go napełniała  Wrzątkiem zalewała listki pachnące  Wnet w domu pachniało jak latem na łące  A jak pogoda była sprzyjająca  Kąpała imbryk w promieniach słońca    Kąpiel ta na tym polegać miała  Że wypełnionego po brzegi go brała Stawiała przed swoim domem na schodkach  Siadała obok, na kolana brała kotka  Podziwiała piękno natury bogate  Popijając przy tym z imbryka herbatę    Herbata magiczne moce posiadała  Cudowny świat przed Panią Alą odkrywała  Gdy tylko poczuła ten bogaty smak  Wnet wyruszała w nieznany świat  Gdy tylko oczy swe zamykała  Pod powiekami cudowne obrazy miała  Niczym na obłoczku świat z góry oglądała  Cudowne widoki tak podziwiała    Wiatr czuła w swych włosach  Widziała go nawet w ruchomych kłosach Mijała pola pełne liści herbaty  Gdzieniegdzie widać było i kwiaty  Gdy tylko oczy swe otwierała  Do domu swego migiem wracała    Jeśli w magiczny świat chcecie wybyć  Herbatkę ciepłą musicie wypić  Może być czarna albo zielona  Z cytryną albo miodem osłodzona  Z witaminami czy też owocowa  Każda z nich wyjatkowych świat chowa  Zatem kubeczki z herbatą w dłonie Niech magia wszystkich Nas dziś pochłonie 