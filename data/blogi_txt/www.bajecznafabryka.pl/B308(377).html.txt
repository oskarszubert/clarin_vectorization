Fruwa tu, fruwa tam i ma  piękne skrzydła dwa Często siada sobie w parku lub na łące o poranku Lubi w słońcu wygrzać się, lecz gdy pada chowa się Jest płochliwy-trudna sprawa-nie należy dziwić się Wszak jest mały, delikatny i dlatego boi się  Jeśli wiecie, kto to taki, to nie mówcie  mamie swej Niech przeczyta razem z Wami i z tej bajki dowie się :)     Zielony motylek po łączce lata Lubi przesiadywać sobie na kwiatach  Zanurza czułka w kwiatowej woni Od aromatu wcale nie stroni  Od tulipana aż po stokrotkę Nuci pod czułkiem kolejną zwrotkę  Łapie skrzydłami słońca promienie A rosę pije na orzeźwienie  Ale najbardziej lubi co rano Wypić kropelki słodkiego nektaru  Wie, że to ważne by się posilić By mieć sił dużo, by dalej lecieć  Czasem pogada z pszczołą miodną Z konikiem przysiądzie wieczorową porą  I chętnie posłucha co w trawie piszczy Bo bardzo lubi muzykę świerszczy  Lubi motylek latać po łące Spędzać nieśpiesznie letnie miesiące  Lubi poranki, wieczory chłodniejsze Łąka to jego wymarzone miejsce  Łąka to jego marzeń kraina Gdzie wszystko co dobre się kończy i zaczyna  Gdzie dookoła pełno miłości I nie ma nawet drobiny zazdrości  Gdzie wszyscy żyją w zdrowiu i zgodzie Chcesz tam zawitać? Nic nie stoi na przeszkodzie! 