Piegi są małe, piegi są duże  Piegi odnajdziesz w całej naturze. Piegi są kolorowe, ładnie ozdabiają.  Najładniej jednak na buziach wyglądają :)   A czy Wasze buzie zdobią piegi? Jeśli tak, to czy udało się Wam je policzyć? :) To trudne i zarazem pożyteczne zadanie, bo trzeba wykazać się spostrzegawczością i mieć dużo cierpliwości by je wszystkie zliczyć ale przy okazji ćwiczymy na nich liczenie:) Z okazji Dnia Piegów pozdrawiamy serdecznie wszystkich ich właścicieli i zapraszamy na słodko piegowaty wierszyk:)  Gdzieś w sklepie ze słodyczami siedziały sobie za szybką dwa ciasteczka: jedno zwykłe, a drugie z pyszną posypką. Zwykłe ciastko, dokuczając, naśmiewało się z kolegi, wytykając mu niegrzecznie, że ma całą buzię w piegi. Tak, posypka, która wcześniej była dla ciasteczka plusem, teraz stała się powodem, by nazywać je piegusem. Martwiło się tym ciasteczko:   ,,Ależ mi przypięto łatę… Wszyscy ze mnie śmiać się będą, żem jest takie piegowate.” Chwilę później do sklepiku weszło dziecko, prosząc tatę: -Tatku drogi kup mi ciastko. -Które synku? -PIEGOWATE! Owa bajka więc potwierdza znane opinie i plotki, że ten kto jest piegowaty, jest też przez to bardziej słodki! 