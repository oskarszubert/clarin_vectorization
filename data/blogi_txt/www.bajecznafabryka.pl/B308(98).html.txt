Pizza z ciastoliny- Wyk. Anielka (5lat)  Po smacznym, pączkowym poście, zabieramy Was znowu w kulinarne zakamarki. Tym razem, dla odmiany, będzie mniej słodko, ale równie smacznie :) Czy wiecie jaki jest dzisiaj dzień? Dokładnie tak, dzisiaj swoje święto obchodzi... mała podpowiedź w formie rymowanki:   Kręcą, kręcą i formują  Ciekawe co tam szykują?    Smarują i posypują Kółka do pieca wędrują    Wyciągają gorące, jak słońce  Kroją na trójkąty pachnące    Do buzi ze smakiem wkładają  I całą rodziną zajadają    O dokładkę proszą wszyscy  Zostawiając talerz czysty Czy już wiecie, co takiego  Zjemy dzisiaj przepysznego?    Ewa (2,5 roku) z rodzinną pizzą  Zapraszamy do wspólnej zabawy - "Zrób swoją pizzę i Ty!" i wyślij do nas zdjęcie. Forma dowolna, a dla ułatwienia mamy dla Was małą niespodziankę. Bajeczna kolorowanko - wycinanka. Instrukcja obsługi? Bajecznie prosta - wystarczy pobrać pliki, wybrać produkty jakie chce się mieć na pizzy, pokolorować je, wyciąć (z pomocą na pewno przyjdzie Rodzic), a na koniec pozostaje nałożenie wszystkiego na spód pizzy i wysłanie do nas :) Czekamy na Wasze pizzowe twory - do dzieła!!!  Smacznego :) 