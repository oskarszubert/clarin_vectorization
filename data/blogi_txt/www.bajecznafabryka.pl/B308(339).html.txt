W głebi duszy każdy z nas jest bajkopisarzem. Często ta magiczna zdolność pojawia się bardzo niespodziewanie. Zaczynamy w głowie tworzyć rymy, wymyślać nowe postacie, tworzyć dla nich przygody. Tak było w przypadku każdej z nas. Mamy nadzieję, że i w Waszym tak będzie, bo przecież w każdym z nas drzemie coś z dziecka. W celu udokumentowania tych bajecznych zdolności założyłyśmy BAJECZNĄ FABRYKĘ. Miejsce, gdzie nasze myśli przelewamy na 'papier'. Miejsce, w którym pragniemy podzielić się z Wami naszymi pomysłami. Miejsce, gdzie powstają... bajki.   Produkcja bajki opierać się będzie na zespołowej pracy: Bajkopisarek i Poczytników [czyli Was]. Bajkopisarki, jak również każdy z Poczytników, będzie mógł zaproponować kilka bajecznych linijek [wysyłając maila lub zamieszczając komentarz pod postem], następnie zespół Bajkopisarek stworzy ostateczną wersję wspólnie napisanej bajki. Ponieważ dobra bajka to bajka pełna rysunków, mamy nadzieję, że Wasze dzieci zadbają o ilustracje do wspólnie napisanych bajek. Z nadesłanych ilustracji stworzymy bajeczną galerię. A może kiedyś uda się opublikować wielką księgę bajek...?      No więc już zacznijmy Opowiadaj mamo! Chcę tą bajkę poznać Zanim przyjdzie rano    Zamknij oczy Wycisz myśli Niechże bajka Dziś się przyśni... 