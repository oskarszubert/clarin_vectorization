Zima nie zawsze zapewnia nam śnieg, ale i w bezśnieżne dni możemy wyczarować w swoich domach bałwanki. Przy takiej zabawie wcale nie marznie się w ręce.   Jeśli do tego macie ochotę na coś słodkiego, to koniecznie zróbcie z nami bezowe bałwanki. 1. Przygotować składniki: 3 jajka, 3/4 szklanki cukru i szczyptę soli. Jajka należy dokładnie umyć, a najlepiej sparzyć wrzątkiem.       2. Białka jajek oddzielić od żółtek (żółtka nie będą potrzebne).        3. Przy pomocy miksera ubić białka z dodatkiem szczypty soli. Cukier dodawać małymi porcjami i cały czas miksować.         4. Gotowa piana bezowa powinna być bardzo gęsta i lśniąca.        5. Przy pomocy szprycy do ozdabiania tortów, rękawa cukierniczego lub po prostu sztywnego woreczka z odciętym rożkiem, nakładamy bezę na blachę wyłożoną papierem do pieczenia, formując kształt bałwanków (porcja na około 20 bałwanków). Odstępy między bałwankami nie muszą być duże. Bezy pieczemy w temp 100 stopni około 1 godziny.         6. Ostudzone bezy dekorujemy np. suszonymi owocami (nasz bałwanek ma nosek z żurawiny), małymi cukiereczkami lub kolorowym lukrem albo czekoladą.         7. Zanim schrupiecie bałwanki możecie pobawić się i zrobić rysunki z ich udziałem.        Smacznego!!! 