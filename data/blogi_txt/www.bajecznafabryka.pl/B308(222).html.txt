Hej wysoko, hej tam w niebie są pierzaste chmurki białe Dokąd one sobie płyną? O czym myślą, gdy nas widzą? O tym trudno się dowiedzieć, ale warto pytać siebie. Jakie myśli są w twej głowie, kiedy spojrzysz w nieba stronę?  My dzisiaj zerknęłyśmy w niebo i były tam chmurki, całe stado A teraz z Wami się dzielimy, co nam chmurki zdradziły...    Po niebie płynęły chmurki Mama, Tata i dwie Córki Białe, piękne i puszyste Przejrzyste i czyste  Zazwyczaj razem sobie pływały Wiele ciekawych rzeczy z nieba widziały Czasem samolot obok przeleciał Wielkie wrażenie robił na dzieciach  Najbardziej dzieci lubiły latawce bo były piękne, tak różne i barwne Czasem na chmurce jeden przystanął Oj wtedy chmurki cieszyły się bardzo  Gdy chmurki chmurzą się chmurnie To znak, że nie będzie przytulnie Zwiastują nam niepogodę, Spuszczają na ziemię wodę  Latem  z wysoka pogrożą Piorunem, grzmotem  postraszą Lecz nie ma się czego obawiać Wszak chmurki łagodne są dla nas  Więc gdy tak  po niebie płyną Unieś wysoko głowę swoją Dobrze się przyjrzyj im uważnie Może dostrzeżesz jakieś postacie  Może to będzie piesek, motylek A może domek z dużym kominem Może dostrzeżesz tatę z mamą Za nimi córki biegnące pomału  Taka zabawa dobrze wpływa bo wyobraźnię naszą rozwija       Może i Wam uda się dzisiaj podpatrzeć płynące po niebie chmurki? Ciekawe, co opowiedzą tym razem. Koniecznie dajcie znać:)  A oto pierwsze Wasze prace chmurkowe:  Zosia /lat 7/ z mamą 