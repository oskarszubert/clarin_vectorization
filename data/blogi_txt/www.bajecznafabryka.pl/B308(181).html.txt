Zdarza Wam się zapytać Mamę albo Tatę "Co robi piekarz?" albo "Czym zajmuje się murarz?". Tak też właśnie nam się wydawało, dlatego mamy dla Was coś nowego, co pomoże Wam znaleźć odpowiedzi na takie pytania. Przedstawiamy nowy cykl bajek po hasłem "zawody". Od tej pory będziecie mogli znaleźć na Bajecznej Fabryce bajkę opowiadającą o zawodach, jesteście ciekawi? Zatem zapraszamy na pierwszą odsłonę, a w niej - LEKARZ, bardzo ważny zawód, więc słuchajcie i czytajcie bardzo uważnie. A Wy, którego lekarza najbardziej lubicie?      Lekarz Dopadło Jasia okropne przeziębienie.  Katar i kaszel męczyły go szalenie.  Gorączka niemiła też się pojawiła.  Mama do lekarza Jasia umówiła.    Pan doktor płuca Jasiowi osłuchał.  Zajrzał do gardła, zajrzał do ucha.  Zalecił do łóżka na trzy dni się położyć.  Dużo pić i syrop na kaszelek spożyć.    Pan lekarz zna Jasia prawie od urodzenia.  Chłopiec do niego chodzi też na szczepienia.  Bo lekarz pomaga nie tylko choroby leczyć,  ale i organizm przed nimi zabezpieczyć.    Jaś wizyt się nie boi, bo przecież nie ma czego.  Pan lekarz jest miły i robi wiele dobrego.  A gdy Jaś jest dzielny i na wizycie nie płacze,  Pan lekarz ma dla niego naklejkę albo znaczek.    Ten lekarz to pediatra – dziećmi się zajmuje.  Gdy noga boli – ortopeda się nią zaopiekuje.  Okiem zajmie się okulista, a uchem laryngolog. A kiedy ząb zaboli, pomoże stomatolog.    Lekarze mają bowiem wiele specjalności.  Są ekspertami od różnych dolegliwości.  Jaś myśli, że może kiedyś lekarzem zostanie.  A póki co na swoim misiu ćwiczy bandażowanie. 