Prawdziwa zima to taka, gdy pada śnieg i jest mroźno. Gdy można pojeździć na sankach lub nartach. Powygłupiać się na śniegu odbijając na nim znak orzełka lub rzucać śnieżkami. Można też ulepić bałwana-największego przyjaciela zimy:) Ale do tego wszystkiego potrzebny jest śnieg. O ile do jeżdżenia na sankach i nartach jest on niezbędny, to w przypadku bałwana już niekoniecznie. Zapraszamy Was dzisiaj do ulepienia nietypowych bałwanów-Groszka i Balbinki:)      Do wykonania bałwanka potrzebne nam będą:       1.     - skarpetki (jedna koniecznie w kolorze białym chociaż kolorowe bałwanki mogą być ciekawym projektem:))    - wata do wypełnienia (może to być także ryż lub kasza)    - gumka lub sznurek    - guziki   - wykałaczka pomalowana na kolor pomarańczowy        2. Obcinamy górną część skarpetki na wysokości pięty    3. Wypełniamy watą, a czubek związujemy gumką    4. Ubieramy bałwanka  w ubranko ( można wykorzystać do tego inną skarpetkę lub skrawek materiału w kształcie prostokąta w kontrastującym kolorze)    5. W dwóch miejscach obwiązujemy sznurkiem, by powstały bałwankowe kule 6. Czapeczkę można zrobić z części piętowej pozostałej po obcięciu skarpetki    7. Doszywamy guziki,  nosek z wykałaczki przebijamy przez materiał (najlepiej zrobić dziurkę grubą igłą wtedy łatwiej nam przebije się wykałaczka).     8. Bałwanki (Balbinka i Groszek) ulepione:-)       *Projekt bałwanka zaczerpnięto z kreatywnego bloga 