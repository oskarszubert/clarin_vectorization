Dzisiaj jest bardzo miły dzień. Dzień Czekolady. Nie od dzisiaj bowiem wiadomo, że czekolada jest dobra na poprawę humoru, na wzmocnienie sił, na miły upominek i na wiele, wiele innych rzeczy. A najlepiej smakuje, gdy się ją zajada w miłym towarzystwie.   Mamo, mamo, a wiesz kto to był Montezuma?  Mama wiedziała, lecz się nie przyznała  i tak odpowiedziała: No kto? Franek wyjaśnił: To był Król Azteków mamo.   A czemu pytasz? Mama podstęp podejrzewała...   Wiesz mamo... On wypijał czekoladę co rano...    A czy ja bym mógł? Poczuć się jak Aztecki król?   Mama się uśmiechnęła. Dwie filiżanki na stole postawiła.     Czy mogę z Tobą?  Poczuć się Aztecką Królową? Mamusiu - zakrzyknął Franek.  Inaczej nie wypada, nie ma innej rady!    Dzisiaj jest przecież Dzień Czekolady! 