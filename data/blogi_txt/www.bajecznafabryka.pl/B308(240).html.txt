Dokładnie za 4 dni, czyli 14 października, minie rok odkąd tu jesteśmy.. my Bajkopisarki i Wy Drodzy Poczytnicy. dzielimy się z Wami słowami, rymowankami, mamy nadzieję, że także uśmiechami. wielką radością są dla nas Wasze słowa, namalowane obrazki pełne kolorów, kartki zapełnione dziecięcą wyobraźnią. cieszymy się, że bajki lubią nie tylko maluchy, ale i ci trochę starsi i całkiem dorośli. nasza Bajeczna Fabryka to takie miejsce dla marzycieli, dla tych którzy lubią czasem przestać biec i tutaj sobie przysiąść na chwilkę. z kubkiem kakao, a może z pomarańczowym sokiem? mamy nadzieję, że zostaniecie z nami na dłużej.   urodziny to niespodzianki, prawda? mamy dla Was dziś jedną, w dodatku słodką :-) zachęcamy małych i dużych do pisania życzeń dla naszej Fabryki, naszego bajkowego świata. w formie wierszyka, rymowanki, a może laurki? będziemy czekac na Wasze słowa i obrazki do 13 października, a dzień później wylosujemy czyjeś imię.. i ten Ktoś dostanie od nas bajeczne pudełeczko pełne słodkości.   Oto Wasze urodzinowe laurki dla Bajecznej Fabryki    Rys. Kamilka /Lat 7/     Rys. Marta /Lat 6/     Rys. Zosia /Lat 7/ 