W wakacje nie zawsze jest ładna pogoda. Co robicie kiedy pada deszcz? Wymyślacie jakieś zabawy, oglądacie bajki w telewizji? A może na przekór wszystkiemu wychodzicie z domu i skaczecie po kałużach?  Ola, z naszego wakacyjnego cyklu, spędziła taki deszczowy dzień z dziadkiem. Czy dobrze się bawiła?      Nudziła się trochę mała Ola w te wakacje.   No  bo jakie w domu można mieć atrakcje?     Tata  z mamą w pracy. Brat na obóz wyjechał. Ola  ma być w domu z dziadkiem i na niego czeka.     Do  tego jeszcze pogoda się zepsuła i deszcz pada...   Martwi  się Ola, że się zanudzi, lecz nagle dziadek wpada.     Nie  dziadek to, a Wódz Apaczów, bo włożył przebranie.   Pyta  z powagą: czy jesteś Olu gotowa na polowanie?     Zdziwiona  Ola, lecz zaproszenie bardzo chętnie przyjmuje.   Ale  jak tu się bawić, gdy pióropusza na głowie brakuje?     Dziadek  się śmieje, pióropusz wyciąga, bo jest przygotowany:  Chyba  mi Olu nie uwierzysz, że to pióropusz twojej mamy?  Oczy swe ze zdziwienia  Ola jeszcze szerzej otwiera: Moja mama z pióropuszem, biegająca niczym pantera?  Tak, tak, Oleńko, ale teraz nie czas na długie gadu- gadu. Opowiem ci o tym chętnie podczas dzisiejszego obiadu.  I ruszyli z dziadkiem na wielkie w mieszkaniu polowanie. Nic nie upolowali..., ale to niech między nami  zostanie... Najważniejsze, że nudy nie było i świetnie się bawili. A na koniec razem z dziadkiem taniec słońca odtańczyli.  Wierzcie albo i nie, ale coś dziwnie magicznego się  stało, że po tym indiańskim tańcu słoneczko zza chmur wyjrzało.           rys. Iga /7 lat/ 