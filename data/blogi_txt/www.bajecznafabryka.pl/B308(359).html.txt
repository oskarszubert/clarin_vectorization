Tata Oli obiecał jej bardzo ciekawą wycieczkę. Dziewczynka nie mogła się doczekać niedzieli. Przeczytajcie dokąd pojechali i co Ola zobaczyła podczas tej wyprawy.    Tata zapowiedział wycieczkę na niedzielę. Powiedział, że Ola zobaczy na niej wiele.  Niecierpliwiła się bardzo nasza Ola mała i na temat wyprawy  ciągle tatę wypytywała.  W niedzielę wszyscy do samochodu wsiedli. Gdy  dojechali, przed bramą z napisem ZOO wysiedli.   Były tam budki z lodami,  balony kolorowe, Był pan co robił pyszne waty cukrowe.  Minęli bramę,  stanęli w kolejce do kasy, Kupili bilety i małe dla dzieci frykasy.  Wtedy zaczęła się przygoda prawdziwa. Zobaczyli pingwiny i fokę co w basenie pływa.  Widzieli słonie, żyrafy, zebry, lwy i tygrysy. Małpy zaprezentowały skoki i zabawne zwisy.  Ola się wszystkim w ZOO bardzo zachwycała. Będzie o zwierzętach koleżankom opowiadała. Tato kupił jej album ze zdjęciami zwierzątek. Ola pokaże go dziadkowi kiedy przyjdzie w piątek.    Rys. Olek /9 lat/ 