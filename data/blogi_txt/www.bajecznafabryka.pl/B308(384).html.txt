Maj. Piękny jest ten nasz miesiąc, taki kolorowy i tak pachnący! za sprawą lilaków i konwalii. Żółte mniszkowe dywany zachwycają, by za chwilę przemienić się w delikatne, puszyste dmuchawce. I kasztanowce nie zawiodły, jak co roku zdążyły zakwitnąć na matury. Wszystko rozwija się w zgodzie z naturą. Jest pięknie. To zachęca do zakładania domowych mini ogródków warzywno- kwiatowych. Fajna sprawy, zwłaszcza, że dzieci chętnie biorą udział w wysiewaniu nasionek, a potem przy pielęgnacji, obserwując kolejne etapy rozwoju rośliny od nasionka  po pierwsze wschody, aż do pojawienia się kwiatów i owoców. Ale na to przyjdzie nam jeszcze trochę poczekać:)  A co możemy zrobić dzisiaj razem?Etykiety! By wiedzieć, co się kryje pod ziemią:) Do wykonania naszych tabliczek potrzebujemy:  -drewniane patyczki (np. do szaszłyków) -grubszy papier (brystol) -ozdobna wstążka -dziurkacz Podpisujemy nasze tekturkowe tabliczki, następnie w rogu brystolu, dziurkaczem wycinamy otwór, przewlekamy wstążkę i wiążemy kokardkę na patyczku. Gotowe! Gdziekolwiek mieszkacie, grabki w dłoń i do ogrodu:) 