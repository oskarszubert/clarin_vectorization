fot. Piegowata - KLIK   "Dzień Babci i Dzień Dziadka"  cz. II A dzień później na tapczanie,  wśród głośnej wnucząt gromadki, siedzi ich dziadek słuchając  życzeń składanych przez… dziatki! Dziadku, dziadku żyj nam sto lat  w zdrowiu szczęściu, pomyślności.  Niech szeroki, szczery uśmiech  na Twej twarzy co dzień gości.    Dziękujemy Ci za wszystko:  sanki, wrotki, grzybobranie.  Za to że rower naprawiasz,  zawsze gdy coś się z nim stanie.    Za wspólnie zrobiony karmnik,  za naukę, jak grać w szachy,  za opowieść o mundurze,  kiedyś wyciągniętym z szafy. Za to żeś jest zawsze wtedy,  kiedy Cię potrzebujemy.  Za to wszystko drogi dziadku  W Twoim dniu Ci dziękujemy.  ***  Babciu z Dziadkiem…  Nakreślacie nam na przyszłość  dorosłego życia ramy.  Za to właśnie dziękujemy.  Za to właśnie Was kochamy… 