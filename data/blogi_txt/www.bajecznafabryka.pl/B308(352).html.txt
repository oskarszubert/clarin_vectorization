Pozostając w temacie jajek (poprzednim razem ozdabialiśmy jajka ze styropianu), pokażemy Wam dzisiaj, jak prosto można też z nich zrobić króliczki. Jak zawsze ilość elementów jest niewielka, a i samo wykonanie dziecinnie proste, dlatego zachęcamy do wspólnego działania:)           Potrzebne nam będą: -jajko ze styropianu        -drewniany patyczek        -uszy i ząbki królika wycięte z kolorowego papieru        -szpilka, -flamaster        -klej                     Wykonanie: Drewniany patyczek wbijamy w jajko i malujemy na dowolny kolor lub pozostawiamy białe-wedle uznania. Z brystolu wycinany motyw ząbków królika i za pomocą szpilki wbijamy do jajka. Uszy wycinany z kolorowego papieru, przyklejamy. Flamastrem dorysowujemy oczy i wąsy. Nasz królik dodatkowo otrzymał żółtą muszkę na znak, że to Pan królik:) i gotowe!  Dzięki patyczkowi możemy królika wbić do doniczki wówczas będzie ozdobą parapetu. W prawie identyczny sposób możemy zrobić leżącego króliczka, wystarczy tylko przekręcić jajko i postępować według powyższego schematu. Mamy nadzieję, że z Waszą pomocą Panu królikowi przybędzie przyjaciół:) 