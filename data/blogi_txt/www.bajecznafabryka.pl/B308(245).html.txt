Spotkała żaba wczesną porą  Małą biedronkę całą czerwoną  Miała na sobie płaszczyk czerwony  W czarne drobniutkie groszki zdobiony  Żaba uważnie ją obejrzała  I z zapytaniem takim ozwała:  Ach jak dziś Pani dostojnie wygląda  Cóż za ubranie! Cóż za garsonka!  Mów Droga, gdzie szukać takiego  Krawca modnego I tak zdolnego?  Biedronka ukradkiem zachichotała  I rzekła żabie: "Kumo kochana!  To nie garsonka, ni płaszczyk czerwony  To mój pancerzyk tak przystrojony  Taką natura mnie już stworzyła  Krawca zasługi żadnej tu nie ma  Ale dziękuję za twoje słowa  To miło słyszeć, że sie podobam  Wyznam też szczerze, że twoje ubranie  Skroiła natura wprost nienagannnie Lecz pięknie wyglądać każdy może  Kto w swojej skórze czuje się dobrze"  Żaba ze wstydu rumieńców nabrała  Chciała coś rzec, nic nie powiedziała  Wskoczyła tylko do zimnej wody  Bo ją rumieńce paliły jak ogień       Czy wiesz, że:  w Polsce jest około 80 gatunków biedronek, zaś na świecie około 5.200 gatunków długość ciała biedronki waha się od 4 do 10 mm    kolor biedronkowych skrzydeł zazwyczaj jest czerwony, pomarańczowy, żółty lub czarny w kropki odmiennego koloru    w Polsce najczęściej możesz spotkać biedronkę siedmiokropkę, zwaną inaczej "bożą krówką"    Pełen kropek owad pojawia się mitologii Słowian - Biedronka, Boża Krówka, Boża Owieczka, Słonyszko, Bedrik. W różnych krajach Słowian to nazwy tego samego owada, który jest ucieleśnieniem młodego, świeżego Światła – pierwszego, jarzącego Światła Bodrego. Jego narodziny rozpoczynają okres wydłużania się dnia, czas upadku Ciemności. Biedronka to zwiastun czegoś dobrego. Być  może dlatego od wieków wierzy się, że zabicie biedronki sprowadza nieszczęście. Podczas deszczowych dni możecie zrobić z Mamą lub Tatą swoją biedronkę z papieru. Taką biedronkę możecie wykorzystać jako laurkę, zaproszenie lub ozdobę.    Do wykonania jednej papierowej biedronki będą Ci potrzebne:  zieloną kartkę z bloku technicznego  2 czerwone kółka o średnicy 10 cm  7 czarnych kółek o średnicy 2 cm  1 czarne kółko o średnicy 5 cm  mazak [biały] np. do pisania po stali  klej  nożyczki  Pomysł został zaczerpnięty z tej STRONY - tam znajdziecie wszystkie niezbędne wskazówki. 