Mógłbym miły ranek spędzić,   Iść przez Las,   I z Prosiaczkiem pogawędzić   Jakiś czas.   Bo nie można miłego ranka spędzić, Nie gawędząc choćby trochę   Z Prosiaczkiem...    Chyba wiecie kto to powiedział?? Tak, właśnie tak .... tak powiedział pewien miś o bardzo małym rozumku. Według naszego bajecznego, magicznego kalendarza dziś jest dzień Kubusia Puchatka. My, Bajkopisarki, bardzo lubimy tego wdzięcznego żółtego łasucha i jego powiedzonka. Lubimy też jego przyjaciół i wszystkie ich przygody.    Tak na prawdę Kubuś Puchatek urodził się 14 października. Było to w roku 1926. Czyli bardzo dawno temu. Aby uczcić urodziny twórcy Kubusia - Alana Alexandra Milne – ten dzień został ogłoszony dniem Kubusia Puchatka.    Oto nasze ulubione Kubusiowe powiedzonka, a jakie są Wasze?  Podzielcie się z nami i pokażcie nam kolejną odsłonę Kubusia i jego przyjaciół.     Zosia lubi:     ''Jeśli będzie Ci dane  żyć sto lat,  to ja chciałbym żyć  sto lat minus jeden dzień,  abym nie musiał żyć ani jednego  dnia bez Ciebie."  (Puchatek) Worms lubi:   "Prosiaczek, idąc w tyle za Puchatkiem, wspiął się na paluszki i szepnął:  -Puchatku!  -Co, Prosiaczku?  -Nic - rzekł Prosiaczek, biorąc Puchatka za łapkę - chciałem się tylko upewnić, czy jesteś."        Lavande lubi:     “ A jeśli pewnego dnia będę musiał odejść? - spytał Krzyś ściskając Misiowi łapkę - Co wtedy? -Nic wielkiego - zapewnił go Puchatek - posiedzę tu sobie i na Ciebie poczekam. Kiedy się kogoś kocha to ten ktoś nigdy nie znika tylko siedzi gdzieś i czeka na Ciebie. ” Peggykobinera lubi:     "Wiesz, Prosiaczku, miłość jest wtedy, kiedy kogoś lubimy... za bardzo"      Anitku lubi:      "Jestem Misiem o Bardzo Małym Rozumku"      Polka lubi:     "Dorosłe Strumyki (czyli Prawie Małe Rzeczki) wiedzą bardzo dobrze, że nie ma pośpiechu. Któregoś dnia i tak dostaną się tam, gdzie trzeba." 