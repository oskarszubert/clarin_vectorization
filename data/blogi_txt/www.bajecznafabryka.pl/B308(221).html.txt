Bajeczka powstała na zamówienie, a w zasadzie w odpowiedzi na komentarz jednej z Mam, odwiedzających Fabrykę - Rybiookiej :))) Miało być coś o niegrzecznych dzieciach, a nam dwa razy powtarzać nie trzeba!!! Zatem "Mówisz i Masz"! :)     ROZRABIAKA Był raz sobie chłopiec pewien Rozrabiaka, że ja nie wiem Tu coś rozbił, tam pochlapał Misia walnął, kota złapał  Był niegrzeczny całe dnie Mama wciąż mówiła: „Nie!” On nie słuchał, ciągle krzyczał Kota męczył, psu dokuczał  Bałaganił gdzie się zjawił Klocki łamał gdy się bawił Samochody rozwalone A zabawki pogubione  Miś z łóżeczka już bez oczka Nos zgubiła mała foczka Mała żabka nie ma rączki Już nie kicnie do biedronki  Płaczą misie, płaczą lale: „My nie chcemy tego! wcale! My już mamy dość wszystkiego I chłopczyka tego złego  Na nic takie traktowanie Chcemy poznać miłą Anię Kogoś kto pokocha nasze Pełne uczuć serca ptasze”  Mały chłopiec dnia pewnego Wszedł do pokoiku swego A tam pustka, spokój, cisza Nie ma klocków ani Misia Poszedł więc do swojej mamy Spytać co tutaj jest grane Mama na to odpowiada: „Była wielka tu narada!  Zadecydowały skrycie Że opuszczą Twoje życie Bo nie umiesz ich przytulać Ani nimi się zajmować  Ty nie tulasz Misiów wcale Gubisz, rzucasz je niedbale Auta kopiesz, drzwiczki łamiesz Lalce wyłamałeś ramię  Zatem zabaweczki Twoje Opuściły Twe pokoje Już nie wrócą, już odeszły I po schodkach w nocy zeszły  Znajdą sobie inne życie Chłopca, który kocha skrycie Który ich nie będzie psuł I im życia ciągle truł  Także synku zapamiętaj! To na przyszłość będzie puenta Zabaweczki traktuj czule Bo zostawią Cię bidule  Słuchaj zatem mnie uważnie Powiem raz, ale wyraźnie Bądź dlań dobry i kochany Wtedy będziesz ciągle chciany Wtedy Ciebie będą kochać I nie będą w nocy szlochać  I pamiętaj, bądź już grzeczny (Idąc dalej w ton bajeczny) To Ci powiem jeszcze skrycie Że ja kocham Cię nad życie!            Czekamy z niecierpliwością na Wasze rysunki!!!   rys. Rozalka [11 lat]    rys. Zosia [6 lat]   rys. Martusia [5 lat] 