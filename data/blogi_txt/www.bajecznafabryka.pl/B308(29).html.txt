Chyba każdemu zdarzyło się spojrzeć w górę. Wysoko! Podglądać sunące po niebie chmury. Liczyć ścigające się obłoki. Grać z chmurami w kalambury, rozpoznając przedstawiane przez nie kształty.    Stwórzmy kolekcję chmur!  Stwórzmy ją razem! Stwórzmy galerię chmur (prac plastycznych i zdjęć),   by w zimowe ciemne dni wspólnie bujać w radosnych obłokach! Bajkopisarki postanowiły zorganizować dwa Chmurkowe Konkursy! Konkurs dla MAŁYCH DZIECI:    Co trzeba zrobić, by wziąć udział w losowaniu?    1. namówić swoją Pociechę do narysowania, namalowania, ulepienia, wycięcia chmurki (technika całkowicie dowolna)  2. wysłać zdjęcia lub skany prac Pociechy na adres: bajecznafabryka@gmail.com; każda praca powinna zostać opatrzona imieniem dziecka oraz jego wiekiem.    TRZECH zwycięzców wyłonimy poprzez losowanie!    NAGRODA  Każdy ze zwyciezców otrzyma książeczkę (jedną z przedstawionych na poniższym zdjęciu)*       Konkurs dla DUŻYCH DZIECI (dorosłych):   Co trzeba zrobić, by wziąć udział w losowaniu?    Wystarczy tylko: 1. Wysłać na adres: bajecznafabryka@gmail.com chmurkowe zdjęcie; 2. zamiescić informację o Chmurkowym Konkursie na swoim blogu - dotyczy osób prowadzących blog - zamieszczając poniższy banerek: TRZECH zwycięzców wyłonimy poprzez losowanie!   NAGRODA   Każdy ze zwycięzców otrzyma pachnącą lawendą poduszeczkę w kształcie chmurki**        Losowania Chmurkowych Szczęśliwców odbędą się 10 lipca (w tysięcznym dniu funkcjonowania Bajecznej Fabryki!)***  Zgłoszenia (zdjęcia i prace plastyczne) przyjmujemy do końca dnia 08 lipca, do godziny 23.59.   * Miś Profesor nie jest nagrodą, on jedynie uparł się, by koniecznie zrobić mu zdjęcie ;-) ** lawendowe poduszeczki uszyła jedna z Bajkopisarek   *** tak, tak, tak... w tysięcznym dniu funkcjonowania Bajecznej Fabryki! Dziękujemy, że jesteście z nami! 