Czy wiecie, że dzisiaj Dzień Jeża? Widzieliście może kiedyś jakiegoś? Te miłe, kolczaste stworzenia zamieszkują lasy lub ogrody i żywią się głównie owadami. Kiedy się przestraszą to zwijają się w kulkę i groźnie posapują. Zostają z nami  na zimę, ale zimą ich nie spotkamy, bo już jesienią zasypiają w zimowy sen. Zapraszamy do lektury wierszyka o pewnym jeżu, który się wszędzie spóźniał.  Spóźnialski jeż     W pewnym lesie dość daleko, za górami i  doliną,  mieszkał sobie  jeż Marek z jeżową rodziną.    Jeż ten od innych jeży wyglądem się nie wyróżniał, ale taką miał naturę, że wszędzie się  spóźniał.      Kiedy jeży rodzina się gdzieś umawiała,  to było pewne, że na Marka będzie dłużej czekała.    A Marek się spóźniał, bo miał tak z natury, że gdy szedł to wysoko głowę zadzierał do góry.       W górze zawsze coś ciekawego było do  zobaczenia  i przeważnie się stawało powodem spóźnienia.   Zawsze jednak Marek był punktualnie gotowy,  kiedy trzeba się było udać na długi sen zimowy .        Dziwiły się inne jeże:  z głową w chmurach spaceruje,  a swoją norkę zawsze na czas dzielnie  wyszykuje.  A jeż Marek odpowiadał: nie ma w tym  sensacji!  Moja punktualność wynika z codziennych  obserwacji!    Gdy głowę zadzieram do góry to zmiany  obserwuję  i widzę jak się przyroda do jesieni szykuje.   Gdy liście opadają i robią się kolorowe,  to dla mnie sygnał bym posłanie na zimę miał  gotowe.      A gdy zachód słońca coraz szybciej widuję,  wtedy od stóp do głów w liściach się zasypuję.    I choć może w mojej naturze punktualność nie leży,  to zasypiam w tym samym czasie co cała rodzina jeży. Rys. /Olek 7 lat/ 