Widzieliście kiedyś owce? To przesympatyczne i bardzo spokojne zwierzęta. W Polsce najwięcej owiec spotkacie w górach. Chociaż owieczkę ze zdjęcia poniżej jedna z Bajkopisarek spotkała nad morzem:)          Beczenie owcy słychać dziś z daleka.   Pewnie głodna owca na śniadanie czeka.       Już słychać stukot butów pani gospodyni.  Niesie ona marchew, kapustę i kawałek dyni. Owca takie śniadanie z apetytem zajada.   Lecz beczy dalej, choć wyraźnie jest rada.      Z jakiego to powodu rozlega się beczenie?  A to pan gospodarz rozpoczął owcy strzyżenie. Wielką golarką wełnę puszystą z owcy goli,  ale widać, że ten zabieg nic owcę nie boli.       Gdy cała wełna zgolona pięknie lśni owcza skóra  A ona dalej beczy – widać taka owcza natura. Z wełny, pani gospodyni cuda wnet wyrobi.  i córkę gospodarzy piękny sweterek ozdobi.       Dla gospodarza będzie czapka i rękawice,  a dla małego synka, malutki szaliczek. 