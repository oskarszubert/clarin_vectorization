Zazwyczaj są ciche, chodzą swoimi drogami i chętnie polują na myszy. Z pozoru grzeczne, potrafią wywrócić dom do góry nogami nie szczędząc przy tym swoich ostrych pazurków. Mówi się, że psy są najwierniejszymi przyjaciółmi człowieka, a koty to zdrajcy. Bajkopisarki zdecydowanie odcinają się od tej drugiej części i w Dniu Kota przypominają, że wszystkie zwierzęta należy szanować i o nie dbać. Dlatego dzisiaj tulimy zwierzęta, zwłaszcza koty bezdomne, życząc im spotkania na swej drodze życzliwych i rozumnych ludzi.  My właśnie spotkałyśmy takiego jednego kota na swej drodze:) Posłuchajcie...    "Kot"      Jestem kot Czarny kot Rankiem wstaję Idę na polowanie Jeśli jakaś myszka jest Jestem po to, by ją zjeść  Sprytny jestem Zwinny też Mały szelest sprawia że Zrywam się na cztery nogi  Wzrok wyostrzam no i z drogi Lepiej by nie było cię  Kiedy brzuszek jest już pełny Lubię wskoczyć na piec ciepły Lub na płocie w słońcu pełnym Mruczeć kocią piosnkę mruuuuuuu  Dobrze mi gdy w domu jestem Kiedy ludzie o mnie dbają Kiedy pada - schronią mnie A gdy głodny, to nakarmią  Wiem, że wielu moich braci Wiedzie marny, koci los Gdzieś w piwnicach pochowani Marzną z  zimna srogą zimą Jeśli już zaprosisz mnie Pod szczęśliwy ciepły dach Nie wyganiaj późną nocą Gdy się znudzisz po kilku dniach  Każde zwierzę szanuj więc I opieką otocz swą A zobaczysz, nie zawiedziesz się Przyjaźń naszą zyskasz na pewno 