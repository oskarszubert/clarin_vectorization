rys. Kinga z Przedszkola Publicznego w Rogowie /6 lat/ Wakacje. Czas wolny od pracy i nauki. Czas wyjazdów, odwiedzin, odpoczynku. Błogie nicnierobienie?  No jak to, przecież jesteśmy w podróży!  A podróż może być fantastyczna! Obiecująca! i.... uciążliwa! Zwłaszcza, gdy razem z nami podróżuje cały dom:) Ale nie dla wszystkich jest to utrapieniem. Niemożliwe? Posłuchajcie...    Pewien ślimaczek, całkiem nieduży  wciąż marzył skrycie o wielkiej podróży.  Lecz jak wiadomo ślimaczki małe  nie chodzą szybko, nie jeżdżą wcale.     I nie latają raczej samolotem,  ale ten ślimak miał na to ochotę.  Myślał i myślał, aż wpadł na pomysł,  że zwiedzi świata wszystkie cztery strony.     Wymyślił, że domek swój opuścić może  i powędruje sobie nad morze.  Lecz domku zrzucić nie mógł ślimaczek.  Usiadł pod liściem i głośno płacze.      - Czemu ty płaczesz ślimaczku mały?  Inne zwierzątka tak go pytały.   - Chciałem wyjść z domu, ale nie mogę.  Miałem już dzisiaj wyruszyć w drogę.     - To żaden problem -  rzekł żuczek na to.  W świat możesz ruszyć i z własną chatą.  Dom swój na grzbiecie zabierz przyjacielu  Nie będziesz musiał szukać  hotelu.    Gdy poczujesz zmęczenie lub gdy słonko praży  Schowasz się w swym domku gdy tylko zamarzysz. - To świetna rada – podziękował ślimaczek.  I choć przed chwilą był smutny to już wcale nie płacze.     Szykuje się bowiem nasz ślimaczek nieduży  do swojej wielkiej wymarzonej podróży.  Może go spotkacie gdy nad morzem będziecie,  bo z swym domkiem na grzbiecie wędruje po świecie.      rys. Olek /7 lat/ 