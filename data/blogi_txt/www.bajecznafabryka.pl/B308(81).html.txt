rys. Olga /9 lat/    Jak co roku, o tej porze, swoje święto obchodzi najsłynniejszy miś- ten o małym rozumku i wielkim apetycie na małe co nieco:) Tak, tak, to Dzień Kubusia Puchatka! Jak myślicie, na co miałby ochotę Kubuś Puchatek w dniu swojego święta? Odpowiedź nie jest trudna, bo wszyscy dobrze wiedzą, co Puchatek lubi najbardziej na świecie. Oczywiście baryłkę wypełnioną po brzegi złocistym miodem:) Ale my mamy coś specjalnego! Nasze zaprzyjaźnione Przedszkole z Wilczy przysłało nam Pszczółkową rymowankę. Jej autorką jest Pani Iwona Pietrucha, wychowawczyni dzieci z grupy "Pszczółki", które to wykonały do niej przepiękne rysunki:) Serdecznie zapraszamy i przypominamy nasze poprzednie obchody z Dnia Kubusia Puchatka TUTAJ i TUTAJ.    Pszczółki - nasze przyjaciółki    W kolorowym ulu pod akacjami  mieszkają pszczółki ze swoimi mamami  Mimo, że małe, chętnie pracują  a w wolnym czasie też łobuzują Najpierw na łące nektar zbierają,  potem do uli go dostarczają Tam produkują z niego, jak wiecie,  miód - najwspanialszy łakoć na świecie!    Pszczelarz go z ula ostrożnie wyjmuje,  następnie w słoiki różne pakuje  Potem na targu, w sklepie, w markecie Razem z mamą go kupujecie    Lubi go każdy zdrowy trzylatek kocha nad życie Kubuś Puchatek  Mama zużywa do ciastek pieczenia pije z herbatką babcia Eugenia    A czy ty wiesz, szkrabie mój mały,  że miód jest zdrowy i doskonały  Na przeziębienia, no i na smutki...  Tak- na humorek, gdy dzień jest krótki    Z tej bajki znany jest morał taki:  Pamiętajcie dziewczyny oraz chłopaki  Pszczół nie zabijają dzieciaki grzeczne  Bo to owady są pożyteczne.    Jak ich zabraknie, kochani moi  To się zrobi pusty wasz słoik.  Nie będzie miodu na całym świecie...  Co wówczas na podwieczorek zjecie?    Braknie owoców i kwiatów na łące  Ucichnie letni bzyczący koncert  Dlatego, proszę, szanujmy pszczoły  Świat z Pszczółkami jest bardzo wesoły! Ale to nie koniec atrakcji z okazji Dnia Kubusia Puchatka:) Mamy jeszcze dla Was coś wyjątkowego i twórczego.  W ramach cyklu:         MAMA i CÓRKA z bloga  ZRÓB CODZIENNIE COŚ FAJNEGO przedstawiają,   jak zrobić na koszulce pszczółki-takie co nie bzyczą:) za pomocą odciśniętych stóp!  Potrzebujemy tylko koszulki, bosej stopy i farb:)   A efekt NIESAMOWITY!!! To co, ODCISKAMY? :)      Poprzednie prace MAMY i CÓRKI, które gościły w Bajecznej Fabryce możecie zobaczyć  TUTAJ i TUTAJ  :) 