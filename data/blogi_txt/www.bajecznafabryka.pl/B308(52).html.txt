Wszystko wskazuje, że cykl "Dzieci Bajki piszą" zagości w Bajecznej Fabryce na stałe. Co Wy na to? Bajkę Kamilki możecie przeczytać TUTAJ.   Autorką dzisiejszej bajki jest sześcioletnia Milenka, wychowanka Przedszkola Publicznego w Rogowie. BOHATERKA HANA    Mam czarnego kota z czarną obróżką i żółtymi oczami - nazywa się Hana.        Hana jest zwykłym kotem, ale gdy w pobliżu jest niebezpieczeństwo, to jej piłeczka wydaje dziwny dźwięk. Hana wchodzi do swojego domku i zamienia się w Super Hanę. W swoim domku ma przebrania i różne gadżety. Kiedy się przebierze i weźmie swoje gadżety, to klika na guzik i jej zwykłe kocie schodki zamieniają się w niezwykłe kocie schodki z windą. Hana jedzie do laboratorium, gdzie jest komputer, który jej pokazuje co się stało.         Hana wraca do swojego domku i znów klika na guzik. Jej domek zmienia się- wychodzą z niego skrzydła , a na dachu pokazuje się kocia głowa.  Domek wyjeżdża na podwórko i z kociej głowy wylatuje ogień.   Domek lata!!! Rozpoczęła się akcja ,,Mysz- pułapka”.  Hana poleciała do zburzonego domu, gdzie  Mysz ugryzła Buraska, a on nie umierał. Burasek to najlepszy kot- pomocnik Hany. Hana wylądowała w zburzonym domu i włączyła swoją moc ,,szybkie bieganie”.  Mysz uciekła ze zburzonego domu, ale przewróciła się na kawałku cegły, wtedy Hana ją złapała i zabrała do swojego kociego domku. Zapytała, dlaczego chciała zabić Buraska. Mysz znowu uciekła, a Hana ją złapała.      Mysz powiedziała, że ma już dość tego, że koty zjadają myszy.   Wtedy Hana wypuściła mysz, ale przedtem powiedziała jej, aby już nie zabijała żadnego kota.  Super Hana weszła do kociego domku i ogłosiła przez satelitę wiadomość do wszystkich kotów na całym świecie, żeby jadły   rzadziej myszy a częściej kocie chrupki.  Hana wyszła z kociego domu i wzięła tajną miksturę, podeszła do Buraska, otworzyła mu pyszczek i wlała miksturę , a Burasek się obudził.  Hana pożegnała się z Buraskiem i swoim kocim domkiem. Powróciła do swojego zwykłego domu. 