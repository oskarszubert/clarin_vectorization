Z okazji 1 września wszystkim rozpoczynającym dzisiaj naukę składamy najserdeczniejsze życzenia wszelkiej pomyślności w roku szkolnym 2011/2012.   Szczególnie tym, którzy swoją naukę w szkołach czy przedszkolach dopiero zaczynają.   Powodzenia!  Z tej okazji zapraszamy Was do lektury wierszyka o pewnym Pierwszoklasiście.     Już od kilku dni Kuba nie chodził wesoły. Bardzo się zamartwiał rozpoczęciem szkoły.  Przerażało go wszystko: nowi koledzy i pani.  Martwił się, że nie poradzi sobie z literkami.    Nie martw się syneczku – mama mu mówiła. Szkoła jest bardzo fajna a pani pewnie miła.  Koledzy tak jak i ty nowi będą w szkole.  Lecz Kuba odpowiadał – ja w domu zostać wolę.    I przyszedł pierwszy września - dzień rozpoczęcia szkoły.  Poszedł do szkoły Kuba, lecz nadal nie był wesoły. Dłoń mamy ściskał mocno, minę miał przerażoną,  ale humor mu się poprawił, gdy panią mu przedstawiono.    Bo się  szybciutko sprawa ze szkołą wyjaśniła.  Pani nauczycielka okazała się bardzo miła.  W ławce obok Kuby drugiego chłopca posadzono.  I ten chłopiec miał również minę przerażoną.    Ale po pięciu minutach już wspólnie rozmawiali.  I o swoich obawach szybciutko pozapominali.  A następnego dnia Kuba do szkoły szedł z miną wesołą,  bo wielką miał ochotę poznać się bliżej ze szkołą.    I od tego czasu już się wcale nie smuci.  Lubi chodzić do szkoły i dzielnie się w niej uczy.  Poznaje literki, cyferki, śpiewa, tańczy, rysuje.  A z kolegą z ławki nawet po szkole się koleguje. 