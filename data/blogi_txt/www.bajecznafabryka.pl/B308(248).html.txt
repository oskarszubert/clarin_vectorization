Wielkimi krokami zbliża się święto naszych Mam!!!  I właśnie z tej okazji, przygotowałyśmy dla nich coś specjalnego!  Będzie to coś ozdobnego, nietypowego i co każda mama chyba lubi nosić. Domyślacie się co to może być?  Mała podpowiedź znajduje się na poniższym zdjęciu:)         Mamy tu:    - kawałek materiału, - kawałek tasiemki,     - kawałek nitki,     - kilkanaście nasion fasolki "Piękny Jaś"      Uprzedzamy, nie wyjdzie z tego żadna potrawa:) ale wyjdą KORALE! Mamy nadzieję, że udało nam się Was choć trochę zaskoczyć:):)    Korale robi się bardzo prosto, niemniej pewne czynności będą wymagały pomocy dorosłego dlatego mile widziane np. babcie przy dzisiejszym zadaniu:) 1. Materiał o wymiarach: 50 x 6 cm składamy lewą stroną na pół i zszywamy na maszynie bądź ręcznie (tylko najdłuższy bok tak, by powstał tunel ) To właśnie przy tej czynności pomoc dorosłego jest konieczna:)    2. Wywijamy materiał na prawą stronę i mamy gotowy tunel przez który przewlekamy tasiemkę - będzie ona pomocna przy wiązaniu korali na szyi:) Nasza tasiemka ma ok. 70 cm długości.    3. Do tunelu wkładamy po jednym "Pięknym Jasiu" i wiążemy nitką na tzw. cukierek. Oczywiście nie zapominamy o zawiązaniu supełków na końcach, by nasze ostatnie nasionka nie uciekły:)    4. Korale gotowe!!!    5. Dla urozmaicenia można dodać kolorowe tasiemki (u nas są to skrawki z różnych materiałów)     I jak Wam się podoba nasz 'Piękny Jaś"?:) 