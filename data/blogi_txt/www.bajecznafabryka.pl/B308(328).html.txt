„Deskorolka Tomka”    Tomek wciąż prosił mamę Mariolkę   - Mamo, ja dostać chcę deskorolkę!  Zamęczał tatę  wieczorami   - Tato, ja jeździć chcę z chłopakami!     Tłumaczył tata, mama prosiła: - Choć deskorolka rozrywka miła  To my się trochę obawiamy,   Że to się skończy siniakami!     Wtedy z pomocą ruszył dziadek   - Znam Ci ja sposób na taki przypadek!  I kupił kask i ochraniacze.  Niech już nasz Tomek jeździ i skacze!     Tomek się ubrał w ochronną zbroję.   - Teraz to ja się siniaków nie boję!  Wziął swoją nową deskorolkę,  kupioną przez tatę i mamę Mariolkę.     I z chłopakami do parku się udał,  co na swych deskach wyczyniają cuda.  Uczył się jeździć przez dzień prawie cały,  a ochraniacze się bardzo przydały!     Od tej pory Tomek bardzo wesoły  na deskorolce jeździ do szkoły.   Po szkole też na niej dużo trenuje,  bo do zawodów już się szykuje.   A  Wy lubicie jazdę na deskorolce? A może na rolkach czy rowerze? Pamiętacie o noszeniu kasku i ochraniaczy?  ﻿  rys. Olek /7 lat/ 