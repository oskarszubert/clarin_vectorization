25 listopada wszystkie pluszowe Misie mają swoje święto. Dosłownie wszystkie Misie: stare, nowe, duże, małe, szare, białe czy brązowe! W najbliższą środę wypada Światowy Dzień Pluszowego Misia!  Z okazji tego wyjątkowego święta Zespół Bajkopisarek organizuje 2 konkursy: konkurs dla małych dzieci oraz konkurs dla dużych dzieci (czytaj: dorosłych). Poniżej zasady obu zabaw: Konkurs dla DUŻYCH DZIECI:  Co trzeba zrobić, by wziąć udział w losowaniu?  Wystarczy tylko: 1. zamieścic komentarz pod konkursowym postem. (Uwaga!!! Autorzy anonimowych komentarzy nie wezmą udziału w losowaniu) 2. zamiescić informację o Misiowym Konkursie na swoim blogu.  Zwycięzcę wyłonimy poprzez losowanie! NAGRODA  Brelok "Misio-Krzysio" wykonany przez jedną z bajkopisarek - Anię z Zielonego Wzgórza      Konkurs dla MAŁYCH DZIECI: Co trzeba zrobić, by wziąć udział w losowaniu?  1. Namówcie swoje dzieci do narysowania, namalowania, ulepienia itp, itd swojego ulubionego misia. (Technika dowolna) 2. Wyślijcie zdjęcia lub skany prac swoich Pociech na adres e-mailowy Bajecznej Fabryki: BAJECZNAFABRYKA@GMAIL.COM Zwycięzcę wyłonimy poprzez losowanie!  NAGRODADo wygrania jest wyjątkowy Miś.   Miś prosto z najsłynniejszej w Polsce Fabryki Misiów !!!    Po losowaniu jedna z Bajkopisarek skontaktuje się z Mamą Szczęśliwca, by zadać Jej mooooooorze pytań. Miś zostanie wyprodukowany według wskazówek Zwycięzcy. To właśnie wylosowane dziecko wybierze kolor swojego ukochanego Misia, imię, ubranko. Samo zadecyduje czy chce mieć Misia "grubaska" czy misia "w sam raz". Stworzony zgodnie z instrukacjami Miś, zaopatrzony w metrykę urodzenia oraz paszport zostanie wysłany pocztą do Szczęśliwca :)  Misiową Nagrodę sponsoruje Prezesina składu bajkopisarek - kolekcjonerka żółtych moniaków - Peggykombinera! Niestety z przyczyn w/w zabawy zmuszona zostala do porzucenia swojego, jakże oryginalnego hobby (a już miała pełnych 7 dużych słoików po ogórach)! Spłukała się kobiecina, że hej... Dzieciaczki, niech Wasze rysunki będą piękne! W Was nadzieja, że na twarzy naszej ukochanej Pani Prezes znów pojawi się uśmiech! :) Zatem czekamy na Wasze prace!!!      MISIO  Przyszedł misio niespodzianie Na półeczkę wlazł po ścianie Chce by wszyscy go widzieli I nowinki usłyszeli I tak z końcem listopada Misiek ciągle gada, gada Opowieściom nie ma końca To jest urok tego brzdąca  A że dzisiaj Dzień Misiowy Tłumy w sklepach kolorowych Dzieci siedzą pod półeczką Zachwycają się bajeczką  Misia dzień dziś świętujemy i balony rozdajemy W baloniku niespodzianka Co da radość tego ranka  Misio prosi drogie dzieci: "Namalujcie tak jak leci Misiowego ulubieńca Jego wygląd i rumieńca!  Szybko scan wyślijcie do nas Nagród wkrótce będzie tona Losy umieścimy w pięści Może Tobie się poszczęści!  Wyślij misia więc rysunek Piękny będzie to malunek! Do tej środy wnet czekamy Do udziału zachęcamy!   Losowania misiowych Szczęśliwców odbędą się 3 grudnia. Zgłoszenia (komentarze i rysunki) przyjmujemy do 2 grudnia, do godziny 23.59. 