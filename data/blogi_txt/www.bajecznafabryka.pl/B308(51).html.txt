Drodzy Poczytnicy!  W tym wyjątkowym dniu my, Bajkopisarki, składamy wszystkim Dzieciom (Małym i Dużym) najbardziej kolorowe, baśniowe, wyśnione, cukierkowe i niepowtarzalne życzenia. Zeszłoroczne obchody Dnia Dziecka prezentowały się TAK.    Dzisiejsze święto jest najlepszą okazją, by opublikować w Bajecznej Fabryce   pierwszą bajkę napisaną przez Dziecko. Liczymy, że z czasem uda się stworzyć cykl opowiadań napisanych przez najmłodszych!   Oto przed Wami opowiadanie napisane przez ośmioletnią Kamilkę.   "Motylek Moli"   Pojechałam na wieś, niestety było już bardzo ciemno. Położyłam się spać. Rano była piękna pogoda, słońce coraz mocniej grzało. Wyszłam na dwór, a tam był piękny motyl. Podeszłam bliżej, by zobaczyć tego ładnego motyla. A gdy zbliżyłam się, on odfrunął na różę. Zbliżyłam się do róży, patrzyłam z ciekawością w oczach i tylko myślałam: Czy to nie jest piękne? Gdy tak patrzyłam na motyla, to on powiedział mi: Cześć, jak się nazywasz, bo ja Moli, ale mówią na mnie Cytrynek. Myślałam, że śnię. Uszczypnęłam się mocno i nic, to nie był sen. Wypadało się przedstawić. Powiedziałam mu, że nazywam się Kamila. Nieśmiało zaczęłam: No to gdzie mieszkasz? Moli odpowiedział: Tam za tym domem. Spojrzałam za dom, ale cały czas nie mogłam zrozumieć, gdzie takie piękne stworzenie może mieszkać, więc spytałam: Gdzie za domem? Moli odpowiedział: Na łące. Myślałam, że takie ładne stworzenie mieszka w willi. Oj nie, Kamilko, musiałaś mnie pomylić z jakimś bogatym panem. A ty gdzie mieszkasz? Ja mieszkam w tym domu. Zaczęło się robić coraz ciemniej i ciemniej. Mama zawołała mnie do domu i niestety musiałam się rozstać z moim nowym przyjacielem. Następnego dnia wstałam wcześnie rano i pobiegłam na łąkę, ale motyla nie było. Może mój przyjaciel Moli jeszcze spał. Więcej już go nie zobaczyłam, bo musiałam wracać do swojego domu w mieście. Być może Moli fruwa do dziś nad łąką w Starym Ratyńcu... 