Kochane Dzieci, jak wiecie rybki są i dla brzucha i dla ducha. Musimy jeść rybki, żebyśmy byli zdrowi. Dzięki nim będziemy mieć serce jak dzwon, będziemy spokojniejsi, szczuplejsi i będziemy żyć dłuuugo i szczęśliwie.  Niektórzy mówią, że to co zdrowe jest niedobre. Nie możemy się z tym zgodzić, prawda?? Rybki są i zdrowe i pyszne. A co jemy najczęściej jak jesteśmy nad morzem?? Czy to przypadkiem nie są świeże rybki??  Smażone, wędzone... Na samą myśl ślinka cieknie.  Są też rybki, których nie można zjeść. Nie zobaczymy ich na talerzu, ale za to możemy je podziwiać w akwariach. Sa takie piękne, kolorowe.... czerwone, niebieskie i we wszystkich kolorach tęczy.    A dzisiaj wszystkie rybki mają swoje święto. Posłuchajcie bajki o tym, jak świętowała nasza znajoma rybka...     Rybka Marianna w akwarium pływała  Była pięknie ubarwiona i mała     W swoim królestwie miała kolorowe kamyczki  Zamek i dwie wysokie wieżyczki Zielone roślinki pięknie sobie rosły  A na szybie był glonojad dorosły     Koleżanki wielobarwne  Duże, małe i powabne     Cały dzionek sobie pływały  Jedzonko w pyszczki łapały     Dnia pewnego wesołego  Pani wrzuciła kogoś nowego     Wrzucając go mówiła  Że to jest szczególna chwila     Kochane rybki moje Dzisiaj macie święto swoje     Wobec tego Życzę Wam wszystkiego najlepszego     I chlup wpadł do wody jakby niechcący  Neonek pięknymi kolorami świecący  Zaraz porwał wszystkich do wspólnej zabawy Dawno nie było w akwarium takiej wrzawy  Glonojad uwolnił się od szybki W tańcu jest on bardzo gibki   Niech się zabawą upajają Skoro święto dzisiaj mają 