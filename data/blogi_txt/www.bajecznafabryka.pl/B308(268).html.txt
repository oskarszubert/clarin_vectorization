Już jestem, już jestem i już opowiadam. Nie myślcie sobie, że zapomniałem, o czym Wam ostatnio obiecałem. Pamiętam i to bardzo dobrze, bo nie można rzucać słów na wiatr, jak to mawia Tatuś Matyldy i trzeba się z danej komuś obietnicy wywiązywać.  Zatem moi Kochani, jak już ostatnio wspomniałem wszystko zaczęło się w lutym, pod jego koniec, dlatego też nie pojawiłem się na naszym cotygodniowym opowiadaniu. Tatuś Matyldy przyszedł pewnego dnia z pracy do domu i powiedział, że musimy wyjechać. Trzeba było pozałatwiać parę spraw, którymi zajęli się rodzice, a my z Matyldą rozmyślaliśmy jak to będzie w nowym miejscu, czy poznamy kogoś ciekawego, wyjątkowego, czy i my z Mieciem i Heniem kogoś poznamy?  Nie trzeba było długo czekać na odpowiedzi na nasze rozmyślania. Lot samolotem szybko nam minął, gdyż nie ma to jak chmurki, błękit nieba i przebijające się promienie słoneczne, pomimo jeszcze zimowej pory. Gdy już dolecieliśmy na miejsce, okazało się, że jest to wyjątkowo piękna okolica, dużo dzieci, dużo uśmiechniętych twarzyczek i dużo nowych znajomych. Szybko zleciały nam te miesiące, nawet nie pamiętam kiedy zrobiło się ciepło i nie trzeba było już dłużej siedzieć w kieszonce Matyldziowej zimowej kurtki. Tyle mam do opowiadania, że nie wiem od czego zacząć, a pewnie Matylda zaraz wróci z przedszkola.  Muszę kończyć, słyszę już Matyldę w korytarzu. Przygody z naszej wycieczki opowiem w takim razie, na następnym naszym spotkaniu. Trzymajcie się dzielnie Zuchy!!!  Czy Wy również macie wrażenie, że nasz mały kolega ociąga się z wyjawieniem tajemnicy gdzie wraz z Matyldą i swoimi przyjaciółmi spędzili ostatnie miesiące? Może Wy macie jakieś propozycje, jak myślicie gdzie udali się nasi bohaterowie? Czekamy na Wasze propozycje, pamiętajcie by zdążyć przed Spysiem, który miejmy nadzieję już za dwa tygodnie opowie nam gdzie bawili podczas długiej nieobecności. Jak powiedział Spysio: Trzymajcie się Zuchy!!!    Przypominamy o trwającym Cyklicznym Konkursie Bajkopisarskim i zapraszamy do wzięcia w nim udziału.  szczegóły znajdziecie TUTAJ 