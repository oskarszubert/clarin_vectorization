Czy u Was też jest tak zimno? W Bajecznej Fabryce mróz się rozgościł na całego. Na szczęście Bajkopisarki wyposażyły się w ciepłe czapki, szaliki i rękawiczki.   Wy też o nich nie zapominajcie wychodząc na spacer!   Przyszedł mróz. Zmroził nosy, uszy ręce.  Zmykaj mrozie nie chcemy Cię tu więcej!  A mróz się panoszy i wszystko zamraża.  Nie wiem co Wam tak bardzo przeszkadza?     Mróz popędził nad jezioro i skuł je lodem. Potem w okna domów chuchnął swoim chłodem.  Podziwiajcie moją sztukę póki jestem z Wami.  Pokrył mróz szyby domów pięknymi wzorami.     Ten i ów faktycznie mrozem się zachwyca,  Ale dla większości niemiła taka zimnica.  Tupią więc ludzie i w ręce ciepłem chuchają  i na obecność mrozu między sobą narzekają. Mróz na to się złości i troszeczkę zżyma.  Sami przecież chcieliście żeby była zima.  Chcieliśmy by było zimno i padał śnieg biały,  ale nie chcemy by nam nosy zamarzały!     Mróz się zaśmiał i dalej popędził przez pola.  Pozamrażał co się dało i tak oto woła:  Wszystko na mojej drodze mrozem traktuję   Nawet największe drzewo się nie uratuje         Z zimna się wszyscy trzęsą i ręce rozcierają  Czapki, szaliki i rękawice poprawiają A ja nadal Wam wokoło będę mrozić  Możecie prosić, a nawet mi grozić!     Ja jestem mróz i niczego się nie boję  Przyrodę na biało wnet ustroję!  Taki był pewny swego ten mróz,  a nie zauważył, że słońce wyszło już.     Rozgrzało dookoła wszystko promieniami.  Zajęło się zziębniętymi nosami i uszami. Rozglądają się ludzie gdzie ten mróz radosny.  A on uciekł gdy poczuł pierwsze oznaki wiosny. 