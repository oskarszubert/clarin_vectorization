Czy zdarzyło Wam się kiedys zrobić coś dziwnego z przyzwyczajenia? Zapomnieć o jakiejś zmianie i działać odruchowo? Małej Oli z naszego wakacyjnego wierszyka taka właśnie historia się przytrafiła...        Jak co dzień rano zbudziła  się mała Ola.  Wyjść jak zwykle miała do  przedszkola. Z łóżka szybko wstała, sama się ubrała.  Rączki i twarz umyła, ząbki  wyszorowała.    Z dumą dzielna Ola do kuchni wkroczyła. Jak zwykle z mamą śniadanie będzie robiła.    Lecz w kuchni cisza...Czy  wszyscy zaspali???  Ojej! Co teraz się stanie? Gdzie oni się  podziali?    Jeszcze  rzecz się taka nigdy nie zdarzyła,  żeby się  mała Ola do przedszkola spóźniła!    Na szczęście przyszedł tata i Olę  uspokoił.  Wziął chleb do ręki i kromki ukroił.     Niechaj  się moja mała córeczka niczym nie stresuje.  Tylko kromeczki masłem ładnie posmaruje.       Ja wstałem rano, bo wyjeżdżam w delegację.  A  Ty chyba zapomniałaś, że dzisiaj są wakacje?     Rys. Olek (9 lat) 