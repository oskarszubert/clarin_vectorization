Zdjęcie udostępniła nasza bajeczna siostra Polka:)     W małej kuchni na stoliku Tam gdzie skarbów jest bez liku Leżał zeszyt do wypieków Wzięła Kasia go do ręki Wpadł jej w oko przepis wielki Niespodziankę zrobię mamie Będzie babka na śniadanie Pomyślała Wnet rękawy zakasała i do pracy się zabrała Bo ambitne plany miała Już na stole stoi miska Wokół niej składniki ciasta Słychać cichy szum miksera Obok leży kostka sera Mleko, skórka z cytryn, masło Ucierają się na ciasto Mąka pięknie już przesiana Zaraz z ciastem zatańczy kankana Wszystko ładnie połączone Formy są już omączone Zawołała Kasia mamę By do pieca włożyć babę Po godzinie już rumiana Baba Kasię przywitała Duża, piękna i pachnąca i zachwytów nie ma końca Pięknie pachnie w całym domu A już Kasia po kryjomu Babę pędzlem lukrowała By ta pięknie się błyszczała Mama Kasię pochwaliła Babę na stół postawiła Wnet rodzina cała Pyszną babę zajadała 