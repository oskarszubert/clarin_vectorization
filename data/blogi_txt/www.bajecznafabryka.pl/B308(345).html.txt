fot.WARZYWNIAK   Projekt WARZYWNIAK został powołany do życia przez Truskawką Anię oraz Zuzę Krynicką. Dziewczyny planują bawić się formą, strukturą i barwą. Chcą zbliżyć modę i kulinaria, promować sezonowe (i zdrowe!!!) produkty oraz kreatywne podejście do jedzenia i ubioru. W ramach tego projektu co miesiąc światło dzienne ujrzy inna część garderoby z warzywem/owocem jako motywem przewodnim. WARZYWNIAK zwrócił naszą uwagę i Bajeczna Fabryka przyłącza się dzisiejszą rymowanką do warzywno-owocowej zabawy. Każdego miesiąca opublikujemy wierszyk związany z głównym bohaterem tego cyklu. Szczegóły dotyczące projektu WARZYWNIAK, jak i jego kolejnych bohaterów znajdziecie na stronie www.warzywniak.eu oraz warzywniakowym fanpage’u.   "Pietruszka"    Z ziemi wystaje jakaś czupryna zielona.  Drobniutkimi listeczkami cała oblepiona.    Pociągnięta do góry krzyczeć nie próbuje.  Korzeń długi, szarobiały wnet się ukazuje.    W koszyku plecionym spokojnie się wyleguje,  Z ogromną ciekawością swego losu wyczekuje.    Po chwili do koszyka siostry jej trafiają. Wszystkie identyczny kolor skóry mają.    Podobna do marchewki lecz nie taka sama.  Z wyglądu całkiem powabna jest z niej dama. Dostojnie w koszyku wszystkie sobie leżą.  Ziemniaki na ich towarzystwo troszeczkę się jeżą.    Bo one takie zgrabne, powabne i pachnące.  A ziemniaki zwyczajnie bulwiaste i ręce brudzące.    Kalarepa rozsierdzona, złości się na całego,  Ze obok niej położyli kogoś tak bardzo chudego.    Kalafior się zezłościł i mruczy pod nosem,  iż za dużo miejsca zajmuje ktoś z tak bujnym włosem.    Nie da się jednak zarzucić pietruszce braku powabności.  I dlatego jako gwiazda lutego w warzywniaku gości.  ***  Przed Wami pietruszkowa galeria przygotowana przez "Stokrotki" z Przedszkola nr 13 im. Jana Pawła II w Tarnobrzegu. 