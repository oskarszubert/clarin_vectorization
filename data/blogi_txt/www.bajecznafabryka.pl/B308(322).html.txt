Witajcie!  Przed nami drugie  spotkanie z sowami!!! Korzystając, że jesień hojnie rozsypała swoje skarby, oprócz jesiennych liści, wpadły nam też do koszyka żołędzie i orzechy laskowe-pierwsze owoce pochodzą z  dębu, a orzechy wydała leszczyna. Te pierwsze są przysmakiem rudowłosych wiewiórek, a drugie  chętnie zajadają ludzie. Ale dzisiaj nie będziemy ich jeść. Dzisiaj  zrobimy z nich wspólnie orzechowe sówki ;-) Do wykonania sówek potrzebne nam będą:    - żołędzie lub orzechy lub kasztany (orzechy mają stabilniejsze podstawy)﻿    - ciastolina w kilku kolorach lub skrawki materiału, dobrze sprawdzi się tutaj filc!  - opcjonalnie klej (jeśli wybierzemy materiał)       Z powyższych materiałów wycinamy lub modelujemy odpowiednie kształty i przytwierdzamy do orzechów.  Orzechowe sówki gotowe!     Tylko jest jeden problem, nasze powstałe sówki nie mają jeszcze imion...   ﻿  ...może Wy zaproponujecie imiona naszym trzem  sówkom? :) 