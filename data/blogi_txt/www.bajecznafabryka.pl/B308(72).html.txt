kalosze - idealne obuwie na deszczowe dni,  kalosze - tęczowa ozdoba każdej jesiennej kreacji,  kalosze - odpowiednie do kałużowych skoków,  kalosze - dlatego je noszę!   Jesień pełna jest deszczowych dni i chodnikowych luster wody. Na taką pogodę najlepsze są kalosze! Zresztą... przekonajcie się sami! Oto przed Wami kaloszowa bajka!     "Kałużowiec"    Od kilku dni padało, padało, padało...  Wiele się wody w dziurach nazbierało. Potworzyły się mini-stawki i mini-bajora.  Kałużowców i kaloszowców nastała pora.    Najpierw delikatnie bucikiem powoli,  By potem po wodzie skakać do woli.    Swawoli w kałuży każdy kałużowiec,  gdy nogę mu zdobi kalosz czy gumowiec.    Bez obaw po kałużach skaczą wszystkie dzieci,  Bo do kalosza kropla wody nawet im nie wleci.    Pod szkołą też się zebrała ogromna kałuża.  Patrzą dzieci, a z wody coś nagle się wynurza.    Jedno oko na dzieci spod wody zagląda,  "O jejku, a co to tak dziwnie wygląda?"    Trochę się boją, ale ciekawość wygrywa.  Spoglądają czy łódź to podwodna czy ryba.    Za jednym okiem zaraz drugie się w kałuży pojawia.  Dzieci teraz są pewne, że skryła się tam żaba.    Chwilę na nich spojrzała, mrugnęła lewym okiem.    Z kałuży wyskoczyła, by do drugiej wskoczyć potem.      A dzieci za nią, skaczą jak żaby. Skacze mały i duży.  Bo wiadomo, w kaloszach nie boją się żadnej kałuży.  Zapraszamy Was do (zeszłorocznej) galerii kaloszy (KLIK) i wspólnych obchodów tegorocznego Dnia Kaloszy. Jeżeli macie ochotę zasilić kaloszowe szeregi - prześlijcie ich zdjęcie na adres: bajecznafabryka@gmail.com. 