Czy wszystkie Dzieci wiedzą jaki dziś jest dzień?    Poła, łąki pobielały Nawet w mieście spadł już śnieg Noc przychodzi teraz szybciej I na dworze mroźno jest  Już w łóżeczkach pod kołderką Wszystkie dzieci grzecznie śpią Tylko po to, by w gościnę Przyszedł Ten o którym śnią  I przez komin, pomalutku Na paluszkach po cichutku Do każdego domu wszedł Aby dzieciom radość nieść  O kim mowa? Wszyscy wiemy Kto przychodzi w mroźną noc Kto na saniach sunie niebiem Owinięty w ciepły koc Mikołajem Świętym zwany Pracowitą ma dziś noc Wszystkie dzieci wszak czekają Bo magiczną ma On moc    Tak! Dziś dzień Świętego Mikołaja, który miał wczoraj baaardzo pracowitą noc. Mamy nadzieję, że każdy z Was znalazł pod poduszką jakiś prezent. Święty Mikołaj wraz z grupą Elfów mieszka bardzo, bardzo daleko, wśród śniegu i lodu - tak daleko, żeby nikt nie mógł odnaleźć tego miejsca i podejrzeć, nad czym teraz pracuje.  Cały rok pracowite Elfy pomagają mu w przygotowaniu mikołajkowych prezentów dla dzieci na całym świecie. Jego magiczne sanie są ciągnięte przez dziewięć Reniferów, dzięki którym Mikołaj szybko i bezszelestnie przemyka po niebie, by trafić wprost do komina lub okna grzecznych dzieci i zostawić im prezenty. Mikołaj jest zawsze na czas, ponieważ elfy zamontowały w saniach licznik prędkości i czasu, który określa, jak szybko teraz trzeba lecieć, aby zdążyć do wszystkich dzieci na świecie.    Ponieważ Mikołaj dostaje listy od dzieci z całego świata, czasami nie jest w stanie podarować nam wszystkich prezentów, jakie chcielibyśmy dostać. Pragnie obdarować każdego z Was, choćby drobnym upominkiem.    Gdy Mikołaj wyląduje saniami na dachu - przeciska się ze swoim magicznym workiem przez komin, lub wchodzi prosto przez okno. Sprawdza dokładnie czy nikt nie widzi i zostawia prezenty. A dlaczego kiedy nikt nie widzi? To proste! Mikołaj chce, żeby w niego wierzyć, a nie - wiedzieć. Potem Mikołaj zostawia prezent, lub rózgę - sprawdzając dwa razy na swojej liście, czy na pewno się nie pomylił. Kiedy wszystko jest w porządku, wraca do sań. Ale, jeśli ktoś przeszkadza mu w pracy i koniecznie chce go zobaczyć, Mikołaj po prostu nie zostawia prezentów.  A oto imiona Reniferów z zaprzęgu Świętego Mikołaja, ciekawe czy znacie wszystkie?   Kometek  Błyskawiczny Fircyk Amorek  Tancerz Pyszałek  Złośnik Profesorek Rudolf Czerwononosy A co Wy dostaliście od Mikołaja? Ja dostałam parasolkę i kalosze, bo w mieście gdzie mieszkam bardzo często pada deszcz. A może macie ochotę pokolorować naszego Mikołaja i podesłać nam swoje prace? A może chcielibyście narysować jednego z Mikołajowcyh reniferów? Czekamy na Wasze prace!   Tutaj można pobrać mikołajkową kolorowankę. 