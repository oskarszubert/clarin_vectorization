Dzisiaj obchodzony jest Dzień Marzyciela. Czy często zdarza Wam się marzyć i czy marzenia czasem się spełniają? Dzisiejszy wierszyk o tym, że jednak warto czasem pomarzyć.    Mamo, jak to jest z marzeniami?  Czy Ty też marzysz o czymś czasami? Dopytywała córeczka mała.   Mama się zamyśliła i tak odpowiedziała:    Kochanie moje, ludzie mawiają,   że się marzenia czasem spełniają.     Jeśli jakieś pragnienie głowę Ci wypełni,  to może się zdarzyć, że Ci się spełni.     A o czym Ty marzysz córeczko mała?   - Ja to bym bardzo ciasto zjeść chciała.    Na to mama zachęcona tym marzeniem  zajęła się w kuchni ciasta pieczeniem.     Po godzinie ciasto dom zapachem wypełniło.   I tak się marzenie córeczki spełniło.    rys. Olek /7 lat/ 