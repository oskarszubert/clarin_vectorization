"Jedna jaskółka wiosny nie czyni" - tak głosi przysłowie. Może uczynią ją katowickie Jaskółki!? Mimo, że ogłoszono, iż kalendarzowa wiosna się rozpoczęła, Pani Wiosna nie dotarła jeszcze do nas. Za oknem chłód i resztki śniegu. Każdy wypatruje zmiany pory roku za oknem!     Jaskółki (wierszyk napisany na specjalne zamówienie katowickich Jaskółek)  Zbudził Alę wcześnie rano hałas niesłychany  Zza okna się wydobywał i był jej nieznany.  Wystraszona, pod kwiecistą kołdrę się schowała, pełna obaw, wielkiego potwora wyczekiwała.   Lecz zamiast potwora wielkiego i strasznego,  Ptaszka zobaczyła, małego i pięknego.  To czarna jaskółka tak się od rana uwijała.  Domek z gliny lepiła, zamieszkać w nim planowała.   Jaskółeczka zaćwierkała  W szybę dziobem zastukała  Wykręciła dwie ósemki Zaśpiewała ptasie trelki   Gdy te śpiewy już skończyła  Szybko dzióbkiem się umyła  Piórka nóżką rozłożyła  I do snu się ułożyła   Następnego dnia o świcie  Znów zaczęła ptasie życie Domek nadal budowała  Podczas pracy wciąż ćwierkała    Ala ziaren jej sypnęła  I cmokała ze zdziwienia  Jak ta mała jaskółeczka  Znosi glinę do gniazdeczka      Gdy budowę zakończyła  Przyjaciółki zaprosiła By pokazać im wokoło  Jak to w gniazdku jest wesoło   I tak sobie przez dzień cały Jaskółeczki dwie ćwierkały      A gdy poszły do przedszkola: Ala, Julia oraz Ola  Jaskółki piękne narysowały  Które stworzyły obraz mały.    Jaskółki tak się wszystkim spodobały  Że dzieci tak swoją grupę nazwały  Razem z Panią dumni są,  Że się Jaskółkami zwą.   Jaskółki to bardzo ciekawe ptaki. Polując w ładny dzień na latające owady, jaskółki na przemian szybują to wysoko, by wyłapać zdobycz opadłą z sił, którą poderwał z ziemi prąd ciepłego powietrza, to nisko, nad otwartą przestrzenią lub wodą, gdzie roi się od dużych owadów. Jednak gdy ciśnienie atmosferyczne spada, a wilgotność powietrza wzrasta, wszystkie owady latają znacznie bliżej ziemi, co siłą rzeczy zmusza polujące na nie jaskółki do obniżenia lotu.*  Przed Wami galeria jaskółkowych prac, przygotowana przez wesołe przedszkolaki z katowickiego przedszkola :) a te prace wykonały dzieci ze Szkoły Podstawowej w Rumi:) * dane zaczerpnięte z książki autorstwa Ruth Binney - "Poradnik Babuni" 