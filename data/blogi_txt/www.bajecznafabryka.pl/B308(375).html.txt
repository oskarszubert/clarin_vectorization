Był sobie staw, w którym się dzieci latem kąpały.  Wspaniałą zabawę podczas ciepłych dni w nim miały.   Lecz dnia któregoś dziwna rzecz się okazała.   Po stawie pływała samotna kaczuszka mała.    Dzieci się tej kaczuszce długo przypatrywały.   Ale nigdzie jej mamy dojrzeć nie zdołały.    Pobiegły dzieci do domu i tatę poprosiły.    - Trzeba pomóc kaczuszce nasz tatusiu miły! Tata wyłowił kaczuszkę i włożył ją do koszyka.  Zaraz oddamy mamie tego małego smyka.   Wsiadł zaraz do swojej łódki, którą na ryby pływa.   I podpłynął do trzcin, gdzie kacze gniazdko się skrywa.      Wypuścił małą kaczuszkę prosto do kaczej mamusi. Teraz już mała kaczuszka samotnie pływać nie musi.   Wrócił tata do dzieci i siadł z nimi na brzegu.   I obserwują z daleka jak kaczki płyną gęsiego. 