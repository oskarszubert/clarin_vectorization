Czy kiedy zachorujecie to rodzice mierzą Wam temperaturę? Wiecie jaka  jest prawidłowa temperatura człowieka? Termometry to bardzo przydatne  urządzenia. Przyjrzyjcie się termometrom za oknem, w pokoju czy na  przykład w piekarniku. A może gdzieś jeszcze w domu znajdziecie takie  urządzenie?  Zapraszamy do lektury wierszyka o Krzysiu, który się  trochę rozchorował i którego termometr bardzo  zainteresował.   Termometr     A po co jest termometr? - Krzyś mamę  wypytuje.  To przydatne urządzenie, kiedy ktoś  zachoruje.     A  taki termometr, który wisi za  oknem to po co?  Żebyśmy wiedzieli czy ciepło jest w dzień i jak  nocą.     A po co nam potrzebna wiedza o temperaturze?  Po to, żeby wiedzieć czy iść bez czy w kapturze. A jakby termometr  się popsuł albo jakby  się pomylił?  To mogłoby się zdarzyć, że byśmy się  przeziębili.     Wtedy termometr nam zmierzy ciała  temperaturę?  Tak, pokaże czy nie czas na jakąś leczniczą  miksturę.     To bardzo przydatne z niego jest  urządzenie  i wiem już po co jest to temperatury mierzenie.     Po czym mama Krzysiowi temperaturę  zmierzyła,  a termometr pokazał, że się  choroba  skończyła.     Cieszy się Krzysiu, że zdrowy i lody  już może jeść,  bo termometr pokazał trzydzieści sześć i  sześć. 