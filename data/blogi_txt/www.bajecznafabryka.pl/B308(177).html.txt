Niedzielne bajkowanie czas zacząć :)  LALE STROJNISIE    U Kamilki, na regale stały cztery piękne lale. Każda piękna niesłychanie, zachwycona przebieraniem.  Całe noce, całe ranki, urządzały przebieranki. Nic innego nie robiły, tak przebierać się lubiły.  Tu kokarda, tam gumeczka, Uśmiechały się usteczka. Co raz włosy upinały, głośno się do siebie śmiały.  A tuż  obok na półeczce miś misiowi w ucho szepce. "Spójrz Bartusiu, przyjacielu! przebierają się bez celu."  "O Adamie, mój Kochany! Przecież to są małe damy!" Każdy dobrze o tym wie, Lala dziś być piękną chce.  Lecz pamiętać musisz, że gdy na świecie jest Ci źle To nie suknie i korale uśmiech wywołują stale...  Ciemno jest już Czas do łóżka idzie... idzie nasza wróżka To Kamilka człapie śmiało.  I podchodzi do półeczki i całuje swe laleczki, A pod pachę misie bierze I do łóżka je zabierze. gdy Kamilka zasypiała zamiast lali misie miała.    Drodzy Ilustratorzy i Poczytnicy!  Na ścianie Fabryki pojawiły się "NOWINKI". Miejsce, gdzie możecie znaleźć najważniejsze informacje z ostatniego tygodnia oraz miniaturki wszystkich rysunków naszych wspaniałych ilustratorów. Kliknięcie na wybraną ilustrację przenosi Poczytnika do posta poświęconego bajce, do której rysunek powstał. Dzięki temu bajka zawsze będzie występowała w towarzystwie związanych z nią rysunków.  Bajkopisarki    * Drogie Mamy! dzisiejsza bajka jest bardzo "uniwersalna". Można ją szybko spersonalizować, specjalnie dla swojej córeczki :-] Rys. Martusia [5 lat] 