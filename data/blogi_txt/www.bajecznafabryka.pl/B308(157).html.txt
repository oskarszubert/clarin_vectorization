Stuk, stuk zgadnij co mam w dłoni? Podpowiem Ci. Są małe, czarne i lśniące. A jak przyłożysz je do ucha to opowiedzą Ci historię. Już wiesz?  To kamyczki.  Na krętej drodze, prowadzącej do bram Bajecznej Fabryki spotkałyśmy bardzo przyjacielskiego kamyczka, który opowiedział nam bardzo ciekawą historię.  Chcesz posłuchać?  Nadstaw ucho Przymknij oczy Niech Cię bajka zauroczy...    Mały kamyczek przy drodze leżał   Nudził się bardzo bo nikt go nie odwiedzał  Nie wiedział co ma zrobić  Żeby przyjaciół zdobyć  Przejeżdżał kiedyś obok rowerek  A na nim chłopiec co miał kolorowy sweterek  'A kto Ty jesteś?'- pyta kamyczek  Powiedział chłopczyk – 'Jestem Patryczek  Co tutaj robisz sobie kamyczku?' 'Leżę i marzę o zimnym strumyczku' 'Ja i mój rumak jedziemy nad wodę Chcesz przeżyjemy fajną przygodę!' Kamyczkowi powtarzać dwa razy nie trzeba  Poczuł się jakby dotknął nieba  Włożył go Patryk do plecaczka swego  Hej przygodo! Czas na  coś szalonego  Po drodze minęli piękny gaj zielony  Grupę kolarzy na rowerach kolorowych  Zwiedzili także przydrożne stragany  By w końcu dotrzeć nad brzeg Bełdany Odstawił Patryk swego rumaka  I spieszno wyciągnął kamyk z plecaka  Ten na sam widok wody podskoczył  A już po chwili w wodzie się moczył  Patryk pokazał co można zrobić  Mając jedynie kamyczek w dłoni  Zamachnął się szybko i rzucił go w wodę  Lecz ten zamiast tonąć odbija się od niej,  I pędzi dalej  niczym rakieta!  Ot jaka sztuczka z jednego kamienia  Tutaj nasuwa się myśl złotą zwana  Że dobrze mieć w swoim życiu kompana  I żeby zrobić nie lada sztuczki  Wystarczy głowę podnieść z poduszki  Z uśmiechem śmiało wyruszyć w drogę  I nie zważając na niepogodę Stąpać śmiało trzeba przez życie  Przykład? Kamyczek! Teraz wierzycie? 