Znacie taką krainę? Pełna kolorów i nie mającą granic? Wystarczy wziąć kredki do ręki i rysować i od razu się w niej znajdziecie. Za rysunki dziękujemy Tomkowi i Zosi.        Jest  taka kraina, w której jest mnóstwo kolorów.       Pełna kresek, zawijasów i przeróżnych wzorów.    Są tu rzeczy o jakich się nie śniło już dawno nikomu,  Każdy się tutaj czuje jak we własnym domu. Fantazja tu nie zna granic, a marzenia się spełniają.  Gdy Ci co krainę odwiedzają kredki w rączki chwytają.    Kartka papieru to w krainie zbędny dodatek,  Wie o tym każdy, nawet najmniejszy gagatek.         Rysować można wszędzie, po ścianach i murach. Chodnikach, stołach, blatach, a nawet i po chmurach.    Gdy tylko wkroczysz w nasz świat kolorowy.  Od nadmiaru kolorów dostaniesz zawrotu głowy.         Nie potrzeba do tej krainy żadnego zaproszenia.  Nie musisz też wysyłać specjalnego zgłoszenia.    Weź kredki i zmruż oczy, rysuj to na co masz ochotę.  Słonia, kwiatki, samochód czy grzybki całe złote. Śledź zatem uważnie znaki na niebieskim niebie  One do kolorowej krainy zaprowadzą Ciebie.      Patrz też na zieloną trawę i zerkaj pod nogi,  A zobaczysz znaki które Cię zawiodą do drogi. Do kolorowej krainy trafisz kiedy tylko masz ochotę.  Dojdziesz tam na pieszo lub dojedziesz samolotem.    Kolorowa kraina może być przecież wszędzie.  Tam gdzie Twoje kredki i gdzie Ty sam będziesz. 