rys. Pola /12 lat/   W życiu trzeba być uczciwym, prawda? Choć w rzeczywistości bywa z tym bardzo różnie i nie wszyscy stosują uznane ogólnie zasady.  Na przykład tak jak jeden z bohaterów naszego wierszyka.      rys. Zosia /9 lat/  "Lekcja uczciwości" W okolicach leśniczówki  miś się krzątał w dzień pogodny. Chodził za czymś, w dziuplach grzebał,  był po prostu chyba głodny.    Spotkał nagle na polanie  liska, który, jak wieść niesie,  był przebiegły, chytry, cwany,  najsprytniejszy w całym lesie.    Lecz miś młody wciąż nie wiedział,  że lis taki jest do przodu,  więc poprosił go o pomoc  w szukaniu pysznego miodu. Lisek odrzekł: - nie ma sprawy!  Ponoć w leśniczówce, w środku, na regale pełno stoi  baryłek złotego miodku!    Chodźmy zatem, zjesz swój miodek  mój drogi, wielki kolego.  Spieszmy jednak się, by zdążyć,  póki nie ma leśniczego!    Misiowi, gdy to usłyszał,  zaczęła aż cieknąć ślinka.  - Łatwo – myślał - miód zdobędę,  miast się wspinać po choinkach!    Gdy dotarli lis powiedział:  - Idź niedźwiadku, jedz do woli.  Ja tu stanę, popilnuję,  by nikt Cię nie niepokoił.    Miś wtargnął do leśniczówki,  a tam w środku pan leśniczy!  Wystraszony zaczął wołać:  ,,Niedźwieeedź! Ludzieeee! Niedźwieeeeeedź” – krzyczy. rys. Tymek /7 lat/    Na ratunek leśniczemu  przybiegł natychmiast pies Barni,  który zwykle w budzie siedział,  co stała obok wędzarni.    W domu trwała awantura,  a tu cwany lis tymczasem  susem skoczył do wędzarni  i zabrał pyszną kiełbasę! Widząc to, ustali w walce  pan leśniczy razem z Barnim,  dzięki czemu niedźwiedź zdołał  uciec przez drzwi od spiżarni. Wybiegł furtką na ścieżynkę,  patrzy… a tam liska gonią wygłodniałe cztery wilki  zwabione kiełbasy wonią.    Dognał niedźwiedź całą piątkę!  Zrobił to w ostatniej chwili.  Mało brakło, żeby wilcy  z liska ucztę urządzili!    - Uratowałeś mnie misiu!!!  Wybacz proszę me knowanie.  Od dziś zmienię się, by inni  mogli zmienić o mnie zdanie.    -Cieszę się - odparł mu niedźwiedź-  - że wiesz  już, co wszyscy wiedzą:  ,,Nie można być tak do przodu,  bo Cię z tyłu wilki zjedzą!”      rys. Tymek /7 lat/  Pamiętacie o Dniu Okularów? :))))))))))) KLIK 