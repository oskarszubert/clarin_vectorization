"Rozmowa z bocianem"   Bocianie, bocianie dawno Cię nie było.  - Bo byłem daleko, tam gdzie słonko praży miło.  Bocianie, a czemu na zimę odlatujesz?  - Nie znajdę pożywienia, gdy lód wszystko skuje.  Bocianie, a czy to prawda, że Ty jadasz żaby?  - Żaby jadam rzadko, za dużo z nimi zabawy.   Bocianie, a dlaczego masz taki długi dziób?  - Po to bym pożywienie nim szybko złapać mógł.  Bocianie, a jaki masz użytek z Twoich długich nóg?  - Są mi potrzebne po to  bym w wodzie brodzić mógł.  Bocianie, a czemu gniazdo swoje na kominie wijesz?  - Bo lubię być blisko ludzi - dobrze mi się z Wami żyje!   Bocianie, a czy znowu jesienią odlecisz?  - Tak i zabiorę ze sobą żonę i dzieci. Bocianie, smucę się trochę, czy do nas powrócisz?  - Oczywiście, że wrócę! - nie musisz się smucić. 