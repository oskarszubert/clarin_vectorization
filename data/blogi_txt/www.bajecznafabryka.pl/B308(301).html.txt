Już na  dobre zawitała do nas Pani Zima. My, Bajeczne Siostry bardzo lubimy kiedy na dworze jest biało, kiedy śnieg skrzypie pod nogami i można porzucać się śnieżkami. Bardzo lubimy też wszelkie zimowe zabawy. Z tej okazji mamy dla Was zimowy wierszyk. A czy Wy też spotkaliście już Panią Zimę? Chętnie o tym posłuchamy!   Przyszła zima    Przyszła zima, śnieg jest wszędzie Już niedługo można będzie Pójść na sanki, łyżwy z rana I ulepić też bałwana  Już szaliki poszły w ruch Kurtki miękkie jak sam puch Ciepłe czapki są na głowach Rękawiczki już na dłoniach  Znów dzieciaki cieszą się Że im zima dała śnieg Chociaż chłodniej się zrobiło To i tak jest przecież miło  Tyle zabaw czeka na nas Szkoda w domu siedzieć z rana Weź za rękę swoją Mamę Tatę, Psa a nawet Lalę  Wyjdź przywitać Panią Zimę Ona czeka na tę chwilę! Cała biała, roześmiana Ulep dzisiaj z Nią bałwana  A na koniec tej zabawy Gdy przytulisz się do Mamy Gdy ogarnie Cię już sen Wspomnij ten cudowny dzień  Ten puszysty, miękki puszek Taki drobny jak okruszek Niechaj będą sny zimowe Ciepłe, słodkie, kolorowe!    A na koniec mamy dla Was kolejną niespodziankę :)   Bardzo byśmy chciały zobaczyć jak ładnie potraficie kolorować i jak pięknie wyglądałby nasz obrazek pokolorowany właśnie przez Was. Wystarczy, że poprosicie Mamę lub Tatę o pobranie obrazka z tej  strony, wydrukowanie i ... teraz wystarczy, że weźmiecie kredki, flamastry czy farby w dłonie, a pokolorowane obrazki odeślecie do nas na naszą bajeczną skrzynkę listową  BAJECZNAFABRYKA@GMAIL.COM. My zadbamy o to , by Wasze prace pojawiły się tutaj na łamach Bajecznej Fabryki :)    Życzymy Wam miłej niedzieli i do zobaczenia wkrótce!     Bajeczna Fabryka    /Oleńka/ 