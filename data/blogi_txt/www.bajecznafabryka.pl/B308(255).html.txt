rys. Iga /7 lat/    Nie zawsze podczas wakacyjnych wyjazdów możemy liczyć na ładną pogodę. Co wówczas robicie? Mała Ola podczas deszczowego dnia nie nudziła się. Między innymi zajęła się wysłaniem pocztówek znad morza.    "Pocztówka znad morza" Połowa wczasów nad morzem już za Olą.  Wraz z bratem na plaży wciąż swawolą.     Wiadomo, że nie zawsze piękna jest pogoda. Nawet w deszcz czasu marnować jest szkoda.     Wybrała się Ola do muzeum mimo niepogody,  a także na karuzelę i na przepyszne owocowe lody.     Przy okazji wybrali się na pocztę z rodzicami, by zakupić pocztówki znad morza, ze znaczkami.     Teraz siedzi Ola, słowa pozdrowienia dyktuje.  Brat Oli już umie pisać, więc kartki wypisuje.     Jutro w drodze na plażę Ola wrzuci do skrzynki.  Pocztówki znad morza do dziadka, Zosi i Malwinki. Zanim znad morza wróci już sobie przeczytają,  o tym jak Ola i jej rodzina wakacje spędzają. 