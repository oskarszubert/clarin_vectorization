Widzieliście dzisiaj malarza?  My tak!   Nad Bajeczną Fabryką wymalował kolorowe pasy tęczy, jest pięknie!     Czy zastanawialiście się kiedyś, Kto jest tym malarzem naprawdę? Wyobraźcie sobie, że w czasie deszczu promienie słoneczne przenikają przez krople wody i następuje rozproszenie światła białego. Nasze oko widzi to zjawisko, jako łuk składający się z sześciu kolorów:czerwony, pomarańczowy, żółty, zielony, niebieski i  fioletowy. Taka jest właśnie tęcza.  W dzisiejszych czasach o tęczy wiemy wszystko ale dawniej, z uwagi na trudność w wytłumaczeniu tego zjawiska, ludzie sięgali do zasłyszanych legend, mitów. I tak np. w mitologii greckiej tęcza była utożsamiana z drogą, jaką pokonywała posłanka Iris pomiędzy Ziemią i Niebem. Bogini Iris potrafiła rozpinać łuk siedmiobarwny (tęczę), który właśnie łączył Niebo z Ziemią. W mitologii skandynawskiej tęcza była mostem łączącym świat bogów i ludzi. A skąd się wziął skarb na końcu tęczy? Irlandczycy wierzyli, że skrzat chował garnek złota na końcu tęczy – czyli w miejscu niedostępnym dla żadnego człowieka ponieważ tęcza nie występuje w konkretnym miejscu, a jej pojawienie zależy od pozycji samego obserwatora.  A nam się wydaje, że tęcza jest tak piękna, że sama w sobie jest już skarbem, więc po co szukać innego?     "Tęczowa rymowanka"    Podczas burzy, tam wysokoGdzie na niebie chmurek sporoTańczy słońce razem z deszczemBy po chwili dać nam tęczę    Po co ona tam na  niebie ?Chyba deszcz zawstydził siebieże nam spuścił tyle wodyWięc w prezencie dał kolory    Najpierw kolor dał czerwonyPotem żółty i zielonyA po chwili dodał jeszczeKolor nieba i nareszcieObraz powstał, jak marzenie    Więc o gniewie mowy nie maTeraz skarbu szukać trzebaPonoć tam, gdzie tęczy kraniecZnajdziesz złota cały garniec! 