Za kilka dni będziemy obchodzić Święto Babci i Dziadka. Jeśli jeszcze nie wiecie, co podarować swoim dziadkom, to mamy dla Was praktyczny i prosty pomysł. Przygotowaliśmy dla nich zakładki do książki. Dziadkowie bardzo lubią czytać książki więc taki prezent na pewno ich ucieszy.          Zakładka dla dziadka Potrzebne materiały: - brystol - taśma dekoracyjna lub ozdobny papier - guzik z wstążką lub sznurkiem - klej      Wykonanie: 1. Z brystolu wycinamy prostokąt (nasz ma wymiary 16 x 5,5 cm) 2. Taśmę lub ozdobny papier przyklejamy tylko z jednej strony brystolu, drugą stronę pozostawiamy białą, np.  na życzenia. 3. Przez guzik przeciągamy wstążkę i przyklejamy do zakładki Gotowe!  Zakładka dla babci  Potrzebne materiały: - brystol - kolorowe guziki - kawałek sznurka lub wstążki - taśma dekoracyjna lub ozdobny papier - klej, dziurkacz     Wykonanie: 1. Z brystolu wycinamy prostokąt (nasz ma wymiary 16 x 5,5 cm) 2. Z guziczków układamy i przyklejamy kwiatek na środku zakładki. Kredkami dorysowujemy łodygę z liśćmi . 3. Trawę uzyskamy przyklejając ozdobną taśmę lub ozdobny papier lub rysując kredkami:) (u nas, z braku zielonego, jest czerwona:)) 4. Dziurkaczem wycinamy otwór u dołu zakładki. 5. Na końcach sznureczka wiążemy guziczki.  6. sznureczek przewlekamy przez otwór na dole zakładki.   Gotowe!     zakładkę dla Babci ozdabiała Anielka 