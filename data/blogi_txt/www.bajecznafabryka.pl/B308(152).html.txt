Za nami pierwsze dni jesieni, poranki są coraz chłodniejsze, wiatr rozwiewa nam włosy i płaszcze, chłodzi nasze nosy i uszy. Powoli zamieniamy krótki na długi rękaw, letnie na jesienne obuwie. Widok za oknem mieni się pełnią brązów i złocieni. Niebawem zacznie się deszcz spadających liści, które będą tworzyły przed nami wielobarwne dywany. A tymczasem zapraszamy na jesienny lot pewnego listka:)    Jesienny lot  Niepewnie z gałązki wyrasta maluszek   Całkiem zielony ma swój mały brzuszek Jedną nóżką trzyma się wielkiej gałęzi   Czuje, jak mocno gałąź ta go więzi    Słońce przygrzewa – dzięki niemu rośnie   Czasem nawet wiatr nim mocno zatrząśnie   Obserwuje niebo całymi godzinami   Zazdrości ptakom dniami i nocami      Tak mijają tygodnie, a nawet miesiące   Aż w końcu nabiera barwy krzepiące Niczym kameleon z zieleni brązowieje   Z radości zaraz się gromko zaśmieje     Wiatr go wychyla to w lewo to w prawo   A on na drzewie się trzyma koślawo   Ostatkiem swych sił gałęzi się trzyma   A wiatr go mocnym podmuchem wydyma    Ogromnym podmuchem zerwany został  Z uwięzi swojej się w końcu wydostał Piruety w powietrzu kręci, na wietrze tańczy  I zamiast brązowego ma kolor pomarańczy    Wnet podróż jego dobiega końca Gdy na ziemie spada w promieniach słońca  I leży teraz u stóp swego ojca - drzewa  O kim mowa, każdy z Was już podejrzewa Tak, o listku co rósł na drzewie powoli  I czekał aż ktoś na lot na wietrze zezwoli  Wolność dostał wraz z wiatru powiewem  A teraz czeka na Ciebie pod drzewem    Znajdź go czym prędzej i zabierz do domu  I wsadź go do książki zaraz po kryjomu  Po pewnym czasie wyjmij go z książki  Opraw go w ramkę przy użyciu wstążki    Na Wasze ramki z niecierpliwością czekamy  Do zabawy zapraszamy tatusiów i mamy  Listki zagoszczą w  Fabryce Bajecznej  Wszystkich zapraszamy bardzo serdecznie!!!       No to teraz maszerujemy w stronę parku i zbieramy liście do Galerii Jesiennego Listka. Kluczem wyboru może być kształt, kolor, odmiana lub inne własne upodobania:) Wysuszone listki wkładamy do gotowej ramki lub przyklejamy na kolorowy papier. Udekorujmy nimi nasze ściany! Niech jesienny lot listka nieprzerwanie trwa:) Na Wasze listki czekamy pod adresem: bajecznafabryka@gmail.com 