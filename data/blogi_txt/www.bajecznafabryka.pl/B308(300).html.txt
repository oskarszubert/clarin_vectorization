"W głebi duszy każdy z nas jest bajkopisarzem. Często ta magiczna zdolność pojawia się bardzo niespodziewanie. Zaczynamy w głowie tworzyć rymy, wymyślać nowe postaci, tworzyć dla nich przygody. Tak było w przypadku każdej z nas. Mamy nadzieję, że i w Waszym tak będzie, bo przecież w każdym z nas drzemie coś z dziecka."      Te słowa towarzyszyły nam dwa lata temu podczas otwarcia Bajecznej Fabryki. Czas biegnie bardzo szybko! Od tego dnia minęły 24 miesiące, 730 dni, 166 postów i  166 bajek. Kochani Poczytnicy! Dzisiaj Bajeczna Fabryka ma urodziny. Bajkopisarki zdmuchując dwa płomyczki urodzinowych świeczek pomyślą w imieniu Bajecznej Fabryki życzenie. Za dziewięcioma rzekami, siedmioma górami, za pięcioma wyspami, za trzema morzami, za jednym Zielonym Wzgórzem... na skraju iglastego lasu, gdzie mieści się Bajeczna Fabryka będzie grała dzisiaj głośno muzyka. Wszystkie komnaty Fabryki wypełnione są już kolorowymi balonami. Bajkopisarki czekają na gości! Na urodzinowe przyjęcie Zaproszeni są wszyscy bohaterowie bajek, które znacie z Bajecznej Fabryki. Relacja już wkrótce! Jak myślicie, którzy bajeczni bohaterowie pojawią się na dzisiejszym przyjęciu w Fabryce?     /rys. Kamilka/    Tymczasem zapraszamy Was na kawałek urodzinowego tortu! 