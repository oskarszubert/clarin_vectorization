Bardzo lubimy czytać książki. Z wiekiem nasze upodobania się zmieniają, ale samo zamiłowanie do czytania nie zmienia się. Każdy kto lubi czytać lubi też zapach książek i tych nowych i tych starych. Nowe kupione w księgarni pachną świeżym drukiem, nowością. Te starsze z antykwariatu, mają swoją duszę. Pachną każdym domem, w którym były.   W zabytkowej kamienicy na samym parterze był niewielki salon ze starym asortymentem  Był to antykwariat w którym sprzedawano stare książki, pamiętniki to, co kiedyś się czytało  książki już nie nowe ale za to tanie od klasyki po romanse które lubią panie  i dla dzieci wiele mądrych można znaleźć bajek które w dawnych czasach czytały nasze babcie Antykwariat prowadził Pan wielce oczytany nie było książki przez niego nie znanej  Wiedzę miał rozległą i mądrze mówił gdy ktoś zapytał o tytuł zawsze wiedzą służył  jedynym życzeniem  jakie nosił w sercu było to, by młodzież spędzała więcej czasu z książką w ręku  Pan księgarz wszystkim  cierpliwie powtarza książki są źródłem wiedzy  a wiedzę należy posiadać     Jakie są Wasze ulubione książki i programy telewizyjne dla dzieci?? Zapraszamy do zwierzeń i zachęcamy do większego spędzania czasu z książką, niż z nawet najciekawszym programem telewizyjnym. To książki pobudzają naszą wyobraźnię i sprawiają, że życie jest pełniejsze.  Tak więc, do poczytania :)  Przypominamy o trwającym Cyklicznym Konkursie Bajkopisarskim i zapraszamy do wzięcia w nim udziału.  szczegóły znajdziecie TUTAJ 