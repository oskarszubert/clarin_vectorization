Słodkie lenistwo zapukało do drzwi i weszło rozanielone w poszukiwaniu towarzystwa do ... nicnierobienia!Kto by nie wpuścił takiego towarzysza do swojego domu- ręka do góry. Nikogo nie widzę więc śmiało mogę rzec, że lenistwo dopada każdego z nas. I nie ma się czego wstydzić, wszak każdemu należy się odpoczynek, a najlepiej dłuuuugi odpoczynek:)A wiecie, co jest fajnego w nicnierobieniu? To, że wtedy możemy np. wsłuchać się w ciszę, możemy zaobserwować otaczający nas świat i wyłapać takie elementy, na które pewnie byśmy nie zwrócili uwagi, gdyby nasze umysły były pochłonięte pracą. Najważniejsze, by we wszystkim co robimy, zachować umiar bo w przeciwnym razie... A z resztą, jeśli jesteście ciekawi, do kogo zapukało lenistwo w naszej rymowance, to posłuchajcie..     Na gałązkę wróbel przysiadł Ani myśli fruwać dzisiaj Kwaśną minę pokazuje 'Oj jak źle się dzisiaj czuję Obolały cały jestem Chyba wolne sobie wezmę'   Tak minęło minut kilka Potem dziesięć i godzinka Po godzince jeszcze dwie Aż tu wieczór zrobił się  Myśli wróbel- 'Czas na łowy Bo mi brzuszek burczy głodny Cały dzień odpoczywałem i energię nazbierałem Mogę fruwać, muchy łapać Nad jeziorem figle płatać' W końcu ruszył swój ogonek I poleciał w jeziora stronę Tam pewnie dużo lata muszek Wnet pełny będzie brzuszek Znalazł sobie duże drzewo Oczkiem rzuca w prawo, w lewo  Muszek nie ma w okolicy!!!  Trzeba było wcześniej łowić Teraz o jedzeniu nie ma mowy Ciężko spać jest na głodniaka Więc jest rada moja taka Tylko to w życiu zyskamy Co własnymi rękami uzbieramy     Chyba każdy z nas miał taki dzień, jak bohater naszej bajki. W takie dni możemy się przekonać jak wiele zależy od nas samych i od naszej pracy. Dlatego w ramach pracy domowej prosimy o rysunki na których pokażecie nam, jak wróbelek spędza pracowicie swój dzień i czy udało mu się w końcu upolować coś na ten swój głodny brzuszek:)    Przypominamy o trwającym Cyklicznym Konkursie Bajkopisarskim i zapraszamy do wzięcia w nim udziału.  szczegóły znajdziecie TUTAJ 