To pytanie chyba wszyscy sobie zadajemy. Jest kwiecień, a my dalej brodzimy w śniegu, jakby zima dopiero co się zaczęła. A stare dobre przysłowie uspokaja nas: "Kwiecień plecień, bo przeplata trochę zimy, trochę lata". Tylko dlaczego nie dał nam jeszcze lata? :) I tutaj z pomocą przychodzi nam mała Anielka, która chyba odkryła co się stało z Wiosną i znalazła sposób na to, by przegonić Panią Zimę. Posłuchajcie....        Ja wiem, gdzie się Wiosna podziała!  Krzyknęła do mamy Anielka mała. Mama Anielkę wzięła na kolona:  To powiedz mi wszystko kochana. Tak sobie właśnie pomyślałam,  że Wiosna się z Zimą zagadała. Szła do nas, ale do Zimy wstąpiła  i zimnej herbaty za dużo wypiła.    Od tego zamarzła, ruszyć się nie może  i z tego powodu nie wyrusza w drogę.    Na to mama: to co my teraz zrobimy?  Jak się pozbędziemy tej długiej Zimy?    Anielka pomyślała i zaproponowała:  To może ja bym Wiosnę narysowała? Pokażemy rysunek i Zimę przegonimy  Słonkiem narysowanym Wiosnę odmrozimy.        Teraz już wiecie, jak to Anielka sprytnie wymyśliła:) Nie pozostaje Wam nic innego, jak wyciągnąć kredki, papier i rysować wiosenne obrazki z duuuużą porcją słońca! Może podziała i Zima wreszcie sobie pójdzie:)   Z ostatniej chwili!!! Dotarły już do nas Wasze pierwsze prace!  Kolorowe! Słoneczne! Zima nie ma wyjścia! Musi odejść:)  Prace przygotowały dzieci z grupy 3,4-latków "Słoneczka" z Przedszkola Publicznego w Rogowie Zuzia (3lata)                                    Błażej (4 lata) Ksawery (4 lata)               Sonia (4 lata)  Prace nadesłane przez Jaskółki z Miejskiego Przedszkola nr 57 w Katowicach 