Kiedy my Bajkopisarki byłyśmy w Waszym wieku Drodzy Czytelnicy, nie było tak wielu zabawek w sklepach, a komputerze mogłyśmy jedynie pomarzyć.  Nie było kolorowych telewizorów i każdą wolną chwilę spędzałyśmy na dworze bawiąc się z naszymi rówieśnikami. Bawiłyśmy się w podchody (na strzałki lub nie), grałyśmy w klasy, trójkąty, skakałyśmy w gumę, budowałyśmy pociąg z poduszek, robiłyśmy ludziki z kasztanów i żołędzi i nigdy się nie nudziłyśmy.  A gdy przychodziły Święta, z radością kleiłyśmy papierowe łańcuchy, robiłyśmy ozdoby z suszonych plasterków pomarańczy i jabłek oraz zawieszałyśmy na choince cukierki w kolorowych pazłutkach. Oczywiście wszystko przy pomocy osób dorosłych.   Nawet teraz, gdy jesteśmy starsze uwielbiamy piękne, ręcznie wykonane ozdoby i zabawki. A te świąteczne zawsze pięknie pachną i cieszą nasze oczy.  Również odwiedzamy wiele ciekawych blogów, a najbardziej lubimy te, które piszą o Najmłodszych. I całkiem niedawno dowiedziałyśmy się, że Delie i Ewa (nasze blogowe koleżanki) wraz ze swoimi Chłopcami i Dziewczynkami organizują wspaniałą zabawę.   Jest to zabawa w robienie pachnących Świętami lampionów.  Lampionów pachnących mandarynkami, cytrynami, grejpfrutami i pomarańczami.  Może przyłączycie się i Wy? My bardzo lubimy takie zabawy i na pewno każda z nas przyłączy się do propozycji Dziewczyn.     Takie lampiony to nic trudnego! Oczywiście musicie poprosić o pomoc kogoś Dorosłego.    A można je zrobić na dwa sposoby: Peggykombinera radzi - "Wykonanie takiego naturalnego świecznika zajmuje dosłownie chwilę. Skutkiem ubocznym jest filiżanka pysznego soku pomarańczowego. Dużą pomarańczę należy przekroić na pół, wycisnąć sok, a następnie wyskrobać błonki, które zostaną w pomarańczowej "łupce." Połówki skórek po owocach należy umieścić na głębokich talerzach, do każdej włożyć świeczkę - podgrzewacz. Na brzegu talerza, między "łupkami" pomarańczy można ułożyć kilka suszonych krążków pomarańczy. Efekt jest bajeczny"    Delie radzi - "Mandarynki nie są uszkodzone tzn. jak się dojdzie do wprawy, to można je wyciągnąć prawie w całości - bez górnej części:) Trzeba odkroić górną część mandarynki (im wyżej tym lepiej). Łyżeczką, najlepiej taką, która ma dość ostre brzegi, przejechać między skórką a miąższem i powoli wyciągnąć środek. Najlepsze są takie mandarynki, z których łatwo odchodzi skórka, takie jakby nadmuchane:) Powodzenia!:) PS Najlepiej zrobić tuż przed "podaniem" na stół. Potem wyglądają mniej atrakcyjne i się kurczą:)"  Proste prawda?  My się przyłączymy, a Wy?  U Delie tutaj i tutaj, u Ewy tutaj a u Peggykombinery tutaj możecie zobaczyć, jak bajeczne i kuszące są te lampiony!  Gorąco Was zapraszamy!   Bajeczne Siostry  ﻿﻿  Zdjęcie udostępniła nam założycielka Bajecznej Fabryki Peggykombinera   Z radością informujemy, że wszystkie misie (Teofil, Funiek i Kasia) znalazły swój domek.  DZIĘKUJEMY   Przypominamy o trwającym Cyklicznym Konkursie Bajkopisarskim i zapraszamy do wzięcia w nim udziału.  szczegóły znajdziecie TUTAJ 