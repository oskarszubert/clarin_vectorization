Wszystkim Postaciom z Bajek,   bardziej znanym i tym mniej, dużym i tym malutkim,   złym i dobrym,   starym i młodym   w tym bajecznym dniu  najserdeczniejsze życzenia składają Bajkopisarze z Bajecznej Fabryki.    To już czwarte obchody tego bajecznego święta w Bajecznej Fabryce. Najmilej wspominamy bajeczne zwierzenia Poczytników z 2010 roku, szczegóły znajdziecie TUTAJ i TUTAJ.      rys. Olek     "Wilk i zając"      Pewnie wszyscy słyszeliście,   jak nie - usłyszycie w końcu,  historię o dzikim wilku  i uciekającym zającu.    W pewnym lesie w środku puszczy trwa i trwała z dawien dawna   sytuacja niecodzienna,  ale przy tym przezabawna.    Otóż w lesie tym codziennie  od samego wschodu słońca  wilk zdyszany ciągle biega  próbując złapać zająca.    Plany wilka psują jednak  zająca olbrzymie uszy,  bo zając od razu słyszy,  gdy wilk się ku niemu ruszy.    I tak trwa ten wieczny pościg,  takie perpetum mobile,  w którym wilk zająca ściga,   a zając mu zwiewa dylem.    Dla zająca jest to jednak  nieustanna, wielka zmora.  Musi mieć się na baczności od rana aż do wieczora.    Prosił nawet biedny zając  w swoich conocnych modlitwach,  by skończyła się nareszcie   odwieczna za nim gonitwa.    Ileż można ciągle czmychać? -  - mówił sam do siebie zając -  - przecież szału można dostać  ciągle tylko uciekając.    Koniec tego! Czas coś zrobić!  Idę, rozmawiać z tym draniem.  Niech mi chociaż wytłumaczy   o co chodzi z tym bieganiem!     Pobiegł i krzyczy do wilka:  skończmy nareszcie z tym cyrkiem!  Co Ci we mnie nie pasuje?!  czemu na mnie patrzysz... wilkiem?!    Któż tak czyni, jak Ty czynisz?!  Kto bezbronnych za nic ściga?!  Jak trzeba takiego nazwać?!  Toż to zwykły jest chuligan!!!    Jeśli wilku nie porzucisz  tego ciągłego gonienia,  powiem o tym niedźwiedziowi.  Pójdziesz za to do więzienia.    Wilk wystraszył się niedźwiedzia,   zląkł się również ciemnej celi.  Przyrzekł, że da zającowi spokój, tak by w zgodzie żyć zaczęli.    Zając rad, zapytał tylko: czemu ciągle za mną gnałeś?  Jak to czemu - wilk mu odrzekł -  - bo przede mną uciekałeś!  ﻿  rys. Iga   ________________________ __________________________________________  ____________________ ______________________________________________   Z radością informujemy, iż Bajeczna Fabryka została wyróżniona przez Mamy prowadzące   stronę internetową www.mamabu.pl tytułem "Blog Tygodnia" (szczegóły TUTAJ).   Serdecznie dziękujemy! www.mamabu.pl 