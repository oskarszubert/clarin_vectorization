... A u nas chłodne ranki i wieczory. Lato powoli żegna się z nami zostawiając w prezencie piękny podarek- babie lato, otulone w srebrzyste i cieniutkie pajęczyn nici... Jeszcze tylko żurawie zostaną z nami przez chwilę, by za dzień, dwa wyruszyć w ciepłe kraje śladami bocianów, które już odleciały..  Niech no tylko wrócą z wiosną! bo żaby czekają:) I kto by pomyślał, że towarzystwo bocianów będzie im tak pożądane:)       Skarżyły się żaby  na białe bociany  Że chodzą po stawie  dumne jak pawie Dziób swój wtykają  pod lustro wody  A przecież nie mają  na to naszej zgody!  Długo więc myślały,  co z tym można zrobić  By ukarać bociany  a przy tym zarobić  Zeszło się do września  ale wymyśliły  Dumne, jak te pawie  wszystkim ogłosiły:  "Kochane bociany  zapraszamy serdecznie  Odwiedzajcie nasze stawy  z biletem miesięcznym!"  Już ręce zacierają  w myślach zyski liczą Bocianów wyglądają  ale ich nie widzą!   Jak się okazało  na próżno działały  No bo te bociany  właśnie odleciały...  Oj czy warto było  tak rządzić się w stawie?  Teraz żaby siedzą  jak ten palec same 