Co zrobić z czerwonymi koralikami, które kryją się między skołtunionymi źdźbłami trawy?   Odpowiedź na pytanie, które pojawia się każdej jesieni znajdziecie w dzisiejszej rymowance. "Jarzębinki"    Potoczyła się powoli jarzębinowa kulka po trawie.  Sama jestem, więc smutno mi będzie w zabawie. Poturlała się trochę w prawo i odrobinę też w lewo,  Aż doturlała się hen daleko, pod duże, wysokie drzewo. Rozejrzała się dokoła i bardzo mocno się zdziwiła,  Gdy w trawie pod tym drzewem inne kulki zobaczyła.    Wszystkie kuleczki do siebie były bardzo podobne,  Okrągłe, pękate, na trawie wyglądały na bardzo ozdobne.    Kolorami czerwieni i pomarańczy pięknie się mieniły.  Nagle ustawiły się w rządku i pięknie zatańczyły.    Do tańca im wiatr przygrywał radośnie szumem liści,  Kuleczki tańczyły czekając, aż ich marzenie się ziści. I wtedy przyszły przedszkolaki z małymi koszykami.  Powiedziała Pani: teraz jarzębinowe kulki pozbieramy.    Dzieci zbierały jarzębiny kuleczka po kuleczce zawzięcie,  Było to dla nich wszystkich nie lada zajęcie.    Kulki uciekały spod paluszków tocząc się po trawie,  Dzieci, chichocząc pod noskami, poddawały się zabawie.    A gdy się udało je złapać, do koszyczków je wrzuciły,  I do przedszkola, grzecznie w parach powróciły. Usiadły przy stolikach, kuleczki z koszyczków wysypały, Podzieliły między sobą jarzębinki, które same zebrały.    Na nitki je nawlekały, ostrożnie, by rączki się nie poraniły.  Tak dzielne przedszkolaki jarzębinowe korale zrobiły.   Szczegółową instrukcję wykonania jarzębinowych korali znajdziecie TUTAJ. Serdecznie zapraszamy Was do tworzenia jesiennej biżuterii. Zapraszamy Was do jarzębinkowej galerii stworzonej przez  grupę: JARZĘBINKI z Miejskiego Przedszkola nr 57 im. Krasnala Hałabały w Katowicach 