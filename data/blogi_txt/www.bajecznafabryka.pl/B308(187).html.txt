Dyniowy sezon w pełni. Stragany uginają się pod ciężarem pomarańczowych warzyw. Gromady dzieci wycinają dyniom szerokie uśmiechy i podświetlają je tańczącymi płomieniami. Na kuchennych stołach stygnie pomarańczowa zupa. Dyni nie mogła zabraknąć również w Bajecznej Fabryce. Grupa Bajkopisarzy (tak! Bajkopisarzy! do Bajkopisarek dołączył Pan Rodzynek!) przygotowała w tegorocznym sezonie dwie dyniowe bajki. rys. i kolorowanie - Alicja i jej mama Agnieszka      "Ogrodowa dynia"     Jesienną porą gdzieś w ogródku,  na grządce pośród innych warzyw  zakwitła sobie mała dynia,  lecz nikt jej szacunkiem nie darzył.   Śmiały się wręcz z biednej dyni ogórki, rzodkiewka i szpinak,  że mała jest i niedojrzała,  że dziwna z niej jakaś roślina.    A dynia rosła, płacząc cicho, nie mówiąc nikomu, że marzy,  by w końcu, kiedy już dorośnie, największą zostać wśród warzyw.    Z dnia na dzień była coraz większa.  Warzywa już tak się nie śmiały…  I nadszedł w końcu pewien ranek,  gdy każdy przy dyni był… mały!    Zaczęli wówczas bać się bardzo  owi sąsiedzi dyni z grządki.  Sądzili, że, by ich ukarać,  wprowadzać zacznie swe porządki.    Lecz dynia nie chciała ich karać,  choć przyczyną byli jej smutków  i rzekła ,,Szanujmy się od dziś wszyscy,  wszak w jednym żyjemy ogródku.” rys. i kolorowanie - Alicja i jej mama Agnieszka     Zapraszamy Was również do dyniowej galerii. Przed Wami jej pierwsza część: rys. Mikołaj      rys. Kubuś      rys. Kubuś       rys. drużyna z Krainy Fiołków      rys. Iga     rys. Marcel        rys. Natalka     rys. Natalka     rys. Olga      rys. Ada    rys. Natalka     rys. Róża     Druga część dyniowych prac oraz kolejna dyniowa bajka ukażą się niebawem! 