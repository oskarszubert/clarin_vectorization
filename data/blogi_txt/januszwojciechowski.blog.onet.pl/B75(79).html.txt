Czy Panu, Panie Sopliński nie przychodzi do głowy myśl, że zachowanie Jarosława Kaczyńskiego to nie strategia polityczna ani taktyka wyborcza, tylko prawdziwy ból człowieka, wynikający z jego wielkiej tragedii osobistej ?.  Aleksander Sopliński jest mądrym człowiekiem, dobrym posłem i świetnym blogerem politycznym. Ale dziś chyba się nie zastanowił, co napisał. Oto streszczenie ostatniego jego wpisu: „Że Polak potrafi – wie każdy. A szczególnie potrafi Polak-polityk. Potrafi nawet tragedię narodową przekuć w osobisty sukces. Recepta jest prosta, wystarczy swoje życie podzielić na Epokę Przedsmoleńską i Epokę Posmoleńską” -pisze na swoim blogu w Onet.pl poseł PSL Aleksander Sopliński.   Następnie, zdaniem polityka, należy „zastosować wynalazekTadeusza Mazowieckiego sprzed 20 lat i obie epoki oddzielić grubakreską. Jej widocznym symbolem mogą być na przykład okulary lubnowa fryzura”. Sopliński wskazuje, że niektórzy politycystosują receptę w praktyce. Jako pierwszy odmienił się prezesPiS Jarosław Kaczyński. „Jako znaki widoczne pojawiły się milczenie i okulary, apóźniej zdecydowane złagodzenie retoryki i zaniechaniewojowniczego języka” – zauważa Sopliński. „Kolejnym odmieńcem został Janusz Palikot”, którydla „pewności, że odmiana zostanie objawiona Polakom wmediach (…) obwieścił, że umarł pod Smoleńskiem wraz z LechemKaczyńskim” – pisze Sopliński.   Panie pośle Sopliński…Panie Soplińskii… – nie chcę zadawać Panu osobistych pytań, na przykład takich, czy Pan osobiście przeżył kiedyś śmierć bliskiej osoby? Byłoby to nietaktem.    Ale jest Pan z zawodu lekarzem. Zapewne widział Pan nie raz – musiał z bliska widzieć – śmierć człowieka oraz rozpacz i ból jego bliskich.  A jak pan widział – nie robiło tona Panu wrażenia?  Czy Panu, Panie Sopliński nie przychodzi do głowy taka myśl, że zachowanie Jarosława Kaczyńskiego to nie strategia polityczna ani taktyka wyborcza, tylko prawdziwy ból człowieka, wynikający z jego osobistej tragedii?  Nie wiem czy Pan zauważył, że Jarosław Kaczyński w Smoleńsku stracił bardzo sobie bliskiego brata. Lech mu było na imię.  Nie wiem, czy Pan słyszał, że on codziennie czuwa też przy ciężko chorej matce. Jako lekarz musi Pan być człowiekiem wrażliwym. Nie podejrzewam Pana o cynizm ani znieczulicę. Więc dlaczego szydzi Pan z ludzkiego cierpienia?  Pisze Pan o Kaczyńskim, a potem o„kolejnym odmnieńcu”  – Palikocie. Kaczyński jest dla pana odmieńcem…odmieńcem po katastrofie… Miło Pan sobie pożartował. Oby dobry Bóg oszczędził Panu doświadczenia podobnego do tego, które odmieniło Jarosława Kaczyńskiego. Oby go Panu oszczędził…. 