1. Są rzeczy, o których filozofom się nie śniło i są na tym świecie rzeczy, o których nie śniło się od dawna prawnikom. Czytam i przecieram oczy ze zdumienia. Proces Leppera i Łyżwińskiego w sprawie słynnej „seksafery” prowadzony jest nie w sądzie, leczw areszcie. Łyżwiński jest chory, porusza się na wózku inwalidzkim i nie można go dowieźć do sądu, dlatego sąd odbywa swoje roki w kryminale.   2. Procesy w więzieniach mają w Polsce tradycję. Bardzo złą. Takie procesy odbywały się w Polsce w latach stalinowskich i nazywano je procesami kiblowymi. To był przejaw okrucieństwa ówczesnego reżimu. Gomułka z tym skończył. Więziennych sądów nie było też w stanie wojennym. Proces„kiblowy” powrócił dopiero w wolnej, niepodległej Rzeczypospolitej, w demokratycznym państwie prawa. Ciarki przechodzą!  3. W Piotrkowie Trybunalskim, gdzie trwa proces, z aresztu do sądu jest kilometr. Jeśli na taką odległość nie można przewieźć Łyżwińskiego, to znaczy, że jest z nim bardzo źle. Musi być znim gorzej niż z katem Sobiboru Iwanem Demjaniukiem, który też leży na wózku, ale do sądu go jednak przywożą. Sprawiedliwość sprawiedliwością, ale na miły Bóg – w cywilizowanym świecie człowieka ciężko chorego najpierw się leczy, a dopiero potem sądzi. To w reżimach totalitarnych sądziło się ludzi w więziennych kiblach, rozstrzeliwało i wywoziło nocą na tajny cmentarz.  4. „Kiblowy” proces Łyżwińskiego dobiega końca. Prokurator zażądał 5 lat więzienia. Jeśli sąd uzna winę i wymierzy taką właśnie karę,to będzie oznaczało, że Jeszcze przed wyrokiem odsiedział, a raczej odleżał połowę kary.  5. Jeśli Łyżwiński rzeczywiście zrobił to, o co jest oskarżony, to powinien być sprawiedliwie osądzony i ukarany. Jednak powiem szczerze – nie dowierzam sprawiedliwości obradującej w sąsiedztwie więziennego kibla.   PS. Z Wikipedii: Proces kiblowy – charakterystyczny rodzaj procesu sądowego dla okresu stalinowskiego w Polsce (1944-1956).Nazwa wzięła się stąd, że proces oskarżonego odbywał się nie na salisądowej, lecz w celi więziennej. Sędzia, ławnicy i ewentualnie inneosoby zajmowały krzesła lub prycze. W tej sytuacji sądzonemu jakojedyne miejsce do siedzenia pozostawał więc sedes(kibel). Procesy kiblowe były przeprowadzane z naruszeniem zasadrzetelnego procesu: m.in. brak obrońców, rozprawa przeprowadzana poza salą sądową. Zazwyczaj wyrok był znany już przed rozprawą; często zapadały w ten sposób wyroki śmierci dla członków podziemia. Faktycznie były to mordy sądowe… 