Macierewicz twierdzi, że samolot nie urwał skrzydła o brzozę i przedstawia naukowe ekspertyzy. Oponenci odpowiadają, że Macierewicz jest oszołom, ale ekspertyz nie przedstawiają. Macierewicz wskazuje nazwiska ekspertów, którzy wykluczaja kontakt samolotu z brzozą. Oponenci drwia z nich i szydzą, ale nie powołuja sie na żaden autorytet naukowy, który by własnoręcznym podpisem zaswiadczył, że skrzydło stunowego tupolewa ucięło brzozę i jednocześnie samo sie ucięło. I czy to jest w ogóle mozliwe w swietle praw fizyki, żeby ściąć i być ściętym równocześnie. Niech przedłożą naukową ekspertyzę, podpisana przez profesora doktora habilitowanego Tutkę (w sam raz dla tupolewa), który na podstawie wszechstronnych bdań analiz – masa, pęd, energia, wytrzymałośc materiału, E równa sie mc kwadrat, pi razy drzwi – nie wiem, nie znam sie na tym, ale przeciez są tacy, którzy się znają – i niech stwierdzi definitywnie – tak brzoza ścięła skrzydło, a skrzydło ścięło brzozę.  Takiej ekspertyzy o ile wiem nie ma. Senatorowie dopytywali sie o nia i odpowiedzi nie usłyszeli.  I nie przekonuje mnie, że rozbicie samolotu o brzozę poręcza Miller, nawet jesli nie jest to Leszek Miller, tylko Jerzy.  Więc szydercy – nie śmiejcie sie z Macierewicza, bo póki  co z siebie się śmiejecie.  I śmiejecie się z narodowej, wciąż niewyjaśnionej katastrofy. 