9 kwietnia ekipa z walizeczką pośpiesznie naprawiała tupolewa. Wygląda na to, że nikt tej naprawy nie nadzorował…  1. Senatorowie Prawa i Sprawiedliwości zapytali doktora Laska i Prokuratora Seremeta o okoliczności tajemniczej naprawy tupolewa, w przeddzień katastrofy. O tej naprawie napisała lakonicznie Komisja Millera na str. 33 raportu. Że 8 kwietnia tupolew leciał z Pragi i zderzył się z ptakiem, w związku z czym 9-tego kwietnia naprawiano w nim osłonę radaru. Naprawy dokonywał nieprzeszkolony personel, o co komisja uznała za nieprawidłowość. Senatorowie chcieli się dowiedzieć, kto i w jakich okolicznościach stwierdził, ze doszło do kolizji z ptakiem, dlaczego samolot nie zawrócił do Pragi, czy to było zgodne z procedurami bezpieczeństwa, ponadto dokonywał tej naprawy, kto wyznaczył ekipę do naprawy, a także czy jakieś służby państwowe tę naprawę nadzorowały. Sprawa jest poważna – jeśli ktoś majstruje przy samolocie, którym nazajutrz ma lecieć Prezydent Rzeczypospolitej, to należałoby oczekiwać, że służby Rzeczypospolitej taka naprawę nadzorowały. W końcu chodzi o prezydenta państwa członkowskiego NATO, państwa zaangażowanego wojskowo w Afganistanie, a więc niewątpliwie zagrożonego atakiem terrorystycznym. W takim państwie służby specjalne na zimne powinny dmuchać i spuszczać z oka niczego, co ma związek z bezpieczeństwem Głowy Państwa.  2. Odpowiedzi są wielce zastanawiające. Doktor Lasek właściwie nic nie odpowiedział, napisał, ze wszystko jest w raporcie i w załącznikach. Kolizja z ptakiem to nic takiego, pilot decydował, czy lecieć dalej. Po czym dodał rezolutnie, odwołując się do raportu komisji, ze „wystąpienie powyższej niesprawności nie miało wpływu na katastrofę…” Owszem, wystąpienie niesprawności nie miało wpływu na katastrofę, to wiemy, panie doktorze Lasek. Ale tu chodzi bardziej o to, czy naprawa nie miała wpływu na katastrofę. Krótko mówiąc – chodzi o to, czy ta naprawa kopuły radaru, a może i czegoś więcej” tupolewowi nie zaszkodziła? Stad pytanie, czy naprawiających ktoś nadzorował, ale doktor Lasek przemilczał ten problem.  3. W imieniu prokuratora Seremeta odpowiedział prokurator Artymiak. Poinformował on senatorów, że prawidłowość tej naprawy z 9–tego kwietnia jest przedmiotem śledztwa i że personel dokonujący tej naprawy został przesłuchany. Brawo! 