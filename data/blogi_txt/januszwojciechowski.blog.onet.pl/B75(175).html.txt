Sędzia, który nie potrafi odróżnić chorego człowieka od prawdziwego przestępcy, łańcucha z orłem na pierś zakładać nie powinien 1. Kilka dni temu media podały, że niepełnosprawny umysłowo Radek Agatowski nie wróci do więzienia, do którego trafił za drobne kradzieże złomu. Ten chłopak, jak się okazuje ma rozwój umysłowy na poziomie 3-latka i nie rozumiał, dlaczego zabrali go od matki trzymali gdzieś zamkniętego na trzy spusty. Sad kołobrzeski coś wymyślił, żeby ten upośledzony psychicznie chłopak z tego więzienia wyszedł i już tam nie wracał. A miał tam siedzieć jeszcze prawie 3 lata. Dobrze, ze sąd Agatowskiego wypuścił, ale dlaczego wcześniej go zamknął? 2. Oberwało się biegłym psychiatrom, którzy wydawali opinie dla sądu i źle ocenili stan psychiczny chłopaka. Oberwało im się słusznie, ale gdzie był najwyższy biegły, czyli sąd? Sędzia, który wydawał wyrok, rozmawiał przecież tym człowiekiem, przesłuchiwał go i musiał widzieć, że nie z zatwardziałym przestępcą ma do czynienia, ale z dużym dzieckiem, nieświadomym tego, co się z nim dzieje. Musiał też ten sędzia widzieć, co za przestępstwa popełnił Agatowski, który zbierał jakieś stare żelastwa, raptem na 10 tysięcy się tego uskładało. Wysoka urzędniczka w Krakowie 15 tysięcy łapówki wzięła i ma umorzona sprawę z uwagi na znikomą szkodliwość czynu. Temida usprawiedliwia się, że jest ślepa, ale ta w Kołobrzegu nie tylko ślepa, ale też i głucha się okazała i bez serca. A chyba też i bez rozumu. Sędzia, który nie potrafi odróżnić poważnie chorego człowieka od prawdziwego przestępcy, łańcucha z orłem na pierś zakładać nie powinien. 3. W telewizji wypowiadał się funkcjonariusz więziennictwa, który powiedział rzecz przerażającą, choć dla mnie wcale nie zaskakującą ani nową – w polskich więzieniach siedzi wielu takich Agatowskich. Wiem, ze jest takich wielu. W kilku podobnych sprawach pisałem interwencje do wysokich urzędów Ministra Sprawiedliwości, Prokuratora Generalnego, Rzecznika Praw Obywatelskich. Odpowiedzi są z reguły takie: Ble, ble, ble… – , artykuł taki….bla, bla, bla… – paragraf owaki…ble, ble, ble…- nic nie mogę….bla, bla, bla – nic nie zrobię… 4. Znam sprawę, w której niepełnosprawnego człowieka, chorego na afazję, bez kontaktu słownego, a ponadto  niczemu niewinnego, za nic nie skazanego, przez pomyłkę  zamknęli i trzymali w więzieniu dwa lata. Interwencja w Prokuraturze Generalnej – odpowiedź l – ble, ble, ble – bla, bla, bla – Polacy, nic się nie stało! 5. Pan Klawisz ma rację. Ilu tam jeszcze siedzi Agatowskich? Ilu ich jeszcze tam trafi? A ja myślę – ilu taki sędziów jak ten co skazał chorego Agatowskiego jest w polskich sądach? Ilu ich jeszcze tam trafi?  PS. Agatowskiego oskarżał tez jakiś prokurator, na pewno z siebie zadowolony. 