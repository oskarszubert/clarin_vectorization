1. Komisja sejmowa „Przyjazne Państwo” – za to, że przychodzi Tesco do Palikota tak jak Rywin do Michnika.   2. Platforma Obywatelska – za wspomnianego Palikota oraz osobiście sam Palikot za całokształt ` 3. Sejm – za ustawę o pracownikach samorządowych, dzięki której wójt będzie miał za publiczne pieniądze gabinet doradców politycznych i bez kija do niego nie przystąpisz.    4. Premier – za prywatną podróż życia w Andy, za którą kto zapłacił? – społeczeństwo!   5. Rządząca koalicja wespół z SLD – za zabranie prawa do emerytur pomostowych dla 750 tysięcy ludzi i potwierdzenie starej prawdy, że jeśli władza mówi, że zabierze, to zabierze, a jeśli mówi że da, to mówi. 6. Jeszcze raz premier – za zabranie prezydentowi starego i zdezelowanego samolotu oraz wyszarpywanie krzesła.    7. Minister Dzrzewiecki – za szarżę na PZPN, a zwłaszcza za niezwłoczną rejteradę.    8. Prokuratura – za najgłupsze oskarżenie świata, wytoczone wobec własnego szefa Zbigniewa Ziobro, oczywiście po jego dymisji.    9. Sądy – za wyrok pozwalający mówić cham na prezydenta oraz za wyrok puszczający z torbami wspomnianego wyżej Zbigniewa Ziobro, któremu przypisano urażenie autorytetu moralnego doktora G.   10. Marszałek Komorowski – za żart „jaka wizyta, taki zamach” oraz za to, że jaki marszałek, taki dowcip. 