Nie ma jasności w temacie Marioli – śpiewał Wojciech Młynarski. My nie mamy jasności w temacie stanowiska rządu polskiego w sprawie GMO czyli organizmów genetycznie modyfikowanych. Oficjalnie rząd, ustami Ministra Środowiska chce Polski wolnej od GMO. Mam jednak wrażenie, że rząd ściemnia i jest przeciw GMO, a nawet za. Świadczy o tym moja korespondencja z Ministrem Środowiska, w bulwersującej sprawie uprawy w Polsce 320 ha genetycznie modyfikowanej kukurydzy MON 810. Takie uprawy powstały bez zgody Ministra Środowiska, a minister rozkłada ręce, że nic nie może na to poradzić, bo mu wiąże ręce prawo europejskie. Moim zdaniem rząd ściemnia. 