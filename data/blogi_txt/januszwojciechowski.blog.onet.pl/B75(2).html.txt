Rząd się chwali, że projekty ustawodawcze reformy zdrowia wniesie do Sejmu za pośrednictwem zaprzyjaźnionych posłów. Jak wyjaśniła pani minister Kopacz – chodzi o to, żeby projekty nie ugrzęzły w konsultacjach. To ci dopiero recepta na tworzenie prawa! Po co zbierać opinie ekspertyzy, po co badać skutki proponowanych regulacji, czy przeprowadzać wymagane prawem konsultacje społeczne. Rząd schowa się za plecami posłów i po kłopocie. W tym szaleństwie jest metoda bardzo zła. Rząd niech pracuje na własną odpowiedzialność, a nie chowa się za plecami posłów. Prawo nie może być stanowione na skróty. To jest niezgodne z konstytucją i zdrowym rozumem. To recepta na tworzenie złego prawa. Z Pułtuska do Tuska i znów do Pułtuska Dymisja dwojga wiceministrów z PSL, z lustracją w tle. Nalewajk i Leja. Przykre.Odwołany minister Nalewajk po wyjściu z rządu Tuska wraca do rodzinnego Pułtuska. NIK ujawnił wyniki kontroli ferm wielkoprzemysłowych Lepiej późno niż wcale. Prasa spekuluje, że w Izbie była obawa, iż raport wywoła skandal z uwagi na zawarte w nim drastyczne ustalenia. Najwyższa Izba Kontroli jest jednak powołana do głoszenia prawdy, całej prawdy i tylko prawdy, bez oglądania się doraźne konsekwencje. Dobrze, że mimo wahań ta zasada zwyciężyła.Mam nadzieję, że po tej kontroli coś się jednak zmieni, by żyło się lepiej wszystkim świniom, a przy okazji też i ludziom. 