Życzenia ogólne dla Wszystkich   Gdy Betlejemska gwiazda nam świeci Wszyscy dorośli i wszystkie dzieci Dość marudzenia, koniec nabzdyczeń! Bo to jest pora składania życzeń!   Więc życzę zdrowia, spełnienia marzeń Samych radosnych i dobrych zdarzeń Niech każdy szczęście odnajdzie nagle I wiatr mu wieje w rozpięte żagle   Niech każdy nosi pogodne fizys Niech gospodarka odeprze kryzys Niechaj rozkwita sport i kultura Niech serce cieszy czysta natura   Niech Wam nie szkodzi kieliszek brandy Niech stać Was będzie na podróż w Andy Niech Was nie budzi mew białych tupot I politycy nie klepią głupot   Niech się nie zdarzy żadna porażka I niech Was moja nie wkurzy fraszka Niech się nie szczerzy żadna szczeżuja Tego od serca życzę Państwu ja I jeszcze życzenia specjalne:   Dla emerytów życzenia limeryczne Już cicha noc, już święta noc, w stajence mały Jezus Spraw panie cud, przez swoja moc, by senior żył jak krezus By nie odmawiał sobie nikt wycieczki ni spaceru By opierunek miał i wikt i podróż życia w Peru Więc emerytom Panie spraw, niech więcej im daje ZUS     Krótkie życzenia dla rolników Mizerna cicha stajenka licha I rolnik lichy, już ledwie dycha Lecz daj mu Panie Boże nadzieję Niech jeszcze orze, niech jeszcze sieje Dla zwierzaków, naszych braci mniejszych Gdy w Wigilijną Noc mówicie ludzkim głosem To smutno słuchać skarg nad waszym marnym losem Więc życzę wam by człowiek, wasz pan i władca butny Był dla was, mniejsi bracia, choć trochę mniej okrutny   Dla moich Forumowiczów  O piękna Gwiazdo Betlejemska, zaświeć na niebie mym To dla mnie radość jest nieziemska, mieć Was na forum tym Więc życzę, by pachniały Wam, raz ogród, raz kadzidło   By Wam nie mówił żaden cham, ciemnogród ani bydło            Wesołych Świąt! 