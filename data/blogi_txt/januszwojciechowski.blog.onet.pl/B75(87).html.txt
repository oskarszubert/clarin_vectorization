1.  Do tej pory po kolejnych powodziach za ratowanie ludzi i dobytku dziękowaliśmy żołnierzom i strażakom. A teraz dziękujemy więźniom. W jednej z niemieckich gazet przeczytałem, że Polsce walczy z powodzią 4 tysiące żołnierzy i 6 tysięcy więźniów. Znak czasu – pomyślałem. Żołnierzy mamy  już mniej niż więźniów.   2. Żołnierzy mamy tyle,co kot napłakał. Wojsko bojowe jest na wojnie w Afganistanie.Ostatni żołnierz z poboru odciął centymetr i w koszarach zgasił światło. Obecna polska armia składa się głównie z generalicji i wyższego korpusu oficerskiego – pułkowników i majorów. Tacy nie będą przecież nosili worków z piaskiem. Dlatego na froncie walk iz powodzią prym wiedzie już nie wojsko, tylko pensjonariat zakładów karnym. Żeby była jasność –chwała im za to! Chwała więźniom, którzy dobrowolnie (bo nie ma w Polsce przymusowej pracy więżniów)  ratowali ludzi przed żywiołem.   3. Dziękujemy wam, panowie więźniowie, bo przy braku wojska – gdyby i was zabrakło – kto by ratował Ojczyznę? 