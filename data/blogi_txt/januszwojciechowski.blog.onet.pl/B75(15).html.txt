(moje wystąpienie w debacie nad raportem Goepela w sprawie przeglądu Wspólnej Polityki Rolnej, wygłoszone w Parlamencie Europejskim w Strassburgu 11 marca 2008 roku.) Czym jest rolnictwo w Unii Europejskiej? Dla jednych wielką wartością, którą trzeba chronić, a dla innych, niestety wielu, to balast, którego najlepiej byłoby się pozbyć. W raporcie p. Goepela czytamy, że rolnictwo jest jednym z najważniejszych sektorów przemysłowych Unii. Pięknie, ale za mało. Rolnictwo nie jest przemysłem i nie jest jednym z wielu sektorów gospodarki. Rolnictwo jest filarem bezpieczeństwa żywnościowego. Wydajemy gigantyczne sumy na wojsko i policje, żeby mieć bezpieczeństwo fizyczne w naszych państwach i naszych domach. Miliardy płacimy za bezpieczeństwo energetyczne, poszukujemy dostaw energii droższych, ale bezpiecznych. Musimy też wielkim kosztem chronić nasze rolnictwo, które nam zapewnia bezpieczeństwo żywnościowe. Szkoda, że nie wszyscy to rozumieją. 