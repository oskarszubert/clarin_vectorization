Sąd zezwolił właśnie nam  Mówić, że prezydent cham Ze to w niczym nie obraża Jeśli człowiek tak uważa   Więc skorzystam z tej wolności I bezkarnie paru gości Delikatnie poobrażam Zaznaczając, że uważam    Więc uważam ja premiera za wałkonia i lesera A ta cała jego świta to jest granda pospolita Wicepremier mówię wam To gbur, jakich mało znam A ten cały pan minister To szałaput i filister   Wielki prezes, czapki z głów Cymbał, że brakuje słów A ten, jak mu tam – marszałek Zwykły bufon i pyszałek   A ten sędzia, to dopiero Zero! Proszę państwa, zero! A ten cały prokurator Tępy jak stary sekator   A ten poseł, proszę dam To jest ordynarny cham Co tam jeden – wszystkie posły To barany są i osły   Oj, zanadto się uniosłem Bo sam przecież jestem posłem I obelgi celny cep  Mnie samego trafił w łeb   I tak mógłbym siedząc w Belgii Długo miotać te obelgi Aż ktoś odda mnie do sądu Za zniewagę członków rządu Proszę sądu – nie znieważam Zaznaczyłem – tak uważam! 