PiS zyskał na sprzeciwie wobec uboju rytualnego, a PSL chyba ubiło rytualnie samo siebie Cokolwiek by o nas Polakach nie powiedzieć złego, stajemy się narodem coraz bardziej wrażliwym, co pokazała ostatnia, pełna namiętności wojna polityczna o ubój rytualny. Michał Karnowski i inni wieścili, że Prawo i Sprawiedliwość straci na stanowczym sprzeciwie wobec uboju rytualnego. Nie straciło, lecz zyskało. Najnowszy sondaż dla Wiadomości TvP jest jednoznaczny – PiS 40 procent (niewiele już brakuje do samodzielnej większości), a PSL 2 procent. Prawo i Sprawiedliwość urosło w oczach Polaków dzięki swojemu stanowczemu nie (z dyscypliną klubową) dla uboju rytualnego, natomiast walczące o ubój PSL wygląda, że ubiło rytualnie samo siebie. Katastrofalny wynik PSL potwierdza to, o czym już pisałem – że polska wieś, polscy rolnicy to też wrażliwi ludzie i też im się nie [podoba niepotrzebne dręczenie zwierząt. Rzeźnicy z PSL tylko się podszywali pod rzekomy interes rolników i dobro wsi. No to się teraz dowiedzieli, co społeczeństwo o tym sądzi, co o tym sądzi polska wieś. A jednak Polska to piękny kraj, a Polacy to mądry naród, coraz mądrzejszy… 