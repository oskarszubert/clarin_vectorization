Rafał Ziemkiewicz martwi się, zeby Polscy rolnicy nie uzyskali z Unii Europejskiej za dużo pieniędzy   1. Cenię felietony Ziemkiewicza. Raz – bo dowcipne, dwa – bo politycznie niepoprawne, trzy – po zdradzają rozległa wiedzę autora na każdy temat. Niestety, dziś Ziemkiewicz zabrał sie za polityke rolna i temat okazał się dla niego za trudny. W felietonie pod uroczym tyłem „Bajka dla grzecznych sołtysów” w dzisiejszej Rzepie Ziemkiewicz napisał między innymi tak: „…Nie ma dla chłopskich uszu piękniejszej muzyki niż ubolewania nad krzywdą, jakiej doznaje w Unii Europejskiej polski rolnik, kasując w formie dopłat tylko 40 proc. tego co francuski czy niemiecki. Ale to krzywda tylko z pozoru. We Francji, tłumaczę, kiedy tylko mam taką okazję, najniższa ustawowa płaca to 1000 euro. I jest to naprawdę mało. Pensja dobra dla młodzieży dorabiającej sobie na wakacjach – ale nie mając zapewnionego mieszkania i wiktu, wyżyć z niej naprawdę nie sposób. A w Polsce, licząc po średnim kursie, 4000 złotych to zła pensja miesięczna? Nie, u nas to dużo. A na wsi wręcz niewyobrażalnie dużo, prawda? Ichnie euro, widać więc, nierówne tutejszemu. Dlatego właśnie przy akcesji zgodzono się na taką różnicę i zaprojektowano mechanizm, który ma zrównać dopłaty z czasem, w miarę jak zrównają się koszty życia….” 2.. Grzecznym sołtysom, panie Ziemkiewicz, to można, nieco ryzykując, opowiadać taką bajkę, że polska wieś ugina się pod ciężarem szczęścia i pieniędzy, spływających z Unii Europejskiej. To jest bajka poprawna politycznie i może są gdzieś grzeczni sołtysi, zwłaszcza nie będący rolnikami,. którzy w nią wierzą. Sołtysi niegrzeczni, prowadzący własne gospodarstwa rolne, w taką bajkę nie uwierzą, bo zaprzecza jej ich własne doświadczenie.  3. Skąd pan to wziął, Panie Ziemkiewicz, ze w Unii Europejskiej zaprojektowano jakiś mechanizm, który ma zrównać dopłaty z czasem, w miarę jak zrównają sie koszty życia? Takiego mechanizmu nie ma! Przeciwnie, zaprojektowany został inny mechanizm tzw. kryterium historycznego, który prowadzi do trwale zaniżonego poziomu dopłat rolniczych w nowych krajach członkowskich. Ten mechanizm powoduje, ze polscy rolnicy maja po wszechczasy dostawać dwa razy mniej pieniędzy w przeliczeniu na hektar, niż rolnicy niemieccy, a rolnicy łotewscy sześć razy mniej niż greccy..  4. Ten mechanizm stracił swoje ideowe podstawy w chwili, gdy Unia przeszła z wspierania produkcji na system dopłat obszarowych. Jak dopłacano do produkcji, to była pewna logika, ze bardziej produktywni rolnicy na zachodzie dostawali więcej, niż mniej produktywni na wschodzie. Ale tego już nie ma, są dopłaty do hektara, a hektar wszędzie jest taki sam i wynosi 10 tysięcy metrów kwadratowych. I nie ma już żadnego uzasadnienia, żeby dopłaty były nierówne. Żadnego! 5. Z ta nierównością walczymy w Parlamencie |Europejskim od kilku lat i szala zwycięstwa zaczynała się już przechylać w naszą stronę. Komisja Europejska uznała wreszcie, że nie podstaw dla kryterium historycznego jako uzasadnienia nierówności dopłat. I zgodziła się wreszcie, że trzeba to zmienić, bo utrzymywanie tego stanu oznacza jawną dyskryminację nowych krajów (chociaż nie tylko nowych, bo zaniżone dopłaty ma też np. Portugalia).  6. Wyrównać, ale jak? Zabrać tym, którzy mają więcej i dodać tym, którzy mają mniej? Juz to widzę, jak mający najwyższe dopłaty Grecy (ponad 500 euro na 1 ha) oddają swoja nadwyżkę dla Łotyszy, którzy maja najmniej (niespełna 100 euro na 1 ha). Juz to widzę, jak Niemcy zmniejszają dotacje dla swoich rolników o półtora miliarda euro i oddają Polsce, żeby było po równo. 7. Dziś w Komisji Europejskiej trwają dyskretne prace nad tym, żeby różnice w dopłatach utrzymać, ale na nowo je uzasadnić, tak, aby nie wyglądało to na dyskryminację. Ale jak to uzasadnić? Poziom produkcji? – odpada, bo nie dopłacamy do produkcji. Wyższe koszty produkcji w starych krajach, mniejsze w nowych?  Tej teorii przeczą fakty – ceny paliwa są zbliżone w całej UE, , a po nawozy i środki ochrony roślin polscy rolnicy jeżdżą do Niemiec, bo tam tańsze. Aż ktoś wymyślił – koszty utrzymania! Tak! Na zachodzie koszty utrzymania są wyższe, na wschodzie niższe – i to ma być uzasadnienie tej nierówności, że niemiecki rolnik ma dostawać dopłaty dwa razy większe od polskiego.. Fachowcy pracują nad twórczym rozwinięciem tej teorii, ale ciężko z tym idzie. Na razie jeszcze nikt publicznie tej koncepcji nie ogłosił.  8. Tymczasem Rafał Ziemkiewicz, z talentem, w trzech syntetycznych i treściwych zdaniach, uzasadnił tę teorię tak znakomicie, że tylko się modlić, żeby to jego doskonałe uzasadnienie nie przebiło się do świadomości brukselskich biurokratów, bo wtedy o wyrównaniu dopłat dla polskich rolników możemy zapomnieć. Boje się najbardziej, że przeczyta to komisarz Lewandowski i będzie miał gotowe uzasadnienie dla tezy, że bogate kraje maja dostawać więcej, biedne mniej i te biedne jeszcze powinny się cieszyć, ze maja mniej, bo tak jest sprawiedliwi.  9. Swego czasu spopularyzowałem w Brukseli starą anegdotę o dwóch braciach, którzy dostali od rodziców torbę cukierków. – Podzielmy się nią sprawiedliwie – zaproponował starszy brat, a młodszy zaprotestował nieśmiało – ja tam by wolał po równo..Przy pomocy tej anegdoty przekonywałem, że my, młodsi bracia w Unii, właśnie chcemyrównego dost epu do tych cukierków. A Ziemkiewicz chce, zeby starsi bracia wtrząchnęli wiekszość zawartosci torby i jeszcze wmawia nam młodszym, ze wymaga tego sprawiedliwość. Do diabła z taka sprawiedliwością! Chcemy po równo!    PS. W kampanii wyborczej, gdy niczym Lepper wizytowałem miejskie targowiska, jakis sprzedawca koszul zapytał mnie – pan walczy o dopłaty dla rolników, a co ja będe z tego miał? – Kupi od pana więcej koszul – odpowiedziałem. Pan Ziemkiewicz tez nie powinien tak bardzo marwić zwiekszeniem pieniedzy dla polskich rolników. Moze chetniej zaczna kupować „Rzeczpospolitą”? 