Powinnismy przgrać z Grcją, w trosce o przyszłość Europy i z Rosją, bo to mocarstwo.   1.Na Euro wylosowalismy grupe najgorszą z możliwych – Grecję, Rosję i Czechy. No bo jak tu wygrać z Grecją, i to jeszcze mecz otwarcia – jeśli od Grecji zależą dziś losy całej Europy?  Jesli Grecja przegra, to zdruzgotana straci resztki swojego antycznego ducha i nie tylko wyjedzie z Euro, ale wielece prawdopodobne, że równiez z niego wyjdzie.  A jeśli Grecja wyjedzie oraz wyjdzie z Euro, wtedy wiadomo – efekt domina- posypie sie Hiszpania, potem Włochy, Francja… strefa Euro sie zawali, a na końcu – jak ostrzegał w Strasburgu minister Rostowski – może być z tego wojna w Europie. Powinniśmy zatem przegrać mecz otwarcia z Grecją, w trosce o pokojową przyszłość Europy.   2. Z kolei Rosja to mocarstwo, a mocarstwo jak to mocarstwo – przegrywać nie lubi i jesli przegra, to się na nas zdenerwuje. Przegrana Rosja zostanie zraniona w swej dumie, a wiadomo, ze ranny niedźwiedź jest bardzo niebezpieczny. Zatem niedźwiedzia draznić nie należy. Może sobie na to pozwolic Słowacja, ale ona gra głównie w hokeja, a lód jest zimny i troche jednak chłodzi nastroje. A piłka nożna to wielkie emocje. Przyjadą rozgrzani rosyjscy kibice, zdenerwują się porażką, może z tego wyniknąć nowa wojna futbbolowa, albo wręcz wojna polsko-ruska pod flagą biało- czerwona. A wynik tej wojny jest z góry przesądzony – przecież Rosja to mocarstwo. Niedźwiedź ryknie, a my to sobie będziemy mogli co najwyżej pogdakać koko-koko.. Z patriotycznego obowiązku, w trosce o bezpieczeństwo Polski i jej dobrosąsiedzkie stosunki z mocarstwem – mecz z Rosją należy koniecznie przegrać.  Przegrać z Grecją i z Rosją – oto jest zadanie! I teraz dopiero widać, jak dalekowzroczny był Smuda, powołując do kadry piłkarza Piszczka, który w razie czego wie, jak przegrać mecz, który przegrać trzeba.   Tylko z Czechami ewentualna wygrana nie jest obarczona nadmiernym ryzykiem, a zatem w meczu o honor można sobie pozwolić na więcej swobody. Ale jak tu wygrać z Czechami, skoro w bramce Czech stoi Czech podwójny, który Czechem jest i Czech się nazywa?. I jedzcze ten podwójny Czech został wczoraj opromieniony zwycięstwem w Lidze Mistrzów. Wiec mecz o honor też wygrac będzie trudno.  Ale jak to mawiał Wolodyjowski – nic to! Zostaną nam przecież najdroższe na świecie stadiony i rownież najdroższe i być może nawet przejezdne autostrady. 