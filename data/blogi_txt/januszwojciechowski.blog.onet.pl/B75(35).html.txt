Koalicję ganiłem, że nazbyt się leniLecz dziś jest dobry powód, by opinię zmienićI uznać, że rządzący już leniwi nie sąBo właśnie podnieśli zarobki prezesom! Jak burza ustawa przeszła przez parlamentNa podpis prezydenta juz niosą atramentNauczyciel, emeryt, górnik czekać możeAle prezes spółki państwowej? Broń Boże! Ich krzywda przetrwała wiele lat, miesięcyZarabiali góra trzydzieści tysięcyTeraz będą zarabiać ile chcą a vistaSto tysięcy, dwieście albo i czterysta Powiem Państwu na ucho, co wieść gminna niesiePodwyższyli zarobki, bo w spółkach kolesieMieli lepiej żyć wszyscy lecz chyba nic z tegoTo przynajmniej niech żyje się lepiej kolegom Na koniec bez ironii, bo sprawa jest poważna. W 2000 roku przedstawiałem w Sejmie raport NIK nr 138, który pokazywał wielka patologie płacową w państwowych przedsiębiorstwach i spółkach. Płace te były wówczas nieograniczone, a ich wysokość nijak się miała do jakości zarządzania. Kontrola NIK wykazała, że przeważnie była to zależność odwrotna – im większe dziadostwo w firmie, tym większe płace prezesów lub dyrektorów. Kontrola NIK wstrząsnęła Sejmem, który bardzo szybko uchwalił wtedy tzw. ustawę kominową, ograniczająca zarobki w państwowych podmiotach gospodarczych. Zarządzanie w tych spółkach i przedsiębiorstwach wcale się nie pogorszyło, wręcz przeciwnie, właśnie po 2000 roku przestały padać jak muchy. Dziś nieograniczoność zarobków wraca, pod pretekstem troski o lepsze zarządzanie. Strzeż nas Panie Boże od takiej troski. 