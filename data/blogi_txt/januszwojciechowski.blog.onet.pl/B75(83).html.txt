Wstyd i kompromitacja, że szef Klubu Parlamentarnego PSL, partii chłopskiej, nie wie, że trwa walka o wyrównanie dopłat rolniczych w Unii Europejskiej. Zamiast brać w tej walce udział, on żartuje sobie i drwi.   1. Jarosław Kaczyński przyrzekł na spotkaniu z rolnikami w Raciążu, że jako prezydent będzie twardo walczył o wyrównanie dopłat dla polskich rolników po 2013 roku. Obśmiał go Stanisław Żelichowski – Zrównanie dopłat w Unii i tak ma nastąpić w 2014 roku i nie trzeba do tego prezydenta – stwierdził na łamach „Rzeczpospolitej” szef Klubu Parlamentarnego PSL.  Wstyd i kompromitacja! – panie Żelichowski, tyle na wstępie powiem, a niżej to stwierdzenie uzasadnię.  2. Otóż lider partii chłopskiej, mieniącej się reprezentacją polskiej wsi, 25 lat spędził w sejmowych ławach – a nie wie, że żadnego wyrównania dopłat rolniczych w 2014 roku w Unii Europejskiej nie będzie, jeśli się nie stoczy o to bitwy? Nie wie, że 2008 roku Komisja Europejska zaproponowała rażąco nierówne dopłaty, według jej propozycji rolnik polski miałby dostawać maksymalnie 187 euro dopłat na hektar, a rolnik niemiecki 344 euro?  Że Polak ma dostawać 2 razy mniej pomocy niż Niemiec i trzy razy mniej niż Holender albo Duńczyk?  Gdyby nie wiedziała tego Pitera albo Kalisz – ale Żelichowski? Sztandarowy polityk PSL?  3. O wyrównanie dopłat walczymy w Parlamencie Europejskim od z górą 2 lat. Z pewnymi sukcesami, bo Parlament Europejski uznał, że nie może być dalszej dyskryminacji po 2013 roku. O mojej walce pisałem wiele razy, ale muszę oddać, że wielokrotnie występował w tej sprawie europoseł Czesław Siekierski z PSL, a ostatnio również Kalinowski. I że działa, może nie dość energicznie, ale działa, minister Sawicki, który w czerwcu 2009 roku postawił kwestię wyrównania dopłat na porządku obrad Rady Europejskiej. W tej chwili w Parlamencie Europejskim forsujemy ważne poprawki doraportu posła Lyona, które zmierzają do jednoznacznego postawienia sprawy – po 2013 roku dopłaty maja być równe i sprawiedliwe, a żadnej dyskryminacji byc nie może!  4. Wreszcie, przytoczę moje i innych europosłów PiS-u zapytanie, jakie w listopadzie 2009 roku wniosłem do Komisji Europejskiej oraz odpowiedź na nie, która jednoznacznie wskazuje, że pan Żelichowski nie wie, o czym mówi. Do równych dopłat długa droga. Oto zapytanie:   Przedmiot: W sprawie rzeczywistego wyrównania poziomu dopłat bezpośrednich dla rolników w Unii Europejskiej Odpowiedź            Interpelacje     18 listopada 2009 r. E-5666/09         PYTANIE PISEMNE skierowali: Janusz Wojciechowski(ECR) , Adam Bielan (ECR) , Tadeusz Cymański (ECR) , RyszardCzarnecki (ECR) , Marek Józef Gróbarczyk (ECR) , Paweł RobertKowal (ECR) , Jacek Olgierd Kurski (ECR) , Marek Henryk Migalski(ECR) , Tomasz Piotr Poręba (ECR) , Mirosław Piotrowski (ECR) ,Konrad Szymański (ECR) , Jacek Włosowicz (ECR) oraz ZbigniewZiobro (ECR) do Komisji              Przedmiot: Wsprawie rzeczywistego wyrównania poziomu dopłat bezpośrednichdla rolników w Unii Europejskiej                          W ramach przeglądu średniookresowego Wspólnej Polityki Rolnej w2008 roku Parlament Europejski w raporcie Capoulasa-Santosa, zajął stanowisko sprzeciwiające się dyskryminacji nowych państw członkowskich w zakresie wielkości dopłat rolniczych i zakwestionował proponowane przez Komisję kwoty maksymalnych płatności na poszczególne kraje członkowskie po 2013 roku. W czasie debaty posłowie podkreślali, że kwoty proponowane dla nowych krajów członkowskich według przelicznika na 1 ha są dwu-,a nawet trzykrotnie niższe, niż dla starych krajów członkowskich. 1. Czy Komisja prowadzi w tej chwili prace nad określeniem na nowo maksymalnej wysokości dopłat bezpośrednich, w sposób niedyskryminujący nowe kraje członkowskie? 2. Czy Komisja uważa, że dotychczasowy system dopłat,uwarunkowany historycznie według wskaźników produkcyjnych, jest uzasadniony w sytuacji wprowadzenia systemu dopłat obszarowych oderwanych od poziomu produkcji? 3. Czy utrzymanie zróżnicowanego poziomu dopłat rolniczych jest do przyjęcia z punktu widzenia równości praw państw członkowskich i zasad konkurencji?  I odpowiedź Komisji:       Interpelacje     18 stycznia 2010 r. E-5666/2009         Odpowiedź udzielona przez komisarz Mariann FischerBoel w imieniu Komisji     Zgodnie z deklaracjązłożoną w 2008 r. w ramach oceny funkcjonowaniareformy wspólnej polityki rolnej (WPR) z 2003 r.Komisja zobowiązuje się gruntownie przeanalizować możliwościrozwoju systemu płatności bezpośrednich, w tym kwestięróżnic w wysokości dopłat w poszczególnych krajachczłonkowskich.  Zagadnienie to zostałorównież dogłębnie przedyskutowane na nieformalnym spotkaniuministrów rolnictwa i rybołówstwa w Brnie w czerwcu2009 r. Jeżeli chodzi o okrespo roku 2013, Komisja rozważy i oceni różne scenariuszereformy systemu płatności bezpośrednich. Kwestia ujednoliceniapoziomu dopłat we wszystkich państwach członkowskich orazdostosowań zmierzających do harmonizacji poziomu wsparciaw odniesieniu do poszczególnych rolników będzie stanowiłaistotną część tej oceny.             5. To jest odpowiedź jeszcze poprzedniejpani komisarz Mariann Fischer-Boel. Nowy komisarz Dacian Ciolosskwestię wyrównnai dopłat uznaje jeszcze wyraxniej, czemu dałwyraz na spotkaniu z Komisjami Rolnictwa Sejmu i Senatu 11 maja 2010 roku w Warszawie.  6. Macie Państwo czarno na białym.Komisja Europejska oficjalnie przyznaje, że jest problem dyskryminacji nowych krajów członkowskich i trzeba ten problemjakoś rozwiązać. Tu wszyscy musimy stanąć do twardej, naprawdę twardej walki, żeby tę sprawę doprowadzić do zwycięskiego finału.  7. Przewodniczący klubu parlamentarnego partii chłopskiej tkwi tymczasem w błogiej nie świadomości, że dopłaty wyrównają się same i kpi z Kaczyńskiego. Podpowiedzcie mi państwo komentarz na zakończenie, bo mi ręce opadły z klawiatury…. 