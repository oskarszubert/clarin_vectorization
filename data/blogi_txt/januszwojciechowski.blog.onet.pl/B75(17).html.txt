Departament Stanu USA piętnuje Polskę za przeludnienie w więzieniach, nadużywanie siły przez policję i zbyt długie przetrzymywanie podejrzanych w aresztach. Przeludnienie w więzieniach – fakt. Nadużywanie siły przez policję – też się niestety zdarza. Zbyt długie areszty – przykre, ale prawdziwe. Tylko, cholera jasna, kto to mówi? W Teksasie i paru innych stanach kara śmierci jest stosowana proporcjonalnie częściej niż w Chinach. Policja amerykańska bynajmniej nie jest znana ze skłonności do pieszczot. W Kalifornii za trzecią z kolei kradzież butelki śmietany skazują ludzi na dożywocie. Pewien Polak za rzekome, niczym niepotwierdzone molestowanie dziecka podczas kąpieli, gnije w amerykańskim więzieniu skazany na 30 lat! Już nawet nie wspominam o Guantanamo, co tam się dzieje. Dzięki, że Departament Stanu Stanów tak się troszczy o praworządność w Polsce. Rada za radę. Lekarzu, lecz się sam! 