Loigika sekty pancernobrzozowców: To nic, że dróżnik nie zamknął szlabanu, kierowca winien, po co wjeżdżał pod pociąg… 1. Sędzia i spiskowcy – napisał na S24 publicysta Flyga, z taką oto frazą: „…Czytając komentarze zwolenników zamachu lub maskirówki, zastanawiam się co tymi ludźmi kieruje. Czy jest to głupota, ślepota, a może manipulacja? Przykładem może być pewien sędzia ubiegający się o reelekcję do europarlamentu. Od sędziego można wymagać umiejętności czytania ze zrozumieniem przepisów, takich jak Regulamin Lotów 2006, który wyraźnie zabraniał podchodzenia gdy brak jest warunków do lądowania. Zamiast zauważyć i informować innych, że przestrzeganie przepisów jest kluczem do bezpieczeństwa, podsyca teorie spiskowe dla płytkiego celu, jakim jest pozyskanie pracy na następne kilka lat. Jeżeli taka osoba sprzedaje dobro i bezpieczeństwo Polaków za tak niską cenę, to najprawdopodobnie sprzeda Polskę za niewiele większą. Nie znam intencji kierującym pozostałych spiskowców. Może to tylko ślepota. Jaki sens ma dalsze rozważanie czy mgła była sztuczna czy naturalna? -żadnego. Gdy nie ma warunków do lądowania (sztucznych lub naturalnych), to pomijając nawet aspekt prawny, podchodzenie do lądowania nie ma sensu i wprowadza niepotrzebne ryzyko, a dodatkowo skraca lub eliminuje czas oczekiwania na poprawę pogody Kontrolerzy faktyczne wydawali błędne informacje dotyczące położenia na teoretycznej ścieżce. Miało to na pewno negatywny wpływ na świadomość załogi i bezpieczeństwo. Było jak najbardziej czynnikiem sprzyjającym katastrofie, ale nie przyczyną. …”  2. Nie wiem, kim jest sędzia, który gryzie trawę, żeby dostać się do Europarlamentu, o nikim takim nie słyszałem i nie wiem do kogo anonimowy awiator pije, ale pije nielogicznie. Bo pije z grubsza tak: Jechał samochód, wjechał na przejazd kolejowy i rozjechał go pociąg. Szlaban nie był zamknięty, bo dróżnik z kimś się zagadał, miał rozproszoną uwagę i szlabanu opuścić zapomniał. Przyjeżdża uczona komisja i orzeka co następuje: Całkowitą winę za wypadek ponosi kierowca samochodu. Po pierwsze za późno wstał, za długo się guzdrał, a potem za bardzo spieszył. Poza tym była mgła i śliska droga, więc w ogóle nie powinien wyjeżdżać z domu samochodem. Przed przejazdem kolejowym jechał za szybko, nie obserwował drogi, nie spostrzegł nadjeżdżającego pociągu i pod niego wjechał. Dróżnik wprawdzie nie zamknął szlabanu, choć powinien, ale jego zachowanie było okolicznością sprzyjająca katastrofie, a nie przyczyną… 