Dlaczego tylko alkomaty? Od razy wysłać wszystkich trzeźwych kierowców na przymusowe leczenie przeciwalkoholowe!  1. Pijany kierowca zabił sześć osób, pijany motorniczy trzy, inni pijani kierowcy w ciągu roku zabili trzysta osób. Za karę wszyscy trzeźwi kierowcy muszą kupić alkomaty! Bezwzględne więzienie dla każdego pijanego kierowcy, za sama tylko jazdę bez wypadku… nie, to niehumanitarne! Zabierać pijanym kierowcom samochody, zeby nie mieli do czego po pijanemu wsiadać… nie, to niesprawiedliwe. Humanitarne i sprawiedliwe jest natomiast karanie wszystkich trzeźwych kierowców obowiązkiem zakupienia alkomatów. Można by jeszcze wszystkich trzeźwych kierowców wysłać na przymusowe leczenie przeciwalkoholowe. Jak walka, to walka!  2. Ktoś obliczył ze te alkomaty maja kosztować ponad 3 miliardy złotych. Ktoś z kolegami już zaciera rączki, dobry biznes im się kroi. A ja się zastanawiam, ile to ma wspólnego z poczuciem bezpieczeństwa? Pijak wytrąbi pół litra, na chwiejnych nogach wtoczy się do samochodu – i co alkomatem będzie się badał? Ludzie, zastanówcie się! Jak trafi kluczykiem w stacyjkę, to odpali i pojedzie. Po alkomat sięgnie ten, który nie jest pewien, jeszcze ma 0,2 promila, czy już mu wyparowało. Sięgnie kierowca odpowiedzialny i w gruncie rzeczy niegroźny. Ci najgorsi, ci nieprzytomni od poziomu dwa promile i wyżej, chocby dziesięć alkomatów kazać im wozić w samochodzie, nie będą się badali, tylko będą zabijali niewinnych ludzi.  3. Absurd z tymi alkomatami, kompletny absurd! Jest tylko jeden sposób – kazda jazda w stanie nietrzeźwości, powyzej 0,5 promila, powinna kończyć się krótkim więzieniem, odebraniem prawa jazdy i odebraniem samochodu. A druga jazda po pjanemu powinna się kończyć długim więzieniem, zabraniem prawa jazdy na zawsze oraz odebraniem i zakazem posiadania samochodu. To poprawiłoby nasze bezpieczeństwo, nie żadne alkomaty. Pijani zawinili, a władza trzeźwych chce karać… 