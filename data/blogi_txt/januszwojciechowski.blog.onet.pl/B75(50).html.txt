1. Dwaj Niemcy w Pradze, przewodniczący Parlamentu Europejskiego Hans Gert Poettering i szef frakcji Zielonych Daniel Cohn-Bendit rozmawiali z prezydentem Czech tak, jakby to był rok 1938 i jakby Traktat Lizboński pomylił się im z Układem Monachijskim. - Pan będzie musiał podpisać ten traktat! – wygrażał prezydentowi Czech Cohn-Bendit, a przewodniczący Poettering próbował strofować go jak gówniarza.             2. Dwaj wpływowi politycy niemieccy, ubrani w unijne garnitury, już nie bawili się w salonową demokrację Żadne tam dyplomatyczne konwenanse – …szanujemy pańskie zdanie, ale prosimy, apelujemy, niech będzie pan łaskaw rozważyć….nie, nic takiego! – Pańskie zdanie nas nie interesuje, pan musi to podpisać! Bo my tak chcemy! I flagę unijną musi pan wywiesić!    3. To była dobra nauka, pokazująca, jak będzie wyglądała Unia Europejska po wejściu w życie Traktatu Lizbońskiego, gdy Niemcy umocnią w niej swoje przywództwo. W Pradze na Hradczanach mieliśmy próbkę zamordyzmu, który wkrótce zapanuje. Milczeć, słuchać i podpisywać papiery. Kto nie z nami, ten przeciw nam.      4. Niemcy wiedzą, czego chcą. Prą do Traktatu Lizbońskiego jak czołg. Tylko na chwilę spasowali po nieudanym irlandzkim referendum, ale już odzyskali wigor. Traktat Lizboński znacznie zwiększa siłę ich głosu. Wprowadza wspólną politykę zagraniczną, która wiadomo, jaka będzie i w czyim interesie prowadzona. Już teraz tak jest w Unii, że jeśli Niemcy czegoś chcą sami, to osiągają to na 75 procent, a jeśli chcą czegoś razem z Francją, to uzyskują to w 100 procentach. Traktat Lizboński ma sprawić, żeby osiągali to szybciej. I żeby łatwiej pacyfikować opór słabszych państw, takich jak Czechy i niestety również Polska. 5. U nas prounijna propaganda jeszcze wmawia, że Unia to wielkie pieniądze. Rzeczywiście wielkie – niecałe jeden procent PKB krajów członkowskich. Rzadziej, albo i wcale mówi się o tym, że Unia to przede wszystkim wielka władza najsilniejszych państw. Już dziś połowa obowiązującego w Polsce prawa dyktowana jest w Brukseli, a po Traktacie Lizboński będzie to ponad 60 procent. 60 procent władzy i kontroli za 1 procent kapitału – to dopiero jest spółka akcyjna. Za niewielkie pieniądze można osiągać w niej wielkie cele. W szczególności cele tych, którzy w tej spółce rządzą.    6. Czechy już wzięte za mordę. Teraz Polska… 