Dajecie rękę sobie uciąć za Rosję, że w Smoleńsku nie było zamachu? To dajcie i drugą, za to, że nie ma rosyjskich wojsk na Krymie!  Patrzycie na Krym – i co wam to mówi, pancernobrzozowi wyznawcy raportu Anodiny? Drwicie z wszelkich pytań i wątpliwości, choć śledztwo prokuratury wciąż trwa i podstawowe dowody nie zostały jeszcze przeprowadzone. Święcie wierzycie, w rosyjskie sekcje zwłok, rosyjskie oględziny, rosyjskie odczyty czarnych skrzynek. Twierdzicie, że nikt w Rosji nie miał motywów do zamachu. Nie macie cienia wątpliwości co do szczerości lodowatego oblicza Putina, w uścisku, na dymiących zgliszczach, z Tuskiem. Dajecie rękę sobie uciąć za Rosję, że w Smoleńsku nie było zamachu…. To dajcie od razu uciąć sobie drugą, za to, że nie ma rosyjskich wojsk na Krymie. Przecież Putin wyraźnie zaprzeczył… 