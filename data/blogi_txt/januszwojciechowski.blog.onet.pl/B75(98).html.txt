1.Premier Tusk w swoim wystąpieniu na konwencji PO piał z zachwytu nad Hanną Gronkiewicz-Waltz, za jej siłę charakteru, okazaną przy usunięciu kupców z hal w centrum Warszawy Ta siła charakteru wyrażała się w przemocy i bezprawiu.  2.Ubiegłoroczna akcja przeciw kupcom była okrutna i bezprawna. Pałkami i gazem traktowano ludzi rozpaczliwie broniących swoich miejsc pracy. Potraktowano ich okrutnie, bez litości.  To prawda, że przeciw kupcom był prawomocny wyrok. Ale wyroki trzeba wykonywać zgodnie z prawem, a ten był wykonywany zgodnie z bezprawiem. Okrutnym bezprawiem.  3.Bezprawie było potrójne Po pierwsze – komornikowi, wykonującemu wyrok, asystowała firma ochroniarska. Jest to sprzeczne z przepisami postępowania egzekucyjnego, które przewidują, że w egzekucji komornik może mieć asystę tylko i wyłącznie policjantów.  Po drugie – firma ochroniarska nie ma prawa szturmować czegokolwiek,ma tylko i wyłącznie prawo bronić obiektu którego strzeże. A tam w Warszawie ochroniarze kupieckie hale bezprawnie szturmowali.  Potrzecie – akcja była brutalna w sposób absolutnie niewspółmierny do okoliczności, była to szarża uzbrojonych osiłów na bezbronnych ludzi. I to pochwalił Donald Tusk    4.Bezprawie wobec kupców to nie moje urojenie, to prawda urzędowo stwierdzona przez ….podległe premierowi MSWiA. Żebym nie był gołosłowny – przypomnę wiadomość, podaną wślad za portalem TvN24pl z 19 marca 2010 r.  MSWiA: cofnięto koncesję agencji ochrony Zubrzycki MSWiA zdecydowało o cofnięciu koncesji agencji ochrony Zubrzycki. To właśnie ona została zatrudniona przy głośnej eksmisji kupców z hali KDT w Warszawie. Kontrolerzy Ministerstwa Spraw Wewnętrznych i Administracji ustalili, że ochroniarze nie mieli prawa usuwać kupców z hali Kupieckich Domów Towarowych. – W tym przypadku naruszono przepisy ustawy o ochronie osób i mienia. Pracownicy agencji mogli jedynie prewencyjnie ochraniać samego komornika i mienie, które miał zająć -wyjaśniła Małgorzata Woźniak, rzeczniczka MSWiA. Jak dodała,działania pracowników agencji ochrony „mogły doprowadzić do bezpośredniego zagrożenia dla obywateli”. – Decyzja MSWiA została poparta przez resort sprawiedliwości oraz Komendę Główną Policji – zaznaczyła Woźniak. Za te działania chwalił Hannę Gronkiewicz-Waltz premier Donald Tusk  Skandaliczna pochwała przemocy, okrucieństwa i bezprawia. 