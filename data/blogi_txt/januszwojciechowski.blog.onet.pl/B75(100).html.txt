W sprawie dziewczynki, o której pisałem 23 czerwca (Matka Polka, ojciec Niemiec, dziecko nikt) skierowałem list:   Rawa Mazowiecka, 29 czerwca2010 roku,  Pan Marek Michalak Rzecznik Praw Dziecka  Pan Andrzej Seremet  Prokurator Generalny RP Pisze do Panów poruszony informacjami, jakie uzyskałem o sprawie małoletniej Pauliny Z.Sprawa dotycząca jej losów toczy się przed Sądem Rodzinnym w R.. Informacje te oraz przedstawione mi dokumenty wskazują, że 11-Paulina Z została przemocą odebrana matce, doświadcza okrucieństwa psychicznego, a jej dobro jest w najwyższym stopniu zagrożone..   Na zasadzie art. 63 Konstytucji RP i art. 241 kodeksu postępowania administracyjnego zwracam się do Panów, z wnioskiem, abyście Panowie, każdy w ramach swoich kompetencji, zajęli się tą sprawa i podjęli odpowiednie działania prawne. A oto, mnie mnie w tej sprawie bulwersuje i niepokoi:.  Po pierwsze – Paulina Z., jako 10 letnia dziewczynka została przemocą odebrana matce, która ją od dziecka wychowywała i wydana ojcu, obywatelowi Niemiec, który wcześniej nigdy się ni ą nie zajmował. Nie było przy tym żadnych okoliczności wskazujących na to, że dobro dziecka było zagrożone, że dziecko padało ofiarą przestępstwa,  czy innych zachowań godzących w jej dobro  Po drugie – odebraniedziecka odbyło się w sposób bardzo brutalny, przemocą, mimo rozpaczliwego oporu dziewczynki, która nie chciała iść do ojca, wolała zostać z matką. Widziałem film z tego odebrania i powiem wprost, że przeprowadzono je w sposób nacechowany okrucieństwem.  Po trzecie – dziewczynka  nie została wysłuchana w momencie stanowienia o jej losie, wbrew Konstytucji i Konwencji Praw Dziecka. Sąd nie wziął pod uwagę jej zdania, choć jest ona w takim wieku, że może już wypowiadać swoje rozsądne życzenia..  Po czwarte – matka  dziewczynki, która nie jest pozbawiona praw rodzicielskich zostałacałkowicie pozbawiona z nia kontaktu. Jest to okrucieństwo psychiczne wobec matki, ale przede wszystkim wobec dziecka, któremu  nikt nie powinien zabraniać kontaktu z matką. .  Po piąte – według twierdzeń matki, mających oparcie w relacjach innych osób niezainteresowanych w sprawie, dziewczynka jest przetrzymywana w domu jej ojca i jest odcięta od świata, nie może utrzymywać kontaktów z nikim, poza ojcem i jego konkubina, nie ma telefonu komórkowego,nie ma dostępu do internetu, To jest faktyczne uwięzienie dziecka i bardzo groźne dla jego rozwoju odcięcie od więzi społecznych.  Po szóste – dość dziwna wydaje się decyzja o objęciu dziewczynki indywidualnym tokiem nauczania, podjęta podobno bez bezpośredniego badania dziecka. Trudno dopatrzeć się jakichkolwiek podstaw do takiej decyzji wobec dziecka, które normalnie się uczyło w szkole, nie jest chore i nie miało żadnych trudności szkolnych.  Po siódme – w dość dziwnym trybie wydawane są w tej sprawie opinie psychologiczne, dyskwalifikujące matkę, zarzucające jej bardzo poważne zaburzenia osobowości, przy czym psycholog wydający taką opinię nie miał z matką dziewczynki żadnego kontaktu, a dyskredytował ją jedynie na podstawie pism kierowanych do sądu, kierowanych w desperacji przez kobietę, której brutalnie odebrano jej dziecko. Reasumując – proszę  Panów o zajęcie się to sprawą. Wiem, że sprawa toczy się w sądzie i nikt nie powinien się wtrącać do postępowania, ale to postępowanie jest nadzwyczaj dziwne, a krzywda dziecka wydaje się oczywista.. Zwłaszcza to zamknięcie dziewczynki, odcięcie jej od świata, każe podejrzewać najgorsze rzeczy, z molestowaniem seksualnym włącznie.  Sumienie nie pozwala mi milczeć w tej sprawie i stąd prośba o zajęcie się losem Pauliny.  Z Poważaniem   Janusz Wojciechowski  P.S. W publikacji imię dziewczynki zostało zmienione. 