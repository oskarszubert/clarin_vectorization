Psycholog – psycholożka, Sekretarz – sekretarka Geolog – geolożka Kominiarz – kominiarka Akuszer – akuszerka Aspirant – aspirantka Reżyser – reżyserka, Policjant – policjantka Bloger (wymyśliłem w tej chwili – i pani blogerka Saper (co się raz myli) – i jego saperka  Do każdej nazwy zawodu męskiej W imię równości, rzecz oczywista Dopisać trzeba przyrostki żeńskie Pan jest minister, pani – ministra!  Można tak dalej – pracz oraz praczka Młynarz – młynarka, Krawiec – krawcowa, Oracz – oraczka, Kopacz – kopaczka Piekarz – piekarka, Szewc – …tu brak słowa.. Lecz oto problem w tym miejscu zgłaszam I puszczam oko do czytelników Dlaczego Panie zawsze, przepraszam Wywodzą nazwy z męskich słowników? A może by tak role odwrócić? I pójść krok dalej, niż pani Mucha Pomysłów parę mógłbym tu wrzucić Gdzieś do szuflady lub do sztambucha  Farmaceut – farmaceuta Zwiadowiec – zwiadowca Kosmonaut – kosmonauta Kierowiec – kierowca Ortoped – ortopeda Pediater – pediatra Logoped – logopeda Psychiater – psychiatra Albo: atlet – atleta Traktorzyst – traktorzysta, Geodet – geodeta Maszynist – maszynista Starost – pani starosta Wojewód – wojewoda Pani sędzia – pan sędzior  Co wy na to? Zgoda? 