15 stycznia NIK ogłosi wyniki swojej kontroli bezpieczeństwa w szkołach. W ramach tej kontroli badano głównie stan bezpieczeństwa budowlanego, czy były przeprowadzane odpowiednie kontrole budowlane, sprawdzanie stanu bezpieczeństwa instalacji elektrycznych, czy są bezpieczne używane w szkołach urządzenia itp. Kontrola była prowadzona w trzech województwach: łódzkim, śląskim i wielkopolskim. Dla zainteresowanych podaję, że w województwie łódzkim negatywnie pod względem troski o bezpieczeństwo uczniów oceniła Zespół Szkół Rolniczych w Wojsławicach, a w województwie wielkopolskim Szkołę Podstawową nr 3 w Obornikach. W województwie śląskim wszystkie skontrolowane szkoły oceniono mniej lub bardziej pozytywnie. 