Hitler czai się wszędzie, z wyłączeniem Niemiec oczywiście Kampania przeciw ubojowi rytualnemu przypomina działania, które rozpoczął Hitler, aby przygotować grunt pod eksterminację Żydów – napisał w „Rzeczpospolitej” rabin Manachem Margolin, przewodniczący Europejskiego Związku Żydów. Adam Michnik zaś w niemieckim „Spieglu” porównuje premiera Wegier Orbana do Hitlera i sugeruje, że Orban prowadzi Węgrów do piekła. I nie wprost, ale opłatkami sugeruje też hitlerowskie zapędy Jarosławowi Kaczyńskiemu. Do hitlerowskich haseł przyrównywano też ubiegłoroczny marsz „Obudź się Polsko”, a jeden z posłów Ruchu ku Czci Założyciela wprost już bredził, że Kaczyński idzie droga podobną do Hitlera. Różne środowiska, różne sytuacje, różne sprawy – i ten sam Hitler, używany do podłych, nikczemnych porównań. Wszędzie czai się Hitler, z wyłączeniem Niemiec oczywiście. Miotają tymi Hitlerem bez rozumu, bez opamiętania. Obrażają tymi porównaniami pamięć milionów jego ofiar, tych setek tysięcy z getta i tych setek tysięcy z powstania warszawskiego. Nikczemnymi porównaniami wykluczają wszelki dialog. Z Hitlerami się przecież nie rozmawia, do Hitlerów się strzela. 