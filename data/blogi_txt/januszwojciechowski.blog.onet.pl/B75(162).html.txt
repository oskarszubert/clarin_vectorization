…najpierw zabrał babci dowód, a potem rentę... Czego to czerwony kapturek nie naobiecywał, czego to miał babci nie przynieść, czym jej nie nakarmić… Koszyczek miał się uginać od wszelkiego dobra, babcia miała mieć wszystkiego w bród. Okazało się jednakowoż, że czerwony kapturek kręci. Z jednego koszyczka wszystko sam wyjadł po drodze, drugi gdzieś sprzedał, pieniądze wcięło. Potem tygodniami go nie było, bo jak nie w piłkę grał, to na nartach jeździł, albo pojechał na wycieczkę do Peru. I nieustannie straszył babcię wilkiem. Że wilk ja podsłuchuje i żeby nie otwierała drzwi, bo wilk wpadnie i ją zje, albo aresztuje. Babcia leżała tak sobie siedziała, coraz bardziej głodna w chłodnej chatce i zaczęła się w końcu zastanawiać – czy ten czerwony kapturek, to naprawdę jest wnuczek, czy może oszust okradający metodą „na wnuczka”. Najpierw zabrał babci dowód, a potem rentę. Co gorsza – gajowy też babci nie pomaga, tylko po lesie łazi ze strzelba i – ho, hoi, ho – wesoło sobie pokrzykuje. Aż w końcu babcia przestała wierzyć w bajkę, w której ją obsadzili – i wybrała Wilka! 