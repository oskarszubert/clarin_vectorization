Premier odbył podróż – wohin?  Któż by zgadł – poleciał do Chin By się skłonić, rzec – nihao I uścisnąć Hu Jintao   Premier wierny własnym słowy Wybrał (myślę!) lot rejsowy Bilet w garść, odprawa, czek-in - Plis via Frankfurt flajt tu Pekin!   W Chinach prawił uprzejmości (Wspólne łączą nas wartości) Kaczkę po pekińsku zjadał (O Tybecie nic nie gadał)   A niedawno tak się brzydził Tak się wzdragał, tak labidził Na wolności brak narzekał I łamanie praw człowieka   Mądrej głowie dość dwie słowie To jest biznes – ktoś odpowie Przecież trzeba do ojczyzny Nowej przywieźć nam chińszczyzny 