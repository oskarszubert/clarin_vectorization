Ofensywa zwolenników GMO nasila się również w Polsce. Byłem dziś na posiedzeniu Rady Gospodarki  Żywnościowej w Ministerstwie Rolnictwa, gdzie usłyszałem żądania aby Polska niezwłocznie wycofała się z zakazu stosowania pasz oraz nasion GMO. Moja wypowiedź o zagrożeniach jakie GMO może powodować dla zdrowia, środowiska i gospodarki wzbudziły ostrą dyskusję. Zwolennicy GMO, zwłaszcza hodowcy mają swoje racje, bo chcą tańszych pasz, ale pieniądze nie powinny być ważniejsze niż zdrowie. Nie dobrze, że Rząd Polski nie zajmuje jasnego stanowiska. Minister Środowiska jest przeciw GMO, przynajmniej tak deklaruje, a Minister Rolnictwa jednego dnia jest przeciw, drugiego za, a trzeciego znów przeciw. Polsce potrzebna jest prawdziwa debata i jasne stanowisko, a także aktywne zaangażowanie w to co się dzieje w Unii Europejskiej, gdzie obawy przed GMO staja się coraz powszechniejsze.  Polskim hodowcom trzeba pomóc w możliwościach nabycia tańszych pasz, ale GMO nie powinno mieć do Polski wstępu, bo to może być koniec szans jakie mamy dzięki rodzinnym gospodarstwom i możliwościom produkcji zdrowej żywności. 