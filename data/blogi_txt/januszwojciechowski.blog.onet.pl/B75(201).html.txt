Niech doktor Lasek wyłączy zdartą płytę i odpowie – dlaczego tupolew rozpadł się na 20 tysięcy kawałków po zderzeniu z bagnem? 1. Przyczyna katastrofy było zejście poniżej minimalnej wysokości zniżania przy nadmiernej prędkości opadania… przyczyna katastrofy było zejście poniżej minimalnej wysokości zniżania przy nadmiernej prędkości opadania… Przyczyna wypadku było zejście poniżej…. Niech szanowny doktor Lasek wyłączy już tę zdarta płytę i spróbuje odpowiedzieć, skąd wzięło się te znalezione przez archeologów 20 tysięcy wbitych w ziemię kawałków tupolewa, nie licząc tych kawałków, które Rosjanie zwalili na smoleńskim lotnisku. Niech Pan doktor Lasek odpowie, jakimi to prawami fizyki samolot w zderzeniu z bagnem rozpada się na dziesiątki tysięcy kawałków. 2. O nieznanym opinii publicznej raporcie archeologów poinformował tygodnik „W sieci”. Publikacja ozdobiona jest zdjęciem miejsca katastrofy, ze znanym obrazem sterczących do góry kół tupolewa. Wiadomo z raportu Millera, że samolot się obrócił i runął kołami do góry. Ale na zdjęciu wyraźnie widać, że te koła są ubabrane w błocie. Czy doktor Lasek potrafi wyjaśnić, gdzie i jak ubłociły się koła tupolewa? Na Okęciu raczej nie, samolot wszak z asfaltowego pasa startował, a nie z kartofliska. Więc w Smoleńsku…ale jak? Wiemy z raportu Millera, ze się obrócił i upadł na plecy, ani skrzydłami, ani kołami ziemi nie tykając. Więc skąd to błoto na kołach? Tupolew koziołkował, zanim się rozbił? Nic o tym nie ma w raporcie Millera… 3. Przyczyną katastrofy było zejście poniżej…. wiem… cholera jasna wiem… na pamięć znam te frazę! Ale czekam, aż mi jakiś uczony doktor Lasek wyjaśni, dlaczego tupolew się rozbił na dwadzieścia tysięcy szczątków i gdzie ubłocił swoje koła? PS. Do komentatorów: Proszę mnie nie mieszać w sprawę wybuchu. Nic nie wiem o wybuchu, nie czytam Macierewicza, czytam wyłącznie Millera i Laska i staram się ze wszystkich sił uwierzyć w ich raport. Niestety, im dalej w smoleński las, tym więcej niezbadanych tajemnic katastrofy… 