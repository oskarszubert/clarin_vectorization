1. Im słabszy PiS, tym dla Polski lepiej – oznajmił najpierw szef Klubu Parlamentarnego PO Tomczykiewicz, a powtórzył rzecznik rzadu Graś.    2. Im PiS słabszy tym dla Polski lepiej.. idąc w ślad za logiką wywodu – słaby PiS – dla Polski lepiej, a najlepiej, jeśli PiS-u nie będzie wcale.   Dla polityków PO – dobry PiS to martwy PiS.   3. Gdy Jarosław Kaczyński powiedział o potrzebie odejścia ze sceny kilku polityków PO (nie całej Platformy), zagotował się skandal. Bo wszystko, co mówi Kaczyński to jest skandal, a jak milczy – też jest skandal, bowiem milczenie Kaczyńskiego jest to milczenie agresywne.  A tu proszę – najlepiej byłoby zmieść ze sceny jedyną partię opozycyjną. Całą! Nie dla dobry Platformy oczywiście. Dla dobra Polski!   4. Platforma Obywatelska to partia demokratyczna. Wie,  ze w demokracji opozycja w państwie potrzebna jest do życia jak tlen.  Platforma chce opozycji, ale innej, niż PiS. Opozycja tak – ale konstruktywna!. Nie taka, która krytykuje, ale taka, która życzliwie podpowiada rządowi, doradza, co by mógł zrobic jeszcze lepiej niż dotychczas. Jeszcze szybciej podosic poziom życia obywateli, jeszcze szybciej budować autostrady, jeszcze bardziej rozwijać, zacieśniać i umacniać.  Taka opozycja właśnie się tworzy…. 