Obywatel Ukrainy niewinnie siedział 10 miesięcy w polskim więzieniu, aresztowany w sprawie wypadku drogowego sprzed jedenastu lat. W więzieniu był poniżany i bity. Ukrainiec domaga się teraz odszkodowania od państwa polskiego, a ja pytam Ministra Sprawiedliwości i Prokuratora Generalnego, kto odpowiada za ten dziwny areszt i czy w polskich więzieniach rządzi państwo, czy silniejsi więźniowie, znęcający się nad słabszymi? 1. Wiadomość z „Gazety Wyborczej”:  60 tys. zł dostanie Ukrainiec, którego niesłusznie zamknięto w polskim areszcie, gdzie był poniżany za swoje pochodzenie. To za mało -twierdzi jego adwokat i pyta: – Czy cierpienie Ukraińca jest tańsze niż Polaka?   Po latach trudno wyjaśnić, dlaczego Anatolij Choliawka musiał trafić do więzienia na prawie 10 miesięcy. W grudniu 1996 r. podczas paskudnej śnieżycy brał udział w wypadku drogowym pod Chełmem, w którym zginął Polak Adam F.  Choliawka jechał kamazem wypełnionym saletrą w konwoju trzech ciężarówek zmierzających na przejście w Dorohusku. Znaprzeciwka swoim audi podróżował Adam F. Jezdnia była bardzo śliska.Widoczność kiepskaNa zakręcie samochody zaczepiły o siebie. Audi wpadło do rowu. Adam F. nie przeżył wypadku.Prokuratura wszczęła śledztwo, bo miała wątpliwości, czy Ukrainiec nie mógł wypadku uniknąć.  Choliawkę bronili kierowcy tirów oraz postronni, niezwiązani z nim świadkowie, m.in. celnicy wracający po pracy z przejścia granicznego w Dorohusku. Twierdzili, że jechał prawidłowo i to audi najprawdopodobniej wpadło w poślizg, a następnie zjechało na przeciwległy pas. Postępowanie wszczęto też na Ukrainie. Oficer śledczy z Kijowa zamknął sprawę, nie dopatrując się dowodów winy kierowcy kamaza. Jednak po 11 latach od tragedii Prokuratura Rejonowa w Chełmie postanowiła kontynuować śledztwo. Choliawka został wezwany na przesłuchanie jako świadek. Kiedy tam się stawił, został aresztowany.  – Moim zdaniem zadecydowały interwencje matki ofiary, która pisała wszędzie, gdzie mogła: do instytucji publicznych i dziennikarzy, że Ukrainiec zabił jej syna, a pozostaje bezkarny – opowiada adwokat Krzysztof Kamiński, który bronił Ukraińca.  Prokuratura dostała opinię biegłego, który stwierdził, że to Choliawka spowodował wypadek. Dzięki temu wytoczyła mu proces.  Choliawka czekał na rozprawy w więzieniu w Chełmie.Spędził tam prawie 10 miesięcy. Był szykanowany i bity przez innych więźniów. – Wybrano go na ofiarę, bo był Ukraińcem, który zabił Polaka- tłumaczy mec. Kamiński.  Choliawka nabawił się nerwicy, z której leczy się do dziś. Stracił pracę. Swojemu szefowi musiał oddać 2tys. dol., na Ukrainie sumę niebagatelną, za niezrealizowany kontrakt.Do polskiego prokuratora przyjechał bowiem tirem wypełnionym towarem,bo nie spodziewał się, że zostanie aresztowany.         Razem z pracą przepadły mu comiesięczne dochody. Rozwiodła się z nim żona. Proces przed chełmskim sądem rejonowym toczył się dwa lata. Sąd miał aż trzy opinie biegłych, które miały pomóc wyjaśnić, co doprowadziło do tragedii. Swoją ekspertyzę przedstawił prof. Marek Opielak, obecny rektor Politechniki Lubelskiej, który zmiażdżył ustalenia biegłego prokuratury.         Sąd nie znalazł dowodów winy Choliawki i w maju 2009 r. go uniewinnił. Wyrok utrzymał w mocy sąd wyższej instancji. Choliawka wytoczył państwu polskiemu proces o odszkodowanie (za utracone zarobki) i zadośćuczynienie (za krzywdy w areszcie). Chciał518 tys. zł.  W piątek sędzia Ewa Morelowska stwierdziła, że rekompensata mu się należy, ale nie tak wysoka. Sąd przyznał Ukraińcowi25,7 tys. zł odszkodowania i 36 tys. zł zadośćuczynienia. – W areszcie nie był dobrze traktowany, jako że był obcokrajowcem, który miał zabić obywatela Polski – uzasadniła sędzia.  – Czy cena cierpienia Polaka jest inna niż Ukraińca? Nie zostawimy tak tego. Będzie apelacja- mówi się mec. Kamiński. Daje przykład Władysława Szczeklika, byłego komendanta policji w Białej Podlaskiej. Za niesłuszny areszt dostał 400 tys. zł samego zadośćuczynienia. A siedział dwa razy krócej od Choliawki.  Adwokat dodaje też, że złoży wniosek do prokuratury,by rozważyła odpowiedzialność majątkową śledczych, którzy doprowadzili do uwięzienia obywatela Ukrainy.  2. W reakcji na te publikację skierowałem do Ministra Sprawiedliwości i do Prokuratora Generalnego RP następujące pismo: Rawa Mazowiecka, 2 listopada 2011 r. Pan Krzysztof KwiatkowskiMinister Sprawiedliwości Pan Andrzej SeremetProkurator Generalny RP Sanowny Panie Ministrze, Szanowny Panie Prokuratorze Generalny, Przesyłam na ręce Panów kopię artykułu prasowego, jaki został opublikowany na łamach „Gazety Wyborczej” 31 października 2011 roku, z prośba, aby Panowie, każdy w ramach swoich kompetencji, spowodowali zbadanie i wszechstronne wyjaśnienie opisanej w tej publikacji sprawy.Jesli bowiem opisane tu wydarzenia są prawdziwe, to muszą one budzić najwyższy niepokój o stan praworządności w Polsce.Wyjaśnienia wymagają przede wszystkim następujące okoliczności: Po pierwsze – jak to możliwe, że postępowanie karne w sprawie opisanego tu tragicznego wypadku drogowego trwało kilkanaście lat? Kto ponosi odpowiedzialność za tak rażącą przewlekłość postępowania? Po drugie – Z jakich powodów doszło do tymczasowego aresztowania podejrzanego w 11 lat po wypadku, w sytuacji gdy chodziło o przestępstwo nieumyślne. Czy zastosowanie tymczasowego aresztowania w takich okolicznościach nie stanowiło rażącego nadużycia władzy ze strony prokuratury i sądu? Po trzecie – jak to możliwe, że doszło do oskarżenia niewinnego człowieka, w sytuacji dysponowania dowodami (zeznania bezstronnych i obiektywnych świadków) wskazującymi na jego niewinność.Kto jest winny za cierpienia tego niewinnego człowieka? Po trzecie – jak to możliwe i kto ponosi odpowiedzialność za to, że tymczasowo aresztowany był w więzieniu poniżany i bity? Dopuszczenie do takiej sytuacji (skądinąd nie wyjątkowej, znam wiele innych, podobnych przypadków) może wskazywać, że w polskich więzieniach panuje patologia, władze więzienne nie panują nad sytuacją, a rządy sprawują silniejsi więźniowie, znęcający się nad słabszymi. Jeśli tak jest, to co zamierzacie Panowie uczynić, aby w polskich więzieniach przywrócić rządy prawa?  Bardzo proszę obu Panów o poważne i wnikliwe zajęcie się ta sprawą. Z poważaniemJanusz WojciechowskiPoseł do Parlamentu Europejskiego 