Napisałem tekst, iż nie jest winą psa, że nim szczują. Żadnego nazwiska, poza Wysockim, od którego zaczerpnąłem fragment piosenki (spustili dworowowo psa…), w moim wpisie nie było – a komentatorzy dawaj mi dowalać, że obrażam Niesiołowskiego. Doprawdy nie wiem, skąd to skojarzenie. Wręcz na obsesje to wygląda – wszędzie widzą atak na Niesiołowskiego. Przypomina mi się stara rosyjska anegdota (ach, ta moja rusofilia) – gość w pociągu powiedział głośno, że car to dureń. Agent ochrany doniósł, i delikwent trafił pod sąd, gdzie tłumaczył się, że on wcale nie rosyjskiego cara miał na mysli, tylko niemieckiego. Nic mu to nie dało – sąd go skazał i uzasadnił wyrok – katoryj car durak, my łuczsze znajem! 