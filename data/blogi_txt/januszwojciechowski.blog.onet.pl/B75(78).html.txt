1. Polska wciąż jeszcze płonie ogniem wiary w przemianę rosyjskich władz i rzetelność ich śledztwa – a Rosjanie tymczasem bez skrupułów sączą w świat swoją wersję przyczyn katastrofy i zwalaja winę na polskich pilotów, a świat wersję tę przyjmuje.            Niemal wszystkie serwisy po moskiewskiej konferencji prasowej pisały „non-crew person in the cabine – osoba spoza załogi w kabinie samolotu. Nie pisały tylko, że ta osoba była w kabinie na 20 minut przed katastrofą.   2. Otwarte drzwi kabiny, ktoś spoza załogi w kokpicie, nawigator bez znajomości rosyjskiego, brak szkolenia załogi… – rosyjska wersja górą.  Tym bardziej, że sieriozna pani Anodina cztery razy podkreśliła, że rosyjskie śledztwo jest obiektywne. Na pewno jest, skoro pani twierdzi tak uparcie. Nawet jeśli polskie śledztwo ustali co innego, nikt już nie będzie chciał słuchać jego wyników.    3. Rosjanie starannie omijają kwestie, który mogą świadczyć na ich niekorzyść.  Twierdzą, ze samolot był sprawny, choć na wysokość drzew sprowadził go pilot automatyczny. Też był sprawny? Twierdzą, że lotnisko było przygotowane, ale nie wyjaśniają, dlaczego tuż po katastrofie wymieniano żarówki. Twierdza, ze wieża kontrolna ostrzegała polskich pilotów, że jest mgła, ale nie odpowiadają, dlaczego nie nastąpiło zamknięcie lotniska Milczą też w kwestii fundamentalnej – dlaczego przez 15 minut patrzyli na rozbity, płonący samolot i nie wszczęli alarmu. Czym byli wtedy zajęci, z kim rozmawiali i o czym?              4. Puściłem w świat te pytania we wczorajszym moim wywiadzie dla radia BBC. I przepraszam. że nie umiem wskrzesić w sobie tej bezkrytycznej wiary w każde słowo władz rosyjskich. 