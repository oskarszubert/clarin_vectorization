Uśmiechnij się Czytelniku i zaśpiewaj, na melodię „Ballady o jednej Wiśniewskiej”  Od lat wybory wszystkie wygrywa Większość rządowa, większość poselska Ta jedna partia, co się nazywa Platforma – jaka? Obywatelska!  Wspaniałe plany były Platformy Rządy łagodne i przyjacielskie Będzie dobrobyt, będą reformy Platformy – jakiej? Obywatelskiej!  Wiele dobrego obiecywała Przyszłość nas czeka szczęśliwa, sielska Ale niczego nie dotrzymała Platforma – jaka? Obywatelska!   Miała podatki wszystkie obniżyć Młodzież sprowadzić z ziemi angielskiej Lecz pod rządami jej trudno wyżyć Platformy – jakiej? Obywatelskiej! Miały być drogi i autostrady Wzdłuż, wszerz, na ukos, z Gdańska do Bielska Ale nie będzie, nie dała rady Platforma – jaka? Obywatelska!  Uczciwe państwo też obiecane   A tu afery co rusz złodziejskie Zręcznie pod dywan pozamiatane Platformy – jakiej? Obywatelskiej!  Aż w końcu naród, z Helu po Tatry Straci cierpliwość swoją anielską No i przegoni, na cztery wiatry Platformę – jaką? Obywatelską! 