Orzechowy Tydzień – Zaproszenie do zabawy UWAGA ZMIANA ADRESU Kochani przepraszam za zamieszanie, ale nastąpiła mała zmiana... Bardzo proszę wszystkich o wysyłanie linków na nowy adres: orzechowytydzien@gmail.com  Adres ten będzie aktywny tylko podczas trwania Orzechowego Tygodnia oraz tydzień później aż do opublikowania podsumowania. Mam nadzieję, że to dla Was nie kłopot, a my z Elą będziemy mieć pewność że żadnego maila nie przeoczymy :) No i zapomniałam o najważniejszym! Tu możecie zerknąć sobie na podsumowanie Orzechowego Tygodnia z roku 2007 O tu możecie zerknąć na podsumowanie Orzechowego Tygodnia z roku 2008 A w dodatku tu Ela dała nam szansę pobrać wspaniała książkę, którą gorąco Wam polecam!   W tym roku spotkał mnie ogromny zaszczyt. Właściwie do dzisiaj nie mogę uwierzyć, że to spotkało właśnie mnie i jak sobie o tym pomyślę, to mnie ze wzruszenia ściska.  A może to motyle w brzuchu bo jestem tak podekscytowana i szczęśliwa? A może wszystko na raz, bo w tym roku to ja zapraszam Was na Orzechowy Tydzień Eli.  Jak do tego doszło? Sama nie wiem :) Ela jest chyba jakąś Czarodziejką to raz. A dwa TAKIEJ osóbce i TAKIEJ zabawie się nie odmawia. Bardzo długo robiłam podchody, żeby się z Elą zapoznać. Kiedy ja stawiałam pierwsze kroki w blogosferze, Ela była już doświadczoną blogowiczką :) Myślę, że Jej wpisy i piękne zdjęcia po prostu mnie onieśmielały i nie wiedziałam jak Elę zagadać :) Nie to żebym myslała, że Ela będzie patrzyła na mnie z góry – od razu wiedziałam, że jest przemiłą, pełną ciepła i dobrego słowa Panienką :) Ale jest jedna rzecz, której o mnie nie wiecie – trochę czasu musi upłynąć, zanim się z kimś zapoznam. Szczególnie po ostatnim roku z dużą ostrożnością dzielę się z innymi swoimi uczuciami.  Moje podchody nieraz skupiały się na Margot vel Alci i Tatter vel Frani, które prawie co wieczór męczyłam, mówiąc: ‘Pozdrówcie ode mnie Elę’. Myślę, że Tatter miała mnie dosyć, bo postanowiła wziąć sprawy w swoje ręcę i pewnego wieczoru do naszych pogaduch na skype dołączyła... Elę. Mogę się tylko domyślać, że miała uśmiech od ucha do ucha i niezły ubaw, po czym... sobie poszła zostawiając mnie z Elą sam na sam. No nogi się pode mną ugięły :) ‘Co ja mam napisać?’ – mysłałam – ‘A co jeśli Ela mnie nie polubi? Co jeśli pomyśli, że się narzucam?’ Moje obawy były zupełnie niepotrzebne, bo słowa same płynęły i przegadałam z Elą cały wieczór. Później były kolejne i kolejne, aż w końcu zdałam sobie sprawę, że Ela jest mi bardzo bliska, bo nie muszę przed Nią niczego udawać, bo jest naturalna i szczera, bo jest tak samo wrażliwa jak ja, a nasze marzenia idą dokładnie w tym samym kierunku.  Mogłabym pisać więcej i więcej, ale resztę zostawię dla siebie. Mam nadzieję, że teraz rozumiecie jak istotne jest dla mnie to, że Ela mi zaufała i powierzyła prowadzenie tegorocznego Weekendu orzechowego. Elu dziękuję :*    Kochani chciałabym Was oficjalnie zaprosić do wspólnej zabawy, która odbędzie się w dniach 09–15.XI.2009.  Wszyscy, którzy kochają orzechy i chcą się z Nami bawić, niech rozgoszczą się w kuchni, gotują, pieką, smakują! Niech radosne łupanie, chrupanie, siekanie i miksowanie wypełni nasze uszy! Bez ciśnienia, bez stresu – mamy się dobrze bawić i czerpać z tego radość. Nie przejmujmy się kaloriami! Oblizujmy łyżki, palce, miski!    Osoby, które jak zwykle mają coś do powiedzenia, nech po prostu ominą zabawę szerokim łukiem bez zbędnego spamowania i zawracania nam głowy.    A na koniec bardzo ważna rzecz – osoby, które przyłączą się do zabawy proszę o wysłanie linku wraz z nazwą bloga, autora i potrawy na orzechowytydzien@gmail.com Podsumowanie pojawi się tydzień po zakończeniu zabawy, więc spokojnie jest czas. Bardzo nie chiałabym kogokolwiek pominąć w podsumowaniu, więc Wasz los leży w Waszych rękach :)  Jeśli ktoś nie prowadzi bloga nic nie szkodzi :) Moja skrzynka pocztowa jest dla Was otwarta! Piszcie, a ja z radością dopiszę Was do podsumowania!    I na koniec rzecz najprzyjemniejsza – banerki, które zrobiła Ela ( ja tylko zamieniłam je w magiczny kod, który pozwoli Wam wstawić je u siebie na blogach).  Banerki są w dwóch wersjach – dużej i małej :) Śmiało pobierać, nie marudzić!    Baner duży          Baner mały          Piszcie jeśli macie pytania – ja odpowiem na nie dzisiaj, póki mam dostęp do internetu :D lub w poniedziałek z rana jak tylko dotrę do pracy!    Dodam tylko, że i Ela napisze kilka słów u siebie, chyba że przyjedzie mnie udusić, za to że tyle kłapię dziobem :)    Ściskam Was,    Polka          Autor: Around the kitchen table 