MIESZAJ I SMAŻ!       Mała przerwa w konkursach, słodkościach i narzekaniu na brak czasu. W niczym mi to narzekanie nie pomoże, a i chęci mi od tego nie przybędzie. Gdybym cały czas miała Was karmić konkursami i podsumowaniami niechybnie umarlibyście z głodu. Albo z nudów. Sama nie wiem co byłoby gorsze. Zupełnie nie wiem o czym dzisiaj napisać - wczoraj zrobiłam dokładnie N I C, jestem przeziębiona, dzisiaj zrobiłam trochę mniejsze n i c. Hura.Ale dzisiaj zrobiłam kilka zdjęć - Zosiu deski na zdjęciach wychodzą pięknie że ho ho! No to się dzisiaj sprytnie wykręcę - mam zaległą zabawę w temacie co lubię. I dobrze. Gdybym miała pisać, czego nie lubię odpowiedź byłaby jedna - miasta na literę L.Do zabawy zostałam zaproszona przez Zieleninę, Hanię, Quinoamatorkę, Grażynkę, Ewelosę, Pinkcake, Noblevę, Lo, Tili, Emmę i Oliwkę (bardzo Wam dziękuję!), więc żeby czymś zapełnić stronę piszę. Niech się Wam przeczyta! Lubię swój mały świat, w którym panuje ład, cisza i spokój (chociaż coś tak czuję, że nadchodzi czas zmian)Lubię czekoladki Maltesers (w zasadzie to jedyne jakie jem)Lubię zapach świeżo parzonej kawy (świeżo zmielonej)Lubię wstawać wcześnie rano (bo wtedy cała reszta śpi i mam swój upragniony spokój oraz nikt mi nie zajmuje łazienki, kiedy ja jej potrzebuję)Lubię popołudniowe drzemkiLubię fonię (muzyka musi być wszędzie, musi mnie otaczać i przenikać)Lubię kozy i kozi nabiał (szczególnie kozie sery i masło)Lubię Sharleen Spiteri bo jest piękna, ma piękny głos i wspaniały szkocki akcent (jeśli w przyszłym życiu dane mi będzie być człowiekiem to bardzo pragnę być Szkotką)Lubię siłownię (ale musi to być wyciskający łzy trening)Lubię się nudzić A jeśli chodzi o jedzenie, to bardzo lubię smażone warzywa z patelni w wersji z lub bez mięsa. Ostatnio częściej ta potrawa gości u nas w wersji dla mięsożerców, ale jeśli ktoś mięsa nie je zupełnie może je pominąć albo użyć wędzonego tofu, osuszonego na papierowym ręczniku. To danie wyjdzie każdemu, jest proste w wykonaniu i szybkie. Pewnie nie wygrałoby w konkursie na danie tajskie, bo wymieszałam tu przyprawę chińską ze składnikami nie- chińskimi, ale właściwie kto powiedział, że mieszać smaków nie wolno? Wolno tym bardziej, że produkt końcowy jest smaczny. Trzy drobne wskazówki: potrawy NIE solimy (lub dosalamy według gustu dopiero na końcu), ponieważ marynata jest sama w sobie słona i bardzo łatwo można przesolić cały obiad wołowinę kroimy w poprzek włókien, inaczej będzie twarda i niejadalna wołowinę kroimy na cienkie kawałki i smażymy krótko bo j/w (jeśli jednak mięso stwardnieje, lepiej potroić ilość marynaty, przełożyć ją wraz z mięsem do naczynia w którym robimy gulasz i udusić całość jak... gulasz (około 2.5 godziny)    Warzywa i wołowina z patelni z tajskim makaronem ryżowymPrzepis własny Porcja dla 4 osób 2 czubate łyżeczki chińskiej przyprawy 5 smaków*1 łyżka mąki ziemniaczanej500g chudej wołowiny (rump steak), pokrojonej w poprzek włókien na cienkie paski Sos 6 łyżek sosu sojowego Tamari9 łyżek sosu sojowego ciemnego1 łyżka sosu z ostryg2 łyżki octu ryżowego Mirin2 łyżki miodu (użyłam eukaliptusowego)2 łyżki ciepłej wodyduży kawałek korzenia imbiru2 duże ząbki czosnku (idealnie świeżego), przeciśniętego przez praskę2 łyżki soku z cytryny Ponadto 4 łyżki oleju do smażenia2 łyżki oleju z prażonych ziaren sezamu (toasted sesame oil)2 szalotki, pokrojone w piórka1 mała ostra papryczka chilli, drobno pokrojona400g zielonej fasolki szparagowej4 kolby kukurydzy1 opakowanie tajskiego makaronu ryżowego Mąkę mieszamy z przyprawą 5 smaków i delikatnie oprószamy nią mięso. Odstawiamy na pół godziny. Makaron zalewamy wrzącą wodą i zostawiamy na 15 minut. Odcedzamy.Kolby kukurydzy gotujemy w osolonej wodzie przez 10 minut. Wyjmujemy z wody, odcedzamy i ostrym nożem ścinamy ziarna kukurydzy pionowo w dół zaczynając od góry kolby.  Fasolkę blanszujemy we wrzącej wodzie przez 5 minut. Odcedzamy.W kubku mieszamy składniki sosu i dokładnie mieszamy.W woku rozgrzewamy olej (aż zacznie dymić) i dodajemy szalotki. Smażymy chwilę i dodajemy chilli i wołowinę.Smażymy 4 minuty, często mieszając.Dodajemy kawałki fasolki i ziarna kukurydzy, mieszamy.Dodajemy marynatę, dokładnie mieszamy i smażymy nie dłużej niż 1 minutę.Podajemy z ugotowanym makaronem i kawałkami limonki lub cytryny.  Smacznego!      Autor:   Around the kitchen table 