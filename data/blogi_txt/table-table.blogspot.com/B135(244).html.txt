MARMOLADA z gorzkich pomarańczy i garść parapetowych wspomnień Pewnie jak większość kobiet na świecie, piłka nożna mnie nie kręci. I to nie dlatego, że nie rozumiem jej zasad. Ba! Nawet wiem, co to ten słynny spalony! Ale każdy z nas ma swoje pasje. Skoro ja  potrafię przez godzinę fotografować kartofla, to czym jest 90 minut oglądania piłki? Niczym dla mnie, ale wszystkim dla Narzeczonego. Ale mam w zanadrzu jedno ale.  Ponoć to my, kobiety jesteśmy zmienne. A jak to jest z Wami Panowie, hm? :) Przez lata potraficie się fascynować Piłkarzem, macie zdjęcie Jego pleców z Jego osobistym numerem ustawione jako tapeta w monitorze komputera, dzień w dzień mówicie, że jest On najlepszym graczem danego Zespołu, znacie na pamięć Jego osobistą piłkarską piosenkę, a kiedy On, ten gracz, decyduje się opuścić swój zespół (bo przecież jest tylko człowiekiem i chce się rozwijać, więcej zarabiać, a może po prostu szuka nowych wrażeń) to jak wiersz recytujecie z pamięci, że przecież przez ostatnie osiemnaście miesięcy grał słabo, więc w sumie to niewielka strata i powtarzacie podsłuchane 'you should have stayed at a big club'. Uśmiałam się do łez :) Człowiek uczy się przez całe życie!   A w dodatku właśnie minął rok, odkąd poznałam Dziewczyny, robiłam z Basią skarpetki dla Dżordża i poczęstowałam Kotkę czipsem (tak, tak dałam Jej jednego czipsa Lays 'Zielona Cebulka' jednego z wielu z Megapaki bo chciałam ją przekupić - zdjęcia nie kłamieą)). I pomyśleć, że o mały włos nie pojechałam w trampkach zupełnie nie zastanawiając się, że to był początek lutego (ściana)... Faaajnie było i mam nadzieję na kolejne spotkanie. Kto wie może w większym gronie?    A kulinarnie? Można powiedzieć: u nas nuuuudy. Zrobiłam marmoladę z pomarańczy ze świeżym imbirem. Przepis podałam już TUTAJ --------- , ale nie mogłam się powstrzymać by nie podać go raz jeszcze bo:  * w końcu użyłam pomarańczy sewilskich (gorzkich) i w końcu moja marmolada ma prawdziwy, głęboki smak     * nie dodałam alkoholu, bo zapomniałam i chyba mi go wcale nie brakuje tym razem    * skórkę obrałam zesterem, moja marmolada ma cieniutkie, długie paski pomarańczowych skórek i muszę to napisać - kupcie sobie go, bo warto. Kosztuje mniej niż 10zł i naprawdę ułatwia życie    * 200g białego cukru zastąpiłam cukrem brązowym (jasnym), a ostatnie gotowanie trwało ponad 2 godziny. Dzięki temu marmolada ma przepiękny, niemalże bursztynowy kolor! To co widzicie powyżej i poniżej to naturalne zdjęcia, bez podkręcania kontrastu czy koloru.   Czyli moja tegoroczna marmolada składa się z następujących składników:   1.5kg pomarańczy sewilskich 2 cytryny 200g ciemnego brązowego cukru (przepraszam za wcześniejszy błąd - sama nie wiem co mam w szafkach!) 800g białego cukru 2 duże kawałki korzenia imbiru Wykonanie jak w podlinkowanym wyżej przepisie.  Ptasia i Ulcik podpowiedziały, że można do marmolady dodać grejpfruta, więc na mój rozum dwa duże czerwone dorodne grejpfruty powinny wystarczyć. No i najważniejsze (tu zwracam się do osób mieszkających w Anglii) - sieć sklepów Sainsbury's ma w swojej ofercie 1.5kg pomarańczy sewilskich za mniej niż £1.70! Cena regularna to £2.99. Okazja sama pcha się w nasze ręce! Pozdrawiam Was ciepło i życzę udanego wtorku!         EDIT EDIT EDIT   Monika dała cynę i pomarańcze gorzkie można kupić w Polsce w sieci sklepów Auchan! :)    Autor:   Around the kitchen table 