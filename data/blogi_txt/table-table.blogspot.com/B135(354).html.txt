Pszenne bagietki z oliwkami, czyli gdzie piekarek 35, tam chleb dobry można zjeść!        35 piekarek, 35 pszennych wypieków z oliwkami. I ten cudny zapach chleba, który unosił się w naszych domach jednego wieczoru. Dziś bez zbędnego gadania. Idę ukroić sobie kolejną kromkę, zanurzę ją w oliwie z oliwek, skropię octem balsamicznym i zjem ze smakiem. Aniu nasza Organizatorko, Wisło i Dziewczyny-Piekarki dziękuję za wspólne pieczenie po raz kolejny! Pełną listę Piekarek znajdziecie poniżej :)  Alucha, Amber, Ania, Ania, Ania, Ania, Ania, Anita, Ania, Aga, Basia, Bożenka, Chantel, Dorota, Dorota, Ela J-ak, Gatita, Jola, Kamila, Karolina, Karolina,  Kaś, Łucja, Magda, Majka,  Małgosia , Margot , Marzena, Ola, Piegusek, Sara, Renata , Wiewióra, Wisła.   PSZENNE BAGIETKI Z OLIWKAMI|oryginalny przepis pochodzi z książki „Bread” Jeffreya Hamelmana, poniżej z moimi zmianami| Zaczyn 1 pełna łyżka aktywnego zakwasu (może być pszenny lub żytni)75g mąki pszennej, chlebowej90g ciepłej wody Wszystkie składniki wymieszać i pozostawić na blacie kuchennym na 8 godzin. Ciasto chlebowe 180g płynnego zaczynu180g wody (lekko ciepłej)300g mąki pszennej chlebowej (typ 750 lub 850)60g mąki krupczatki lub drobnej semoliny1 łyżeczka soli100g czarnych oliwek (odcedzonych i osuszonych) Zaczyn połączyłam z wodą i dodałam pozostałe składniki (oprócz oliwek). Ciasto było dosyć luźne, więc wyrabiałam je mikserem przez 5 minut i zostawiłam by odpoczęło. Potem wyrobiłam je ręką przez kolejne 10 minut. Ciasto powinno nabrać sprężystości, ale gdyby było bardzo luźne można dodać niewielką garść mąki. Na samym końcu dodałam oliwki i delikatnie jeszcze raz wyrobiłam. Zwinęłam ciasto w kulę, włożyłam do lekko naoliwionej miski, przykryłam ścierką i zostawiłam na 3-4 godziny, by podwoiło swoją objętość. W trakcie wyrastania odgazowałam ciasto dwukrotnie.Gdy urosło, podzieliłam je na dwie części i z każdej części uformowałam dwie bagietki (tak jak tutaj).  Uformowane bagietki przełożyłam do formy (o takiej), przykryłam ściereczką i zostawiłam na prawie dwie godziny, by podwoiły swoją objętość.  Piekarnik nagrzałam do 220C, wstawiłam wyrośnięte bagietki (razem z formą), obficie spryskałam wodą i piekłam przez 20 minut. Po tym czasie zmniejszyłam temperaturę do 200C, wypuściłam parę z piekarnika (lekko uchylając jego drzwiczki) i piekłam bagietki kolejne 15 minut. Wystudziłam i zjedliśmy pyszny podwieczorek.      Autor: Around the kitchen table 