Śniadanie dla zapracowanych      Czasem mniej znaczy więcej, chociaż akurat w przypadku czasu chciałabym umieć rozciągnąć go jak gumę do żucia.  Ale czas na śniadanie znajdę zawsze.  Tylko 6 składników.  filiżanka ulubionego mleka (u mnie domowe sojowe) 1 łyżeczka miodu  3 łyżki ulubionych płatków (u mnie mieszanka: płatki owsiane górskie, siemię lniane, ziarna słonecznika) 1 łyżka niełuskanych ziaren sezamu 1 owoc kiwi 1 mandarynka  plus kawałeczek masła  Mleko podgrzewam z łyżeczką miodu. Na patelni roztapiam masło. Dodaję moją mieszankę i ziarna sezamu, chwilę smażę. Zalewam wszystko bardzo ciepłym mlekiem z miodem, mieszam. Chwilę gotuję, aż płatki wchłoną płyn i będą miękkie. Nie pozwalam im rozgotować się na papkę!!! Zdejmuję patelnię z palnika. Jeśli owsianka jest zbyt gęsta, dolewam jeszcze odrobinę mleka. Przekładam ją do miseczki, dodaję ćwierćplasterki kiwi i cząstki mandarynki. Zjadam ze smakiem i jestem gotowa na pracowity dzień.  Smacznego dnia Wam życzę! eMajdak       Autor:   Around the kitchen table 