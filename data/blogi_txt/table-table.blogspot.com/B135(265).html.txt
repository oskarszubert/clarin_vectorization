Myślisz, że zrobienie nalewki jest trudne? Mylisz się. Porzeczkówka 2013 (Etap I)       Dorosłość przychodzi po nas wcześniej lub później. Po prostu w pewnym momencie ulubiona dotychczas paczka żelków śmierdzi mydłem, zamiast plasterka wędliny kładziesz na kanapkę plaster białego sera a w piątkowy wieczór wolisz sączyć wino w domu, trzymając kota na kolanach i po raz kolejny oglądając ulubiony serial. I znowu nastawiasz nalewkę, tą która jeszcze tak niedawno wydawała się być sztuką nader skomplikowaną. To nie jest uniwersalna recepta na dorosłość. Tak mniej więcej wygląda moja, która mi towarzyszy przez co najmniej połowę mojego życia. Niektórzy muszą dorosnąć szybciej, co akurat przypisuję sobie jak ogromną zaletę.   Nie dajcie sobie wmówić, że zrobienie domowej nalewki jest trudne. To jest po prostu banalnie proste. Kombinacja owoców jest dowolna, możecie zmniejszyć ilość spirytusu na rzecz wódki, ale miejcie na uwadze, że owoce puszczą sok i dodatkowo osłabią nasz nalew. Możecie dodać wódkę smakową zamiast czystej, Porto zastąpić winem lub w ogóle je pominąć. Możecie dodać szczyptę cynamonu lun kardamonu. Zróbcie ją tak, jak lubicie. Ja mrożę owoce, bo Babcia mówi że tak jest najlepiej. I zamiast stresować się, czy w tym roku nalewka wyjdzie tak samo dobra co poprzednia, już dziś zastanawiam się jaki smak tym razem uda mi się uzyskać?   Dużą garść uśmiechu przesyłam w kierunku Basi i Moniki. One już wiedzą dlaczego.   PORZECZKÓWKA 2013  |Etap I| 600ml spirytusu (95%)  250ml  spirytusu (95%) + 250ml wody |lub 500ml czystej wódki (40%)|  750ml Porto (20%)  1200g owoców czarnej porzeczki (wraz z gałązkami i listkami)  500g owoców czerwonej porzeczki (wraz z gałązkami i listkami)  250g owoców borówki amerykańskiej mała garstka kulek jałowca kilka kulek czarnego pieprzu    Etap I (dzień 1): Owoce razem z gałązkami i listkami włożyłam na kilka godzin do zamrażalnika. Mrożone przełożyłam do ogromnego słoja (u mnie dwa słoje) i zalałam mieszanką spirytusu, wody i  Porto. Słój powinien być wypełniony maksymalnie do 3/4 wysokości. Całość  odstawiłam w nasłonecznione miejsce na 14 dni. Codziennie słojem  wstrząsam. Po 2 dniach spróbowałam i myślałam, że się przekręcę :) Autor:   Around the kitchen table 