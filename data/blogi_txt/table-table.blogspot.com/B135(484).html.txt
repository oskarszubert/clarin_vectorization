Chleb z daktylami, orzechami włoskimi i siemieniem lnianym, Brioszka z Neuchâtel   Pszenno-orkiszowy chleb z cukinią, ziemniakami i orzechami.        Mało napiszę, bo w sumie nie wiem co napisać :) Jedna brioszka trafiła w ręce przemiłej młodej osóbki, dzięki której spędziłam bardzo miłe niedzielne wczesne popołudnie. Gola dziękuje za spotkanie i mam nadzieję, że brioszka smakowała Tobie tak samo jak mi :)   Weekendowa Piekarnia #42  Gospodarz - Kuba Przepis - Chleb z daktylami, orzechami włoskimi i siemieniem lnianym Ocena (w skali 1-10)- 10!!!!   Chleb przepyszny! Smakuje trochę jak piernik, orzechy chrupią między zębami, skórka jest chrrrrrupiąca i pięknie pachnie! Smakuje i na słodko i wytrawnie :)  Kuba dziękuję za super przepis!       Chleb z daktylami, orzechami włoskimi i siemieniem lnianym  |składniki na bochenek 900g|   50g masła bez soli, pokrojonego w kostkę + trochę masła do natłuszczenia  250g daktyli, bez pestek i posiekanych  2 łyżki (ok. 30-40g) melasy 250ml wody  250g mąki pszennej  250g mąki pszennej razowej  ½ łyżeczki soli morskiej  125g jasnego cukru muscovado lub brązowego  2 łyżeczki proszku do pieczenia  2 duże jajka, lekko rozbełtane  1 łyżeczka ekstraktu waniliowego  50g całych orzechów włoskich  30g ziaren siemienia lnianego    Rozgrzej piekarnik do 170 st.C. Nasmaruj masłem formę do pieczenia chleba.  Do ustawionego na niewielkim ogniu rondelka włóż kawałek masła, daktyle, melasę i wodę. Mieszaj aż masło i melasa się rozpuszczą. Odstaw do ostygnięcia.  Wsyp do miski mąkę pszenną, razową, proszek do pieczenia i cukier. Wymieszaj i zrób wgłębienie w środku. Dodaj jajka, ekstrakt waniliowy i melasę z daktylami. Mieszaj do połączenia składników. Na końcu dodaj orzechy i ziarna siemienia lnianego.  Przełóż ciasto do formy, rozprowadź równomiernie i piecz ok. godzinę. Sprawdź patyczkiem czy jest już gotowe. Po upieczeniu odstaw na kratkę do ostygnięcia.  Weekendowa Piekarnia #43  Gospodyni - Bea Przepisy - La Taillaule, brioszka z Neuchâtel   Pszenno-orkiszowy chleb z cukinią, ziemniakami i orzechami Ocena (w skali 1-10 )- 10!!!! dla Brioszki   9 dla chleba   Pszenno-orkiszowy chleb z cukinią, ziemniakami i orzechami  |źródło: ‘Le Menu’ nr 9/2009|  Na 2 keksówki ok. 24 cm długości (robiłam z połowy porcji i trochę uprościłam przepis)    1 łyżeczka drżdży suszonych  200 ml letniego mleka  550g mąki chlebowej (very strong bread flour) 250g jasnej mąki orkiszowej  200 ml wody  50 g stopionego masła 2,5 łyżeczki soli  0,5 łyżeczki mielonego pieprzu i ziela angielskiego  200g ziemniaków ugotowanych dzień cześniej (w mundurkach)  150g cukinii  150g całych orzechów laskowych  sezam do posypania    Drożdże rozdrobnić i dobrze rozpuścić w mleku. Odstawić na 10 minut.  Obydwie mąki wymieszać z solą i przyprawami.  Ziemniaki i nieobraną cukinię zetrzeć na grubych oczkach.  Orzechy lekko uprażyć na suchej patelni i wystudzić. Wymieszać wszystkie składniki ciasta wyrobić na jednolitą masę (uwaga : ciasto jest bardzo lepkie). Przykryć ciasto i odstawić do wyrośnięcia (aż podwoi objętość).  Następnie podzielić ciasto na dwie części i przełożyć je do wysmarowanych oliwą i wysypanych otrębami keksówek, posypać sezamem lekko wciskając go w ciasto i odstawić ponownie na godzinę minut.  Piec chleby 10 minut w 220ºC, następnie obniżyć temperaturę do 180ºC i piec je jeszcze 35-40 minut. Wyciągnąć chleby z formy i studzić na kratce.       La Taillaule, brioszka z Neuchâtel  |zmieniłam odrobinę sposób wykoniania i zmniejszyłam ilość drożdży|    500g mąki pszennej chlebowej  1,5 łyżeczki drożdży suszonych  1 łyżeczka soli  200 ml letniego mleka  2 jajka  60g cukru  10g miodu  75g masła  125 g rodzynek  otarta skórka z 1/2 cytryny  + jajko do posmarowania    Drożdże rozpuścić w ciepłym mleku. Dodać tyle mąki by ciasto miało gęstość kwaśnej śmietany. Odstawić, aż zaczyn podwoi objętość.  Jajka ubić z cukrem.  Mąkę wymieszać z solą i drożdżami.  Do mąki dodać zaczyn, jajka ubite z cukrem i miód. Wyrobić ciasto, aż będzie gładkie i lśniące. Masło stopić i ostudzić. Dodawać je partiami do wyrobionego ciasta (ciasto dokładnie wyrobić zanim dodamy kolejną porcję). Na końcu dodać rodzynki i skórkę z cytryny i wyrobić.  Przełożyć je do miski, przykryć i odstawić do wyrośnięcia na ok. godzinę. Następnie ciasto odgazować i spłaszczyć, formując mniej więcej kwadrat. Boki kwadratu złożyć do środka tak, by się stykały, a następnie zrolować ciasto. Umieścić je w natłuszczonej keksówce lub foremce chlebowej, przykryć i zostawić do wyrośnięcia na ok. 45 minut (do 3/4 wysokości formy). Po wyrośnięciu posmarować wierzch ciasta rozkłóconym jajkiem, a następnie ponacinać (dosyć głęboko) ostrymi nożyczkami naprzemiennie – raz z lewej, raz z prawej strony.  Mniejsze brioszki pieczemy ok. 20-25 min w 200°C (jedną większą pieczemy ok. 45-55 minut); w połowie pieczenia możemy nieco obniżyć temperaturę, a jeśli brioszka zbyt szybko brązowieje – nakryć ją folią aluminiową.    Smacznego! Smacznego!      Autor:   Around the kitchen table 