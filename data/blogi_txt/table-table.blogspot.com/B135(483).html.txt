Weekendowa Piekarnia #12 - Chleb świąteczny z Maroka          W tym tygodniu i ja postanowilam dolaczyc do Weekendowej Piekarni prowadzonej przez Margot. Gospodynia tego tygodnia byla Agata z blogu 'Moje i Twoje', ktora wybrala przepis na ten oto chleb. No dobrze zeby od razu nikogo nie zniechecac wszystkie zale umieszcze w uwagach na koncu postu, ale musze powedziec, ze nie bylo latwo i to chyba najmniej udany chleb jaki kiedykolwiek upieklam :)  Przepis cytuje za Agata:   Chleb świąteczny z Maroka   (2 bochenki)    375g mąki pszennej   115g mąki kukurydzianej  2 łyżeczki soli  150 ml ciepłego mleka z wodą (1:1)  3 łyżki pestek dyni + 2 łyżki na wierzch  3 łyżki ziaren słonecznika  1 łyżka sezamu    Rozczyn  150 ml ciepłej wody  1 łyżeczka cukru  2 łyżeczki suszonych drożdży   Do pieczenia: blacha wyłożona papierem do pieczenia oprószonym mąką. Przygotować rozczyn: drożdże wymieszać z wodą i cukrem, odstawić na 15 minut.  Do dużej miski wsypać obydwie mąki i sól. Wlać rozczyn, wymieszać i dolewając stopniowo mleka z wodą, wyrobić miękkie ciasto. Wyłożyć na blat i wygniatać ok. 5 minut.  Dodać pestki dyni, słonecznik i sezam. Wygniatać jeszcze 5 minut, aż ciasto będzie gładkie i elastyczne.  Podzielić ciasto na 2 części, a każdej uformować kulę średnicy ok. 15 cm i lekko spłaszczyć (spłaszczając wgnieść delikatnie pozostałe pestki dyni). Ułożyć na przygotowanej blasze. Przykryć folią spożywczą i odstawić do wyrośnięcia w ciepłe miejsce na 60-90 minut. Chleb jest gotowy do pieczenia, gdy przyciśnięty palcem natychmiast wraca do swojego kształtu.  Piec w temperaturze 200 stopni przez 12 minut. Obniżyć temperaturę do 150 stopni i piec chleb jeszcze 20-30 minut. Bochenki będą gotowe, gdy po puknięciu będą wydawały głuchy odgłos.'  Moje uwagi: 1. Wedlug mnie ilosc wody podana w przepisie jest zla. Musialam dodac ok 50 ml wody -inaczej ciasto (a raczej jego skladniki) nie chcialy mi sie skleic 2. Ciasto wyrastalo dwa razy - 1 godzine przed uformowaniem bochenka i drugi raz po uformowaniu bochenka ok 1.5 godziny 3. Ciasto roslo opornie  4. Uformowalam podluzny bochenek 5. Bardzo bardzo jestem zla, ze nie mam koszyka do wyrastania bo bochenek mi sie rozlal na boki i wyszedl plaskacz 6. Ciasto wyszlo smaczne, ale kluchowate  7. Ja i ten chleb nie polubilismy sie, bo myslalam ze bedzie puchaty  Dziekuje Agacie i Margot za wspolna zabawe.        Autor:   Around the kitchen table 