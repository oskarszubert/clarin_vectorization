WC 17   18 w jednym stały poście          O rany! Przepraszam Was, ale chyba nie jestem dobra w nadrabianiu zaległości. No nijak nie idzie mi planowanie wieczoru i zanim się obejrzę już jest noc i trzeba iść spać. Wdrożyć się w rytm po miesiącu przerwy, to wcale nie taka łatwa sprawa ;)  Po siłowni nie chce mi się ruszać ręką ani nogą.  Oraz w centrum miasta jest piękny Bożonarodzeniowy Market, więc sobie tam zaglądam, oglądam, dotykam i zastaje mnie ciemna noc :)  Oraz dzisiaj zaczęłam dzień o 4.30 rano, a o 6 rano siedziałam już w pociągu relacji Menczester-Londyn... Wróciłam do domu około 21-tej. Dobrze, że firma bogata to się 1-szą klasą jechało, śniadanie i obiad dostało oraz 'dżin z tonikiem' popijało :)  W dodatku w drodze powrotnej obok mnie siedziało dwóch Panów z dziwnym akcentem - prosto ze słonecznej Florydy (dziwnym, bo amerykańskim - mi się go ciężko słucha), a jeden z Panów, postury raczej większej niż mniejszej ma żonę Polkę i uwielbia Polską kuchnię. Zdradził, że jego ulubiona potrawa to oczywiście bigos, gołąbki i pierogi. Wróciłam do domu z mocnym postanowieniem, że żeby nie wiem co, to zrobię podsumowanie WC #17 oraz razem z Beatką zaproszę Was do WC#18. I oto postanowienia dotrzymuję. Zdradzę Wam tylko, że... albo nie nic Wam nie zdradzę jeszcze :)        WC #18 - ZAPROSZENIE    Gospodarz: Beata    Przepis: Kolorowe lamingtony   Tort Fedora    WC #17 - PODSUMOWANIE    Gospodarz: Iwona Przepis: Ciasto miodowo-migdałowe z morelami, wanilią i słodkim ziemniakiem   Tort czekoladowy z likierem Kahlua na zimno Piekły:    Alcia    Ania    Ewelosa    Fellunia    Iwona Joanna    Monika    Tili    Zawszepolka (czyli ja) poniżej Czekoladowe babeczki czekoladowe z likierem Kahlua na zimno |źródło: Przepis z książki 'Decadence' Philipa Johnsona|    225g gorzkiej czekolady dobrej jakości  50g masła  2 łyżki kawy rozpuszczalnej  50g rodzynek  50g orzechów laskowych, uprażonych, obranych ze skórki* i grubo posiekanych  60ml likieru Kahlua  150ml śmietanki 30% (do ubijania)  200-250g biszkoptów posiekanych (podłużne biszkopty jak do tiramisu) niesłodzone kakao do posypania    Spód tortownicy wyłożyć folią spożywczą lub przygotować silikonowe foremki.  Czekoladę i masło rozpuścić w kąpieli wodnej, ciągle mieszając do momentu uzyskania gładkiej masy.  Dodać kawę rozpuszczalną i dokładnie wymieszać, aby proszek rozpuścił się w czekoladzie.  Zdjąć z ognia, wrzucić rodzynki i posiekane orzechy, wlać likier kawowy i wymieszać. Odstawić do ostygnięcia.  Gdy masa czekoladowa osiągnie temperaturę pokojową, lekko ubić śmietanę (ja nie ubijałam, bo masa była dosyć gęsta), dodać do czekolady razem z posiekanymi biszkoptami i delikatnie wymieszać.  Całość przełożyć do przygotowanej tortownicy (lub foremek silikonowych, wierzch lekko docisnąć tylną stroną łyżki i przykryć pozostałą 4 cm nadwyżką folii (w przypadku użycia foremek nie musimy wykładać ich folią).  Wstawić do lodówki na kilka godzin, a najlepiej na całą noc.  Przed podaniem posypać tort szczodrze kakao.  Ten deser najlepiej smakuje z mocną kawą I JA TO POTWIERDZAM :)))))))   Smacznego!      Autor:   Around the kitchen table 