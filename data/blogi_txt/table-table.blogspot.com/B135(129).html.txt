Czas podsumowań           Właśnie zdałam sobie sprawę, że Weekendowa Cukiernia ucierpiała troszkę przez ostatni tydzień. Prawdę mówiąc, troszkę ją zaniedbałam na rzecz Orzechowego Tygodnia. A tak być nie może. Dlatego też nie pokażę Wam mojej ostatniej orzechowej propozycji - w zamian za nią będzie dzisiaj podsumowanie WC#16, której przewodniczącą była Gosi@ oraz zaproszenie do WC#17, której gospodarzy Iv z blogu Kokoko. Tym samym oświadczam, że WC#17 zostaje wydłużona o jeden tydzień - czyli propozycje Iwonki pieczemy aż do 29 listopada włącznie! Bo powiem Wam w sekrecie, że naprawdę warto się przyłączyć (ja już jedną z propozycji zrobiłam i mówię z ręka na sercu - deser warty grzechu!).    Ach i ostatnia rzecz - z nieukrywaną niecierpliwością, niecierpliwie jak na szpilkach czekam na premierę filmu 'New Moon'(drugą część sagi 'Twilight') w Manchester... Bardzo żałuję, że nie mogłam pojechać do Londynu, w którym to premiera 'New Moon' się już odbyła. Ech...  I pomyśleć, że mieszkaliśmy rzut beretem od miejsca, gdzie można było podziwiać Edwarda Cullen’a (Battersea Park)! Oby tylko druga cześć sagi była bardziej wierna książce, bo ‘Twilight’ mnie lekko rozczarował.  A czas oczekiwania na premierę umila mi wspaniała muzyka, o której nie wypada jeszcze dzisiaj pisać (Agnes :*)...     Podsumowując    WC#16  Gospodarz: Gosi@ Przepisy: Ciasto dyniowe z żurawiną   Babeczki czekoladowe z gruszkami i imbirem  Piekły   Ala  Ewelosa  Fellunia   Fellunia Gosi@  Goś  Grażynka  Joanna  Krokodyl  Michaszka  Szarlotek Zawszepolka czyli ja (poniżej)   WC#17  Gospodarz: Iv  Przepisy: Ciasto miodowo-migdałowe z morelami, wanilią i słodkim ziemniakiem   Tort czekoladowy z KAHLUĄ na zimno       Ciasto dyniowe z żurawiną i z orzechami  |robiłam z połowy porcji na foremkę do babki drożdżowej o średnicy 17 cm|   240g masła  200g brązowego cukru  200g świeżych lub mrożonych owoców żurawiny (użyłam suszonej żurawiny z dodatkiem cynamonu)  120g grubo posiekanych orzechów pekan lub włoskich    2 jajka  250g puree dyniowego  90ml oleju roślinnego  200g mąki pszennej  1 1/2 łyżeczki proszku do pieczenia  200g cukru  1 łyżeczka cynamonu 1/4 łyżeczki soli  Masło stopić na patelni, dodać cukier i podgrzewać, aż cukier względnie się rozpuści (ja zrobiłam karmel). Dodać orzechy i żurawinę i chwilę razem podgrzewać. Do zamkniętej formy o średnicy 24-26 cm (ja użyłam formy na babę drożdżową) wyłożonej papierem do pieczenia, wylać powstała masę i odstawić. W misce zmiksować jajka z cukrem. Dodać olej, puree dyniowe oraz mąkę wymieszaną z proszkiem do pieczenia, cynamonem i solą i całość dobrze wymieszać. Ciasto wylać na przestudzoną masę żurawinowo-orzechową. Piec w uprzednio nagrzanym piekarniku (175 st.C) przez ok. 40 minut (zrobić próbę drewnianym patyczkiem - jeśli wbijemy go w ciasto i wyjmiemy suchy ciasto jest już gotowe). Po upieczeniu wyjąć ciasto z piekarnika, pozostawić na 10-15 minut do ostygnięcia, przykryć talerzem i szybkim ruchem odwrócić ciasto na talerz. Można podawać z bitą śmietaną (pominęłam).   *dynię obrać, pokroić na kawałki, owinąć w folię aluminiową i piec w temp. 180st.C aż będzie miękka (około 1 godzinę). Po wyjęciu pognieść ją widelcem.    Moje uwagi  Podczas pieczenia z formy może wylać się odrobinę karmelu, więć formę dobrze jest postawić na blaszkę i dopiero na kratkę. Ciasto po upieczeniu (tak jak u mnie) może wyglądać jakby miało zakalec - nie należy się tym przejmować. Jego struktura jest inna, ponieważ podczas pieczenia wchłania tłuszcz. Smakuje wybornie :)      Autor:   Around the kitchen table 