Obiad spod żółtej KURKI. Makaron z sosem z kurek z dodatkiem Porto          'Gdyby kultura nie miała filtru, byłaby bezsensowna - tak bezsensowna jak bezkształtny, bezbrzeżny obecnie Internet. A gdybyśmy wszyscy posiedli całą wiedzę z sieci, bylibyśmy idiotami!'   Umberto Eco dla 'The Paris Review'.  Prawie zapomniałam, jak pachnie kartka ulubionej gazety, jaki dźwięk wydaje stalówka pióra lekko poruszająca się w rytm słów, jak można umilić sobie drogę do pracy, wyciągając z torby swoją ulubioną książkę i zupełnie się w niej zatapiając. Koszmar. KOSZMAR. Bezbrzeżny internet omamił mnie do końca. Bezsensowne stukanie w klawiaturę. Stuk, stuk... Sekunda za sekundą. Aż nadchodzi przesyt i wtedy walka z materią nie ma sensu. Płyną te same słowa, te same myśli, ogarnia mnie zmęczenie i niechęć.  I kolejna obietnica, że w końcu coś TRZEBA z tym zrobić.  Każdy czasem MUSI podjąć męską decyzję. Nawet ja to POTRAFIĘ.  I wtedy, zupełnie przez przypadek, może się okazać, że sos z kurek jest NAPRAWDĘ smaczny.   SOS Z KUREK Z DODATKIEM PORTO  |zupełnie i przez przypadek podobny do tego sosu...|    2 łyżki masła2 łyżki oliwy z oliwek2 małe szalotki pokrojone w cienkie piórka3 duże ząbki czosnku drobno posiekanelistki oberwane palcami z kilku gałązek tymianku (gałązki również będą nam potrzebne)500g kurek, umytych i osuszonych na papierowym ręczniku (małe grzyby zostawiamy całe, większe kroimy wzdłuż na połówki)1 łyżeczka świeżo startej gałki muszkatołowej200ml Tawny Porto mały kubek kwaśnej śmietany 12% tłuszczusok wyciśnięty z połowy cytrynyduża szczypta świeżo mielonego lub młotkowanego czarnego pieprzu (polecam ten drugi)sól zwykła lub wędzona do smakuugotowany ulubiony makaron (porcja dla 4 osób)odrobina pokruszonego niebieskiego sera pleśniowego odrobina drobno posiekanego szczypiorku  Na głębokiej patelni roztapiam masło i dodaję oliwę. Zmniejszam moc palnika i wrzucam cebulę, czosnek, listki i gałązki tymianku. Podsmażam całość na małym ogniu, aż cebula i czosnek zaczną nabierać bursztynowej barwy. Wtedy dorzucam kurki i gałkę muszkatołową.  Smażę całość przez około 10 minut na niewielkim ogniu, caly czas mieszając. Śmietanę dokładnie mieszam z Porto (najlepiej użyć małej trzepaczki balonowej) i wlewam na patelnię. Całość mieszam i doprawiam do smaku sokiem z cytryny, pieprzem, solą oraz tymiankiem, jeśli uważam, że jest go za mało. Sos podaję z makaronem, posypany serem pleśniowym i szczypiorkiem.  Smacznego!       Autor:   Around the kitchen table 