Smaczliwka i śniadaniowa pasta w 5 minut       Od jakiegoś czasu nie odczuwam presji związanej z przygotowaniem świąt, czy to zimowych czy wiosennych. Mam swoje ulubione pozycje kulinarne i te staram się przygotować zawsze jak kluski z makiem czy pascha. I nadziewane jajka z wiosennym sosem. Nie upiekę w tym roku mazurka, ale zastanawiam się nad babką inną niż wszystkie. Jutro podejmę decyzję i zamknę skromną listę świątecznych zakupów. I w tym przypadku mniej znaczy dla mnie więcej. Kładłam się spać, gdy przypomniałam sobie o zaczynie na chleb. Miałam go dzisiaj nastawić. Poszłam po cichu na górę i zaczyn już pracuje. Będzie tak popracować minimum 12 godzin, zanim na jego bazie upiekę kolejny chleb. Ale to jutro. Rano zaparzę sobie kawę, ukroję kromkę razowca i łyżeczką będę wyjadać smaczliwkę z wędzoną rybą.  Kolejny raz zrobię swoją ulubioną pastę śniadaniową. Możecie do niej dorzucić garść pistacji i nadziać nią wielkanocne jajka. Jest przepyszna, a jej sekret to dodatek chrzanu. A smaczliwka to nic innego jak owoc awokado. I w dodatku jest bardzo przyjazne naszemu organizmowi. Wiedzieliście? Smakuje najlepiej kiedy jest dojrzałe, ale czasem ciężko trafić na odpowiedni owoc. Jeśli nie uda Wam się kupić dojrzałego awokado, wystarczy owinąć je w gazetę czy papierową torbę i schować do kuchennej szafki. Ono tam w spokoju sobie dojrzeje. Dojrzały owoc lekko ustępuję po delikatnym naciśnięciu go palcem, jego skórka jest świecąca, a ogonek daje się łatwo usunąć. Kiedy owoc zmięknie, a nie mamy ochoty go jeszcze jeść, należy schować awokado do lodówki, żeby powstrzymać jego dojrzewanie.  PASTA Z WĘDZONEJ RYBY I AWOKADO 200g wędzonej ryby1 dojrzały owoc awokado1-2 łyżeczki tartego chrzanu (może być ze słoiczka)ćwierć szalotki 1 łyżka jogurtu naturalnego1 łyżka majonezu sok z cytrynysólświeżo mielony czarny pieprzpół pęczka koperku Szalotkę kroimy w bardzo drobną kostkę. Rybę i miąższ z awokado rozdrabniamy widelcem.Dodajemy szalotkę, chrzan, jogurt naturalny, majonez, sok z cytryny, posiekany koperek i doprawiamy solą i pieprzem. Smacznego!     Autor: Around the kitchen table 