KEKS obłędnie zdrowy       6 cudownych dni. Powolnych, niespiesznych, leniwych.Oglądanie filmów w nocy i przeciąganie się w łóżku do późnego południa.Ja i Siostra. Siostry to część mnie.Nasze ścieżki nieustannie przeplatają się, krzyżują i łączą ze sobą. To tęsknota i łzy w oczach na pożegnanie.To szczera radość, bez drzazg zazdrości.To porozbijane kolana.To kręcące się spódnice.To wata cukrowa i oranżada w woreczku.To robienie głupich min do zdjęć.To podbieranie sobie ubrań i kosmetyków.To wspólne spacery.To osoby, na które mogę zawsze liczyć. Miłość siostrzana to potęga, której kiedyś nie rozumiałam, a którą teraz cenię ponad życie.Jestem szczęściarą, wiecie?Przepis na to zdrowe ciasto znalazłam w zeszycie u Siostry. W zeszycie pełnym nowinek i starych przepisów. Ciasto zawiera w sobie dużo bakalii, dlatego z powodzeniem może zastąpić bożonarodzeniowy keks. Przepis skusił mnie swoją prostotą i składnikami, a także łatwością wykonania. Jest bardzo smaczne, chociaż to z gatunku tych bardziej ciężkich. Nie rośnie prawie w ogóle, a jest miękkie (choć nie jest puszyste). Kusi mnie tylko jedno - dodanie do ciasta większej ilości jajek. Następnym razem spróbuję zwiększyć ich liczbę z jednego do trzech oraz dodam odrobinę więcej jogurtu. Po naradach z Alą i Edytką postanowiłyśmy dodać swoje ulubione przyprawy - każda do swojego wypieku. Najlepsza rekomendacja? Ciasto ma jedną wadę - nie można przestać go jeść! I ten zapach prażonych płatków i ziaren lnu...  Edytka   Alcia pieczenie z Wami to sama przyjemność! BARDZO ZDROWY KEKSCiasto piekłam z połowy porcji w 8 indywidualnych małych keksówkach o wymiarach: dół - szer. 4cm, długość 7cm, góra - szer. 6cm, długość 9cm, głębokość - 4cm. 1.5 szkl ulubionych płatków śniadaniowych, niebłyskawicznych (użyłam okiszowych i żytnich wymieszanych pół na pół) 0.5 szkl siemienia lnianego 0.5 szkl otrębów pszennych 1 szkl ulubionej mąki (użyłam białej orkiszowej, pamiętajmy że razową lepiej przesiać w celu pozbycia się otrębów) 0.5 szkl brązowego cukru 2 łyżeczki proszku do pieczenia 3/4 łyżeczki soli skórka otarta z 1 cytryny 1 łyżeczka mielonego imbiru szczypta cynamonu 2 szkl bakalii (np. śliwki, morele, daktyle, rodzynki, papaja, ananas, imbir, skórka kandyzowana, migdały, orzechy włoskie) 1.5 szkl jogurtu naturalnego (użyłam sojowego) 2/3 szkl miodu 1 jajko tabliczka gorzkiej czekolady kawałek masła szczypta różowego pieprzu Płatki, siemię i otręby opiekać na blasze 10 minut, ostudzić i zmielić w młynku. Dodać mąkę, cukier, proszek, sól, skórkę, przyprawy i bakalie. Wymieszać. Osobno utrzeć jogurt, miód i jajko. Mokre składniki dodać do suchych i dokładnie wymieszać Piec w formie do keksu przez około godzinę, albo do suchego patyczka*. Studzić chwilę w formie, a później na kratce. Masło stopić w kąpieli wodnej, dodać czekoladę połamaną na kawałki, pieprz u wymieszać. Czekoladę wylać na ciasto i poczekać, aż zastygnie. Można posypać siekanymi migdałami. Smacznego!    PS O konkursie ziarenkowym pamiętam i już wkrótce wylosuję zwycięzce!    Autor:   Around the kitchen table 