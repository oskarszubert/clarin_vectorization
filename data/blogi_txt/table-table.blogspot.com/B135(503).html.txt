WP, WP, WP... Zapraszam!          A niech tam, nie będę Was dłużej trzymać w niepewności :)   Ha! Dzisiaj to ja mam zaszczyt zaprosić Was do wspólnego pieczenia w ramach Weekendowej Piekarni Ali . Bo gospodarzenie u Ali to prawdziwy zaszczyt nie ma co! I jeśli chcecie WP poprowadzić, to radzę Wam już dzisiaj zapisać się u Ali na listę :) Kolejka jest dłuuuuuuuga że ho ho! To moje gospodarzenie przesuwało się ze dwa razy, bo najpierw wybrałam sobie termin, który pokrywał się z naszą przeprowadzką, później termin w którym byłam odcięta od wirtualnego świata zewnętrznego i za trzecim razem się udało. Więc oto jestem i Piekarnię Weekendową prowadzę :)    Z początku chciałam Wam zaproponować upieczenie chleba z semoliną (od Mistrza Hamelmana), ale tak się złożyło że w moje ręce wpadł przepis na prawdziwe, oryginalne szwedzkie bułeczki cynamonowe - KANELBULLAR. Przepis dostałam od Pani Moniki, która w Szwecji mieszka i, jak wszyscy mówią, piecze najlepsze Kanelbullar na świecie. Połówek też tak mówi, bo lata temu miał okazję ich spróbować. Ja nie miałam, bo się wtedy z Połówkiem nie znaliśmy. I tak sobie pomyślałam, ze to nadeszła dobra okazja na ich pieczenie, a przy okazji mam nadzieję, że i Wy się przyłączycie. Bo ja pieczenie w gromadzie lubię bardzo!   Ponieważ w wersji lux do nadzienia można dodać masę marcepanową, podam Wam i na nią przepis bo uwierzcie mi jest o niebo lepsza niż kupna. A przy okazji może przyda Wam się na święta :)   Mam tylko małą uwagę - ponieważ w przepisie użyto miary pojemności zwanej decylitrem, a decylitr dla każdego produktu to inna jego waga w gramach, poszperałam w sieci i obok w nawiasie podam ile czego trzeba użyć. Na wszelki wypadek ja (i Wam też radzę :) )będę patrzeć na strukturę ciasta. Nie może być bardzo luźne, jak takie drożdżowe do formy bo nam się nie rozwałkuje i nie pokroi ładnie w kawałki.    A dla tych co na słodko nie lubią, wybrałam przepis na pyszny chleb :) Nie wiem jak dla Was, ale dla mnie wygląda tak, jakby jego wnętrze delikatnie listkowało! Przepis od niezawodnej Tatter...    No i co? Nie pozostaje mi nic innego jak zaprosić Was do wspólnego pieczenia :)  A więc drzwi do Piekarni otwarte - zapraszam :)      Masa marcepanowa  Źródło: Zeszyt z przepisami mojej Mamy     350g migdałów  450g cukru pudru  1 białko  łyżeczka wódki    Migdały sparzyć, obrać ze skórki i zemleć w maszynce do mielenia orzechów.  Następnie ugnieść z połową cukru pudru, białkiem i alkoholem. Zawinąć w folię i włożyć na 24 godziny do lodówki.  Oziębioną masę utrzeć z pozostałym cukrem pudrem.  Można ją zabarwiać różnymi barwnikami spożywczymi i formować dowolne kształty.  100g --- 395 kcal :)    Mama mówiła, że jeśli masa będzie za sucha można dobić kolejne białko.     A dla tych co jajek surowych się boją – masa marcepanowa od Hazo z forum CinCin    250g migdałów  250g dag cukru  1/8 l wody  sok z jednej cytryny  1/2 łyżki octu Migdały sparzyć, obrać ze skórki i zemleć maszynką.  Z cukru, wody i octu ugotować syrop.  Nieco schłodzony syrop ucieramy, dodając sok z cytryny i migdały.  I to już wszystko - marcepan gotowy      Kanelbullar (Szwedzkie bułeczki cynamonowe)  Z przepisu wychodzi ok 60 bułek!    Ciasto    50g świeżych drożdży 1/2 litra mleka "ciepłego na palec"  150-200g niesolonego masła o pokojowej temperaturze  1 decylitr cukru (100-120g)  malutka łyżeczka soli (na złamanie smaku)  1-2 łyżeczki mielonego lub utłuczonego w moździerzu kardamonu  14 decylitrow pszennej mąki dobrego gatunku (800-850g)    Nadzienie    200-300g masła (patrz wyżej)  1,5 decylitra cukru (150g)  4-6 łyżek cynamonu    Jeśli chcemy mieć wersję troszkę bardziej luksusową to można zetrzeć trochę masy migdałowej na to nadzienie.... mmmmmmmmmmm.... takie dobre!!!!    Do posmarowania    jajka rozbełtane (zaczynam od 2, jak trzeba "dobijam")  perłowy cukier (taki gruby)  ew. lukier coby było bardziej świątecznie (przyp. Polki)    Rozpuścić drożdże w mleku z roztopionym masłem, dodać cukier, sól, kardamon i prawie całą mąkę - na wyczucie...   Wyrobić ciasto, aż się będzie błyszczało i będzie elastyczne.  Zostawić do wyrośnięcia na około 30-60 min (czasem mi się "zapomni" i ono sobie tak rośnie i rośnie.... )  Po wyrośnięciu delikatnie wyrobić, podzielić na dwie części, uformować w duże buły i dać im odpocząć minutkę lub dwie.    W międzyczasie wymieszać nadzienie.    Każdy kawałek ciasta rozwałkować na prostokąty z raczej prostymi brzegami :-)) (c:a 60X25 cm). Podnieść ciasto od czasu do czasu i podsypać mąką -nie będzie się kleiło do stołu. Rozprowadzić nadzienie - po prostu posmarować każdy prostokąt tą cynamonową masą (im jej więcej tym lepsze buły).  Każdy z rulonów podzielić na 30 kawałków - czyli jak zwiniemy z tej długiej strony to około 2cm każdy kawałek powinien mieć.  Niech sobie teraz buły rosną pół godziny...  Piekarnik nagrzać do temp. 250 st.C.  Można "macnąć" bułę, jak się ciasto szybko podnosi to wyrosło dostatecznie.  Posmarować rozbełtanym jajem i posypać perłowym cukrem.  Piec około 5-8 min, ale zerkać na ciasto!  Niech sobie ciut przestygną pod ściereczką... Artos - grecki chleb świąteczny  Źródło: Blog Tatter    1 szklanka zakwasu pszennego  3.5 szklanki mąki pszennej chlebowej 1 łyżeczka soli  1.5 łyżeczki drożdży instant  1 łyżeczka cynamomu  1/4 łyżeczki mielonej gałki muszkatołowej  1/4 łyżeczki mielonego ziela angielskiego  1/4 łyżeczki mielonych goździków  1 łyżka zmielonej kandyzowanej skórki pomarańczowej 1 łyżeczka naturalnego ekstraktu z migadałów  2 duze jajka, lekko roztrzepane  1/4 szklanki miodu płynnego  1/4 szklanki oliwy z oliwek  3/4 szklanki letniego mleka    Do posmarowania bochenka    2 łyżki wody  2 łyżki cukru  2 łyżki miodu  1 łyżeczka naturalnego ekstraktu pomarańczowego  1 łyżeczka ziarna sezamowego    W duzej misce wymieszać razem: mąke, sól, drożdże, cynamon, gałkę, ziele angielskie i goździki.   Dodać zakwas, ekstrakt, jajka, miód, oliwę i mleko. Dobrze wymieszać, aż z ciasta utworzy się kula.  Ciasto wyjąć na kuchenny blat i zagnieść miękkie, delikatnie lepkie ciasto (ok 10 min.). Pierwsza fermentacja to ok 1 1/2 godziny, w połowie ktorej ciasto należy odgazować i zlożyć (technika strech and fold - np. tutaj czyli tak naprawdę złożenie ciasta w kopertę).   Gdy ciasto podwoi swoją objętośc wyjmujemy je z miski i po lekkim odgazowaniu, formujemy kulę i zostawiamy do wyrośnięcia na godzinę.   W tym czasie nagrzewamy piec do 180st.C. Smacznego!    Autor:   Around the kitchen table 