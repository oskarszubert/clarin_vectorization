Cukiniowe szaleństwo czas zacząć!Tarta z cukinią, koperkiem, szpinakiem i orzeszkami piniowymi.       Kochani, jest pięknie i słonecznie! Dotrę do pracy 'suchą stopą' i wreszcie z uśmiechem na buzi przekroczę jej próg. A jeśli pogoda się utrzyma, weekendu nie spędze w domu, porządkowanie szafy przełożę na inny dzień, za to wezmę aparat w dłonie i pójdę w teren robić zdjęcia! Nareszcie :)         Rok temu w okolicach grudnia kupiłam sobie świetną książkę kucharską. Książka nosi tytuł 'Best-ever pastry cookbook' i jest autorstwa Pani Catherine Atkinson. Książka jest genialna - zawiera ponad 135 przepisów na tarty, pies (paje), flany czy quiche. Ale oprócz przepisów opatrzonych fantastycznymi zdjęciami, zawiera osobny rozdział poświęcony przygotowaniu (krok po kroku) wyżej wymienionych. I tak. Możemy przeczytać, jak wykonać przeróznego rodzaju ciasta do tart (słodkie, słone, czekoladowe, pszenne, razowe, kruche, francuskie, serowe, kukurydziane), jak wykonać ciasto ptysiowe oraz ciasto na prawdziwy strudel. Mamy osoby podrozdział pokazujący jak przygotowac paje (ciasto i nadzienia) oraz w jaki sposób je piec, by zachowały swój aromat. Mamy wreszcie osobny pozdrozdział na temat ozdabiania tart - robienia przeróżnego rodzaju falbanek, warkoczy, ozdobnych listków, różyczek itp. Mamy również cały podrozdział poświęcony różnego rodzaju wypełnieniom i sosom. I wiele, wiele innych. I same przepisy... I zdjęcia... Cudo! Mogłabym pisać bez końca. Z ręką na sercu mogę wszystkim tą książkę polecić. I powiem szczerze, że od tatmetj pory nie kupiłam żadnej innej książki o tartach, bo ta wystarczy mi na (conajmniej) dwa kolejne lata.    Pamiętam, że moją uwagę przykuła tarta z cukinią i koperkiem. Wiedziałam, że jak tylko pojawią sie pierwsze młode cukinie to zrobię ją bez chwili wahania. Czekałam prawie rok :) I się doczekałam. W sklepach pojawiły się pierwsze młode warzyw i z radością kupiłam kilka najmniejszych i najbardziej jędrnych. A dodatkowo kupiłam je w moim ulubionym organicznym sklepie Unicorn, o którym Wam już wielokrotnie wspominałam (sklep jest kawał drogi od naszego domu, ale w ostatnią niedzielę w ramach popołudniowego spaceru wybraliśmy się tam z Połówkiem, który kupił sobie kilka rzeczy spożywczych do Londynu).    Cukinia pchodzi z rodziny dyniowatych (tak jak ogoórek, melon czy kabaczek). Jej walory smakowe po raz pierwszy odkryli Włosi i wdzięcznie nazywają ją zucchini, jednak w Anglii cukinia nosi francuską nazwę courgette (właściwie nie wiadomo czemu, ale Anglicy i Francuzi pomimo, że się nie lubią, podkradają sobie nazwy i obyczaje). Cukinia jest bogata w beta-karoten i luteinę, które pozytywnie wpływają na zdrowie naszych oczu, a ich wchłanianie przez nasz organizm wspomaga dodatek oliwy. Cukinia zawiera dużo witaminy C i bardzo mało kalorii - wartość energetyczna 100 g cukinii wynosi tylko ok. 15-16 kcal! Same plusy :)) Żeby zachować jak najwięcej witamin, młodej cukinii nie obieramy ze skórki.    Wracając do tarty, to postanowiłam wzbogacić jej smak przed dodanie kilku składników - młodych liści szpinaku, szwajcarskiego sera Gruyère oraz prażonych orzeszków piniowych (żadnego z tych składników nie ma w oryginalnym przepisie). A najważniejszy składnik to świeży koperek. Naprawdę nie warto go żałować, bo świetnie pokręca smak cukini. I dużo świeżo mielonego czarnego pieprzu. Niebo w gębie!  Moja drobna uwaga - nie polecam do tarty sera cheddar, gdyż jego mocny smak zdominuje aromat cukinii Tarta z cukinią, koperkiem, szpinakiem i orzeszkami piniowymi Spód tarty  Na formę o średnicy 20cm    225g mąki pszennej szczypta soli  115g zimnego masła pokrojonego w dużą kostkę 45-60 ml zimnej wody  1 łyżeczka suszonego koperku   Do miski przesiewamy mąkę, dodajemu suszony koperek i mieszamy.  Dodajemy masło i za pomocą palców lub pastry blender (można użyć blendera) rozdrabniamy całość, aż powstaną małe grudki. Stopniowo dodajemy wodę i mieszamy tylko do połączenia składników (inaczej ciasto będzie twarde).  Owijamy w folię i chłodzimy przez około 30 minut.  Piekarnik nagrzewamy do temperatury 200 st.C.  Ciasto cienko rozwałkowujemy i wykładamy nim formę na tartę.  Nakuwamy widelcem, przykrywamy papierem do pieczenia, obciążamy ceramicznym grochem i pieczemy przez 1o minut. Po tym czasie papier i groch zdejmujemy i dopiekamy kolejne 5 minut.  Studzimy.   Farsz   2 łyżki oleju słonecznikowego  3 młode cukinie pokrojone w cienkie plasterki 2 zółtka  150 ml Crème fraîche lub kwaśnej śmietany  1 ząbek czosnku  dwie garści młodych liści szpinaku  100g orzeszków piniowych  2 garści żółtego sera Gruyère  pęczek świeżego koperku  sól  świeżo mielony czarny pieprz   Przyprawy  (wedle uznania, poniżej mój zestaw obowiązkowy)    pieprz cytrynowy szczypta suszonego tymianku  szczypta suszonego lubczyku odrobina płatków chilli    Plasterki cukinii smażymy na rozgrzanym oleju nie dłużej niż 3 minuty. Odkładamy na bok i odsączamy z nadmiaru tłuszczu (świetnie sprawdza się w tej roli ręcznik papierowy).  Na wystudzonym spodzie tarty układamy kolejno - umyte i osuszone liście szpinaku,  uprażone orzeszki piniowe, starty ser i plastry cukinii.  Crème fraîche mieszamy z żóltkami i wszystkimi przyprawami i delikatnie wylewamy na tartę.  Pieczemy całość przez 20-25 minut.  Wyjmujemy, studzimy i zjadamy ze smakiem :)    Smacznego!        Autor:   Around the kitchen table 