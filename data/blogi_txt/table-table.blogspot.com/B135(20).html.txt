Gigantes plaki          No trochę mnie tu nie było. Krótko, ale jednak. Ale pewnie zauważyliście brak moich komentarzy pod Waszymi postami. A powód jest jeden – w pracy jest masa nowych obowiązków, a w domu postanowiłam ukrócić sobie przesiadywanie w sieci i wrócić do czytania. Słabo wychodzi, ale się staram :) Dzisiaj będzie coś pomidorowego. Coś, co urzekło moje kubki smakowe. Ale o tym za chwilkę. Wcześniej słów kilka o... ...wyprawie do IKEA. Słabo było. W sumie pełne rozczarowanie. W IKEA ostatni raz byłam ponad rok temu, więc bardzo się ucieszyłam jak razem z Agnieszką postanowiłyśmy się tam wybrać w środowe popołudnie. Nawet to, że okropnie zmokłyśmy nie popsuło nam humoru. Babskie plotki w pociągu, których tak bardzo mi tu brakuje, dużo śmiechu, rozpromienione buzie... Uff dojechałyśmy. Szybka przerwa na meatballs z żurawiną i oddałyśmy się zakupowym przyjemnościom. A właściwie chciałyśmy się oddać, a tu kicha. Niestety IKEA nie miała nic ciekawego do zaoferowania. Ta sama kolekcja gadżetów kuchennych jak rok temu, ta sama kolorystyka, to samo wzornictwo. Nudy! Nie było na czym oka zwiesić. Kolejny raz przekonałam się, że nic nie pobije sklepów takich jak Habitat, Heal’s, Muji czy Laura Ashley. Oraz moich ulubionych Almi Decor czy Duka.    Trochę rozżalona nabyłam drogą kupna nową formę do pieczenia, zestaw plastikowych pojemników na żywność, mały flakonik, dwa talerze, klipsy spożywcze i rękawice do chwytania gorących przedmiotów. Moja noga nie przekroczy progu tego sklepu co najmiej przez kolejny rok!    A wracając do przepisu, to dzisiaj coś fasolowo-pomidorowego. Ponoć prosto ze słonecznej Grecji. Najlepsze dzień po upieczeniu i skropione oliwą z oliwek. Smaczne jako przystawka lub lekki lunch. Zapraszam na Gigantes plaki!     Gigantes plaki ('Giant beans baked in the oven', Fasola Jaś pieczona w piekarniku)  |źródło: Good Food Magazine, September 2009|      400g suchej fasoli jaś 1 cebula, drobno pokrojona  2 ząbki czosnku, drobno posiekane  2 łyżki przecieru pomidorowego  800g dojrzałych pomidorów, obranych ze skórki i pokrojonych na większe kawałki  1 łyżeczka cukru  1 łyżeczka suszonego oregano  szczypta cynamonu  2 łyżki natki pietruszki plus extra do posypania po upieczeniu   Fasolę namaczamy na noc. Na drugi dzień wodę wylewamy i gotujemy fasolę w świeżej wodzie na pół twardo (ok. 40 minut).  Piekarnik rozgrzewamy do 180 st.C.  Na patelni rozgrzewamy olej, dodajemy cebulę i czosnek i smażymy na małym ogniu przez 10 minut. Ma się zezłocić, ale nie zbrązowieć.  Dodajemy przecier pomidorowy i smażymy kolejną minutę.  Dodajemy pozostałe składniki i smażymy na małym ogniu przez 2-3 minuty.  Dodajemy fasolę, mieszamy i doprawiamy solą i pieprzem.  Całość przekładamy do naczynia żaroodpornego i pieczemy bez przykrycia przez godzinę. Fasola wchłonie nadmiar płynu, a całość będzie przyjemnie gęsta i aromatyczna. Po wyjęciu z pieca posypujemy pozostałą natką. Smacznego!         Autor:   Around the kitchen table        40 komentarze 