TWOJE ULUBIONE placuszki śniadaniowe (z sosem rabarbarowym) Ciężko cokolwiek napisać, kiedy Lola dostojnie przechadza się po klawiaturze albo zaczyna swój codzienny rytuał lizania każdej części mojej twarzy jednocześnie przeprowadzając atak na moje prawe przedramię :) Kiedy nie mogę zasnąć powracam myślami do przegadanych z Wami wieczorów i przepisów, które kołaczą mi się po głowie. Połowy z nich nigdy nie przelałam na papier, ale cały czas je pamiętam. Dobrych i ciekawych kombinacji smaków nigdy się nie zapomina. Jedna myśl do mnie powraca bardzo często. Pewnie dlatego, że się z nią nie do końca zgadzam. Kilkakrotnie zarzucono mi, że używam w swoich przepisach trudno dostępnych składników. Nieprawda. Z uporem maniaka powtarzam wszystkim, że jestem normalna i że lubię kuchnię zwyczajną i przyjazną użytkownikowi. Zatem dzisiaj przepis dla WAS. To przepis na WASZE ulubione placuszki śniadaniowe.    TWOJE ULUBIONE PLACUSZKI ŚNIADANIOWE  |na podstawie fantastycznej książki 'Snow flakes and schnapps' Jane Lawson|    150g ulubionych płatków niebłyskawicznych (np. jęczmienne i orkiszowe)4 łyżki ulubionych ziaren (np, słonecznik i dynia)4 łyżki ulubionych otrąb (np. granulowane żytnie)2 łyżki ulubionych suszonych owoców (np. suszona wiśnia)50g grubo posiekanych ulubionych orzechów (np. migdały, nerkowce i orzechy laskowe)300ml ulubionego mleka (np. sojowe)40g ulubionej mąki lub mielonych migdałów (np. miałka semolina)1.5 łyżeczki proszku do pieczenia1 łyżeczka mielonego cynamonu1 łyżeczka  mielonego imbiru2 łyżki ulubionego cukru (np. domowego waniliowego)2 duże jajka Płatki, ziarna, otręby, suszone owoce, orzechy i mleko wymieszać, przykryć i włożyć na całą noc do lodówki (ja zazwyczaj zostawiam na maksymalnie 4 godziny, żeby całość nie była za bardzo rozmoknięta).  Na drugi dzień dodać do lekko ubite jajka z cukrem, mąkę lub mielone migdały, proszek do pieczenia, cynamon, imbir i wymieszać.   Odstawić na 10-15 minut.  Smażyć na patelni lekko posmarowanej olejem przeznaczając 1 łyżkę na 1 placek.      SOS RABARBAROWY |przepis własny|    1 kubek łodyg rabarbaru pociętych na 2cm kawałkipół kubka soku z gorzkich pomarańczy lub grejpfruta2 łyżki cukru waniliowego2 łyżki octu balsamicznego    Składniki sosu (oprócz octu balsamicznego) umieścić w rondlu i doprowadzić do wrzenia.  Gotować (często mieszając), aż cały cukier się rozpuści.   Następnie zmniejszyć moc palnika i gotować, aż całość lekko zgęstnieje.  Na samym końcu dodać ocet balsamiczny. Autor:   Around the kitchen table 