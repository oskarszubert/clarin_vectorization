Weekendowa Piekarnia #19 - Weekendowy chleb Dany          W ten weekend pieklysmy z Dana z Lesnego Zakatka.   Dana zaproponowala przepis na chleb, ktorego recepture sama opracowala.   W piatek wieczorem zabralam sie do pracy i wczoraj wieczorem wyjelam z piekarnika pieknie pachnace dwa bochenki foremkowe. Po przeczytaniu przepisu, zastanawialam sie czy maka zytnia, ktora posiadam jest ciemna, czy jasna. Po dzisiejszym sniadaniu juz wiem - jest ciemna :) Stad u mnie ciemniejszy kolor ciasta chlebowego. Nie mialam tez miodu grycznaego i zastapilam go miodem akacjowym. Nastepnym razem nie rozdziele ciasta na dwie foremki, bo moje sa szersze i bochenki wyszly lekko plaskie. Co mi zupelnie nie przeszkadza, bo chleb jest naprawde smaczny. Weekendowy chlebek Dany    Ciasto zakwaszone: metoda trzystopniowa    1.Dzień poprzedzający pieczenie, u mnie  godz. 16.30*    100g aktywnego zakwasu z mąki razowej typ 2000   150g mąki żytniej białej typ 720   150ml wody    Wszystkie składniki mieszamy tak do ich połączenia i pozostawiamy przykryte folią na 6 godzin, czyli do 22.30   2.Ten sam dzień godz. 22.30*    200g mąki żytniej białej typ 720   150ml wody    Mieszamy i pozostawiamy do wyrośnięcia na min 8 godz.   3.Następny dzień rano, u mnie godz. 8.40*    100g mąki żytniej białej typ 720 100ml wody    Mieszamy i pozostawiamy do wyrośnięcia na max 3 godz. U mnie 2 godz.   4.W międzyczasie tych 2 -3 godzin    100 g pestek dyni mielimy na mąkę**  200ml wrzącej wody   1 łyżka miodu gryczanego / ma bardzo intensywny zapach /***  2 łyżki octu balsamicznego   Sól morska do smaku    Wrzątkiem zalewamy mąkę z pestek dyni, mieszamy i dodajemy pozostałe składniki. Zanim minie te 2-3 godziny, papka ostygnie. Ma dziwny, taki trochę brzydki kolor, nie przejmujmy się tym, w cieście wszystko się wymiesza. Dynia i miód da chlebkowi piękny zapach a ocet balsamiczny strukturę  i moc  wzrostu.    5.Czas minął, możemy zabrać się do robienia właściwego ciasta chlebowego.     Zużyłam całe ciasto zakwaszone czyli, przepis na chleb wygląda następująco:   950g ciasta zakwaszonego z mąki żytniej białej typ 720   400g mąki żytniej białej typ 720   100ml wody / jeśli będzie to konieczne, możemy całej nie zużyć /****  Papka, czyli punkt 4    Najpierw do ciasta zakwaszonego dodajemy papkę, mieszamy, następnie mąkę i ewentualnie te 100 ml wody. Ciasto mieszamy jakieś 3 minuty aby wszystkie składniki się połączyły. Zostawmy je w spokoju tylko na taki czas aby przygotować 2 foremki. Użyłam foremek w rozmiarze: 30 x 11. Mam takie rozsuwane, więc mogłam regulować ich długość. Posmarowałam smalcem, niedużo i wysypałam mąką razową. Ciasto wykładamy łyżką, maczaną w ciepłej wodzie. Konsystencja nie za luźna ale też nie może być za ścisła. Dużo luźniejsza od dobrze wyrobionej plasteliny. Ciasto w foremkach wypełnionych do połowy, wygładźmy na mokro, popryskajmy wodą i od razu posypmy pestkami dyni, aby po wyrośnięciu, tylko jeszcze spryskać wodą z dodatkiem odrobiny cukru i włożyć do piekarnika. Przykryjmy go folią spożywczą. Teraz musimy uważać aby nam nie przerosło. W odpowiednim czasie nagrzejmy piekarnik do 210st / u mnie termo obieg /.   Musi podwoić swoją objętość ale lepiej jak ciut mniej. Rośnie jak szalone, w ostatniej chwili włożyłam go do piekarnika, spryskując wodą z cukrem. Zmniejszyłam tem po 10 min. z 210st do 200-190 i piekłam jeszcze 30-40 min.  Przykryłam pod koniec pieczenia papierem i przełączyłam na termo obieg dół, aby spód chlebka był rumiany. Włożyłam 2 x po kilka kostek lodu na dno piekarnika w trakcie pieczenia.  Pozostawiłam chwilę w wyłączonym piekarniku aby gwałtownie nie wyjmować chlebków. Waga chlebków po upieczeniu: 811g i 798g w sumie 1609g Składniki użyte do wypieku: około 1800g  Uwagi:  * U mnie czasowo wygladalo to tak: 1. 24:00 2. 08:00 3. 16:00 ** Uzylam 50g pestek dyni zmielonych blenderem i 50g mielonych mogdalow *** Uzylam miodu akacjowego **** Zuzylam cala wode - ciasto bylo bardzo geste  Smacznego!        Autor:   Around the kitchen table 