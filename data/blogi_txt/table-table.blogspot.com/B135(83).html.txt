Baby, ach te baby... Wielkanocna baba piaskowo-makowa Dobrze, że moja Mama ma miliard wycinków ze starej Kuchni i Poradnika domowego. Dobrze, że mój Tato ma skaner i taki wycinek trafia do mnie w mig. I dobrze, że mam sentyment do takich archaizmów.Wiecie co? Jest słońce, dla mnie w tym momencie się weekend i chyba pierwszy raz w życiu nie chce mi się pisać :)I zdaję sobie sprawę, że Królowa jest tylko jedna i na zawsze pozostanie nią baba drożdżowa, ale uwierzcie mi - dobrze upieczonej piaskowej nie można nic zarzucić. Pamiętajcie tylko, że jajka i masło muszą mieć temperaturę pokojową. Mleko zawsze można podgrzać, a mąki i proszku do pieczenia przecież nie trzymamy w lodówce. Udanego weekendu Wam życzę! Jak pogoda dopisze, to zabieramy Lolę na jej pierwszy w życiu spacer :) Przepis oryginalny - wycinek z archiwalnej Kuchni lub Poradnika Domowego  WIELKANOCNA BABA PIASKOWO-MAKOWA  1 szklanka mąki pszennej1 szklanka mąki ziemniaczanej1 szklanka maku2 łyżeczki proszku do pieczeniapół szklanki drobnego cukrućwierć szklanki cukru z wanilią250g miękkiego masła6 jajek1/3 szklanki letniego mleka1 łyżka octu balsamicznego1 łyżka spirytusu1 łyżeczka ziaren mahlabu roztartych w moździerzu (opcjonalnie)15 suszonych, mięsistych śliwek Obie mąki przesiewamy, mieszamy z makiem i proszkiem do pieczenia. Odstawiamy.Mleko mieszamy ze spirytusem i octem balsamicznym.Masło ubijamy z cukrem na bardzo puszystą masę (nie oszukujemy, ono ma być naprawdę dobrze ubite).Do ubitego masła dodajemy na przemian jedno jajko, 1-2 łyżki mąki i trochę mleka i ubijamy na bardzo małych obrotach.Na samym końcu dodajemy mahlab i pokrojone w paski śliwki.Formę na babkę smarujemy masłem lub spryskujemy oliwą i przelewamy do niej ciasto. Wkładamy do piekarnika nagrzanego do 180C. Pieczmy około 45 minut - warto sprawdzić ciasto w środku wbijając weń drewnianą wykałaczkę do szaszłyków lub pałeczkę do jedzenia. Jeśli po wyjęciu będzie sucha ciasto jest gotowe. Jeśli będzie oblepiona ciastem, musimy je jeszcze lekko podpiec.Babę studzimy chwilę w piekarniku w formie (20 minut), a później wyjmujemy ją z formy i studzimy na kratce.Można babę polukrować lub posypać cukrem pudrem. Smacznego!     Autor:   Around the kitchen table 