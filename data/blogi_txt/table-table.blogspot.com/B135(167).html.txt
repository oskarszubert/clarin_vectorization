Fitness first, then beauty       Ręka w górę jeśli chociaż raz obiecywałaś (obiecywałeś) sobie, że od poniedziałku wezmę się za siebie. Prawda jest taka, że jeśli nie zaczniesz działać, ten poniedziałek nigdy nie nadejdzie. Sorry. Zawsze na naszej drodze, jak niechciany muchomor po deszczu, wyrośnie jakaś przeszkoda. A bo paznokcie, bo zmęczenie, bo palec i główka. We wszystko wkrada się nuda i rutyna, a ta ostatnia to największy wróg, bo potrafi zdusić w zalążku najdrobniejszą przyjemność. Ćwiczenia z E. Chodakowską stały się ostatnio niechcianym obowiązkiem. Niby okay, niby gdzieś tam te endorfiny się pojawiały, ale tak samo szybko znikały a wraz z nimi cała radość z treningu. Nie jestem tytanem fitnessu, ale nie trzeba nim być żeby wiedzieć, że i nasze mięśnie potrzebują zmian. Dzisiaj podczas nudnego spotkania w pracy rozpisałam sobie nowy plan treningowy. W miarę dostępnej przestrzeni i posiadanych zasobów. Dzisiaj wystartowałam i tym samym pozbawiłam się resztek zmęczenia po całym dniu. Ciekawe jak poradzę sobie jutro z ugniatającym się po mnie Kotem i wyjącym budzikiem o 5:30 rano. Gdyby ktoś szukał inspiracji, to przez kilka najbliższych tygodni mój codzienny trening będzie wyglądał mniej więcej tak (co jakiś czas przeplatane Total Fitnessem i Turbo spalaniem wspomnianej wyżej E. Chodakowskiej):     P90X Ab Ripper X    Mel B - 10-minutowy trening pośladków  Mel B 10 minutowy trening brzucha  Mel B 10 minutowy trening nóg   Treningi Mel B są genialne. Nie trzeba skakać jak kangur po całym pokoju, ale podczas ćwiczeń dokładnie i wyraźnie czuć każdy mięsień. Niby niepozorne 10 minut, ale daje w kość (tfu, w mięsień). Potem będę chciała znowu coś zmienić, więc jeśli macie jakieś fajne i sprawdzone treningi to dajcie znać.  Olewam dzisiaj paznokcie. Przecież wiadomo, że fitness first, then beauty...   ------ Around the kitchen table | happiness is homemade. All rights reserved. Follow me on:      Autor:   Around the kitchen table 