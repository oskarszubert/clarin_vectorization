Gra w zielone            Póki mam wenę, póki są młode warzywa - piszę :) Jeszcze nigdy tak szybko nie napisałam dwóch postów po sobie :) Jeden za drugim tup tup tup... A właściwie dzisiaj więcej zdjęć niż tekstu. Nagadałam się ostatnio dzisiaj mi się po prostu nie chce.   Zieleń to dla mnie kolor radości i życia. Zielony młody szczypiorek, zielony bób, zielony groszek, zielony agrest, zielone mirabelki, zielone kiwi, zielone awokado, zielone limonki, zielony brokuł, zielona część pora, zielona natka pietruszki, zielony koperek, zielone pączki na drzewach, zielona młoda trawa... Mogłabym wymieniać bez końca! Nie wyobrażam sobie kanapki z wędliną bez plasterka świeżego zielonego  ogórka (tak, tak o zgrozo nawet w zimie:)).  No to co? Chcecie przepis na pyszną zieloną sałatkę? W zasadzie to i tak Wam go pokażę :)   Podobną sałatkę serwowała Serwusowa Pani. POLECAM szczególnie jeśli macie swoje zioła, dostęp do pysznych młodych warzyw i jeśli tak ja ja lubicie grać w zielone! Zielona sałatka z młodych warzyw Na podstawie Delicious Magazine July 2010     300g wyłuskanego bobu  300g młodych ziemniaków 200g zielonej fasolki szparagowej  200g groszku cukrowego  4 łyżki oliwy z oliwek lub oleju  4 małe młode cebulki, pokrojone w cienkie piórka  3 duże  młode ząbki czosnku, zmiażdżone  mały pęczek bazylii  mały pęczek koperku  kilka listków świeżej mięty 200g sera feta, pokruszonego  4 łyżki orzechów włoskich lub laskowych  sok i skórka z 1 cytryny     W dużym garnku doprowadzamy wodę do wrzenia.  Kolejno gotujemy przez 3 minuty wyłuskany bób i fasolkę, które po wyjęciu z wody od razu przelewamy zimną wodą, żeby nabrały koloru.  Groszek cukrowy zostawiamy surowy lub blanszujemy przez 30 sekund.   Uwaga - bób można obrać ze skórek, ale dla mnie wtedy zupełnie nie ma smaku. Ziemniaki czyścimy szczoteczką do warzyw i gotujemy do miękkości. Kroimy w plasterki.  Na suchej patelni prażymy orzechy i grubo siekamy.   Zdejmujemy orzechy i na tej samej patelni rozgrzewamy olej lub oliwę.   Smażymy cebulę i czosnek przez minutę.   Dodajemy bazylię i smażymy kolejne pół minuty. W misce sałatkowej mieszamy ugotowane warzywa, podsmażoną cebulę z czosnkiem i bazylią, dodajemy świeże zioła, solimy, pieprzymy, dodajemy pokruszoną fetę, posiekane orzechy i obficie skrapiamy sokiem z cytryny oraz posypujemy skórką z cytryny startą na tarce do jarzyn.    Smacznego!          Autor:   Around the kitchen table        48 komentarze 