Wyrwana z drzemki nutą wasabi....             Jest zimniej, a skórzany fotel kusi swoją wygodą. Przyznaję, że bezczelnie oddaję się słodkim fotelowym wieczornym drzemkom i dzisiaj wstałam tylko po to, by zrobić ten wpis. Luty się skończył Moi Drodzy, a wraz z nim skończyła się tutaj zima (mam nadzieję, ze u Was też) . I bardzo chcę w to wierzyć, pomimo że chłód szaleje na zewnątrz, a ja siedzę opatulona wełnianym szalem.   Skończyło się również lutowe wydanie Weekendowej Cukierni, które czas podsumować.  Dziękuję wszystkim, którzy przyłączyli się do zabawy, a szczególny buziaki należy się tym, którzy pamiętali o wysłaniu do mnie maila z linkiem :)  Niektóre wpisy udało mi się wyłapać samodzielnie, ale jeśli kogoś pominęłam, proszę o przesłanie linku, a podsumowanie uzupełnię od ręki.  Dla przypomnienia – piekliśmy z Olcik (Olciaky, Olą), która wybrała dla nas aż trzy propozycje – Pączki bardzo dobre, Kawowe makaroniki z czekoladą   Czekoladowe bezmączne brownies z truskawkami. Z tego co zauważyłam, największym powodzeniem cieszyły się makaroniki oraz brownies. Ja się skusiłam na te pierwsze. Czy wyszły mi jadalne? Nie wiem, ale były PYCHA! I nawet ładne takie się upiekły :)  Ale o tym poniżej, teraz przede wszystkim wraz z Edytką z blogu Przy kuchennym stole, chcemy Was zaprosić na kolejne wydanie WC – w tym roku już trzecie. Jak ten czas szybko leci! Żeby dowiedzieć się, co Edytka dla nas wybrała zapraszam do odwiedzenia Jej bloga.  A w lutowym odcinku Weekendowej Cukierni udział wzięli:   Alcia i Jej blog Kuchnia Alicji   Amarantka i Jej blog Tu i teraz Andzia 35 i Jej blog Pyszne jedzonko   Ania vel Vespertine i Jej blog Strawberries from Poland   Anna i Jej blog Addio Pomidory Anna i Jej blog Waniliowo  Basia (Buruuberii) i Jej blog Makagigi i 55 pierników  Carmellina i Jej blog Cukiernia na chmurce   Cudawianki i Jej blog Brulion z przepisami   Cukrowa Wróżka i Jej blog Cukrowa wróżka czaruje   Cukrowa Wróżka raz jeszcze   Edytka i Jej blog Przy kuchennym stole   Ewa i Jej log Moja kuchnia w Irlandii  Gin i Jej blog Moja słodka kuchnia Grażynka i Jej blog Oswajamy kuchenkę mikrofalową   KaroLina i Jej blog Bułka z masłem   Kuba i Jego blog Kuba pichci   Mafilka i Jej blog Zaczynam kucharzenie   Mafilka raz jeszcze   Małgosia i Jej blog Pieprzy czy wanilia   Mich i Jego blog Aromatyczny Misia i Jej blog Food Heaven    Myniolinka i Jej blog Moje słodkie impresje   Nina i Jej blog Nina w kuchni   Oczko i Jej blog Bełkoty oczka   Oczko  raz jeszcze   Olciaky i Jej blog Internetowa cukierenka Olcik   Olciaky raz jeszcze   Olciaky po raz trzeci   Pinkcake i Jej blog Trochę inna cukiernia Pinkcake raz jeszcze   Ptasia i Jej bog Coś niecoś   Ptasia raz jeszcze   Tili i Jej blog Kuchnia Szczęścia   Tili raz jeszcze Viri i Jej blog Cioccolato Gatto    I żeby zanadto się nie rozpisywać, przedstawiam Wam swoje makaroniki, które piekłam krok po kroku z przepisu Felli i do niej zapraszam po szczegółowy opis, który ja postanowiłam troszeczkę skrócić. I co ja mam napisać? Makaroniki to prawdziwa bułka z masłem :) To już moje drugie i na pewno nie ostatnie. Od siebie dodałam dwie łyżki kakao zamiast łyżki kawy oraz krem czekoladowo-orzechowy z nutką wasabi, bo mam swoje ulubione smaki i się ich trzymam. Mhmhmhmhm....        Kakaowe makaroniki z nutą wasabi Makaroniki  Zrodlo: blog  Felluni     100g białek (mniej więcej 3)  40g drobnego cukru  200g cukru pudru  120g mielonych migdałów  2 łyżki ciemnego, dobrego kakao    Białka rozdzielamy przynajmniej dzień wcześniej. Trzymamy je przykryte w lodówce i wyjmujemy nieco wcześniej przed przygotowaniem makaroników, tak aby były w temperaturze pokojowej (białka nieco wysychają i efekt końcowy jest lepszy).  Migdały mielimy razem z kakao i cukrem pudrem w malakserze na drobny proszek (ja użyłam gotowych mielonych migdałów i wszystko razem wymieszałam w misce)  Białka ubijamy ma sztywno, dodajemy drobny cukier i jeszcze chwilę ubijamy.   Do piany wsypujemy migdały zmielone z kawą i cukrem pudrem i mieszamy wszystko razem łyżką. Mieszana substancja będzie robiła się coraz rzadsza, więc trzeba uchwycić właściwy moment. Musi być na tyle rzadka, żeby makaroniki się nieco rozpłynęły, ale nie aż tak by były płaskie jak opłatki. Można sprawdzać wykładając trochę masy na talerzyk. Jeśli po wstrząśnięciu talerzykiem masa rozpłynie się na równiutkie, ale wypukłe kółko to jest ok, a jak trzyma krzywy kształt to mieszamy jeszcze 2-3 razy. Jeśli się rozpływa za szybko to jest za późno i zaczynamy od nowa.   Makaroniki wyciskamy na blachę za pomocą rękawa cukierniczego lub jeśli nie go nie mamy. To bierzemy torebkę ze sztywnej folii i ucinamy jeden róg. Można również zwinąć nieco pergaminu w tytkę. Końcówka do szprycowania musi być okrągła i dość szeroka (mniej więcej 1cm średnicy), jeśli takiej nie mamy to nie bierzemy żadnej tylko szprycujemy wprost z rękawa.  Na blachę wyłożoną pergaminem nakładamy okrągłe ciasteczka o średnicy około 3 cm w odstępach około 2-3cm. Jak skończymy to trzeba uderzyć blachą płasko w stół, tak aby makaroniki się nieco rozpłynęły. Z tej proporcji wyjdą 2 blachy ciasteczek (mi wyszła jedna ale za to wyszły mi duże makarony:))  Odstawiamy przygotowane blachy na około godzinę do obeschnięcia. Nagrzewamy piekarnik do 160°C, wstawiamy ciasteczka i pieczemy przez jakieś 15 minut. Potem wyjmujemy i odstawiamy do wystygnięcia. Dopiero potem odklejamy je od papieru (ciepłe mogą się rozwarstwić).    Krem czekoladowy  Na podstawie tego kremu     100g białej czekolady  150g miękkiego masła  2 łyżki solonego masła z orzeszków ziemnych  2 łyżeczki wasabi w proszku  1 łyżeczka ekstraktu z migdałów  Czekoladę rozpuszczamy w kąpieli wodnej i zostawiamy, by ostygła.  W misce ubijamy masło tak długo, aż będzie puszyste.  Dodajemy ostudzoną czekoladę, ekstrakt i proszek wasabi.  Miksujemy, aż składniki połączą się, a masa będzie błyszcząca.        Wykonanie  Na ciasteczka nakładamy trochę kremu i sklejamy je parami.  Można je na chwilę wstawić do lodówki, bo krem jest wtedy dużo smaczniejszy, nie mogą tam zostać długo bo będą twarde. Autor:   Around the kitchen table 