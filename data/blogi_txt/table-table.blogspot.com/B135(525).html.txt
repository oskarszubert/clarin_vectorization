ZIELONY SOS z tuńczyka i awokado         Wystawiam policzki w kierunku słońca. Uczę się Warszawy. Oswajam Warszawę. Chłonę Warszawę. Mieszkamy w Warszawie.  Nowe blogowe znajomości i uśmiech na twarzy.  Bezinteresowna życzliwość ludzi. Jest ciepło. Jest wiosennie. Jest domowo.  Jest fajnie. A Londyn? Londyn to pocztówka z podróży. Nic więcej.            ZIELONY SOS Z TUŃCZYKA I AWOKADO |na podstawie przepisu Anoushki|   1 puszka tuńczyka w oliwie 1/2 opakowania gęstego greckiego jogurtu (użyłam jogurtu firmy Total) 1 duże bardzo dojrzałe awokado 1 duży pęczek bazylii (listki + łodyżki) 1 duży pęczek zielonej pietruszki (listki + łodyżki) 1 duży pęczek koperku (listki + łodyżki) 1/2 łyżki solonych kaparów lub ćwierć łyżeczki soli morskiej (lub odrobinę więcej zwykłej soli) sok z połowy dużej cytryny 3 duże ząbki czosnku świeżo mielony pieprz W blenderze (żyrafie) miksujemy na gładką masę tuńczyka wraz z oliwą i pozostałymi składnikami.   Doprawiamy do smaku - sos musi być lekko kwaśny i odpowiednio słony.  Anoushka pisała, że sos świetnie się również sprawdza jako dip, w którym możemy maczać surowe kawałki warzyw, a jeśli zmniejszymy ilość jogurtu powstanie smaczne smarowidło do kanapek.  Ja najbardziej lubię ten sos w towarzystwie jajek ugotowanych na  półtwardo (gotuję jajka 5 minut od włożenia do gotującej się wody).    Smacznego! Autor:   Around the kitchen table 