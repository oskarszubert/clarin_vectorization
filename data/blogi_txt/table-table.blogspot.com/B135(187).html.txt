Hot Cross Buns na otwarcie           Butelka rozbita o burtę – otwieram odświeżony blog :)    Powoli kończę tutaj porządki. Powoli, bo straciłam wszystkie linki włącznie ze spisem treści...  Nie pozostaje mi nic inengo jak wklepać wszystko od nowa :) Ale w sumie planowałam zabrać się za to juz od dłuższego czasu, więc nawet sie cieszę. Fajna zabawa, tylko żmudna trochę. Na bieżąco będę uaktualniać etykiety, tytuły postów i ten nieszczęsny spis treści. Spróbuję zgromadzić linki do tych samych stron, które miałam wcześniej. Myślałam, że uda mi się zrobic to wczoraj wieczorem, ale czas skurczył się zbyt szybko. Dajcie mi jeden wieczór więcej, a wszystko wróci do normy! Mam nadzieję, ze polubicie nowy szablon tak samo jak ja. Przyznaję, że ten wcześniejszy wywoływał u mnie atak klaustrofobii. Wszystko było tak bardzo ściśnięte :)  Chyba z ulgą mogę powiedzieć, ze to wersja finalna i (oprócz logo, które na pewno mi się znudzi po jakimś czasie) szablonu już zmieniać nie będę. Kurczę jak ja lubię zmiany! :)    Acha i postanowiłam potrenować pisanie z polskimi znakami - w końcu planujemy wrócić do Polski, to taki trening jak znalazł.    A dzisiaj miało być obiadowo, ale na specjalne życzenie Paulinki serwuję najbardziej klasyczny angielski przepis na jak najbardziej klasyczne, pachnące cynamonem bułeczki – Hot Cross Buns, jedzone tradycyjne w Wielki Piątek jako symbol ukrzyżowania. Wyjmowałam je z piekarnika w tym samym czasie, w którym Lisiczka opublikowała ten post i pisała o cynamonie w srodku lata. Bo kto powiedział, że Hot Cross Buns smakują tylko na Wielkanoc? One smakują tak samo pysznie przez cały rok. Tylko trzeba znaleźć dobry przepis. Ja znalazlam w mojej nowej książce :) Tak, tak zrobiłam sobie prezent i tydzień temu zamieszkała ze mną TA książka. Wymarzona, wyczekana... genialna! Juz od tygodnia chciałam wyprobować jakis przepis i w końcu się  udało :) Ciasto jest genialne, świetnie ze mna ze mną wspołpracowało. Z każdą minutą robiło się coraz bardziej plastyczne i miękkie. Idealne. Ale właśnie tego spodziewałam sie po Panu Hamelmanie :) Mistrz nad Mistrzami! Hot Cross buns  Źródło: Jeffrey Hamelman ‘Bread’    Zaczyn 1.3 oz mąki pszennej chlebowej (1/4 szklanki, 37g)  6.7 oz ciepłego mleka (7/8 szklanki, 190g)  1/2 łyżki stołowej cukru (9 g)  2 i 1/4 łyżeczki drożdzy suszonych lub instant  Wszystkie składniki zaczynu wymieszać razem za pomocą miskera lub trzepaczki, przykryć folią i zostawić w ciepłym miejscu. Zaczyn będzie bardzo płynny i powinien zwiększyć objętość 4-ro krotnie. Ciasto wlaściwe    zaczyn j/w  12 oz mąki pszennej chlebowej (2 i 3/4 szklanki, 340g)  4 łyżki stołowe miękkiego masła  1 jajko 1/4 szklanki cukru (57g)  1/2 łyżeczki soli  1/2 łyżki stolowej przyprawy do piernikow (bez maki)  4 oz rodzynek lub sułtanek (3/4 szklanki, 115g)  1.3 oz posiekanej kandyzowanej skórki pomarańczowej lub cytrynowej (1/4 szklanki, 37g)   Mąkę umieszczmy w misce i dodajemy miękkie masło. Za pomocą miksera mieszamy calość, aż powstaną małe grudki.  Dodajemy jajko, cukier, sól, przyprawy i wszystko ponownie mieszamy.  Dodajemy zaczyn, mieszamy, odstawiamy mikser i wyrabiamy ciasto ręcznie przez ok. 10 minut (na początku będzie się lekko kleic do rąk, ale poźniej świetnie będzie z nami pracować).  Przykrywamy folią i odstawiamy na 1 godzinę w ciepłe miejsce (po 30 minutach ciasto lekko odgazowujemy).  Wyrosnięte ciasto lekko zagniatamy kilka razy i dzielimy na 12 równych części. Formujemy bułeczki i układamy je na blasze wyłożonej papierem do pieczenia w 1.5 centmetrowych odstępach. Przykrywamy folia i odstawiamy na kolejną godzinę.   Pasta    4 oz miękkiego masła (1/2 szklanki) 3 oz mleka (3/8 szklanki)  1 łyżka ekstraktu z wanili (można pominąć)  4 oz cukru (1/2 szklanki)  skórka otarta z 1 cytryny 1 jajko  8 oz mąki pszennej (1 i 7/8 szklanki)   Masło z cukrem rozpuszczamy w małym rondlu. Dodajemy mleko, wanilie, skórke otartą z cytryny i odstawiamyna chwile by calość lekko przestygła.Dodajemy rozkłócone jajko, mieszamy.Dodajemy mąke i mieszamy.   Syrop    8 łyżek cukru  1/2 szklanki wody    Z wody i cukru gotujemy syrop. Odstawiamy.  Na wyrośnięte bułki wyciskamy pastę najpierw w rzędach poziomych, a poźniej pionowych - na kazdej bułce powstanie krzyż.  Piekarnik nagrzewamy do 220 st.C, wstawiamy bułki i pieczemy przez 14-16 minut, az ładnie zbrazowieją.  Po wyjęciu z piekarnika smarujemy je ciepłym syropem.    Smacznego!       Autor:   Around the kitchen table 