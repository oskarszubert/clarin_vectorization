BAWARSKIE DROŻDŻOWE ZE ŚLIWKAMI I WEEKENDOWA CUKIERNIA Dziwne rzeczy się dzieją ostatnio. Coraz więcej sentymentalnych wspomnień, coraz więcej sentymentalnych piosenek (niedziela upłynęła pod znakiem zespołu Roxette - słuchaliście? znacie?) i ta dziwna potrzeba obejrzenia romantycznych komedii w stylu Pretty Woman (oczywiście znowu się pewnie popłaczę). Czy ja się starzeję?? Bo zdecydowanie nie jest to wina jesieni. Jesień jak jesień. Deszczowa, czasem słoneczna. Zwykła. Szkoda mi tylko światła dziennego bo maleją szanse na zrobienie naprawdę dobrych zdjęć. Ale nie szkoda mi, że czas mija. Idzie nowy rok, idzie nowe, nieznane.   No dobrze. Koniec filmu, jestem zalana łzami, siorpię nosem, kończę kolejny kawałek drożdżowego ze śliwkami i wypijam kolejny kubek mleka (moje nowe odkrycie to mleko krowie bez laktozy). I tak sobie myślę, że najwyższy czas zrobić podsumowanie i zaprosić Was razem z pewną przemiłą Babeczką na kolejne (już październikowe!) wydanie Weekendowej Cukierni. Pinkcake bardzo dziękuję, że zgodziłaś się gospodarzyć kolejnemu odcinkowi Cukierni. Po przepis i wszystkie szczegóły zapraszam do naszej Gospodyni :)  Mam nadzieję, że i tym razem przyłączycie się licznie do wspólnego pieczenia. Kto wie, może dla jednej osoby znowu znajdzie się jakaś drobna niespodzianka? :-)  Wracając do wydania wrześniowego - ciasto, które zaproponowała Carmellina upiekło tyyyyyyyle ludzi. Naprawdę! To kolejne wydanie WC, które odniosło sukces dzięki Wam. I za to Wam dziękuję. Lista jest długa i mam nadzieję, że udało mi się zebrać linki do wszystkich bawarskich placków z węgierkami. Jeśli kogoś pominęłam to bardzo proszę o pozostawienie komentarza pod postem - chciałabym rozpocząć losowanie książki w momencie, kiedy będę pewna że mam pełną listę Cukierników i Cukierniczek!  Zaczynamy!      A.Grey i Jej blog Spiżarnia Agatek i Jej blog Słodka dziurka   Agnieszka B. i Jej blog Kuchenne popisy Agnieszki i Antosia    Alinka Wyka i Jej blog Pysznie, pyszniutko   Amarantka i Jej blogTu i Teraz    Amber i Jej blog Kuchennymi drzwiami    Białoczarna i Jej blog Cukrem i miodem   Carmellina i Jej blog Seventh Heaven    Gin i Jej blog Moja słodka kuchnia    Gosia i Jej blog Salt Pepper    Grażynka i Jej blog Oswajamy kuchenkę mikrofalową    Joanna i Jej blog Notatki kulinarne    Jolanta Szyndlarewicz i Jej blog Nasze życie od kuchni    Jukejka i Jej blog Matka Polka w angielskiej kuchni    Kabamaiga i Jej blog Sto kolorów w kuchni    Kasia i Jej blog Na zapiecku   Kasia i Marcin i Ich blog Breakfast at Tiffany's    Kucharzy Trzech i Ich blog Nasze kuchenne smaki Mafilka i Jej blog Zaczynam kucharzenie    Majana i Jej blog Majanowe Pieczenie    Margot (Alcia) i Jej blog Kuchnia Alicji Moniazo i Jej blog Trzy pomidory    Nette i Jej blog Fabryka smaku    Nobleva i Jej blog Życie ze smakiem    Paproszek i Jej blog Paproszkowe smaki    Pinkcake i Jej blog Trochę inna cukiernia   Praline i Jej blogLendryggen  Teresa i Jej blogCo i kiedy gotuje   Wiosenka i Jej blog Eksplozja smaku    Wisienka i Jej blog Chatka Wiedźmy    Zauberi i Jej blog Niebieska pistacja I moje ciasto poniżej:      BAWARSKI PLACEK ZE ŚLIWKAMI  2 łyżeczki drożdży instant 200g białej mąki pszennej chlebowej 200g białej mąki orkiszowej 50g brązowego, drobnego cukru 50g cukru z prawdziwą wanilią szczypta soli 2 żółtka 200ml letniego mleka bez laktozy (lub ulubionego mleka) 80g roztopionego masła 1kg śliwek 100g płatków migdałów 1 łyżka mielonego cynamonu 1 łyżka brązowego cukru skórka otarta z 2 cytryn  Żółtka rozbić z odrobiną mleka Obie mąki przesiać do dużej miski. Dodać drożdże instant, cukier, sól, rozbite żółtka i resztę mleka. Wyrobić miękkie i elastyczne ciasto. Pod koniec wyrabiania dodać roztopione masło w 4 częściach, dodając kolejną dopiero gdy poprzednia zostanie wchłonięta przez ciasto. Na samym końcu dodać skórkę z cytryny. Pozostawić ciasto pod przykryciem do wyrośnięcia, aż podwoi swoją objętość. Śliwki umyć, osuszyć, wypestkować i przekroić na ćwiartki.  Ciasto energicznie przebić pięścią, by je odpowietrzyć, a następnie rozwałkować i wyłożyć nim tortownicę o średnicy 26 cm (tortownicę uprzednio wysmarować masłem i wyłożyć papierem do pieczenia). Na cieście ułożyć śliwki, posypać płatkami migdałów i odstawić w ciepłe miejsce na 30 minut, aby podrosło. Piekarnik nagrzać do temperatury 220C. Ciasto posypać cukrem wymieszanym z cynamonem i wstawić je do pieca. Piec ciasto na dolnym poziomie piekarnika przez 30-50 minut (zależy od wielkości tortownicy - im wyższe ciasto tym dłuższy czas pieczenia). Studzić chwilę w piekarniku, a później na kratce  Smacznego!  UPIECZ SWOJE PIERWSZE CIASTO DROŻDŻOWE RAZEM Z POLKĄ          Autor:   Around the kitchen table 