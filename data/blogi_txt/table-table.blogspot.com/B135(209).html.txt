Karbo doładowanie!       Już dziś oficjalnie zapraszam Was serdecznie na mój mini-blog, który będę prowadziła na łamach strony internetowej magazynu KUKBUK. Wybór tematyki był nader oczywisty. Wszyscy wiedzą, że wyrabianie domowego pieczywa jest dla mnie tym samym co oddychanie. Nie umiem bez tego żyć. Zatem w duchu hasła karbo doładowanie będziemy wypiekać chleby na zakwasie, będziemy formować puszyste bułeczki z ziarnami, będziemy wyrabiać drożdżowe z kruszonką, będziemy wycinać kruche ciasteczka, a może nawet odważymy się przygotować ciasto francuskie! A potem będziemy bezkarnie skubać nasze wypieki i będziemy się nimi delektować bez końca! Mam nadzieję, że się do mnie przyłączycie i już niedługo w Waszym domu zamieszka zapach domowego chleba. Nie bójcie się, nie przytyjemy. Słodkości będziemy wypiekać tak, żeby były zdrowe i jak najmniej kaloryczne. Czasem poszalejemy z masłem, ale przecież zawsze potem można zrobić kilka przysiadów...  :)  Na początek zapraszam Was na MEGA kruchą szarlotkę na razowym spodzie, PYSZNE pszenne bułki z dynią oraz krucho-drożdżowe bułeczki nadziewane śliwkami.      ------  Around the kitchen table | happiness is homemade. All rights reserved. Follow me on: Autor:   Around the kitchen table 