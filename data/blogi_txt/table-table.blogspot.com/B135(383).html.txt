Słodki chleb z cynamonem | Cinnamon Raisin Walnut Bread click here for English version      Nie ma nic piękniejszego na świecie niż upieczenie własnego bochenka chleba. Chyba że razem z nami piecze kilkanaście innych pasjonatów domowego pieczywa. Wspólne wirtualne spotkania przy kuchennym stole to dla mnie ważna część blogowania. Takie spotkania zbliżają, uczą i cieszą. Stoisz przy kuchennym blacie, wyrabiasz ciasto i wiesz, że w tym samym czasie ktoś robi to samo. Może inaczej, może z użyciem innych składników, może zupełnie po swojemu... Stoisz i uśmiechasz się do siebie samego. Wkładasz w wypiek cudowną pozytywną energię, a potem zaparzasz sobie filiżankę kawy i powoli, niespiesznie kosztujesz kęs po kęsie. I zastanawiasz się, czy innym chleb smakuje tak samo bardzo jak Tobie.    Tym razem przepis do wspólnego pieczenia wybrałam ja. Pochodzi on z książki którą pożądam (Peter Reinhart 'Whole Grain Breads'), a znalazłam go tutaj. Razem ze mną piekły 23 inne osoby (pełną listę znajdziecie poniżej) i mam nadzieję, że zakochały się w tym chlebie tak samo jak ja. Chlebie pachnącym cynamonem. Chlebie puszystym, chociaż razowym. Chlebie idealnym, niekoniecznie śniadaniowym.   SŁODKI CHLEB CYNAMONOWY   biga 170g mąki pszennej razowej  1/4 łyżeczki drożdży instant  85g mleka  60g miękkiego masła   duże jajko, lekko roztrzepane Wszystkie składniki mieszamy i wyrabiamy przez około 2 minuty, aż składniki dobrze się połączą. Ciasto odstawiamy na godzinę i ponownie zagniatamy przez jedną minutę. Bigę umieszczamy w lekko naoliwionej misce, przykrywamy miskę ściereczką i odstawiamy na 2 godziny w temperaturze pokojowej. Bigę można przechowywać w lodówce przez 8 godzin (najdłużej 3 dni). Przed użyciem ocieplamy ją do temperatury pokojowej.    namaczanka   170g mąki pszennej razowej  1/2 łyżeczki soli  170g szklanki mleka   170g rodzynek   Wszystkie składniki mieszamy i krótko zagniatamy. Dodajemy rodzynki i wyrabiamy ciasto tak długo, aż rodzynki rozłożą się równomiernie w cieście. Przykrywamy i zostawiamy w temperaturze pokojowej na 12 do 24 godzin.     ciasto właściwe cała biga, podzielona na 12 części  namaczanka, podzielona na 12 części  60g mąki pszennej razowej  płaska łyżeczka soli  1.5 łyżeczki drożdży instant  30g cukru  1 łyżeczka mielonego cynamonu  85g orzechów włoskich, uprażonych i posiekanych cukier cynamonowy     3 łyżki cukru wymieszane z 2 łyżeczkami mielonego cynamonu   Wszystkie składniki ciasta właściwego mieszamy razem (za wyjątkiem orzechów), aż powstanie miękka kula ciasta. Wyrabiamy przez 3-4 minuty i posypujemy posiekanymi orzechami. Ponownie wyrabiamy tak długo, aż orzechy równomiernie rozłożą się w cieście. Wyrobione ciasto zostawiamy na 5 minut aby odpoczęło i ponownie wyrabiamy kolejną minutę dla wzmocnienia glutenu. Z ciasta formujemy kulę i umieszczamy ją w naoliwionej misce. Miskę przykrywamy ściereczką i odstawiamy na 45-60 minut, aż ciasto zwiększy objętość półtora raza. Wyrośnięte ciasto rozpłaszczamy na prostokąt i 3/4 jego powierzchni posypujemy cukrem cynamonowym. Zwijamy ciasto w długi bochenek (dosyć ciasno) tak by jego długość dostosować do formy, sklejamy jego końce i układamy złączeniem do dołu w natłuszczonej formie. Odstawiamy do ponownego wyrośnięcia, aż ciasto podwoi objętość. Powinno to zająć około 45-60 minut. Piekarnik nagrzewamy do 200C. Formę z ciastem umieszczamy w nagrzanym piekarniku i natychmiast obniżamy temperaturę do 165C. Pieczemy przez 20 minut i jeżeli potrzeba obracamy formę i pieczemy kolejne 25-35 minut, aż chleb równomiernie się zrumieni.  Chleb studzimy na kratce co najmniej godzinę przed krojeniem.  PS Polska mąka razowa (typ 2000) może być zbyt ciężka do tego wypieku. Idealnie byłoby wymieszać ją z mąką pszenną chlebową, lub w całości użyć mąki graham.  Lista osób, które przyłączyły się do wspólnego pieczenia:   Amber - Kuchennymi drzwiami , Ania  - Bajkorada , Anna  - Życie od kuchni , Anita  - Tak sobie pichcę , Alucha  - Nie - ład mAlutki , Bee  - Magazyn Kuchenny , Bożena  - Smakowe kubki , Chantel  - Przy kubku kawy , Gosia - Kocham gary , Jola  - Smak mojego domu , Kamila - Ogrody Babilonu , Kasia - Pokrojone i doprawione , Kasia - Bake   Taste , Magda - Konwalie w kuchni , Majka - Kalejdoskop kulinarny , Margot - Kuchnia Alicji , Marianna - Kuchenna Wiewióra , Marta - Co dziś zjem na śniadanie , Monika - Moni w kuchni , Renata - Forks'N'Canvas Art food , Piegusek - Każdy ma jakiegoś bzika , Sara - Pieczarka Mysia , Wisła - Zapach chleba           Autor:   Around the kitchen table 