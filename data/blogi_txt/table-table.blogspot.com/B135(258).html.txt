mój Dom, moje Miasto       Chyba nie poznaję Zamościa. Wiem, że zmiany mają to moje Miasto upiększyć, ale ja widzę chaos.   Za to w domu panuje aromatyczna i kojąca atmosfera. Ta sama co zawsze. Pachnie racuchami z jabłkami, winnym octem, warzywami i owocami z działki i mocną kawą.  Po raz kolejny przeglądam kulinarne skarby Mamy. Segregatory z wycinkami ze starych magazynów kulinarnych (głównie Kuchni i Poradnika Domowego), zeszyt w krowie łaty,  zbierane przez lata książeczki z Biblioteki Poradnika Domowego i książki kucharskie. Każda kartka pachnie inaczej. Każda pachnie pasją i miłością do dobrego, domowego jedzenia. Każda pachnie miłością do rodziny.  Spisałam kolejną porcję przepisów do notatnika. Jak zawsze ręcznie i ołówkiem. Do Warszawy przywiozę garść kulinarnych inspiracji i tęsknotę za tym, co mija i nie wróci.  Udanego wieczoru, eMajdak (polka)        Autor:   Around the kitchen table 