Malinowa krajanka z ciasta parzonego        Pewnie teraz przecieram prawe oko. Albo lewe. Albo oba na raz :) A może jestem już w drodze na Notting Hill albo Primrose Hill? Albo jeszcze śpię. Właściwie to nie wiem co teraz robię, bo post został napisany w piątek. Jedno wiem na pewno - jestem w Londynie i zamęczam gadaniem Połówka na śmierć. No co w końcu przez dwa tygodnie się trochę tego nazbierało, prawda? :) Jestem trochę zła, bo musiałam zostawić w domu aparat. W zamian za to na dnie torby leży chleb. W sumie sensowna zamiana. Zdjęć tym razem żadnych nie zrobię. Trudno. Poprawię się następnym razem, obiecuję! Spoglądam na zegarek – 09:11. Rany julek jeszcze tak dużo godzin pracy, a mi się nie chce. Kleją mi się oczy, a w myślach wyliczam, czego zapomniałam zabrać. Oczywiście szczoteczki do zębów i klapek – standard. Dobrze to ja idę zrobić sobie power coffee (mega mocną kawę), a Wam zostawiam do obejrzenia zdjęcia krajanki malinowej, którą jeszcze w ten weekend pieczemy a ramach Weekendowej Cukierni #10. Trochę mnie korciło, żeby tak jak Mafilka z krajanki zrobić eklerki, ale jednak wygrała krajanka. Pyszna. Wilgotna. Winna. Super lekka. Chociaż mogłoby się wydawać, że litr śmietany zrobi swoje, nie zrobił :) Wręcz przeciwnie. Ciasto jest genialne. Ja do środka napchałam jeżyn, bo maliny po prostu zżarłam :) Uratowałam dosłownie kilka i ozdobiłam nimi ciasto. Joanno dziękuję za bycie Gospodynią i za wybranie tak smacznego i prostego przepisu. I szybkiego. Mi zrobienie ciasta zajęło nie więcej niż 35 minut. Serio serio :) Ach i mam do Was ogromną prośbę! W weekend będę odcięta od internetu, więc osoby które krajankę zrobią proszę o przesłanie linku na zawszepolka@gazeta.pl. To bardzo ułtatwi mi napisanie podsumowania i wtedy na pewno nikogo nie pominę.Z góry uprzejmie dziękuję :*   Krajanka z jeżynowym (lub malinowym) nadzieniemŹródło: Blog Joanny - Notatki Kulinarne Ciasto parzone 70g masła1/2 łyżeczki soli1 łyżeczka cukru200ml wody200g mąki5 jajek Nadzienie 300g świeżych jeżyn lub malin50g cukru pudru1 łyżka rumu1 litr śmietany80g cukru1 łyżka cukru pudu do oprószenia 2 blachy do pieczenia 42x35cm (ja użyłam po prostu 2 razy 1 blachy z piekarnika) Zagotować wodę z masłem, cukrem i solą.Wsypać od razu całą mąkę i mieszać tak długo, aż masa zacznie odstawać od ścian garnka, uformuje się w kulę, a dno garnka pokryje się białawym nalotem. Masę przestudzić.Nagrzać piekarnik do 250 stopni C.Dwie blachy do pieczenia wysmarować tłuszczem i lekko oprószyć mąką lub wyłożyć papierem do pieczenia.Do masy dodawać kolejno jajka i ciągle ja ucierać, aż nabierze konsystencji miękkiego ciasta parzonego.Ciasto podzielić na 2 części i cienko rozsmarować je na dwóch blachach do pieczenia. Piec po kolei na środkowym poziomie piekarnika przez 10-15 minut na kolor złocisty.Po upieczeniu ostrożnie oddzielić nożem ciasto od blachy i ostudzić.Jeden ostudzony płat ciasta pokroić na 3 paski o szerokości 10cm. drugi płat ciasta pokroić nożem na malutkie kawałki-płatki.Jeżyny (maliny) przebrać (10 malin odłożyć na przybranie), posypać cukrem pudrem i skropić rumem. Owoce trochę rozgnieść widelcem i na krótko odstawić.Śmietanę z cukrem ubić na sztywno. 2/3 bitej śmietany wymieszać z rozgniecionymi malinami i wyłożyć na paski ciasta ptysiowego.Trochę bitej śmietany na rozetki włożyć do szprycy cukierniczej z ząbkowaną końcówką. Resztą tej śmietany posmarować boki i wierzch krajanki i obsypać płatkami ciasta. Szprycą wycisnąć 10 rozetek z bitej śmietany i każdą ozdobić maliną.Lekko z góry oprószyć cukrem pudrem (whoops zapomniałam!) Smacznego!     Autor:   Around the kitchen table 