Weekend cytrynowo-korzenny #3          Chleb z nutka orientu - Weekend korzenny   Weekendowa piekarnia #9 (przepis skopiowany od Gospodyni tego odcinka Weekendowej piekarni)   Chleb owsiany z nutą orientu   (2 niewielkie bochenki)    370ml wrzątku  65g płatków owsianych (zwykłe lub błyskawiczne)  100g sezamu  7g drożdży instant lub 25g świeżych drożdży piekarskich  60ml ciepłej wody  2 łyżki cukru  2 łyżki stopionego masła  2 łyżeczki soli  70g mąki pszennej pełnoziarnistej  500-550g mąki pszennej  2 łyżki cynamonu mielonego  2 łyżeczki imbiru mielonego   Do pieczenia: 2 prostokątne formy o wymiarach 20x11 cm wysmarowane tłuszczem    Płatki owsiane wsypać do dużej miski, zalać wrzątkiem, wymieszać i odstawić aż wchłoną wodę. Masło rozpuścić i wystudzić.  Sezam zrumienić na suchej patelni, wsypać do owsianki, odstawić do wystudzenia.   Świeże drożdże rozczynić ciepłą wodą, dodać cukier i odstawić na 10-15 minut (jeśli używamy drożdży instant, wymieszać je z mąką).  Do owsianki dodać masło, sól i drożdże. Dodawać obie mąki, aż powstanie sztywne ciasto. Przykryć ściereczką i dać ciastu odpocząć przez kwadrans.   Wyłożyć ciasto na oprószony mąką blat i wyrabiać, aż będzie jedwabiście gładkie (ok. 15 minut). Włożyć do lekko natłuszczonej miski, obrócić aby całe lekko pokryło się tłuszczem. Miskę przykryć i odstawić w ciepłe miejsce na 1 godzinę (ciasto powinno podwoić objętość).  Wyjąć ciasto z miski, zbić i podzielić na dwie części. Każdą część rozwałkować na prostokąt 20x28 cm, oprószyć imbirem i cynamonem. Zwinąć wzdłuż dłuższego boku i ułożyć w blaszkach łączeniem do dołu. Odstawić w ciepłe miejsce na 1 godzinę.  Piec w piekarniku rozgrzanym do temperatury 190 stopni przez ok. 35-40 minut. Chleb będzie gotowy, kiedy stukając w bochenek będzie słychać głuchy odgłos. Wyjąć z piekarnika i studzić na kratce.  Moje uwagi:    Upieklam jeden, duzy bochenek i niestety musialam dodac wiecej wody niz podaje przepis.   Wode dodawalam 'na oko' w trakcie wyrabiania ciasta          Autor:   Around the kitchen table 