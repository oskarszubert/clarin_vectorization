Weekend z Przyjaciółmi pod znakiem śliwki       Zajęło mi trochę czasu, zanim zrozumiałam że spotkania z Przyjaciółmi cenię bardziej niż nowy wpis na blogu. Że takich spotkań potrzebuję tak samo jak powietrza. W sobotę żegnaliśmy lato. Zrywaliśmy śliwki, patrzyliśmy na zachodzące słońce i wąchaliśmy jesień. Lubię ten schyłek lata. Za gałęzie obsypane węgierkami, za chrupkie papierówki, słodkie jeżyny i winogrona. Za młode orzechy i chłodny wiatr na policzkach. 10 sztuk pieczonych śliwek dodałam do keczupu. Zrobiłam również dżem prawie jak powidła, resztę po prostu jemy. Może zdążę upiec jeszcze czekoladowe ciasto? Ale tylko jak będę miała wolną chwilę i dobre chęci. Nic na siłę. Autor:   Around the kitchen table 