NA ŚNIADANIE - OWSIANKA Z PATELNI. I WYLOSOWANA KSIĄŻKA (WC) A było to tak: 'Chesz owsiankę na śniadanie?Zwariowałaś? Chcesz mnie otruć? Wiesz, że ja nienawidzę owsianki.Dawid ja też nie lubię, ale mówię Tobie z ręką na sercu TA jest inna. Tak, jasne. Ciekawe czym się różni?Konsystencją i zawartością. Chcesz czy sam sobie robisz śniadanie?Dobra. Może TROCHĘ spróbuję (...)' I spróbował. I zjadł całą miskę.Powiedzmy sobie szczerze - nieważne według jakiego przepisu przygotujemy owsiankę. Mit o niej na zawsze pozostanie ten sam. Obrzydliwa breja w której pływają rozmemłane płatki. I nie wiem, może ja się nie znam, ale jak taka breja może być pożywna? Oczywiście sytuacja ulega zmianie jeśli do owsianki dorzucimy różne dodatki, zamienimy owsiane płatki których nie lubimy na żytnie i orkiszowe oraz gdy nie rozgotujemy jej na paciaję. Kiedyś przeglądając REWELACYJNĄ książkę Nakarmić duszę Joli Słomy i Mirosława Trymbulaka natknęłam się na fajny przepis na owsiankę z ... patelni. I w sumie ten jeden maleńki szczegół skusił mnie to wypróbowania tego przepisu. Oczywiście nie byłabym sobą, gdybym przepisu lekko nie zmodyfikowała. W każdym razie baza jest książkowa, a wykonanie i składniki polkowe. Powiem Wam, że ta owsianka najlepsza jest na drugi dzień, jak składniki przenikną się nawzajem. Owszem płatki lekko napęcznieją, ale to tylko doda pazura całemu posiłkowi. Oczywiście do owsianki najlepiej dodać świeże owoce sezonowe. Mogą to być truskawki, maliny, jagody, melon, kiwi co kto lubi! Nie radziłabym rezygnować z bananów, gdyż jest to owoc, który wspaniale syci. Z podanych proporcji wychodzi naprawdę sporo owsianki, ale ja ją lubię podjadać przez cały dzień i czasem skutecznie zastępuje mi ona obiad :] Nie będę obiecywać, że dzięki temu przepisowi staniecie się zagorzałymi fanami owsianki - takich przepisów po prostu nie ma - ale namawiam Was gorąco na spróbowanie. Warto. ******************************  Zanim przejdę do przepisu mała zaległa rzecz. Obiecałam Wam, że jedna osoba dostanie ode mnie książkę Nigelli Lawson 'Nigella Express'. Jak obiecałam, tak czynię. Zrobiłam listę wszystkich uczestników dwóch edycji Weekendowej Cukierni (wrześniowej i sierpniowej) i z tych osób wylosowałam trzy. Pierwsza osoba dostanie wspomnianą książkę, a dwie kolejne dostaną mały słoiczek odpowiednio domowego cukru waniliowego i lawendowego. Basię i Carmellinę pominęłam, bo jako prowadzące zabawę dostaną od mnie mały drobiazg poza losowaniem. Bardzo chciałam przeprowadzić to losowanie w sposób tradycyjny (nawet przygotowałam kupony z imionami),  niestety choroba mnie pokonała i cały dzień spędziłam w łóżku. Zatem wykorzystując moją znajomość programu Excel, losowanie przeprowadziłam w sposób następujący.Wykorzystując funkcję LOS() każdej osobie przyporządkowałam losową wartość. Następnie z tych losowych wartości za pomocą funkcji INDEKS, która pozwala na wylosowanie kilku wartości z danego zbioru bez powtórzeń, wylosowałam trzy osoby. W skrócie wyglądało to tak: LISTA OSÓB Z PRZYPORZĄDKOWANYMI LOSOWO WARTOŚCIAMI  A oto zwycięzcy (wylosowani za pomocą funkcji INDEKS)!   Zwycięzców bardzo proszę kontakt @ i nagrody prześlę w przyszłym tygodniu pocztą. Jeśli kogoś pominęłam oznacza to, że nie dostałam linku do wypieku przygotowanego w ramach WC. Te osoby również proszę o kontakt.  OWSIANKA Z PATELNI 0.5 szklanki płatków żytnich0.5 szklanki płatków orkiszowychlub 1 szklanka płatków owsianych górskich2 garście grubo posiekanych ulubionych orzechów1 jabłko1 garść rodzynków1 garść suszonej żurawiny1 łyżka przyprawy korzennejkawałek korzenia imbiru startego na tarce do jarzynszczypta zmielonego zielonego kardamonuszczypta świeżo utartej gałki muszkatołowej sok z 1 cytrynykilka kropel aromatu migdałowego1.5 szklanki wody1 szklanka ulubionego mleka (uwaga - mleko sojowe się warzy)1 banansyrop daktylowy lub miód do smaku Na dużej patelni (ja używam patelni wok) prażymy płatki i orzechy, aż lekko zbrązowieją. Dodajemy obrane i starte jabłko, umyte i sparzone rodzynki, żurawinę. przyprawę korzenną, imbir, kardamon, sok z cytryny, gałkę i aromat migdałowy. Dodajemy wodę i syrop z daktyli (lub miód) i gotujemy 5 minut. Dodajemy mleko i banan pokrojony w grube plasterki. Gotujemy kolejne 5 minut.Podajemy na ciepło lub na zimno posypane orzechami. Smacznego!        Autor:   Around the kitchen table 