Na jesienne chłody...         Na jesienne chłody  Upiekłam chleb domowy Prawie doskonały Jeden bochen cały  Bardzo rumiany Oliwkami nadziany  Pszenny i mięciutki Z wierzchu bardzo chrupki Zakwasem pachnący Rozweselający  Smaczny i sprężysty Od dziur przeźroczysty  Ręcznie wyrobiony Dobrze wypieczony  Na jesienne chłody  Upiekłam chleb domowy Prawie doskonały Jeden bochen cały...       Chleb z oliwkami (na zakwasie)  |źródło: Jeffrey Hamelman 'Bread'|    Zaczyn    90g mąki pszennej chlebowej  112g wody  18g zakwasu żytniego    Ciasto właściwe    360g mąki pszennej chlebowej  50g mąki pszennej razowej  203g wody  8g soli  125g czarnych oliwek bez pestek   Mieszamy składniki zaczynu i zostawiamy pod przykryciem na 12-16 godzin.  Zanim zaczniemy wyrabiać ciasto właściwe musimy odpowiednio przygotować oliwki, czyli je odcedzić i zostawić na papierowym ręczniku na kilka godzin by dokładnie wyschły.  Gdy zaczyn i oliwki są gotowe, mieszamy pozostałe składniki (na razie bez oliwek) i wyrabiamy ciasto do uzyskania średnio rozwiniętego glutenu.  Dodajemy oliwki i wyrabiamy aż do ich równomiernego wymieszania w cieście.  Zostawiamy ciasto pod przykryciem do wyrośnięcia na 2 godziny.  Składamy ciasto raz po godzinie lub 2 razy co 50 minut.  Formujemy bochenek i wkładamy do koszyka. Ponieważ chleb ten smakuje najlepiej, gdy wyrasta długo, wkładamy go do lodówki na 18 godzin.  Jeśli po wyjęciu z lodówki chleb wyda nam się za mało wyrośnięty, odstawiamy go w ciepłe miejsce i dajemu mu czas na podrośnięcie.  Pieczemy z parą w 235 st.C przez 40-45 minut.  Studzimy na kratce.  Smacznego!  Peggy obudziła we mnie wierszową bestię, więc dzisiaj zamiast wpisu głupiutki wierszyk, który wymyśliłam w drodze do domu :)  Chleb upiekłam w ramach Weekendowej Piekarni #41 - Ani dziękuję za fantastyczny wybór przepisu, a Alci za Gospodarzenie   Ściskam Was mocno!  p.  A może e.?        Autor:   Around the kitchen table 