Zielone tajskie curry z bakłażana         Tajskie curry mieliśmy okazję jeść kilkakrotnie w dwóch restauracjach: londyńskiej Busabie i tutejszym Tampopo. Zawsze tak samo smaczne, pachnące, doprawione. Oboje uwielbiamy curry zielone niezbyt ostre, z duża ilością kolendry (o tak Drodzy Państwo Polka polubiła świeżą kolendrę).  Badzo często robię curry w domu (jedno nawet prezentowałam już na blogu o tutaj), ale przyznaję, że zawsze używałam gotowej pasty curry zakupionej w tajskich delikatesach. Aż do zeszłej niedzieli. No bo jaki jest sens kupowania gotowca, kiedy pastę curry można szybko zrobić samemu? Fakt trzeba mieć kilka niezbędnych składników, które domyślam się że w Polsce nie jest łatwo kupić szczególnie w mniejszych miastach. Ale jak już nam się uda to gorąco polecam Wam poniższy przepis.  Przepis na dzisiejsze curry znalazłam na stonie BBC Good Food, jednak wymagał on uzupełnienia. Więc go uzupełniłam i w niedzielę na obiad zaserwowałam pyszne tajskie zielone curry.   Kilka ważnych uwag:   Z podanych proporcji składników wychodzi ostra, ale nie mocno pikantna pasta. Jeśli ktoś lubi ostrzejszą, powinien dodać papryczki chilli wraz z ziarenkami.   Trawę cytrynową należy obrać ze zdrewniałych warstw i odciąć zdrewniałe końcówki. Podczas gotowania curry nie bójmy się go próbować – wszak mamy odnaleźć odpowiedni dla siebie smak tej potrawy. Jeśli cury jest za mało slodkie dodajmy więcej sosu sojowego lub rybnego. Jeśli jest za mało ostre dodajmy więcej papryczek chilli. Jeślu jest zbyt słone dodajmy kilka kropel soku z cytryny. A jeśli jest zbyt ostre dodajmy więcej mleka kokosowego.   I tyle. Oprócz wymienionych składników paście nic brakuje. Można sobie dodać inne przyprawy, ale wtedy na pewno nie zrobimy prawdziwego tajskiego curry.  W samym curry brakuje tajskiej bazylii, ale sobie wyszła gdy kupowałam resztę składników. No trudno :) Tajska zielona pasta curry    1 źdźbło trawy cytrynowej  2 tajskie szalotki pokrojone w grubsze kawałki  ½ łyżki nasion kolendry  1 łyżka nasion kminu  1 łyżeczka ‘shrimp paste’ (pasta z fermentowanych i suszonych na słońcu krewetek)  1 łyżeczka cukru palmowego  1-2 zielone papryczki chilli bez nasion i białych błonek  3 ząbki czosnku  1 kawałek korzenia imiru (wielkości kciuka)  1 kawałek korzenia galangalu, (wielkości kciuka)  3-4 liście limonki kaffir ‘kaffir lime leaves’ bez łodyg  1 szklanka świeżej kolendry (liście i łodygi)  1 łyżeczka ciemnego sosu sojowego  ¼ szklanki wody  2 łyżki sosu rybnego Tradycyjnie pastę curry przyrządza się w moździerzu. Szybsza wersja to umieszczenie wszystkich składników w blenderze i zmiksowaniu ich na gładka masę.  Wody dodajemy tylko tyle, by składniki polączyły się. Pasta ma być gęsta.  Pastę można trzymać w lodówce (w pojeniku na żywność) przez 2 tygodnie lub zamrozić i trzymać w zamrażalniku przez 3 miesiące.    Curry z bakłażana  |źródło: BBC Good Food|    3 łyżki oleju rzepakowego 3 małe bakłażany pokrojone wzdłuż na cztery częsci, a później w szerz na dwie  1 puszka mleka kokosowego (400ml)  300 ml bulionu z warzyw  1 łyżeczka kurkumy (turmeric)  garść liści kolendry cała porcja zielonej pasty curry j/w   Olej podgrzewamy w woku. Gdy będzie dobrze rozgrzany, dodajemy kawałki bakłażana i smażymy, aż zbrązowieją (uwaga: NIE dodajemy więcej oleju – bakłażan odda to co wchłonął). Odkładamy na talerz zostawiając w woku olej.Następnie do woka dodajemy odrobinę mleka kokosowego i pastę curry. Smażymy chwilę często mieszając co pozwoli uwolnić z pasty cały aromat.Dodajemy kolejno resztę mleka kokosowego, bulion i kurkumę (tumeric). Doprowadzamy do wrzenia i dodajemy podsmażone kawałki bakłażana.Gotujemy na wolnym ogniu przez 10 minut – bakłażan ma być miękki, ale ciągle jędrny.Przed podaniem posypujemy listkami kolendry i tajskiej bazylii.Podajemy z ryżem jaśminowym.Smacznego!       Autor:   Around the kitchen table 