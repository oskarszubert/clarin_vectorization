Podsumowując... chciałabym zaprosić :)          Nie wiem jak Wy, ale ja wciąż nie mogę uwierzyć, że dzisiaj mija już czwarty dzień czerwca. Należałoby zatem podsumować majowe wydanie Weekendowej Cukierni i zaprosić Was na wydanie czerwcowe, co czynię z wielką radością i to w swoim imieniu. Czerwcowej Cukierni gospodarzę ja i gorąco pozdrawiam Muffingirl :* Kiedy w zeszłym roku Cukiernia otworzyła swe drzwi nie sądziłam, że przetrwa ona tak długo. Dziękuję wszystkim, którzy ją wspierają i którym się jeszcze nie znudziła i dziś z dumą podsumowując zapraszam Was do pieczenia czerwcowej słodkości. Wybrałam dla nas coś lekkiego i truskawkowego, więc jest okazja by zjeść coś smacznego i przyłączyć się do truskawkowej zabawy Olgi. Przepis na tartę wycięłam z magazynu Delicious w zeszłym roku (podejrzewam, że w okolicach czerwca właśnie) i z przyjemnością wspólnie z Wam ją w tym roku upiekę.  Spód I to taki, jaki podano w magazynie, spód II to mój ulubiony spód do słodkich tart. Można również upiec kilka mniejszych tart - zapraszam Was do eksperymentowania.   Migdałowa tarta z truskawkami  Na formę o średnicy 26.5cm    Spód tarty I    350g mąki pszennej  225g zimnego masła, podzielonego na kostki  100g drobnego cukru do wypieków  żółtka z 3 dużych jajek  Mąkę przesiać do miski. Dodać cukier, wymieszać i dodać zimne masło pokrojone na kawałki. Wetrzeć masło w mąkę, aż do powstania dużych okruchów. Dodać żółtka i szybko zagnieść ciasto, zlepić w kulę, owinąć folią spożywczą i schować do lodówki na minimum 40 minut.  Po tym czasie ciasto cienko rozwałkować, wyłożyć nim formę do tarty i ponownie schować do lodówki na 40 minut.  Piekarnik rozgrzać do temperatury 180C (termoobieg 160, gaz 4), wyłożoną ciastem formę przykryć kawałkiem papieru do pieczenia, obciążyć ceramicznymi groszkami i piec przez 15 minut.  Zdjąć groszki, papier i dopiekać kolejne 5 minut, aż ciasto będzie złoto-brązowe. Wystudzić.   Spód tarty II (który będę robiła ja)    300g mąki pszennej  szczypta soli  50g drobnego cukru  100g mielonych migdałów  180g zimnego masła  2 jajka  4 krople esencji migdałowej    Mąkę przesiać z solą do miski.  Dodać cukier i migdały, wymieszać i dodać zimne masło pokrojone na kawałki. Wetrzeć masło w mąkę, aż do powstania dużych okruchów.  Jajka lekko ubić z esencją migdałową  i dodać do suchych składników. Szybko zagnieść ciasto, zlepić w kulę, owinąć folią spożywczą i schować do lodówki na minimum 40 minut.   Po tym czasie ciasto cienko rozwałkować, wyłożyć nim formę do tarty i ponownie schować do lodówki na 40 minut.   Piekarnik rozgrzać do temperatury 180C (termoobieg 160, gaz 4), wyłożoną ciastem formę przykryć kawałkiem papieru do pieczenia, obciążyć ceramicznymi groszkami i piec przez 15 minut.   Zdjąć groszki, papier i dopiekać kolejne 5 minut, aż ciasto będzie złoto-brązowe. Wystudzić.   Nadzienie tarty    350g niesolonego masła  350g cukru (ja bym zmniejszyła ilość o połowę)  350g mielonych migdałów  4 duże jajka  Masło ubijamy z cukrem na puszystą masę (tak jak na masę do tortów).   Dodajemy mielone migdały i miksujemy. Dodajemy po jednym jajku i miksujemy na gładką masę. Masę przekładamy do upieczonego spodu i pieczemy przez 35 minut w piekarniku nagrzanym do 160C (termoobieg 140, gaz 3). Studzimy na kratce.    Wierzch tarty    1kg dojrzałych truskawek  cukier puder  opcjonalnie kilka kropli ulubionego alkoholu  Truskawki kroimy wzdłuż na ćwiartki (jeśli używamy alkoholu to przekładamy je do miski i delikatnie mieszamy z alkoholem). Układamy je na wierzchu wystudzonej tarty i posypujemy cukrem pudrem. A w majowym wydaniu Weekendowej Cukierni, której gospodarzyła Ewelosa udział wzięły:   Alicja i Jej blog Kuchnia Alicji Alinka Wyka i Jej blog Pysznie, pyszniutko  i  tutaj Carmellina i Jej blog Seventh Heaven    Ewelosa i Jej blog Ewelosa.pl - mój mały świat  i  tutaj    Gini Jej blog Moja słodka kuchnia    Gosiakr76 i Jej blog Do kawy - moje słodkości Joanna i Jej blog Notatki kulinarne  i  tutaj    Jolanta Szyndlarewicz i Jej blog Nasze życie od kuchni    Kabamaiga i Jej blog Sto kolorów kuchni    Mafilka i Jej blog Zaczynam kucharzenie    Magoldie i Jej blog Kopalnia smaków    Majana i Jej blog Majanowe pieczenie  Wiedźma Florentyna i Jej blog Pomieszanie z poplątaniem   Zawszepolka, czyli ja poniżej :)(podaję przepis z moimi zmianami)   Tort latte-macchiato z jogurte   Źródło: Czasopismo „Sól i pieprz” marzec 2007 Ciasto    2 łyżki bułki tartej  40 g cukru  4 łyżeczki cukru waniliowego  szczypta soli  3 jajka  100g mąki bezglutenowej 50g mąki ziemniaczanej  Piekarnik nagrzewamy do 200C. Tortownicę o średnicy 23cm smarujemy masłem i wysypujemy bułką tartą. Cukier ucieramy z jajkami i solą na puszystą masę. Przesiewamy do masy obie mąki i delikatnie mieszamy. Wylewamy do formy, wygładzamy i pieczemy 30 minut.  Studzimy.    Biały krem 750g jogurtu naturalnego  40g cukru  10 listków żelatyny  200ml śmietany kremówki  tabliczka gorzkiej czekolady posiekanej na kawałki   Listki żelatyny moczymy przez 10 minut w dużej ilości zimnej wody.   Odciskamy i rozpuszczamy w misce ustawionej na garnku z gotującą się wodą.   Jogurt łączymy z cukrem, 2 łyżeczkami cukru waniliowego i rozpuszczoną żelatyną.  Dodajemy posiekaną czekoladę i mieszamy.  Ubijamy 100ml kremówki i delikatnie łączymy z jogurtem.  Na wystudzony spód wykładamy 2/3 kremu i wstawiamy do lodówki na pół godziny. Pozostałą 1/3 kremu odstawiamy w temperaturze pokojowej.   Ciemny krem     450g jogurtu naturalnego  40g cukru  4 łyżki kawy rozpuszczalnej rozpuszczonej w dwóch łyżkach gorącej wody  6 listków żelatyny tabliczka białej czekolady posiekanej na kawałki  Listki żelatyny moczymy przez 10 minut w dużej ilości zimnej wody. Odciskamy i rozpuszczamy w misce ustawionej na garnku z gotującą się wodą.  Jogurt mieszamy z cukrem, rozpuszczoną żelatyną i rozpuszczoną kawą.  Dodajemy posiekaną czekoladę i mieszamy. Ubijamy na sztywno 100 ml kremówki i delikatnie łączymy z masą kawową.  Ciemny krem wykładamy na jasny. Tort wkładamy ponownie do lodówki i schładzamy około 20 minut. Odłożony biały krem mieszamy i delikatnie wykładamy na wierzch.   Dekoracja dobrej jakości kakao  Wstawiamy ciasto na noc do lodówki. Przed podaniem tort posypujemy kakao.        Autor:   Around the kitchen table 