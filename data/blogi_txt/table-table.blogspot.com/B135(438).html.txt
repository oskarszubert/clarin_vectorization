Ciasto marchewkowe idealne       ...podsumowanie, zaproszenie i się pochwalenie       Muszę dodać na wstępie, że wydłużenie Weekendowej Cukierni z dwóch tygodni na cały miesiąc to była bardzo dobra decyzja i cieszę się, że w końcu ją podjęłam. Mi się odetchnęło z ulgą, że co dwa tygodnie nie muszę wklepywać podsumowanie i pewnie Wam, że nie musicie co dwa tygodnie piec na akord :)  Decyzję taką podjęłam wraz z końcem roku 2009, a wraz z początkiem roku kolejnego weszła ona w życie (Peggy, a spiszesz mi Kochaniutka akt jakiś może?:))  Pierwszą edycję, iście noworoczną powierzyłam Goś, która prowadzi wspaniały blog Sweet Art. Goś okazała się być wspaniałą Gospodynią i zaproponowała nam aż trzy przepisy (normalnie zawrót głowy!), które możecie zobaczyć tutaj. Jestem z tej naszej edycji styczniowej bardzo zadowolona. Bardzo!  Muszę jednak z przykrością stwierdzić, że wciąż wiele z Was zapomina o podesłaniu mi linku(ów) do swoich wypieków. Czasu dużo nie potrzeba, a i mi i Wam byłoby milej, gdybym w podsumowaniu uwzględniła wszystkich. Niestety praca i moje weekendowe wyjazdy do Londynu nie pozwalają mi na 24-godzinne śledzenie Waszych wpisów. Więc uprzedzam, jeśli kogoś pominęłam to teraz jest ostatnia szansa, żebym Was dopisała. Proszę wyślijcie mi linki do Waszego wpisu na zawszepolka@gazeta.pl inaczej nie będę wiedziała, że w WC #20 udział wzięliście. I o!    Jednocześnie mam zaszczyt zaprosić wszystkich na kolejne wydanie WC (lutowe), które prowadzi dla Nas Olcik i Jej Internetowa Kawiarenka i to właśnie do Niej zapraszam po wszystkie szczegóły :)    A w wydaniu Weekendowej Cukierni (styczeń 2010, odcinek 20-ty) udział wzięły:    Agutek i Jej blog Słodka dziurka - pamiętnik kulinarny   Ala i Jej blog Kuchnia Alicji   Alinka Wyka i Jej blog Pysznie, pyszniutko   Amarantka i Jej blog Tu i teraz Cukrowa Wróżka i Jej blog Cukrowa Wróżka czaruje...  Edysia i Jej blog Przy Stole   Ewa i Jej blog Moja kuchnia w Irlandii Ewelosa i Jej blog Ewelosa.pl - mój mały świat   Fellunia i Jej blog Bezglutenowa babeczka  Gin i Jej blog Gin w kuchni   Gosia i Jej blog Salt and Pepper and Co  i tutaj   Goś i Jej blog Sweet Art  i tutaj  oraz tutaj   Joanna i Jej blog rodzinny Notatki kulinarne  i tutaj   Ivon i Jej blog Waniliowo mi... Jukejka i Jej blog Matka Polka w angielskiej kuchni   Karolina i Jej blog Bułka z masłem  Kass i Jej blog Smaki i aromaty Kucharzy Trzech i ich wspólny blog pod tą samą nazwą (Kucharzy Trzech)   Mafilka i Jej blog Zaczynam Kucharzenie   Majana i Jej blog Majanowe pieczenie   Oczko i Jej blog Bełkoty… kuchenne Oczka  Szarlotek i Jej blog Cukiernicze kreacje Charlotte   Viri i Jej blog Cioccolato gatto  Polka czyli ja (poniżej)        W temacie ciasta marchewkowego (bo zdecydowałam się właśnie na tą propozycję Goś) rzeknę słówko od siebie. Mam taką przypadłość, którą odziedziczyłam po swojej Mamie - jak mam jakiś wypracowany sposób przygotowania potrawy, to raczej się go trzymam. Tak też jest z ciastem marchewkowym. Upiekłam ich dużo i znalazłam swój ulubiony sposób wykonania tego ciasta. Przyznam, że przerażały mnie proporcje składników podanych przez Goś (400g marchewki na 250g mąki - zazwyczaj przepisy podają użycie 200g marchewki na 225g mąki), ale zdecydowałam się pójść na całość pozostając przy swoim sposobie wykonania. Muszę przyznać, że Goś trafiła idealnie - ciasto jest wilgotne i dosłownie rozpływa się w ustach!  Goś dziękuję za wspaniałą inspirację :* Ja od siebie dodałam parę składników, które nierozerwalnie współgrają z marchewkowym. Mam nadzieję, że mi to wydanie WC zaliczysz :) Ciasto marchewkowe    100g rodzynek sułtanek  6 łyżek dowolnego alkoholu (ja użyłam Żubrówki)  4 jajka  200ml oleju  200g cukru 100g orzechów włoskich, posiekanych  400g marchewki startej na tarce do jarzyn (duże oczka)  2 łyżeczki ekstraktu z migdałów skórka otarta z 1 cytryny*  250g mąki  2 łyżeczki cynamonu  1 łyżeczka mielonego imbiru  1 1/2 łyżeczki proszku do pieczenia (ja mam takie małe łyżeczki, jajowate z Ikea)  1/2 łyżeczki sody 1 łyżeczka soli    Masa   200g masła, o temperaturze pokojowej 50g cukru pudru  300g sera Mascarpone  1 łyżeczka ekstraktu z wanilii  skórka otarta z 1 cytryny*   W małym rondlu (najlepiej takim z grubym dnem) zalewamy rodzynki alkoholem, doprowadzamy do wrzenia i gotujemy na małym ogniu, aż wchłoną alkohol. Studzimy, wkładamy do lodówki i zostawiamy na całą noc.   Na drugi dzień nagrzewamy piekarnik do 180C (wiatrak 160C).  Formę o średnicy 22cm smarujemy masłem i wykładamy krążkiem papieru do pieczenia.  Jajka ubijamy z cukrem na puszystą masę, pod koniec ubijania dodajemy olej w czterech częściach.  Do masy dodajemy startą marchew, posiekane orzechy, ekstrakt z migdałów i skórkę otartą z cytryny.  Mąkę przesiewamy do miski razem z proszkiem do pieczenia i sodą.  Dodajemy sól, cynamon, imbir i mieszamy. Suche składniki łączymy z mokrymi i mieszamy krótko, ale dokładnie.  Ciasto przekładamy do formy i pieczemy przez około 1 godzinę (robimy test drewnianym patyczkiem**).  W tym czasie przygotowujemy masę.  Masło ubijamy na puch z cukrem pudrem. Partiami dodajemy Mascarpone i mieszamy łyżką.  Dodajemy ekstrakt z migdałów i skórkę otartą z cytryny.    Po upieczeniu ciasto studzimy, przekrajamy na pół i przekładamy masą. Smarujemy masą także wierch i boki ciasta.   Smacznego!  PS I co z tego, że masa nie była równo rozsmarowana jak ciasto i tak było przepyszne :)     *Idealnie byłoby użyć cytryn z niewoskowaną skórką. Są one dwa razy droższe niż zwykłe cytryny, ale przynajmniej mamy pewność, że nie jemy świństwa. Jeśli ktoś nie ma dostępu do takich cytryn lub nie może sobie na nie pozwolić, niech porządnie wyszoruje zwykłe cytryny. **Ciasto nakłuwamy długim drewnianym patyczkiem (jak do szaszłyków) w kilku miejscach - jeśli wyjęty patyczek będzie suchy ciasto jest upieczone.       Autor:   Around the kitchen table 