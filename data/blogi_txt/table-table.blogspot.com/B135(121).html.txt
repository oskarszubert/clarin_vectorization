Coraz bliżej Święta, coraz bliżej Święta...!          No i nie wytrzymałam! Nazwijcie to jak chcecie, ale to już chyba silne uzależnienie - żeby zrobić dzisiejszy wpis wieczorową porą, kupiłam dostęp do internetu. Dosłownie :) Ale to przecież ostatni dzień Korzennego Tygodnia Ptasi oraz Cytrusowego Weekendu Tatter. No i co, miałam przegapić? Nigdy w życiu! I tak mi za dużo blogowych zapaw uciekło sprzed nosa... Nie nie nie. Tym razem się nie dam :)  Czekając na wtorek w nadziei, że nasza sieć już będzie aktywna, zapraszam Was na pyszne ciasto oraz coś 'do popicia' tego ciasta. Można byc rzec zestaw obowiązkowy :)) A że Święta juz za pasem, oba przepisy są iście świąteczne oraz świąteczny jest również klimat zdjęć.  Uwielbiam to przedświątęczną gorączkę! To jedyny czas w roku, kiedy robienie zakupów to dla mnie ogromna przyjemność. Lubię 'nasze' miasto, bo jest przepięknie ozdobione. Lubię wystawy sklepów, bo są takie radosne. Świąteczna atmosfera jest dosłownie wszędzie! W głowie ułożyłam sobie całe menu swiąteczne, którego oczywiscie nie zrealizuję, bo święta spędzamy z rodziną w Polsce. Za to postanowiłam, że przez najbliższy miesiąc będę publikowała tylko i wyłącznie swiąteczne przepisy. Różne. Polskie, zagraniczne. Różne, różniste. Mam nadzieję, że i u Was pachnie już Świętami w całym domu :)   Dzis z wielką radoscią przyłączam się, trochę skromnie, do obu zabaw.   Zapraszam!   Świąteczne ciasto makowe |źródło: Przepis od Ani PM|    900g świątecznej masy makowej* (lub 1 puszka masy makowej Bakalland)  1/2 szklanki drobnego cukru do wypieków  8 jajek  8 łyżek bułki tartej  1 łyżeczka przyprawy korzennej**    Tortownica o średnicy 23cm wysmarowana masłem i wyłożona papierem do pieczenia    Piekarnik rozgrzewamy do 170st.C.  Jajka miksujemy z cukrem za pomocą miksera. Miskujemy dosyć krótko - tylko do połączenia składników i do pokazania się pierwszych pęcherzyków powietrza, tak by nie rozrzedzić na bardzo całej masy.  Dodajemy porcjami masę makową i miksujemy mikserem na wolnych obrotach.  Dodajemy bułkę tartą i przyprawę i całość mieszamy.  Wylewamy masę do tortownicy i pieczemy ok. 1 godzinę (aż do 'suchego patyczka').  Studzimy najpierw w formie, a później na kratce.      Świąteczna masa makowa  |źródło: Kuchnia Polska wyd. 'Ex libris'|    2 szklanki maku  50g suszonych fig  50g suszonych daktyli  100g mieszanych orzechów  50g migdałów  150g rodzynków opłukanych i sparzonych gorącą wodą  3 łyżki miodu  2 opakowania cukru waniliowego  3 łyżki posiekanej skórki pomarańczowej  łyżka masła  zapach migdałowy do ciasta    Mak zalać gorącą wodą i gotować na małym ogniu do momentu, aż ziarenka maku dadzą się rozetrzeć w palcach.  Odcedzić, ostudzić i smielić dwa razy w maszynce z drobnym sitkiem lub porcjami zmielić za pomocą blendera (tzw. żyrafy).  Migdały sparzyć, obrać ze skórki i drobno pokroić. Orzechy, figi i daktyle pokroić na małe kawałki.  W rondlu o grubym dnie rozpuścić łyżkę masła, dodać miód i wymieszać. Dodać zmielony mak, bakalie, rodzynki, cukier waniliowy, zapach migdałowy i skórkę pomarańczową.  Całość chwilę podsmażyć, cały czas delikatnie mieszając.  Sprobować i jeśli masa będzie za mało słodka dodać więcej miodu.   Z podanych proporcji wychodzi około 1300g masy.      Grog jabłkowy (Warm apple toddy) Źródło: Magazyn 'Olive', Listopad 2009    750ml soku jabłkowego  1.5 łyżeczki świeżo startej gałki muszkatołowej  1.5 łyżeczki kulek ziela angielskiego  1 małe jabłko pokrojone w cienkie plastry 500ml jabłkowego cydru  80ml calvados (wytrwany winiak z jabłek) Sok jabłkowy wraz z przyprawami umieszczamy w rondlu i podgrzewamy, aż do momentu wrzenia. Zestawiamy z palnika i odstawiamy na 15 minut.  Odcedzamy i przelewamy z powrotem do rondla. Podgrzewamy.  Na dno dzbanka wkładamy plastry jabłka, wlewamy gorący sok jabłkowy , cydr i calvados.  Podajemy natychmiast.  Można dodać odrobinę cynamonu.   Smacznego! Autor:   Around the kitchen table 