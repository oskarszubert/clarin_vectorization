Orzechowo mi!      Kochani! Przede wszystkim dziękujemy za pierwsze nadesłane przez Was propozycje :) Mam nadzieję, że uda nam się stworzyć równie wspaniałą książkę jaką rok temu stworzyliśmy z Elą.Wczoraj był pierwszy dzień Orzechowego Tygodnia :) Mam dla Was małą garść informacji. Miałam większą, ale nie chciałam przynudzać więc postanowiłam wpis skrócić, a i tak jest długi :)Można powiedzieć, że orzechy są tuczące, ale pamiętajmy że każdy z nas jest inny. To co tuczy nas niekoniecznie musi tuczyć wszystkich. Ile organizmów, tyle sposobów odżywiania. Popatrzcie na książki o dietach – jest ich setki. Jedna zaleca jedzenie tylko tłuszczy, inna mówi że tłuszcze są fe i można nam jeść tylko węglowodany itepe itede. Już nawet nie wiem ile jest wersji piramidy żywienia. Gdybym ja jadła tyle makaronu ile Aga-aa i Oczko, po miesiącu wyglądałabym jak napuchnięty potwór, a zapewniam Was, że obie Dziewczyny są mega mega zgrabne. Z kolei ja mogę pozwolić sobie na jedzenie tłusto i nie przybędzie mi od tego ani grama (wiadomo, że nie mówię o zjadaniu kilogramowej golonki na późną kolację). Nikogo do jedzenia orzechów nie namawiam ani nie zmuszam, ale poczytać można nie? :) Zapraszam więc do czytania!Spożywanie porcji orzechów częściej niż raz w tygodniu wykazuje ochronne działanie przed wystąpieniem zawału serca i udaru mózgu. Im częściej orzechy jemy, tym większy jest stopień ochrony.Faktem jest, że około 80% energii orzechów stanowią tłuszcze, ale większość z nich to korzystne dla zdrowia kwasy tłuszczowe jedno- i wielonienasycone. Zawartość kwasów tłuszczowych nasyconych, podwyższających stężenie cholesterolu we krwi, jest niska. Tłuszcze jednonienasycone a zwłaszcza wielonienasycone obniżają stężenie cholesterolu LDL (złego cholesterolu) i zmniejszają stężenie lipidów w surowicy krwi. Poza korzystnymi kwasami tłuszczowymi, białkiem oraz błonnikiem pokarmowym, każdy rodzaj orzecha zawiera swoisty dla siebie zestaw witamin i składników mineralnych. Większość orzechów jest bogata w: •witaminę E, antyoksydant o własnościach zmiatających wolne rodniki, zapobiegający uszkadzaniu przez wolne rodniki komórek organizmu•kwas foliowy, który między innymi zapobiega wzrostowi stężenia homocysteiny we krwi (homocysteina jest aminokwasem, jej wysokie stężenie jest uważane za jeden z czynników ryzyka chorób układu krążenia na tle miażdżycy)•magnez, mający znaczenie w regulacji ciśnienia tętniczego Ponadto orzechy zawierają mnóstwo innych korzystnych składników, takich jak sterole roślinne, fitoestrogeny oraz inne składniki roślinne, które korzystnie wpływają na funkcjonowanie układu krążenia. Korzystne dla zdrowia jest spożywanie garści mieszanki orzechów kilka razy w tygodniu. Należy jednak pamiętać o tym, że: •Orzechy charakteryzują się wysoką kalorycznością, dlatego powinny być stosowane jako zamiennik innych produktów spożywczych a nie spożywane dodatkowo•Najlepiej jest spożywać orzechy w postaci naturalnej, na surowo. W czasie pieczenia lub smażenia może dojść do obniżenia zawartości aktywnych składników•Orzechy solone powinny być spożywane z umiarem, zwłaszcza przez osoby, które powinny ograniczać spożycie soli•Niektóre osoby mają alergię na orzechy (orzeszki ziemne, orzechy brazylijskie, laskowe, migdały, itp.), chociaż zwykle jest to alergia tylko na jeden rodzaj orzechów. Alergia na orzechy może spowodować nawet wystąpienie wstrząsu anafilaktycznego, dlatego osoby z alergią na orzechy powinny unikać spożywania nawet śladowych ich ilości Orzeszki ziemne nie są prawdziwymi orzechami. W rzeczywistości należą do grupy roślin strączkowych, podobnie jak fasola i groch. Jednak ich skład odżywczy jest porównywalny do orzechów i wydają się one być równie dobre dla zdrowia jak prawdziwe orzechy.   Orzechy zawierają niski wskaźnik IG, a co najważniejsze osoby które orzechy jedzą żyją przeciętnie trzy lata dłużej od osób, dla których orzechy są be. W polskiej tradycji orzechy są symbolem szczęścia. Dlatego stanowią nieodzowny element polskich wigilijnych stołów - ich obecność wróży pomyślność domowi. Ale orzech to także ulubiony smakołyk intelektualistów. W starożytności orzech włoski uważany był za symbol czaszki ludzkiej. Jego zielona pokrywa miała odwzorowywać skórę, skorupka - czaszkę, a owoc orzecha – mózg. Być może stąd właśnie bierze się fakt, że orzechy powszechnie są uważany za owoce, którymi należy się zajadać, aby stać się mądrzejszym. Informacje o orzechach zaczerpnęłam z tej strony   Szybkie pesto z orzechów włoskich i pieczarekNa podstawie: Jola Słoma i Mirosław Trymbulak 'Nakarmić duszę' 100g orzechów włoskich1 pęczek bazyliioliwa z oliwek z pierwszego tłoczenia (extra virgin)150g pieczarek, pokrojonych na kawałkiskórka otarta z połowy cytryny2-3 łyżki soku z cytrynyświeżo mielony pieprzsól wędzona Maldon* Na patelni rozgrzewamy trzy łyżki oliwy. Wrzucamy pieczarki i orzechy włoskie. Smażymy, aż pieczarki puszczą sok i zmiękną.Odstawiamy do ostygnięcia.Za pomocą blendera miksujemy całość na gładką masę, dodając świeżą bazylię, skórkę, sok z cytryny i tyle oliwy, by otrzymać konsystencję pesto.Doprawiamy solą i pieprzem. *w przepisie pominięto przyprawy, jednak pieprz i sól wędzona fajnie podkręcają smak pesto. Można dodać zwykłą sól, jeśli wędzona jest trudno dostępna.  Pasta twarożkowa z orzechami pekan Na podstawie: Jola Słoma i Mirosław Trymbulak 'Nakarmić duszę' 100g miękkiego serka koziego*1/4 szkl. rzeżuchy1/4 szkl. posiekanych orzechów pekan**1/4 szkl. utartej marchwisok z cytrynyodrobina soliświeżo mielony czarny pieprz1 łyżka mleka koziego*** Wszystkie produkty miksujemy na jednolitą masę za pomocą blendera. Doprawiamy do smaku.  *Oryginalny przepis podawał użycie zwykego twarożku**W oryginale orzechy włoskie***Można użyć zwykłego mleka krowiego  Chleb na zakwasie żytnim z jadalnymi kasztanami Na podstawie: Jeffrey Hamelman 'Bread' p.208 'Sourdough Rye with Raisins and Walnuts ' 1 oz = 28.35 g Zaczyn 9.6 oz mąki żytniej razowej7.7 oz wody2 łyżki dojrzałego zakwasu żytniego Składniki zaczynu wymieszać w misce, przykryć folią i odstawić na 14-16 godzin. Ciasto właściwe Cały zaczyn minus dwie łyżki1 lb 4.8 oz mąki pszennej chlebowej1.6 oz mąki żytniej razowej14.1 oz wody1 łyżka soli1.5 łyżeczki suszonych drożdży lub drożdży instant4 oz jadalnych kasztanów w zalewie, pokrojonych na kawałki Wszystkie składniki ciasta (oprócz kasztanów) mieszamy w misce, wykładamy na blat i wyrabiamy ręcznie ok. 10 minut.Uwaga: jeśli używamy drożdży suszonych należy je aktywować w małej ilości ciepłej wody! Dodajemy kawałki kasztanów osuszone na papierowym ręczniku i jeszcze raz krótko wyrabiamy.Formujemy kulę, wkłądamy do naoliwionej miski, przykrywamy folią i zostawiamy do wyrośnięcia na godzinę.Po tym czasie ciasto odgazowujemy, dzielimy na dwie części i formujemy bochenki.Umieszczamy w koszykach złączeniem do góry, przykrywamy folią i zostawiamy na kolejną godzinę.Chleb nacinamy i wkładamy do nagrzanego pieca (240 st.C). Pieczemy z parą przez 15 minut, po czym zmniejszamy temp. do 220 st.C i pieczemy kolejne 25 minut.Studzimy na kratce. Smacznego! Autor:   Around the kitchen table 