18 grudnia. Wigilijne uszka z soczewicą lub fasolą dla uczulonych na grzyby.       Nigdy nie sądziłam, że gdy wszyscy dookoła będą kipieć przedświąteczną energią, ja będę spokojnie dryfować w swoim grudniowym zmęczeniu. I wcale nie mam wyrzutów sumienia, że tuż po 20-tej z minutami odpływam w świat swoich sennych przygód. W weekendy najchętniej zakopałabym się pod kołdrę na cały dzień, ale te bywają ostatnio nader pracujące. To był dobry dla mnie rok. Jeśli przyszły będzie co najmniej tak samo obfity, będę jedną z najszczęśliwszych osób na świecie. No bo czego chcieć więcej? Może tylko śniegu i odrobinę więcej odporności na wirusy i bakterie.  W tym roku nie przyjmowałam żadnych zleceń na świąteczne sesje i przepisy, bo przedświąteczna atmosfera zacznie się dla mnie tak naprawdę w niedzielę wieczorem, kiedy usiądę razem z Mamą i Karoliną i będziemy lepić uszka, warzyć barszcz i siekać bakalie. I nawet jeśli na naszym stole wigilijnym nie będzie obficie, to te wspólne chwile zostaną w moim sercu na zawsze. To jest prawdziwa magia świąt. Uszka na które przepis znajdziecie poniżej jest autorstwa mojej Mamy. To wspaniała alternatywa dla osób, które tak jak są uczulone na grzyby. Wigilijny potrawe napakowane grzybami, orzechami i rybami to dla mnie zabójstwo. Dodajmy do tego mak i białą pszenną mąkę, która czai się w pierogach, ciastach, łazankach, kluskach i jeśli uśpię swoją czujność, resztę świąt spędzę w łóżku atakowana przeróżnymi objawami alergii pokarmowej. Moja ostrożność, maleńkie porcje i mamine zamienniki pozwalają mi święta smakować i nie dają odczuć, że czegoś mi brakuje. Mamy wiedzą, co dla nas najlepsze. Zawsze. To takie proste.     1 szklanka mąki pszennej 10-15 łyżek ciepłej wody szczypta soli 1 cebula 1 ząbek czosnku 1 łyżka masła  1 jajko 2 łyżki sosu sojowego (opcjonalnie) 500g brązowej soczewicy lub białej fasoli perłowej sól  świeżo mielony czarny pieprz szczypta gałki muszkatołowej szczypta suszonego tymiankuJeśli używasz fasoli, namocz ją w dużej ilości zimnej wody i zostaw na całą noc. Na drugi dzień wodę odlej, zalej fasolę świeżą wodą, posól i ugotuj do miękkości. Jeśli używasz soczewicy nie musisz jej moczyć. Wystarczy, że ugotujesz ją do miękkości w dużej ilości osolonej wody. Powinno to zająć mniej więcej jedną godzinę. Ugotowaną odcedź (nie odlewaj całej wody) i ostudź. Cebulę pokrój w grubsze piórka i dobrze zeszklij na maśle razem z posiekanym ząbkiem czosnku i przyprawami. Teraz będzie najtrudniejsza część. Soczewicę, oraz podsmażoną cebulę zmiel dokładnie w maszynce do mięsa. Gdyby masa była bardzo gęsta dodaj odrobinę wody z gotowania ziaren. Do zmielonej masy dodaj jajko, przypraw dokładnie jeszcze raz, wymieszaj i wstaw do lodówki na minimum godzinę. Z mąki, ciepłej wody i soli zagnieć miękkie i elastyczne ciasto. Rozwałkuj je cienko i małą szklanką wykrawaj kółka. Na każde kółko nałóż jedną łyżeczkę farszu, złóż kółko na pół, dokładnie zlep jego brzegi (powstaną małe pierożki), a następnie oba końce pierożka zlep razem. Dokładnie je dociśnij. Gotowe uszka wkładaj partiami do osolonego wrzątku z 1 łyżką oleju i gotuj 2-3 minuty od momentu ich wypłynięcia na powierzchnię wody. Wyjmuj łyżką cedzakową, układaj pojedynczą warstwą na dużym talerzu i ostudzić. Ostudzone uszka możesz zamrozić.       ------   Around the kitchen table | happiness is homemade. All rights reserved. Follow me on:       Autor:   Around the kitchen table 