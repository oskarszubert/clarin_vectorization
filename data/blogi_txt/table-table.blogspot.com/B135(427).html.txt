WC 3 w 1           Kochani. Tym krótkim postem i podsumowaniem WC#14 żegnam się z Wami na jakiś czas.  Wszystkie życzliwe mi Dusze proszę o wyrozumiałość, a niesympatycy Kuchennego stołu mogą z radości zacierać ręcę.  Jestem okropnie zezstresowana przeprowadzką. Muszę wszystko spakować, załatwić ostatnie sprawy. Nie wiem jak szybko uda nam się założyć internet w nowym mieszkaniu. Na pewno nie uda mi sie dołączyć do Światowego Dnia Chleba, chociaż bardzo chciałam wziąć w nim udział. Ale trudno. To nie są najważniejsze sprawy na świecie.  Nie śpię dobrze ostatnio i ciężko mi zebrać myśli w całość.  W piątek z samego rana lecimy do Polski na cztery dni na ślub Oli i Krzyśka. W czwartek po pracy czeka mnie podróż do Londynu. Cieszę się ogromnie bo zobaczę się z Rodziną, którą ostatni raz widziałam w grudniu rok temu i mam nadzieję spędzić miło czas. W dodatku zetnę włosy u mojego ulubionego fryzjera i naprawię zęba :)  Nie ukrywam, że liczę, iż te kilka dni przerwy pomogą mi poukładać wszystko, bo ostatnio czarne chmury zawisły nad moją zmartwioną głową.   Jednocześnie zapraszam w imieniu Jul na kolejny odcinek WC. To już 15ty! Jul bardzo dziękuję, że zechciala poprowadzić WC :* Przy okazji może część z Was się przekona, że Polka nie gryzie i że można do niej napisać i wyrazić chęć na poprowadzenie jakiegoś odcinka WC :)   Podsumowując: WC #14 Gospodarz:Olciaky Przepisy: Kruchy sernik z duszonymi jabłkami   Rogaliki drożdżowe Piekły: Alcia Alinka Cudny Wianek Ewelosa Edytka Gosi@ Goś Grażynka  Joanna Kabamaiga Konsti Mafilka Mafilka Magoldi Majanka Michaszka Michaszka  Nina Olcik Szarlotek Viri Zawszepolka czyli ja (poniżej)       Rogaliki drożdżowe  Robilam z polowy porcji i wyszło mi 16 rogalików   1 szkl. mleka  1/2 kostki masła  1/2 szkl. cukru  1/2 łyżeczki soli  1 łyżka suszonych drożdży  3 duże jajka  4 i 1/2 szkl. mąki  1 białko do posmarowania rogalików   Nadzieniekonfitura z płatków róży wymieszana z jabłkiem pokrojonym w kosteczkę nutella   Drożdże wsypać do małego naczynia, dodać troszkę mąki i cukru. Mleko podgrzać, aż będzie letnie i 1/4 szklanki zalać drożdże, dobrze wymieszać i zostawić , aż zaczyn zacznie się podnosić.  Resztę (3/4 szklanki) mleka zagotować i dodać do niego cukier. Odstawić do przestygnięcia. Następnie wsypać mąkę, dodać rozczyn, jajka , sól i wymieszać, aż utworzy się miękkie ciasto.  Wyłożyć na stolnicę i wyrabiać dobre kilka minut, aż będzie gładkie i lśniące.  Na samym końcu dodać stopione i ostudzone maslo.  Włożyć z powrotem do miski i zostawić do wyrośnięcia w ciepłym miejscu na około 1 godzinę , aż podwoi swoją objętość.  Podzielić ciasto na 3 części, z każdej wywałkowac koło o średnicy 22 cm (u Olcik trochę większe. Posmarować roztopionym masłem, podzielić na 8 trójkątów (ew. nakładać po 1 łyżeczce nadzienia) i zwijać ku środkowi rogaliki. Układać na natłuszczonej blasze , przykryć i zostawić do wyrośnięcia  Przed wlożeniem do pieca posmarować rogaliki bialkiem.  Piec 20 minut w temperaturze 200 st.C., wyjać z piekarnika i zostawić do wystygnięcia.   Smacznego!       Autor: Around the kitchen table 