Zielone jest dobre...       Miałam zaplanowany na dzisiaj inny wpis, ale przeglądając Wasze blogi wieczorową porą uświadomiłam sobie, że wczoraj zaczęła się wspaniała akcja prowadzona przez Pinkcake. Nie mogłam jej przegapić, bo uważam że to cudowna inicjatywa i daje szerokie pole do popisu. A dodatkowo Pinkcake darzę ogromnym szacunkiem i sympatią, więc motywację mam podwójną. Niestety nie uda mi się przygotować więcej 'zielonych' przepisów - ostatnio mam bardzo dużo pracy i nie mogę się rano dobudzić by zrobić zdjęcia. Weekend był dość intensywny, mieliśmy Gości, trochę rozrywki w niedzielę i nic nie udało się zrobić. I trudno. Przecież (jak napisała kiedyś moja Żonka) w iście prywatnej korespondencji) prowadzenie bloga to nie jest 'wyścig o złote majciochy'. Koniec kropka nie będę tego komentować. Zresztą jak koszmar chodzi za mną zdjęcie żurku z poprzedniego wpisu,  a zrobienie dobrego zdjęcia, z którego byłabym zadowolona wymaga czasu. Skąd pomysł na dzisiejsze przepisy? Właściwie z głowy z małą pomocą sympatycznego Samuela, który tutaj zostawił mi komentarz o następującej treści: 'Zagladam tu glownie za chlebem, ale hummus jadam rownie czesto. Tu jest najlepiej opisany, moim zdaniem, przepis na hummus: http://kuchnia.o2.pl/przepisy/obiekt_int.php?id_p=3016 Uwaga: chodzi o przepis zawarty w komentarzu maguri. W sumie skladniki te same, ale jednak(...)'. I do końca życia będę temu Panu wdzięczna za pozostawienie komentarza. Hummus z tego przepisu wychodzi obłędny. Najlepszy jaki kiedykolwiek zrobiłam.  No dobrze ale co zrobić jeśli pod ręką nie ma się ciecierzycy? Najlepiej zastąpić ją czymś innym np drobną fasolą lub zielonym groszkiem. Co otrzymamy? Prawdziwie wiosenne i nieziemsko pyszne pasty do chleba. W sezonie mrożony groszek należy zastąpić świeżym groszkiem (idealnie młodym prosto z krzaka) który należy zblanszować we wrzątku przez minutę lub dwie. Pasta wychodzi słodkawa, o charakterystycznym smaku zielonego groszku, więc należy ją doprawić wg własnych upodobań pamiętając jednak, że nadmiar przypraw nie jest efektem pożądanym bo przygasi inne smaki. 