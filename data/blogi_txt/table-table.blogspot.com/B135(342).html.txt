PO PROSTU PESTO       Zawsze się zastanawiałam skąd we mnie tyle przekory. Właściwie to nie wiem czy to przekora czy raczej to, że bardzo nie lubię tego co inni. Wyglądać jak inni (co nie znaczy że wyglądam jak kosmitka, ale wyglądać jak klon i popędzać w dżinsowej kurtce czy łamać nogi na wysokich obcasach bo tak jest modnie? eee e nie, dziękuję, postoję), kupować te same książki co inni, godzinami gadać o rzeczach (dla mnie) mało ważnych (czyt. moda, trendy, moda, trendy - nuda). I nie lubię Monici Bellucci, za to uwielbiam Sophie Marceau /Mała Mi :)/I nie podoba mi się Londyn, chociaż Arek Wam wmawia że tu jest ładnie :) /Właśnie Arku, kawior czeka!/Byłam w księgarni i oglądałam nową książkę Nigelli Lawson. Nie zachwyciła mnie. Obejrzałam nową książkę Jamiego Olivera. Również mnie nie zachwyciła.Jedyne co kusi mnie jeśli chodzi o Panią Lawson to cena, bo mam okazję tę książkę kupić za Ł12. Ale za tą samą cenę można kupić butelkę Porto :) I nawet pesto wolę swoje, mieszane i w dodatku z prażonych orzechów włoskich. I jak zobaczyłam co znajduje się w składzie kupnego pesto, które Dawid tak namiętnie jadał, to mi włosy dęba na głowie stanęły! To pesto już u nas nie zagości.I wybaczcie dzisiejszy bełkot, ale mam nadzieję, że to nie nawrót gorączki. PESTO POLKI 2 hojne garście orzechów włoskich4 duże ząbki czosnku2 hojne garście rukoli2 hojne garście bazylii2 hojne garście natki pietruszki100ml oleju z orzechów włoskich100ml delikatnej oliwy z oliwek100g twardego dojrzałego sera koziego100g prawdziwego parmezanu*szczypta soli morskiej I tak.Prawdziwie pesto robi się w moździerzu. Ja jestem leniwa i swoje robię w blenderze.Orzechy prażę na suchej patelni lub piekę w piekarniku.Do blendera dodaję prażone orzechy, czosnek, rukolę, bazylię, nać pietruszki i miksuję.Oliwę i olej mieszam razem i cienkim strumieniem dodaję do zmiksowanej pasty cały czas miksując.Oba sery ścieram na tarce do jarzyn na drobnych oczkach i dodaję do powstałej 'masy'. Całość dokładnie mieszam (po dodaniu serów już nie miksuję, żeby pesto miało w sobie grudki).Ewentualnie doprawiam solą jak mi jej mało.Niebo w gębie! Smacznego! *odradzam kupowanie gotowego, tartego parmezanu, bo na mój rozum to on nawet obok prawdziwego nie leżał...  A niedługo podpowiem do czego takie pesto wykorzystać. Dzisiaj na przykład jadłam je na kanapce z wędliną. Mmhmhmmhmh...       Autor:   Around the kitchen table 