Kartka z pamiętnika #1       Tak samo jak lubię gotować, jeść i fotografować, w takim samym stopniu lubię pisać. Pamiętam dzień, w którym postanowiłam założyć bloga. Miał on być pamiętnikiem, moją książką kucharską, miejscem na pozostawienie myśli i spostrzeżeń. Miały się tutaj znaleźć wklejki z fragmentami rzeczywistości i wspomnienia, głównie te pożółkłe i przykurzone. Gdzieś pomiędzy tym wszystkim miały się pojawiać przepisy i zdjęcia. Po kilku latach pisania bloga okazało się, że te ostatnie wypełniają całą blogową przestrzeń. A miało być odrobinę inaczej.  Chcę być tu częściej i zapisywać więcej kawałków rzeczywistości. Przede wszystkim ulotne słowa i chwile. Za dużo mam małych karteczek, zapisków w książkach, notesach, kalendarzach, które nagminnie gubię. Te wpisy nie zawsze będą suto okraszone kulinarnymi fotografiami i przepisami. Zobaczymy czy się przyjmą. Na razie każdy mój wieczór wygląda mniej więcej tak. W końcu life is nothing but a dream...      ------ Around the kitchen table | happiness is homemade. All rights reserved. Follow me on:     Autor:   Around the kitchen table 