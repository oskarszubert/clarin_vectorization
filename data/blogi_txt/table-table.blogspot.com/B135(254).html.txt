MOCNO CYTRYNOWE ciasto na ciemnym kruchym spodzie       Zapach. Smak. Spojrzenie. Bliskość. Dotyk. Łzy. Smutek. Radość. Ulotne chwile.  Miłość.  Jak kochamy? Czasem zbyt mocno, a czasem zbyt słabo. Czasem zaborczo, a czasem niewinnie. Miłość na siłę powszednieje, miłość prawdziwa czasem gubi się wśród potoku innych uczuć. Miłość z wiekiem nabiera mądrości i szlachetności. Każdy kocha inaczej, bo nie ma uniwersalnego przepisu na kochanie.  Śmiej się często, kochaj mocno i żyj pełnią życia... codziennie.  A ciasto? Ciasto to kruchy, ciemny i niezbyt słodki spód. Ciasto to jasna, puszysta masa  z wyważoną nutą cytrynową. Prawie bez mąki! A na języku prawdziwa gra smaków i kolorów. Gorzki, słodki i kwaśny... Idealne dopełnienie. Pewnej Dobrej Duszy dziękuję za serce od serca, a Edytce dziękuję za kolejny smaczny Dzień Zakochanych !  CIASTO MOCNO CYTRYNOWE NA CIEMNYM, KRUCHYM SPODZIE Spód tarty|na podstawie tego przepisu| 140g miękkiego masła50g drobnego cukru 175g białej mąki orkiszowej lub pszennej minus 3 łyżki3 łyżki ciemnego kakao50g brązowej mąki ryżowej lub zmielonego brązowego ryżu50g mielonych dowolnych orzechów lub migdałów Masło ubić z cukrem na puszystą masę. Mąki wymieszać razem z kakao i dodawać do ubitej masy maślanej po 1 łyżce, miksować na niskich obrotach. Na końcu dodać orzechy (lub migdały) i rękami zlepić ciasto w kulę. Włożyć do lodówki na 30 minut. Rozwałkować i wyłożyć kwadratową blachę o szerokości boku 22cm lub okrągłą o średnicy 23cm Wstawić do piekarnika nagrzanego do 180C i piec przez 15-20 minut.  Masa|bardzo smakowała mi ta masa, ale to jednak trochę dużo masła i migdałów więc pomyślałam o czymś takim| skórka otarta z 5 dużych cytrynsok wyciśnięty z 5 dużych cytryn, przelany przez sito (musi być 200ml lub odrobinę więcej)4 jajka100g cukru (może dodać więcej - trzeba spróbować)100g mielonych migdałów (lub pół na pół z mąką pszenną) Jajka bardzo krótko ubić z sokiem z cytryny, dodać cukier, ubić, dodać mąkę, migdały i skórkę.  Wymieszać, wylać na podpieczony i ostudzony spód i wstawić do piekarnika nagrzanego do 160C. Piec do ścięcia około 25 minut. Wystudzić i pokroić.  Smacznego!      Autor: Around the kitchen table 