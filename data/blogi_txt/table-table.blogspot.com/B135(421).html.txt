Vive la tarte!       Czyli gdzie jestem, kiedy mnie nie ma? Wszędzie i nigdzie.   Dużo czasu spędzam w pracy, trochę biegam, mało gotuję, codziennie fotografuję, sporo czytam oraz uczę się języka obcego. Robię sprawdzone dżemy, sok z kwiatów bzu i nastawiam pierwszą w życiu nalewkę z porzeczek.   Prowadzę foto dialog z Żabą.  Objadam się nowalijkami.  Nuda.   Ale przede wszystkim poznaję nowych ludzi, dzięki którym przejechanie 670km to warta zapamiętania przygoda, nocuję we wrocławskim Art Hotelu i dzielę pokój z pewną Kulinarką.  A doba wciąż ma tylko 24 godziny...    Nieczęsto decyduję się na opisywanie warsztatów kulinarnych, bo niestety większość z nich to nie moja bajka. Tam gdzie jest jedzenie nie powinno być złych emocji czy nawet odrobiny rywalizacji. Patrzenie na siebie kątem oka i sprawdzanie kto najładniej oczyścił rybę, smażenie kurzej wątróbki przez 15 minut botakrobipanprowadzący, czy czujny wzrok osoby obok, która patrzy na mnie jak na trędowatą bo czystymi palcami chwyciłam kawałek cukinii miast nadziać ją na czysty widelec, to zdecydowanie nie dla mnie. Gotowanie to przyjemność w najczystszej postaci, a nie odmierzanie ilości oliwy co do jednej kropli. Ale kiedy za organizację warsztatów biorą się ludzie, z których pasja aż kipi i którzy potrafią swoim zaangażowaniem i entuzjazmem pobudzić do działania nawet najbardziej drętwą kłodę, recepta na sukces jest już gotowa. Plan był prosty: w sobotę budzę się o 4:00 rano, dojeżdżam taksówką do centrum Warszawy i wsiadam do pojazdu 4-kołowego razem z Laurą O. i Patrycją S. Następnie obieramy kierunek na Wrocław i o 12:00 stawiamy się w pełnej gotowości bojowej na Kiełbaśniczej 20. Sprawa, z pozoru prosta, zamienia się w życiowy maraton, bo ciężko być w formie przez cały dzień kiedy trzy czwarte nocy wcześniej piekło się jagodzianki 'na drogę'. Przecież wiadomo, że najlepsze drożdżowe to świeże drożdżowe. Planowałam uciąć sobie drzemkę w samochodzie, ale moje Towarzyszki podróży okazały się być osóbkami wesołymi, obie świetnie umieją się posługiwać hipstagramem więc istniało ryzyko, że główną atrakcją portali społecznościowych będzie zdjęcie spiącej Eweliny M. z otwartą buzią, gdy z kącika jej ust delikatnie sączy się ślina. Po drodze mierzyłyśmy chodaki na stacji benzynowej, pilysmy stacyjną kawę i było bardzo miło. Na miejscu miałyśmy czas zrobić się na bóstwo i dołączyłyśmy do całej reszty jedzeniowych maniaków. A potem było jak w bajce. Jajka z białymi skorupkami, świeże zioła, zimne masło, sezonowe warzywa i owoce w kolorach tęczy. Dobra, gęsta śmietana, kilkanaście par rąk do pracy i dźwięk migawek. Dużo dobrej zabawy i pysznego jedzenia. Było tak ja być powinno. Jedzenie i dryfujące wokół niego dobre emocje. Tu nie ma miejsca na kompromis. Jest zanurzanie rąk w mące, obieranie bobu i siekanie świeżych ziół. Jest wylepianie foremek schłodzonym ciastem i wymiana doświadczeń. Jest siedzenie przy wspólnym stole, picie dobrego wina i czerpanie przyjemnosci z każdego kolejnego kęsa. Jest cudownie. Było cudownie. Porzuciłam aparat na rzecz upajania się kulinarną chwilą.   A to wszystko dzięki Magdalenie z Cakes and the City oraz Łukaszowi i Michałowi z jedzeniadorzeczy.pl   Dziękuję za zaproszenie i proszę o więcej! A oto pełna lista uczestników:  Katarzyna Kaczorowska Gazeta Wrocławska Marta Kaleta  Wro Street Fashion Zuza Zu Fashion Realm Paulina Kolondra Paulina Kolondra Magdalena Słowik Japonia bliżej Justyna Cepińska madeinwroclaw.tv Patrycja Siwiec SmakLick Laura Osęka Books for cooks Renata Targosz Artkulinaria Inne pyszne relacje (lista uzupełniana na bieżąco) znajdziecie tutaj:   Artkulinaria Cakes and the City Jedzenia do rzeczy Japonia Bliżej madeinwroclaw.tv  Smaklick    Przepisy na wytrawne tarty znajdziecie u Michała i Łukasza tutaj. Przepis na tartę napakowaną owocami przykrytymi bezą znajdziecie u Magdy tutaj.  Za zdjęcia dziękuję Patrycji S. oraz Renacie T. (z którą dzieliłam pokój) :) Zdjęcia Dziewczyn, obróbka moja.    Stacyjna kawa    1,2,3.. zaczynamy!     Michał, mąka i waga    +100 do lansu     Guru mówi. my słuchamy    Moja kula najpiękniejsza :) Słodko    Słono    Girls :)    Stoli VIP    Michał pije czerwone wino (zdjęcie mojego autorstwa)    Laura je tartę (zdjęcie mojego autorstwa)    Pokaż przednie zęby         Dzień 2 w Tralalala    Pomysłodawcy :)    Po godzinach... jemy    Kuchenne wyznania      Autor:   Around the kitchen table 