Lekkie orzeźwienie          Czasem lubię obejrzeć lekki film. Taki napakowany efektami specjalnymi jak drożdżowe rodzynkami. Monsieur D. ma taką przypadłość, że rozkłada każdy efekt na czynniki pierwsze. Na przykład mówi: ej ale przecież ten budynek już dawno powinien się zawalić, przecież została naruszona cała konstrukcja. Albo: ej, ale czemu ten robot czuje jak mu strzelają w oko? Bo to DECEPTICON, a nie zwykły robot (wtrącam). Bez sensu (dodaje Monsieur D.).  Dlatego lekkie filmy lubię oglądać je sama, a bez sensu to pić w upalne dni słodkie, gazowane napoje napakowane cukrami, słodzikami i sztucznymi barwnikami. Dla mnie numerem jeden jest czysta woda z kostkami lodu, plasterkami cytryny (używam bio więc nie obieram ich ze skórki) i świeżymi ziołami. Dziś na przykład z gałązką rozmarynu, wczoraj z bazylią, przedwczoraj z miętą, jutro z tymiankiem. I co tam sobie jeszcze zamarzycie. Roboty niewiele, a gasi pragnienie natychmiastowo.   I jest pyszna.   WODA Z ZIOŁAMI I CYTRYNĄ   woda (przefiltrowana, mineralna lub z kranu) cytryna lub limonka bio  kostki lodu  świeże zioła (na przykład rozmaryn, tymianek, bazylia, mięta, szałwia, pietruszka, kolendra, melisa, pokrzywa)   Do dużego dzbanka wlewamy wodę, dodajemy kostki lodu, zioła i plasterki cytryny lub limonki. Wodę można uzupełnić kilka razy, ale po maksymalnie 2 dniach należy wymienić plasterki cytrusów i zioła.       Autor: Around the kitchen table 