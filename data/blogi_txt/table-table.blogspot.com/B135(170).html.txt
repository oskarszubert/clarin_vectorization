A gdyby tak…       …zwykłe zamienić w niezwykłe? Cienkie jak bibuła, maślane, wanilią pachnące?      Do naleśników pałam miłością ogromną, ale nigdy nie umiałam usmażyć takich, jakie lubię najbardziej. Mistrzynią jest moja siostra Dagmara, która wywija patelnią jak prawdziwy szef kuchni. Jej naleśniki są zawsze idealne! Nie pamiętam z ilu przepisów już korzystałam, ale zawsze to nie było TO. Aż do pewnego weekendu, kiedy postanowiłam sprawdzić kolejny przepis – przepis z książki*, która jest świątecznym prezentem od Mamy. Wspaniała to książka! Dzięki niej dowiedziałam się, jak przygotować IDEALNE ciasto naleśnikowe. Idealne dla mnie, osoby która nie lubi naleśników grubych jak podeszew czy denko od butelki. Nie mogą być miękkie, pół surowe czy zbyt mocno przypalone. Muszą być właśnie TAKIE. I są. A właściwie były bo pozostało po nich smaczne wspomnienie. Naleśniki na słodko to jedna z naszych ulubionych pozycji na słodkie śniadania. Może i Wam przypadnie do gustu?   I jeszcze taka mała prywata. A właściwie dwie.     Z kolei tutaj zapraszam Was na przepyszny pasztet z soi, który przeszedł moje najśmielsze oczekiwania (napiszę post o nim, bo wiąże się z nim zabawna historia) oraz na wywiad, dzięki któremu macie okazję poznać bliżej moją zakręconą osobowość :)      A oto kilka złotych zasad:  Nie ubijamy! Należy uniknąć długiego ubijania mikserem, a najlepiej użyć trzepaczki balonowej i szybko wymieszać składniki. Wtedy  otrzymamy naleśniki miękkie i delikatne, a nie twarde i ciągnące. Ciasto po wymieszaniu odstawiamy na minimum pół godziny. Cząstki mąki nasiąkną płynem i zmiękną, a pęcherzyki powietrza wydostaną się na powierzchnię. Naleśniki smażymy krótko. Gluten oraz białka zawarte w jajach nie stwardnieją. Kupujemy odpowiednią patelnię. Naleśniki usmażymy i na zwykłej, ale idealnie byłoby mieć patelnię do naleśników wykonaną ze stali hartowanej która jest płytka, z płaskim dnem i lekko nachyloną ścianką. Tradycyjne patelnie robi się z żeliwa (galettiere lub galetoire) - mają płaskie dno i bardzo niską krawędź. Oczywiście można użyć patelni wykonanej z powłoki nieprzywierającej - powinna być ciężka, dobrej jakości z teflonową lub utwardzaną anodowaną powłoką. Patelnia do naleśników powinna służyć wyłącznie do ich smażenia inaczej istnieje ryzyko, że przejdą one zapachem innych potraw. Miarka o pojemności trzech  łyżek stołowych. Ciasta naleśnikowego nie wlewamy łyżka po łyżce, a wlewamy od razu całość porcji na jeden naleśnik. Wygodny jest również dzbanuszek z tzw. dziubkiem. Przechowujemy owinięte w filię spożywczą. Gdy naleśniki kompletnie wystygną, zawijamy je w folię spożywczą i przechowujemy maksymalnie 3 dni. Możemy naleśniki zamrozić w specjalnych woreczkach lub pojemniczkach i przechowywać przez 3 miesiące. Później należy je zjeść. Rozmrażać należy w lodówce przez noc lub w piekarniku, na blasze o okryte folią aluminiową (przez około 8 minut w temp. 180C).  Jak podawać? Zwinięte w rulon, kopertę, chusteczkę, kieszonkę...  Mąkę pszenną można zastąpić innymi mąkami wg własnych upodobań. Może być bezglutenowa, razowa, orkiszowa (dzięki Dora Duszo za komentarz!), gryczana do woli!   Przepis podstawowy na ciasto naleśnikowe  8-10 naleśników o średnicy 20cm    125g białej mąki pszennej  szczypta soli  1 jajko  300ml mleka  olej roślinny Wymieszaj w misce mąkę z solą. Zrób wgłębienie i wbij jajko. Dodaj połowę mleka i wymieszaj drucianą trzepaczką.   Ubij krótko i lekko, aż powstanie gładkie ciasto.   Dolej stopniowo resztę mleka i wymieszaj, aż powstanie gładkie ciasto o konsystencji płynnej śmietany.  Przelej ciasto do dzbanka (miski), przykryj ściereczką i odstaw na pół godziny w chłodne miejsce (jeśli odstawione ciasto zacznie się rozwarstwiać, zamieszaj je lekko przed użyciem).  Patelnię posmaruj odrobina oleju i mocno rozgrzej. By zmierzyć temperaturę, upuść na patelnię kroplę wody – jeśli pozostanie na miejscu, patelnia nie jest dobrze rozgrzana. Jeśli zacznie skwierczeć i skakać na patelni, to znaczy że można wlewać ciasto.  Trzymając patelnię w ręku wylej porcję ciasta (4 łyżki) i przechylaj patelnię tak, by ciasto równomiernie się rozlało po jej powierzchni. Postaw patelnię na średnim ogniu i smaż, aż ciasto zrumieni się na krawędziach i zacznie lekko zwijać.   Wsuń łopatkę pod naleśnika i przewróć na drugą stronę. Smaż minutę.  Przełóż naleśnika na papier do pieczenia rozłożony na ściereczce rozpostartej na ruszcie, nakryj papierem i ściereczką, żeby zabezpieczyć go przed wystygnięciem. Usmaż pozostałe naleśniki układając je jeden na drugim, ale przekładając papierem do pieczenia i okrywając ściereczką.   Jeśli chcesz by utrzymały ciepło na dłużej, przełóż je do żaroodpornego naczynia, okryj folią i postaw na rondlu z wodą stojącym na bardzo małym ogniu lub włóż do piekarnika nastawionego na bardzo małą temperaturę. Ciasto na crepes - mniejsze, bardziej wyrafinowane, delikatne, niezwykłe (na zdjęciach)  Przepis na 15 naleśników o średnicy 17cm    125 g białej mąki pszennej  30g cukru pudru (opcjonalnie)  Szczypta soli  2 całe jajka  2 żółtka  300ml mleka  75g stopionego masła    Wymieszaj w misce mąkę z cukrem i z solą. Zrób wgłębienie i wbij jajka oraz żółtka.   Dodaj połowę mleka i wymieszaj drucianą trzepaczką.   Ubij krótko i lekko, aż powstanie gładkie ciasto.   Dolej stopniowo resztę mleka i wymieszaj, aż powstanie gładkie ciasto o konsystencji płynnej śmietany.  Przelej ciasto do dzbanka (miski), przykryj ściereczką i odstaw na pół godziny w chłodne miejsce (jeśli odstawione ciasto zacznie się rozwarstwiać, zamieszaj je lekko przed użyciem).  Tuż przed smażeniem dodaj do ciasta 60g stopionego masła.  Patelnię posmaruj resztą masła i mocno rozgrzej. By zmierzyć temperaturę, upuść na patelnię kroplę wody – jeśli pozostanie na miejscu, patelnia nie jest dobrze rozgrzana. Jeśli zacznie skwierczeć i skakać na patelni, to znaczy że można wlewać ciasto.  Trzymając patelnię w ręku wylej porcję ciasta (ok. 50 ml) i przechylaj patelnię tak, by ciasto równomiernie się rozlało po jej powierzchni.  Postaw patelnię na średnim ogniu i smaż, aż ciasto zrumieni się na krawędziach i zacznie lekko zwijać.   Wsuń łopatkę pod naleśnika i przewróć na drugą stronę. Smaż minutę.  Przełóż naleśnika na papier do pieczenia rozłożony na ściereczce rozpostartej na ruszcie, nakryj papierem i ściereczką, żeby zabezpieczyć go przed wystygnięciem. Usmaż pozostałe naleśniki układając je jeden na drugim, ale przekładając papierem do pieczenia i okrywając ściereczką.   Jeśli chcesz by utrzymały ciepło na dłużej, przełóż je do żaroodpornego naczynia, okryj folią i postaw na rondlu z wodą stojącym na bardzo małym ogniu lub włóż do piekarnika nastawionego na bardzo małą temperaturę.    Nadzienie mogą to być dowolne owoce – co kto lubi     1 dojrzałe mango, pokrojone w kostkę  1 banan, pokrojony w plastry  1 owoc granatu 1 jabłko, pokrojone w kostkę  1 pomarańcz, podzielona na cząstki 1 puszka ananasów, pokrojonych w kostkę  Śmietana kremówka ubita z cukrem waniliowym  Usmażone naleśniki wypełniamy kawałkami owoców, zawijamy w rulon i podajemy z ubitą śmietaną. Smacznego!      *Przepisy i informacje pochodzą z książki Kathryn Hawkins 'Crepes, Waffles and Pancakes!: Over 100 Recipes for Hearty Meals, Light Snacks, and Delicious Desserts' Autor:   Around the kitchen table 