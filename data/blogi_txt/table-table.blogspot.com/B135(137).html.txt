Dawno, dawno temu...        ...'chiński cesarz Chen-nung odpoczywał w swoim ogrodzie, a przed nim stał dzban z gorącą wodą do picia. Nagle zerwał się wiatr i wrzucił do dzbana kilka listków z dziko rosnącego drzewa herbacianego. Cesarz spróbował tego napoju, a nowy smak zachwycił go'           Herbata zielona (Thea sinesis) jest najstarszym napojem świata i pochodzi z Chin. Można by rzec, że  jest ona siostrą herbaty czarnej – obie pochodzi zresztą z tego samego krzewu, a różnią się jedynie sposobem produkcji. Herbata zielona nie jest poddawana procesowi fermentacji (zachowane zostają jej wartościowe składniki) oraz ma zupełnie inny aromat i barwę niż herbata czarna.   Korzyści jakie przychodzą z pica zielonej herbaty jest wiele i można by je wymieniać bez końca - gorąco polecam Wam ten artykuł, można dowiedzieć się z niego wielu wspaniałych rzeczy.    Herbaty zielonej nie zalewamy od razu po zagotowaniu się wody – woda powinna odstać 5 minut. Jeśli chcemy by herbata nas pobudziła, zaparzamy ją 3 minuty i ani minutę dłużej! Jeśli ma zadziałać odprężająco, parzymy ją od 3 do 8 minut. Pamiętajmy, że należy ją przelać do innego dzbanka, bo napar będzie miał gorzki smak. Te same liście możemy zaparzyć nawet 3-krotnie!   'Arend Vollers, znawca kultury chińskiej twierdzi, że przy pierwszym zaparzaniu otrzymujemy herbatę o dobrym aromacie, przy drugim uzyskujemy dobry smak, a trzecie zaparzanie ofiaruje nam herbatę długiej przyjaźni(...)'  I chociaż wiem, że za oknami większości z Was jest mroźno i biało, to chciałam się z Wami podzielić pysznym napojem, który powstał ot tak. Tutaj też nie jest przyjemnie. Albo pada marznąca mżawka, albo leje tak, że człowiek boi się wyjść z domu! Moim motywem przewodnim była lemoniada na upalne dni prezentowana przez Anoushkę (Pani dla Ciebie buziak za świetny przepis:*)     Mrożona zielona herbata 1 szkl wody   1 szkl cukru trzcinowego    2 szklanki wrzątku  3 łyżki liściastej zielonej herbaty (u mnie Thé vert à  la vanille z Le Palais des Thés)   2 szklanki zimnej, niegazowanej wody mineralnej  3 duże cytryny  1 limonka  125ml syropu j/w   kilka kostek lodu    Ze szklanki wody i szklanki cukru robimy syrop - wsypujemy cukier do rondla, do którego wlaliśmy wodę, powoli doprowadzamy do wrzenia i gotujemy na średnim ogniu przez 5-7 minut. Z podanych proporcji wyjdzie nam prawie 250ml syropu. Wrzątek odstawiamy na 5 minut, po czym zalewamy nim liście herbaty. Odstawiamy na 3 minuty. Odcedzamy i czysty napar przelewamy do garnka.  Napar łączymy z wodą mineralną, dodajemy syrop, wciskamy sok z dwóch dużych cytryn mieszamy i chowamy do lodówki na minimum 2 godziny.   Limonkę i cytrynę kroimy w plasterki. Część z nich dodajemy do dzbanka z herbatą, a część do szklanek.   Podajemy z kostkami lodu.    Smacznego! Autor:   Around the kitchen table 