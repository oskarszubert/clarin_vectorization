Polka czyta          O jakiej porze dnia czytasz najchętniej? Czytaniu poświęcam każdą wolną chwilę. Lubię czytać bardzo wcześnie rano, w ciągu dnia, a także wczesnym popołudniem. Nie lubię czytać przed snem, bo lubię wieczorem się wyciszyć i nie zaprzątam sobie głowy kolejnymi przygodami bohaterów aktualnie czytanej książki. Wieczorem czytam... książki kucharskie i te najstarsze jakie posiadam w swojej książkowej kolekcji.    Gdzie czytasz?    W: autobusie, tramwaju, pociągu, wannie, toalecie (uwielbiam!). Podczas rozgrzewki kardio na siłowni, na balkonie, na ławce w parku, na kocu zanurzonym w wysokiej trawie, siedząc na drewnianej podłodze oparta o fotel - wszędzie gdzie się znajduję i mam chwilę by chwycić za książkę i oczami pochłaniać kolejne akapity.    Jaki rodzaj książek najchętniej czytasz ? Łatwiej mi odpowiedzieć jakich książek nie czytam. Są to wszystkie hiper modne i super cudne książki, bo nie lubię tych pseudointelektualnych rozmów z fajną książką w tle i z wielkimi okularami na czubku nosa. To takie pozycje co leżą w Empiku na półce Top 20.  Lubię czytać książki, które zostawiają głęboki ślad we mnie, niekoniecznie miły i przyjemny. Taką książką jest książka Piękni dwudziestoletni (Marek Hłasko) czy Rok 1984 (George Orwell).  Nigdy nie podobała mi się Ania z Zielonego Wzgórza (Lucy Maud Montgomery), ale za to Dzieci z Bullerbyn (Astrid Lindgren) bardzo.    Uwielbiam dobre fantasy jak Władca Pierścieni i Hobbit (JRR Tolkien), jednym tchem przeczytałam Pieśń lodu i ognia (George R. R. Martina), ale co dziwne Sapkowski mnie zupełnie nie kręci. Uwielbiam świat widziany oczami Orson'a Scotta Carda (fantastyka) i Henning'a Mankela (szwedzki kryminał z Kurtem Wallanderem w roli głównej). Jestem absolutnie zakochana w książkach, które napisał Carlos Ruiz Zafon. Lubię Chmielewską i Elizę Orzeszkową. Lubię czytać to, na co mam akurat ochotę.         Jaką książkę ostatnio kupiłaś/dostałaś?    Wszystkie części Pieśni Lodu i ognia (George R. R. Martin - przeczytałam je w 2 tygodnie) , Więzień nieba (Carlos Ruiz Zafon) i Niespokojny człowiek (Henning Mankel).    Co czytasz obecnie?    Niespokojnego człowieka (Henning Mankel), a rano w drodze do pracy wykończyłam Marinę (Carlos Ruiz Zafon). W kolejce czeka Bóg urojony (Richard Dawkins) oraz Religia (Tim Willocks).       Używasz zakładek czy zaginasz ośle rogi?    I to i to. Nie zaginam rogów w książkach pożyczonych, bo nie niszczę cudzej własności. Ale w książkach, które są moje czasem zaginam rogi żeby zaznaczyć stronę z ulubionym fragmentem i móc do niego wrócić w każdej chwili. Zagięty róg to dla mnie oznaka, że książka jest warta czytania i sięgania po nią wielokrotnie.     Ebook czy audiobook?    Ani jedno, ani drugie.  Od urodzenia jestem wzrokowcem i słowo czytane mi przez kogoś do mnie nie przemawia. Rząd liter płynący po kartce papieru ma o wiele większą wartość niż zdania fruwające w powietrzu. Nie zapamiętam ani urywka, jeśli nie zobaczę tekstu na własne oczy i nie przepiszę sobie do kajetu ulubionych fragmentów.  Ebook to dla mnie nic innego jak korporacyjny wymysł i wyciąganie pieniędzy od ludzi. Książka musi mi pachnieć, muszę czuć grubość jej okładki i słyszeć szelest przewracanych kartek. Muszę czuć jej obecność. Każda książką jest inna - ma różną ilość stron, rozdziałów, inny układ liter i akapitów. Każda książką jest indywidualna, a urządzenie zwane ebookiem sprowadza wszystko do jednego płaskiego epliku. Jaka jest twoja ulubiona książka z dzieciństwa?    Mam dwie. Pierwsza to Baśnie braci Grimm (Wilhelm i Jacob Grimm) - przeczytałam oba tomy po kilkaset razy i lubię do nich wracać za każdym razem, gdy odwiedzam Rodziców. Lubię bajki i baśnie. Druga to oczywiście Lesio (Joanna Chmielewska). Już po przeczytaniu pierwszego zdania w książce zakochałam się w niej bez pamięci: Lesio Kubajek postanowił sobie, że zamorduje personalną (...)     Ulubiony cytat związany z książkami? "Książki mają duszę, duszę tych, którzy je pisali, tych, którzy je czytali oraz tych, którzy o nich marzyli" (o właśnie, a ebook duszy nie ma i nigdy mieć nie będzie!)   A dzisiejszy post to zasługa Andrzeja (jestkultura.pl), który mnie nakłonił do książkowych refleksji.    A ja puszczam oko do Ilony, Anny i Micha (tak, tak wrócił!)  Dobrej nocy!  eMajdak (Polka) Autor:   Around the kitchen table 