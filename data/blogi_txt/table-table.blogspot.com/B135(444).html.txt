Weekendowa Cukiernia 3 w 1         Szybko przyszło, szybko poszło :) O czym mowa? O WC #12! I to WC podwójnej, bo nasza Gospodyni wynalazła dla nas dwa przepisy cieszące oczy i podniebienia!  Wiem wiem, że już pisałam i że się teraz będę powtarzać, ale przybywa nas Piekarzy i Piekareczek. Dusza moja się raduje, gdy do pieczenia tyle osób przystępuje! Szczera prawda! Prowadzącemu akcję zawsze miło patrzeć, jak nabiera ona życia i znaczenia.  No dobrze, ale nie rozczulajmy się zanadto, bo należy mi się psztyczek w ucho...  Podsumowanie powinno pojawić się wczoraj, a nie dzisiaj. To raz.  Powinnam swoje przepisy opublikować przed opublikowaniem podsumowania. To dwa. A trzy to chyba najgorsze jest – ja w ogóle zrobiłam wszystko na opak. Ale (cytując wspominany już przeze mnie Kabaret Potem) ‘musiałabym się z koniem na głowy zamienić’ żeby upiec cała roladę i cały sernik tylko dla siebie! Bo skończyłoby się to w sposób następujący: Polka siedzi przy stole, na stole rolada. Polka bierze wielki nóż do ręki, odkraja po kolei kawałki rolady i je zjada. Na drugi dzień z rolady nie zostaje ani kawałeczek. Z sernikiem dzieje się to samo.   Niestety Piękny vel Połówek (Aga-aa przywłaszczam sobie nowy nickname Połówka:)) nie załapał się w tym tygodniu na żadne słodkości, bo przez cały poprzedni tydzień Jego Połówka (napisanie Piękna mogłoby sugerować że jestem narcyzem/narcyzą) niedomagała. Jakiś wirus się do mnie przyczepił i nijak nie chciał odpuścić. Alem go zwalczyła :) Miodem, czosnkiem i lekami. A że ja nie lubię gotować jak mi źle albo jak jestem chora, więc obyło się bez deseru. Za to w niedzielę na obiad było coś pysznego, co niebawem Wam tutaj zaprezentuję. Chyba :)   Jednocześnie pragnę Was serdecznie zaprosić na WC #13 w imieniu Anoushki i Jej bloga ...et si vous veniez manger chez nous? (zupełnie nie wiem co to znaczy:)). Ale mi się podoba, więc to na pewno oznacza coś fajnego. Coś w stylu ‘Polka jest najlepszą kucharką na świecie’ albo ‘Fajna ta Polka’ albo ‘Polka właśnie poparzyła palec:(' No coś koło tego w każdym razie :)   A Anoushka wynalazła super przepis. No bo już sama nazwa wskazuje, że to będzie coś extra extra. Double extra :) A co? A to sobie zajrzyjcie do Niej – co ja Wam będę mówić. A przy okazji się dowiecie, jak mnie ładnie nazywa :) A skąd to się wzięlo? Nie wiem :) Musicie spytać Gospodyni :)  WC #12 Gospodarz: Ola i Jej blog Sweet Spoon Przepis(y): Rolada czekoladowa z nadzieniem z serka mascarpone i malinami   Sernik na zimno z białą czekoladą, owocami i ciasteczkami amaretti Piekli/Piekły:  Rolada  Alcia i Jej blog Kuchnia Alicji  Alinka i Jej blog Pysznie, pyszniutko Edytka i Jej blog Przy kuchennym stole Gosi@ i Jej blog  Salt   Pepper   co Joanna i Jej blog Notatki kulinarne  Jul i Jej blog Słodkie (i nie tylko) wypieki z glutenem lub bez Karolcia i Jej blog For the body and Soul Kuba I Jego blog Kuba pichci Małgosia i Jej blog Pieprz czy wanilia Michaszka i Jej blog Gotowanie to przyjemność Ola i Jej blog Sweet spoon Zawszepolka czyli ja i mój blog Around the kitchen table (poniżej)  Sernik  Aga i Jej blog Zapiecek Fellunia i Jej blog Bezglutenowa babeczka  Grażynka i Jej blog Oswajamy kuchenkę mikrofalową Joanna i Jej blog Notatki kulinarne Jul i Jej blog Słodkie (i nie tylko) wypieki z glutenem lub bez Mafilka i Jej blog Zaczynam Kucharzenie Małgosia i Jej blog Pieprz czy wanilia Ola i Jej blog Pieczenie na słodkie brzmienie Ola i Jej blog Sweet spoon Pinkcake i Jej blog Trochę inna cukiernia Viri i Jej blog Cioccolato Gatto Zawszepolka czyli ja i mój blog Around the kitchen table (poniżej)  WC #13 Gospodarz: Anoushka i Jej blog ...et si vous veniez manger chez nous?  Przepis: Pierre Hermé, brownies, koniak i złote perełki   Migdalowe ciasteczka z mahlabem |źródło: Blog Kochanej Basi :)|   300g mielonych migdałów mahlab (okolo 1 łyżki)  300g cukru pudru  4 bialka  1 łyżka likieru Amaretto   Piekarnik nagrzewamy do 170 st.C  W dużej misce ubijamy białka ma sztywno.  Do ubitych białek dodajemy cukier, mielone migdały, zmielony mahlab, likier Amaretto i delikatnie mieszamy.  Za pomocą łyżeczki lub szprycy forumujemy/wyciskamy ciasteczka na blachę wyłożoną papierem do pieczenia pamiętając, zostawiając im trochę oddechu od siebie. Pieczemy około 15 minut i studzimy.     Sernik na zimno z białą czekoladą, owocami i ciasteczkami amaretti    100g bialej czekolady  200g serka Mascarpone  300ml śmietany kremówki  1 łyżka cukru waniliowego  150g borówki amerykańskiej  2 łyżki dżemu żurawinowego  6 ciasteczek amaretti   Czekoladę rospuścić w kąpieli wodnej.  W dużej misce zmiksować razem serek, śmietanę i cukier wamiliowy. Następnie stopniowo, cały czas miksując na małych obrotach wlewać ostudzoną czekoladę. Ucierać aż do polączenia składników (uwaga zbyt długo miskowany serek mascarpone warzy się).  70g jagód wymieszać z 2 łyżkami dżemu. Ciasteczka amaretti pokruszyć.  Na dno szklanek wsypać pokruszone ciasteczka, na nie wyłożyć połowę masy serowej, na nią dżem wymieszany z borówkami i całość przykryć drugą połową masy serowej. Wstawić do lodówki na min. 6 godzin, a najlepiej na całą noc.  Pozostałe jagody ułożyć na wierzchu deseru. Czekoladowe babeczki z malinami    Babeczki    1 jajko  25g drobnego cukru  25g mąki pszennej  1/4 łyżeczki proszku do pieczenia  2 łyżki kakao  25 g gorzkiej czekolady, startej  1 łyżka cukru waniliowego   Białko ubijamy na sztywną pianę, pod koniec ubijania wsypujemy cukier, ciagle ubijając.   Dodajemy żółtko i nadal ubijamy.   Do masy przesiewamy mąkę z proszkiem do pieczenia, kakao i na końcu wsypujemy startą czekoladę. Delikatnie mieszamy, tak żeby piana nie opadła.  Masę przekładamy do formy na muffiny wyłożonej papierowymi papilotkami.  Pieczemy około 25 minut w temperaturze 180 st.C. Krem    100g serka mascarpone  25ml śmietany kremówki  1 łyżka cukru pudru  ½ łyżki cukru waniliowego    Dodatkowo    garść malin  starta czekolada do posypania babeczek  Składniki na krem miksujemy. Upieczone babeczki dekorujemy masą, malinami i startą czekoladą.  Smacznego!          Autor:   Around the kitchen table 