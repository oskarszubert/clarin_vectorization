Be my inspiration #3. Jerusalem po raz pierwszy.       Ostatnio nie jest mi po drodze z fotografią jedzenia. Wolę pobawić się aparatem i robić zdjęcia postaciom i przedmiotom odbijanym na przykład w ekranie laptopa. Przestało mi się chcieć karmić facebook'a swoimi zdjęciami i zdecydowanie wolę wklejać je tutaj. To jest moje miejsce, nie ma na nim reklam, promowania postów czy tych wszystkich migających wtyczek. Pamiętam erę grono.net czy naszej klasy. Wszystko przemija, ale zdąży najeść się naszym czasem, naszą twórczością, naszym nakładem pracy. W międzyczasie wcinam jajka, trochę chleba, unikam cukru i słodyczy. Jem pierwsze nowalijki (na razie głównie włoskie, ale widziałam już pierwszy tutejszy rabarbar), piję koktajle i zieloną herbatę. Zwykła codzienność. Ale czasem mamy gości i wtedy wypada upiec ciasto. Najlepiej takie, które będzie smaczne i jednocześnie pyszne. Przepis poniżej, a wcześniej zapraszam na kolejną garść inspiracji.          Książki lat dziecinnych (część I i część II). Kiedyś nie mieliśmy komputerów, iZabawek, graliśmy w klasy i kwadraty. Kleiliśmy ozdoby na choinkę i ćwiczyliśmy pisanie cyferek i literek. No łza się w oku kręci, jak patrzę na zdjęcia książek sprzed kilkunastu lat.    Lord of the Dance 2011. Po prostu trzeba obejrzeć.    Dove Real Beauty Sketches. Może najwyższy czas stanąć przed lustrem i powiedzieć: jestem ekstra!     Blogger - poradniki, czyli garść informacji jak nie dać się zwariować i rozszerzyć szablon naszego blogspotowego bloga.     Red mug   Makutra, czyli internetowe sklepy z przydasiami, nie tylko do kuchni. No dobrze, ceny są wyższe niż w TK Maxx, ale dostajemy gotowy produkt pod nos. Magda Hasiak. Gdy przeglądam jej projekty, na usta cisną mi się tylko dwa słowa: och! i ach!      Charbonize. Klasyczne piękno i ponadczasowa prostota.      James Mollison i jego projekt Where Children Sleep. Ten projekt to zestaw kilkudziesięciu fotografii dzieci z całego świata oraz ich sypialni, które zestawione ze sobą dają wspaniałą opowieść o różnicach nie tylko kulturowych. Fulvio Bonavia i jego projekt A matter of taste. Nosić tego się nie da, ale każde zdjęcie cieszy oko i wywołuje uśmiech na buzi. Ana Piaszczyńska i jej projekty, w szczególności Fifi. Moja ulubiona Fifi to spina      My new roots. Przepiękny blog kulinarny, który odkryłam dzięki Monice. Bije z niego ciepło i miłość do własnego ciała. Sarah z każdym przepisem pokazuje, że smacznie znaczy dokładnie to samo co zdrowo i używa składników, których od razu mam ochotę szukać po sklepach z dziwnymi różnościami. Przepis Sarah na chleb zmieniający życie mocno wstrząsnął całą blogosferą. Dla jasności tajemnicze psyllium to nic innego jak nasiona babki płesznik, które można zastąpić mielonym ziarnem siemienia lnianego (oto dowód).   Apple, pie, patis   pâté, czyli blog kulinarny z pieczywem wszelkiej maści (choć nie tylko). Chodzi za mną w szczególności jeden przepis - na razowy chleb z rodzynkami, orzechami i cynamonowym cukrem. Może ktoś ma ochotę upiec razem ze mną?    Regionalia - Targi Produktów Regionalnych oraz Urban Market. W takich chwilach żałuję, że wyprowadziłam się z Polski. Na tym drugim będzie kilka znajomych twarzy :) Oby więcej takich przyjemności!   I jeszcze na chwilę wracam do fotografii. Jedno słowo: Honeypielivingetc. Na ten blog trafiłam przez Pinterest i ten dzień będę pamiętać do końca swojego życia. Autorka bloga, Hannah Osienna, jak sama pisze pisze światłem i pokazuje nie tylko swoje fotografie. Ta strona uzależnia, więc wchodzicie tam na swoją odpowiedzialność. Jeśli kiedyś uda mi się osiągnąć taki warsztat w fotografii, popłaczę się ze szczęścia.   I smaczek na sam koniec - książka Jersualem (Yotam Ottolenghi i Sami Tamimi). Tej chyba nie muszę nikomu przedstawiać, ale na wszelki wypadek rezerwują dla niej oddzielny post, bo na to w pełni zasługuje. Jest pięknie smaczna i urzekająco zniewalająca. Z niej pochodzi przepis na słonecznie pyszne i bajecznie proste ciasto. CIASTO Z SEMOLINĄ, KOKOSEM I MARMOLADĄ  |źródło: Jerusalem, Yotam Ottolenghi i Sami Tamimi|  180ml oleju słonecznikowego 240ml soku pomarańczowego, idealnie świeżo wyciśniętego  160g marmolady pomarańczowej  4 jajka  skórka otarta z jednej dużej pomarańczy  70g drobnego cukru  70g wiórek kokosowych  90g pszennej mąki  180g drobnej semoliny (można spróbować podmienić na mąkę krupczatkę)  2 łyżki mielonych migdałów  2 łyżeczki proszku do pieczenia (dałam 1.5)  gęsty jogurt grecki do podania Piekarnik nagrzej do 180C (160C jeśli używasz termoobiegu). Wymieszaj razem olej, sok pomarańczowy, marmoladę, jajka i skórkę z pomarańczy, aż wszystko się ładnie połączy z olejem. W drugiej misce wymieszaj wszystkie suche składniki i dodaj je do tych mokrych. Dobrze wymieszaj całość i nie przejmuj się - ciasto będzie lekko lejące. Takie ma być. Przełóż je do większej keksówki lub dwóch mniejszych, wsuń do piekarnika i piecz przez około 50 minut. Przed wyjęciem z piekarnika wkuj w ciasto wykałaczkę do szaszłyków. Jeśli po wyjęciu będzie sucha, ciasto jest gotowe. Jeśli będzie oblepiona ciastem podpiecz je. Syrop do nasączenia   |pominęłam, a ciasto i tak było wilgotne| 200g drobnego cukru  140ml wody  1 łyżka wody z kwiatów pomarańczy   Wszystkie składniki umieść w garnku, doprowadź do wrzenia i zestaw z palnika. Syropem polej gorące ciasto w kilku partiach, dodając kolejną dopiero gdy poprzednia zostanie wchłonięta przez ciasto.    Gdy ciasto ostygnie wyjmij je z blaszki i wystudź na kratce do pieczywa. Podawaj z jogurtem. Autor:   Around the kitchen table 