Weekendowa Piekarnia #15 - Chleb bananowy lekki jak piórko Czyli Banana Feather Loaf z "biblii" Róży Beranbaum, ktory zaproponowala Ptasia, czyli gospodyni 15-tego odcinka Weekendowej Piekarni Margot.   No dobrze. Lekki to ten chleb jest. I pyszny. Tylko ja sie pytam czemu on mi nie urosl tak bardzo jak Wam? Tzn. to nie tak, ze nie urosl w ogole. Urosl ile tylko mogl z porcji ciasta, jaka mi wyszla. Ale jakos malo tego bylo. Trzymalam sie scisle proporcji, ciasto wyrabialo sie idealnie. Uroslo, a pozniej pac!. Plaslo:) Mysle ze czas kupic nowe opakowanie drozdzy, bo przepis zdecydowanie do powtorzenia. Przepis cytuje za Ptasia:   Składniki zaczynu (sponge)     80g mąki pszennej   103 g wody* w temp. pokojowej  1 łyżka (20g) miodu  1/4 łyżeczki drożdży instant lub 2.5g świeżych  Składniki zaczynu mieszamy w misce, roztrzepujemy trzepaczką, by wprowadzić powietrze (ok. 2 min). Ciasto będzie przypominać gęstą masę np. naleśnikową. Nakrywamy folią, odstawiamy na chwilę, podczas której przygotowujemy sobie pierwsze trzy składniki ciasta chlebowego   Składniki ciasta chlebowego 207g (ok. 1 1/2 szklanki) mąki pszennej  3/4 łyżeczki drożdży instant lub 7.5 g świeżych  2 łyżki/20 g* mleka w proszku, najlepiej odtłuszczonego  4 łyżeczki (18,5g) miękkiego masła  1 większy, bardzo dojrzały banan (113g - 1/2 szklanki), lekko zmiażdżony  1 łyżeczka soli  *Jeśli nie mamy mleka w proszku, zastąpmy wodę w zaczynie mlekiem w temp. pokojowej, najlepiej chudym   Mieszamy razem mąkę (jeśli będziemy wyrabiać ciasto ręcznie, nie w mikserze, możemy odłożyć ok. 40g z tych 207 g, i dodać je ew. - lub nie - przy wyrabianiu ciasta po wyrośnięciu - ja tak zrobiłam, i musiałam mąkę i dodać, i trochę podsypać, więc: jak uważacie, dodajcie wszystko, albo trochę odłóżcie), drożdże i mleko w proszku, jeśli używamy.   Zasypujemy tą mieszanką zaczyn (sponge), przykrywamy dokładnie folią i odstawiamy na 1-4 h w temp. pokojowej (lub na 1 h w temp. pokojowej i potem do lodówki na 8-24 h; w przypadku leżakowania w lodówce wyjmijmy zaczyn z lodówki na 1 h przed dalszym wyrabianiem).  Po tym czasie dodajemy do ciasta banana i masło, w przypadku miksera, i wyrabiamy krótko ciasto. W przypadku ręcznym - to samo, ale z solą.   Odstawiamy nakryte folią na 20 min. Po tym czasie wyrabiamy ręcznie lub mikserem (w tym ost. przypadku wcześniej dodajemy sól) elastyczne, gładkie ciasto. W przypadku wyrabiania ręcznego -jeśli ciasto się klei, dodajemy odsypaną mąkę, jeśli się zdecydowaliśmy na odsypanie. Ciasto może się lekko lepić do palców, ale tylko lekko. W mikserze: jeśli będzie za suche, dodać odrobinę wody.   Wyrobione ciasto odstawiamy do wyrośnięcia w natłuszczonej, nakrytej folią misce, na 1-2 h, aż się podwoi. Po tym czasie wyjmujemy na blat, rozpłaszczamy delikatnie - nie zanadto, by nie odgazować za bardzo - w prostokąt i składamy w paczuszkę lub 2 x w list. Ponownie odkładamy do wyrośnięcia, na kolejne 1-2 h.   Po tym czasie formujemy właściwy bochenek prostokątny. Umieszczamy złączeniem do dołu w natłuszczonej małej keksówce (na ok. 500 g bochenek, ok. 12x22 cm lub podobnie). Nakrywamy natłuszczoną folią i dajemy wyrosnąć 1 1/2-2 h, aż lekko przerośnie brzeg keksówki. Lekko naciśnięte dobrze wyrośnięte ciasto wróci powoli na swoje miejsce.   Piekarnik nagrzać do 250 st. 1 h przed pieczeniem, jeśli mamy kamień; jeśli nie, nagrzać w nim blaszkę do pieczenia, na którym postawimy keksówkę. Pieczemy w naparowanym piekarniku 5 minut, skręcamy temp. do 190 st., pieczemy 15 min, i do 180 st. - na 10 minut. Gdyby wydawał się Wam zbyt brązowy, można przykryć folią. Gotowy chleb będzie brązowy z wierzchu, a patyczek suchy.     Opcjonalnie, po wyjęciu z piekarnika, gorący chleb można posmarować łyżeczką stopionego masła. '      Autor:   Around the kitchen table 