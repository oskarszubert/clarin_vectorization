Mocno korzenny dżem potrójnie malinowy.         To chyba najprostszy i najszybszy dżem, jaki kiedykolwiek przygotowałam. Specjalnie na życzenie czytelniczki (Agnieszko pozdrawiam!) Minimum składników, minimum wysiłku, maksimum smaku.  Można by rzec, że przygotowany zgodnie z zasadą less is more (dla niewtajemniczonych Mies van der Rohe używał tej maksymy w swoim minimalistycznym podejściu do projektowania).   Nie będę ukrywać, że lubię dżemy wieloskładnikowe (jak na przykład ten), ale doskonale zdaję sobie sprawę, że czasem coś prostego może być równie smaczne (ba! a nawet i lepsze) niż skomplikowane przepisy. Jedna mała uwaga - ja bardzo lubię pestki w dżemach malinowych i nigdy ich nie przecieram, ale jeśli ktoś chciałby się ich pozbyć, dżem po pierwszym gotowaniu należy przetrzeć przez sito i ponownie krótko zagotować z nalewką.   W ten prosty sposób możemy przygotować właściwie każdy rodzaj dżemu - do jagodowego należy dodać sok i nalewkę jagodową, do morelowego sok i nalewkę morelową itp.  ...na Sadybie coraz mniej letnich warzyw i owoców, za to każdy stragan mieni się różnokolorowymi pomidorami i dyniami o fikuśnych kształtach. Łapię ostatnie promyki słońca, a wieczorem zakładam długi wełniany sweter i piekę drożdżówki z serem. Coraz częściej mam ochotę na kubek kakao z różowym pieprzem i kieliszek grzanego, korzennego wina. Nie ma się co oszukiwać. Zima przyjdzie szybciej niż się spodziewamy, więc ja zamykam jak najwięcej zapachów lata i jesieni w słoikach, póki są sezonowe składniki. Trochę mam mniej zapału w tym roku do gromadzenia przetworów, ale zawsze staram się mieć pod ręką słoik domowego dżemu czy konfitur. A może skusicie się na:     * użyłam domowej przyprawy korzennej (można zastąpić mieszanką przypraw korzennych wymieszanych w równych proporcjach - np. cynamonu, goździków, czarnego pieprzu, imbiru i kardamonu) * tu przeczytasz jak zrobić swój pierwszy dżem Autor:   Around the kitchen table 