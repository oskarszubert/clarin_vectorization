Oto przepis na prosty i szybki obiad. Pieczone ziemniaczki z boczkiem i kiełbasą, do tego surówka i sos musztardowy. Pycha!Składniki (na 4 porcje):- 750 g równej wielkości ziemniaków- 250 g cienkiej kiełbasy- 100 g wędzonego boczku- 2 łyżki roztopionego masła- mieszanka świeżych ziół: rozmaryn, tymianek, majeranek, szczypiorek- szczypta kminku i mielonej słodkiej papryki- surówka z kiszonej kapustysos:- mały kubek jogurtu naturalnego- 1 łyżka majonezu- 2 łyżeczki musztardy (Dijon)Ziemniaki obrać (jeśli są młode, można nie obierać, tylko wyszorować), umyć i obgotować przez 10 minut w osolonym wrzątku. Odcedzone ziemniaki pokroić na ćwiartki i wymieszać z roztopionym masłem i posiekanymi ziołami. Przełożyć je do żaroodpornego naczynia.Kiełbasę pokroić w plasterki, boczek w kostkę. Podsmażyć razem na patelni bez dodatku tłuszczu i dodać do ziemniaków. Wszystko razem wymieszać, naczynie przykryć i wstawić na 20 minut do nagrzanego do 200 st.C piekarnika.Surówkę przygotować wg przepisu, z tym że marchewkę należy zetrzeć na dużych oczkach.Przygotować sos mieszając wszystkie składniki. 