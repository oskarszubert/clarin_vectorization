Naleśniki ruskie widziałam kiedyś u Cudawianek i w Galerii Potraw. Zrobiłam je i od dziś zamiast ruskich pierogów, będę robiła takie właśnie naleśniki. Przygotowanie trwa znacznie krócej, a smak... chyba  lepszy od pierogów. Jest to druga moja propozycja w ramach Ziemniaczanego Tygodnia.      Składniki na naleśniki: - 2 szklanki mąki pszennej - 1 szklanka mleka - 1 szklanka wody mineralnej - 3 jajka - pieprz i sól na farsz: - 80 dag ugotowanych ziemniaków - 25 dag białego sera - 1 duża cebula - pieprz i sól do posypania:- 1 duża cebula Wszystkie składniki na naleśniki zmiksować i usmażyć na oleju.  Ziemniaki zmielić razem z białym serem, dodać posiekaną i zeszkloną na tłuszczu cebulę, doprawić do smaku. Na każdy naleśnik nałożyć porcję farszu, zwinąć jak krokiety. Przed podaniem można je podgrzać na patelni lub zapiec przez kilka minut w piekarniku. Na talerzu posypać zeszkloną cebulką. 