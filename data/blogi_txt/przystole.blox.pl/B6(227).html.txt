Przepis na te naleśniki znalazłam na nieistniejącym już bloga leniwepierogi.blox.pl Zaintrygowała mnie maślanka wśród składników. Okazało się że naleśniki z jej dodatkiem są inne niż tradycyjne, które zawsze robię. Jest na środku elastyczne, a na bokach kruche. To były moje drugie naleśniki z tego przepisu, pierwsze robiłam jeszcze zimą, z kiwi, a teraz postanowiłam wykorzystać przed ostatnią partię truskawek z naszego ogrodu. Składniki: na naleśniki - 3 jajka - 1 szklanka mąki - 2 łyżki cukru pudru - 2 łyżki kakao - 1 i 1/4 szklanki maślanki - 2 łyżki stopionego masła - szczypta soli na nadzienie - 450g twarożku śmietankowego - cukier puder do smaku - truskawki na mus - truskawki - cukier puder  Jajka wbić do miski ze szczyptą soli, lekko ubić. Nadal miksując stopniowo wsypywać mąkę zmieszaną z cukrem i kakao na przemian z maślanką, na końcu wlać stopione masło. Miksować do uzyskania gładkiego ciasta. Odstawić do lodówki na godzinę pod przykryciem. Po tym czasie usmażyć naleśniki. Twarożek rozetrzeć z cukrem w ilości wg uznania, delikatnie wymieszać z pokrojonymi w ćwiartki truskawkami. Nie podaję ilości truskawek, bo nie wiem ile ich dodałam. Było ich wystarczająco dużo żeby poczuć że są ;) W blenderze zmiksować część truskawek z cukrem pudrem na gładki mus. Usmażone naleśniki smarować masą z sera i truskawek, składać w trójkąty, polać musem truskawkowym.  Takie naleśniki można jeść z różnymi owocami. Autorka przepisu podawała je z jagodami lub borówkami amerykańskimi, ja próbowałam już z kiwi i truskawkami, a mus tak jakoś sam mi się wymyślił jako dodatek ;) Pyszne były, polecam. 