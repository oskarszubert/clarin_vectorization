Zimowe ciasteczka.Pachnące świętami i rozgrzewające.Idealne do maczania w gorącej herbacie z cytryną.Składniki:- 225 g mąki pszennej- 1 łyżeczka soli- 1 łyżeczka mielonego imbiru- 1 łyżeczka przyprawy do piernika- 1 łyżeczka cynamonu- 100 g cukru brązowego- 20 g kandyzowanego imbiru pokrojonego bardzo drobno- 125 g miękkiego masła- 100 g płynnego miodu- drobny cukier do obtoczeniaWymieszać mąkę, sól, imbir, przyprawę do piernika, cynamon, cukier i pokrojony kandyzowany imbir. Dodać miękkie masło i wyrobić ciasto palcami jak na kruszonkę. Miód lekko podgrzać, wlać do mieszanki z mąką i wymieszać wszystko dokładnie łyżką. Z powstałej masy formować rękoma kulki wielkości orzecha włoskiego i każdą przeturlać w drobnym cukrze wsypanym do miseczki. Ułożyć na blasze wyłożonej papierem do pieczenia w odstępach 5 cm od siebie.Piec w 180 st.C przez 10-12 minut do lekkiego zrumienienia. Należy uważać, bo jeśli przypieką się za bardzo, stają się gorzkie.Wyjąć z piekarnika, zostawić na blasze przez około 2 minuty, a potem przełożyć na kratkę kuchenną i zostawić do ostudzenia.Przepis z blogu Sweet art.To moja kolejna propozycja do akcji Świąteczne prezenty 2010. 