W zeszłym roku na Walentynki razem z Polką przygotowałyśmy Matchamisu. W tym roku postanowiłyśmy wspólne pieczenie powtórzyć i być może stworzyć naszą nową tradycję walentynkową ;) Przepis znów zaproponowała Polka - bo ona świetne pomysły ma :)Ciasto wyszło rewelacyjne! Słodki czekoladowy spód (mój przypomina konsystencją brownie, a polkowy jest bardziej kruchy) i miękki, puszysty, bardzo cytrynowy, choć nie za kwaśny wierzch idealnie do siebie pasują. Wszyscy w domu się tym ciastem zajadamy. Nie wróżę mu więc przetrwania dłuższego niż dzisiejszy dzień...Ewelinko dziękuję za świetny przepis i kolejne wspólne pieczenie! Już czekam na następne ;)Składnikina spód:- 140 g masła w temperaturze pokojowej- 50 g cukru pudru- 220 g mąki pszennej- 3 łyżki ciemnego kakao- 50 g mielonych dowolnych orzechów lub migdałów (u mnie pół na pół orzechy laskowe i migdały)masa cytrynowa:- skórka i sok z 4 cytryn (ja starłam skórkę tylko z 1 cytryny)- 4 jajka- 150 g cukru pudru- 100 g mielonych migdałówPrzygotowanie spodu:masło utrzeć z cukrem na puszystą masę. Mąkę wymieszać z kakao i po łyżce dodawać do ucieranej masy maślanej. Na końcu wsypać mielone orzechy, dobrze wyrobić ręką. Z ciasta uformować kulę, owinąć folią spożywczą i włożyć do lodówki na 30 minut.Schłodzone ciasto rozwałkować i przełożyć do nałuszczonej formy o wymiarach 21x25 cm. Wstawić do piekarnika rozgrzanego do 180 st.C i piec przez 15-20 minut.Przygotowanie masy:jajka ubić z sokiem z cytryny, wsypać cukier, dobrze ubić, wsypać migdały i skórkę z cytryn, wymieszać. Wylać na podpieczony spód i piec jeszcze przez ok 15-20 minut (aż masa się zetnie), w 160 st.C.Wystudzić i pokroić. 