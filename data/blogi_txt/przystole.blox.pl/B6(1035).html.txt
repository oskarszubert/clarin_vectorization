Mój drugi sposób na zupę brokułową (pierwszy możecie znaleźć TUTAJ). Muszę Wam powiedzieć, że gdyby ktoś kazał mi wybierać, nie wiedziałabym którą lubię bardziej...Dzisiejsza zupa jest nie dość że pyszna, to jeszcze bardzo, bardzo zdrowa - zawiera dużo cennego błonnika. Szczerze ją Wam polecam - te kuleczki z fety są rewelacyjne ;)Składniki (na 4 porcje):- 500 g brokułów- 2 ząbki czosnku- 1 duży ziemniak- 0,75 - 1 litr  bulionu warzywnego- 0,5 łyżeczki cukru- sól, gałka muszkatołowa- pieprzkuleczki z fety:- 50 g orzechów laskowych- 50 g siemienia lnianego- 100 g fetyBrokuły podzielić na różyczki, opłukać, osączyć. Czosnek obrać, drobno posiekać. Ziemniak obrać, pokroić w kostkę, zalać połową wrzącego bulionu i gotować przez około 10 minut. Dodać brokuły, cukier i sól. Gotować jeszcze 5-10 minut bez przykrycia. Cztery małe różyczki brokuła wyjąć i odłożyć. Warzywa zmiksować z czosnkiem, dolać pozostały bulion. Przyprawić gałką, solą i pieprzem. Przygotować kuleczki:orzechy i siemię uprażyć na suchej patelni, zmielić lub drobno posiekać. Fetę rozgnieść w miseczce widelcem połączyć z orzechami i siemieniem. Uformować niewielkie kuleczki. Zupę podawać z odłożonymi różyczkami brokułów i kulkami serowymi z orzechami i siemieniem.Przepis zaczerpnięty z gazety "moje Gotowanie" nr 6/2009, podałam z moimi zmianami.Jest to moja pierwsza propozycja do akcji Zielono mi... 