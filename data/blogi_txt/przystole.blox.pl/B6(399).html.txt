Drugie zdjęcie wyciągnięte z archiwum i kolejny przepis zapożyczony od Casi. Właściwie to powinnam znów zrobić takie kotlety na obiad, bo jest to świetny sposób żeby odmienić zwykłego fileta z kurczaka, a ostatni raz jedliśmy je ponad rok temu.O tym, jak smakuje, mówi już sama nazwa, więc może nie będę powtarzać ;)      Składniki:- 1 pierś z kurczaka- 1 szklanka startej marchewki- 4-5 pieczarek- 1 cebula- kilka łyżek majonezu Piekarnik rozgrzać do 180 stopni C. Cebulę i pieczarki pokroićw dość drobną kosteczkę, po czym podsmażyć na patelni. Doprawić je do smaku. Pierś przekroić na dwie części (lub więcej, jeśli chcemy mieć mniejsze kotleciki), każdą z nich lekko rozbić, posypać solą i pieprzem. Przyprawione kotlety ułożyć na dnie żaroodpornego naczynia. Na nich umieścić solidną warstwę pieczarek z cebulą, a jeszcze wyżej startą marchewkę. Na samym wierzchu rozsmarować grubą warstwę majonezu. Odkryte naczynie wstawić do piekarnika i piec około 30-40 minut. Marchewko- majonezowa powierzchnia powinna zmienić się w złocistą, lekko chrupiącą skorupkę.   Dodatek z dnia 1 kwietnia 2010: zrobiłam powtórkę i nowe zdjęcie. Kotlety przepyszne, warto był przypomnieć sobie ten smak :) Gorąco polecam! 