Kiedyś próbowałam zrobić leniwe z serka homogenizowanego, podobno bardzo proste do zrobienia. Nie wyszły. To mnie zniechęciło do dalszych prób, aż do dzisiaj, kiedy zobaczyłam przepis Dorotus. Jak powszechnie wiadomo Jej przepisy są niezawodne, więc i te leniwe były pyszne. Składniki z przepisu starczają na 1-2 porcje i wszystko zjedliśmy we dwójkę z synkiem :)  Składniki: - 20 dag twarogu - 1 jajko - 1/2 szklanki mąki pszennej - 8 g cukru wanilinowego  Twaróg rozgnieść widelcem z żółtkiem i mąką, dodać pianę ubitą z białka. Ciasto podzielić na dwie części, każdą położyć na posypanej mąką stolnicy lub drewnianej desce do krojenia. Z każdej uformować rulon, kroić ostrym nożem na ukośne plasterki, wrzucać porcjami na gotujący wrzątek. Gotować jeszcze chwilę od wypłynięcia. Podawać z roztopionym masłem, posypane cukrem i cynamonem. Można je też polać stopionym masłem z bułką tartą. My jedliśmy wersję pierwszą :) 