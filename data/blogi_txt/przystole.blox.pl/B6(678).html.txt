Od zawsze chciałam spróbować jak smakują anchois, ale nigdzie nie udało mi się ich kupić. Niedawno jednak dostałam kosz produktów włoskich z Lidla, wśród których znalazły się też dwa słoiczki anchois. Od razu pomyślałam o położeniu ich na pizzy. Inspiracją do jej powstania była konkursowa propozycja Marty. Na wspólne pieczenie pizzy umówiłyśmy się z Domi. Nie trzymałyśmy się ściśle tego samego przepisu. Każda z nas ma swoje ulubione ciasto i sos do pizzy, więc tylko dodatki starałyśmy się dać takie same, chociaż tutaj ograniczyło mnie nieco zaopatrzenie moich miejscowych sklepów. Tak wiec zapraszam w imieniu swoim i Dominiki na nasze pizze: takie same, ale jednak inne :) Pizzę Domi znajdziecie tutaj.        Składniki (na 2 pizze o średnicy 30 cm):  ciasto do pizzy z tego przepisu sos pomidorowy z tego przepisu  dodatki:  2 kulki mozzarelli 14 filecików anchois 1/2 dużej czerwonej papryki lub 1 mała, pokrojona w paski 1 czerwona cebula pokrojona w krążki lub piórka 1 ostra zielona papryczka pokrojona w cieniutkie krążki mały kawałek żółtego sera startego na dużych oczkach   Wyrośnięte ciasto na pizzę podzielić na dwie części, każdą rozwałkować na koło o średnicy ok. 30 cm. Placki posmarować ostudzonym sosem pomidorowym i ułożyć dodatki. Piec w piekarniku nagrzanym do 220 st.C przez 12-15 minut. 