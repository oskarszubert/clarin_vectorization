Kiedy znudzi mi się kotlet drobiowy przygotowany w tradycyjny sposób, szukam innych pomysłów. Jednym z nich są takie kotlety w majonezowej panierce.   Składniki (na 4 porcje):- podwójna pierś z kurczaka- 2 łyżki przyprawy do kurczaka- grubo mielony pieprz- mały słoik majonezu- 4 jajka- 1 szklanka mąki pszennejMięso pokroić w drobną kostkę, wymieszać z przyprawą do kurczaka, mielonym pieprzem i wstawić pod przykryciem do lodówki na 30 minut.Majonez, jajka i mąkę zmiksować na gęste ciasto. Do ciasta włożyć zamarynowane mięso, wymieszać.Na rozgrzany na patelni olej nakładać łyżką porcje ciasta formując kotlety. Smażyć z obu stron na chrupiąco. Podawać z pieczonymi ziemniakami i surówką.Przepis z miesięcznika "Moje Gotowanie" nr 9/2010. 