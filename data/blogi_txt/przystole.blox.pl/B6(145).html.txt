Ten przepis dostałam od koleżanki, Marty w Walentynki 2009 roku, a upiekłam je po raz pierwszy dopiero w zeszłym roku. Jak już upiekłam je pierwszy raz, tak piekłam raz za razem przez tydzień, tak nam zasmakowały :) Poza tym, że są bardzo smaczne, to są też bardzo łatwe i szybkie do przygotowania. Świetnie nadają się do wspólnego pieczenia z dziećmi.      Składniki: 230 g masła roztopionego 100 g  marchewki startej na małych oczkach 2 szklanki mąki pszennej 1/2 łyżeczki proszku do pieczenia 1/3 szklanki cukru pudru    Rozpuszczone i lekko ostudzone masło wlać do miski, dodać tartą marchewkę, wymieszać, dodać mąkę wymieszaną z proszkiem do pieczenia oraz cukier puder i wszystko wymieszać łyżką. Blachę do pieczenia wyłożyć papierem lub matą do pieczenia i łyżeczką nakładać nieduże porcje ciasta. Piec w piekarniku nagrzanym do 180 st.C przez 10-15 minut (do zrumienienia spodu). Po upieczeniu można ciastka posypać jeszcze cukrem pudrem, ale ja nie posypuję - dla nas są już wystarczająco słodkie i nie posypane lepiej je się dzieciom, bo nic z ciastek nie spada ;) 