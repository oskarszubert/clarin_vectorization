Powakacyjne wpisy zaczynam od czegoś słodkiego :)Składniki:- 6,5 dag cukru pudru- 12 dag masła lub margaryny- 1 jajko- 2 łyżki kawy rozpuszczalnej- 22 dag mąki pszennejdo dekoracji:- 1 żółtko- 1 łyżka mleka- 1 łyżka soku z cytryny- 3,5 dag cukru pudru- 1 łyżeczka kakao- 1 łyżka posypki czekoladowej Masło pokroić w kostkę, przełożyć do miski. Dodać cukier, kawę i mąkę, wbić jajko. Wszystkie składniki najpierw wymieszać mikserem, następnie zagnieść dłońmi na gładkie jednolite ciasto (nie używałam miksera, od razu wyrabiałam ręcznie). Ciasto zawinąć w folię spożywczą i włożyć na około 30 minut do lodówki (moje ciasto po wyjęciu z lodówki było za miękkie, więc włożyłam go na chwilę do zamrażalnika).Schłodzone ciasto rozwałkować na posypanym mąką blacie na placek o grubości ok. 1/2 cm. Szklanką wycinać półksiężyce (w trakcie wykrawania brzeg szklanki należy kilkakrotnie zamoczyć w gorącej wodzie, żeby ciasto się do niej nie przyklejało). Księżyce układać na blasze wyłożonej papierem do pieczenia.Żółtko rozkłócić z mlekiem. Przygotowaną mieszanką posmarować ciastka (ja posmarowałam tylko połowę i te nie smarowane księżyce były ładniejsze). Blachę wstawić do nagrzanego piekarnika i piec 10-15 minut w 180C.Z cukru i soku z cytryny przygotować lukier, przełożyć go do woreczka foliowego, odciąć róg i ozdobić ostudzone księżyce. Od razu posypać kakao i posypką czekoladową. Podawać po całkowitym zastygnięciu lukru. Przepis pochodzi z gazety "Życie na gorąco" 