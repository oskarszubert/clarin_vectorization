Nazwa ciasta może trochę dziwna, ale skoro już taka jest, to zostanie, żebym potem przepisów nie pomyliła ;) Ciasto jest  na prawdę pełne jabłek i smakowało wszystkim którzy go spróbowali. Najlepsze jest w dniu pieczenia i dnia następnego, ale chyba wszystkie ciasta z mokrymi owocami już tak mają.Przepis dołączam do dzisiejszego Dnia Jabłka zorganizowanego jak co roku przez Tatter.Składniki:- 1 kg jabłek- 3 szklanki mąki pszennej- 3 jajka- 2 szklanki cukru- 1,5 szklanki oleju- 2 łyżeczki sody oczyszczonej- 2 łyżeczki kakao- 2 łyżeczki cynamonu- garść rodzynek- garść orzechów włoskichJabłka umyć i obrać, miąższ pokroić w kostkę. Jajka utrzeć z cukrem i nie przerywając mieszania wlewać powoli olej. Do gotowej masy wsypać przesianą mąkę, sodę oraz kakao i cynamon. Dokładnie wymieszać. Następnie dodać umyte rodzynki i posiekane orzechy. Starannie wymieszać tak, aby wszystkie składniki dobrze się połączyły.Na końcu wsypać pokrojone jabłka i wymieszać łyżką. Przełożyć ciasto do natłuszczonej prostokątnej formy. Wstawić do nagrzanego piekarnika i piec 45 minut w 180 stC. Przed podaniem można posypać ciasto cukrem pudrem i udekorować połówkami orzechów. 