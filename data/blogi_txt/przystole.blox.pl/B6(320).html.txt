Latem królują w mojej kuchni ciasta z owocami. Jestem pewna, że nie tylko w mojej, prawda? Trzeba przecież korzystać z tego, co przynosi nam letnia przyroda ;)Ponieważ na maliny z własnego ogródka muszę jeszcze poczekać, a ze względu na trwający w kuchni remont nie mam czasu na szukanie owoców, korzystam z tego co mam. A że mam jabłka, więc upiekłam jabłecznik. dodatek orzechów włoskich nadał mu nieco jesiennego charakteru, ale zapewniam Was, że podany schłodzony wspaniale smakuje w ciepłe dni. Do wypieku po raz trzeci użyłam Kasi. Ciasto było pyszne, ale trochę za bardzo się kruszyło. Pewnie dlatego, że ciasto wyrobiłam mikserem, zamiast ręcznie i wyszło takie "krucho- ucierane".      Przepis pochodzi z tej strony.   Składniki na ciasto:  500 g mąki pszennej 3 jajka 200 g cukru pudru 2 łyżki płynnego miodu 200 g Kasi 1 łyżeczka proszku do pieczenia 2 łyżki mleka  na masę jabłkową:  1 kg jabłek 1 łyżeczka cynamonu 1 łyżeczka miodu  na masę orzechową:  300 g orzechów włoskich 2 łyżki cukru 100 g Kasi 2 łyżki miodu    Przygotowanie ciasta:do mąki dodać proszek do pieczenia, przesiać na stolnicę, dodać pokrojoną Kasię i wszystko posiekać nożem. W mleku rozpuścić cukier i miód, wbić jajka, wymieszać. Mieszankę dolać do mąki z masłem i dobrze zagnieść ciasto. Całość owinąć folią i włożyć do lodówki na około 1 godzinę. Po tym czasie ciasto podzielić na 2 części i wyłożyć na wyłożone papierem do pieczenia dwie blaszki o wymiarach ﻿28x24 cm (mierzone od góry)﻿. Jedno ciasto posmarować masą orzechową przygotowaną w następujący sposób:w rondelku rozgrzać Kasię, miód i cukier, a kiedy utworzą jednolitą masę, dodać posiekane orzechy i jeszcze chwilę podgrzewać, aż powstanie jednolita masa. Tak przygotowane placki piec w piekarniku rozgrzanym do 200 st.C przez około 15 minut. Przygotowanie masy jabłkowej:jabłka umyć, obrać i pokroić w drobną kostkę, Przesmażyć na patelni, a kiedy się rozgotują i będą miękkie dodać cynamon i miód, wymieszać. Ostudzić. Kiedy upieczone blaty ciasta ostygną, na ten bez orzechów wyłożyć masę jabłkową, a na wierzch położyć ciasto z masą orzechową. Lekko przycisnąć i odstawić ciasto najlepiej na całą noc, żeby blaty zmiękły.   ﻿   WPIS KOMERCYJNY 