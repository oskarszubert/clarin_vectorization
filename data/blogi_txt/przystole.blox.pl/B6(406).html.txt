Pierwszy raz upiekłam to ciasto pod koniec ciąży. Upiekłam i nie zdążyłam go w domu spróbować, bo trafiłam do szpitala. Mąż przywoził mi potem po kawałku tego ciasta kiedy przyjeżdżał w odwiedziny. Od tego czasu minęły trzy lata i teraz zrobiłam powtórkę. Ciasto jest bardzo orzechowe i słodkie, więc myślę że można nieco zmniejszyć ilość cukru dodawaną do orzechów, chociaż nam smakuje takie jak jest. Podaję więc przepis oryginalny, a pochodzi on z 'Rodzinnej kuchni "Przyjaciółki" '.Dodaję to ciasto do akcji Orzechowy Tydzień oraz miksa Ciasto na niedzielę.Składniki:- 120 g margaryny- 200 g cukru pudru- po 3 krople aromatu waniliowego i migdałowego- szczypta soli- 2 jajka- 300 g mąki pszennej- 2 płaskie łyżeczki proszku do pieczenia- 1 budyń o smaku waniliowym- 400 ml mleka- 280 g masła- 250 g orzechów włoskich- 1/3 tabliczki czekolady gorzkiejMargarynę utrzeć mikserem z 4 łyżkami cukru, aromatami, solą i jajkami. Dodać mąkę z proszkiem do pieczenia, wymieszać.Przełożyć na wysmarowaną tłuszczem blachę o wymiarach 37x22 cm i wstawić do nagrzanego do 180 st.C. Piec 30 minut.Budyń ugotować w mleku, przykryć garnek folią spożywczą i ostudzić. Zimny budyń utrzeć ze 140 g miękkiego masła.Masę wyłożyć na ostudzone ciasto.Resztę masła rozpuścić, dodać pozostały cukier mieszać aż się rozpuści. Wsypać posiekane orzechy, podprażyć. Lekko ostudzić i wyłożyć na masę budyniową. Lekko docisnąć.Czekoladę rozpuścić w kąpieli wodnej, zrobić kratkę na cieście. Wstawić do lodówki, najlepiej na całą noc. 