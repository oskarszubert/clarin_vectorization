Ziemniaczany Tydzień minął, a ja upiekłam coś, co świetnie by się do niego nadawało. Przepis podała Iwona na swoim blogu i często z niego korzystam. Potrawa jest bardzo prosta w przygotowaniu, właściwie to "sama" się robi ;) Dodaję tylko więcej ziemniaków, bo wszyscy troje przepadamy za pieczonymi ziemniaczkami.   Składniki podaję w takiej ilości, jak w oryginalnym przepisie Iwonki. Składniki: - 4 udka z kurczaka - 6-8 ziemniaków - oliwa z oliwek - oregano - sok z 1/2 cytryny - sól i pieprz - dodałam jeszcze tymianek Udka umyć i osuszyć. Ułożyć w naczyniu żaroodpornym i posypać ćwiartkami ziemniaków. Posypać oregano, tymiankiem, skropić sokiem z cytryny i oliwą, oprószyć solą i pieprzem. Lekko przemieszać ziemniaki, żeby były obtoczone przyprawami i podlać niewielką ilością wody. Przykryć i wstawić do nagrzanego piekarnika. Piec ok. 1,5 godziny w 200C. Pod koniec pieczenia zdjąć przykrywkę, żeby kurczak i ziemniaki się przyrumieniły. 