O panierowanym serze Camembert czytałam już nie raz, ale panierka zawsze była taka normalna, czyli składała się po prostu z jajka i bułki tartej. Ja postanowiłam spróbować innej panierki, migdałowej. Tak przygotowany ser był na zewnątrz chrupiący, a w środku miękki i delikatny, więc płatki migdałowe świetnie się w takiej roli sprawdziły. Smażony Camembert podałam z żurawiną do mięs i serów. Inspirowałam się przepisem znalezionym w gazecie "Moje gotowanie" nr 9/ 2010.  Składniki (na 2 porcje):- 1 krążek sera Camembert President Naturalny- 1 jajko- sól i pieprz- 2 łyżki mąki pszennej- 50 g płatków migdałowych- olej do smażeniaSerek (zimny, prosto z lodówki) przeciąć w poprzek na pół. Jajko roztrzepać ze szczyptą soli i pieprzu. Płatki migdałowe rozdrobnić w blenderze. Połówki sera obtoczyć w mące, następnie w jajku i migdałach, lekko dociskając panierkę. Na patelni rozgrzać olej i usmażyć serki na jasnozłoty kolor z obu stron. Osączyć z tłuszczu na papierowym ręczniku.Podawać ciepłe z żurawiną.W imieniu Doroty z Pozytywnej kuchni zapraszam też do udziału w konkursie którego sponsorem jest marka President. Do wygrania są smakowite nagrody :) 