To już ostatnie z naszych świątecznych ciasteczek. Moim zdaniem właśnie one były najsmaczniejsze, ale też ich przygotowanie zajęło najwięcej czasu. Ale mogę powiedzieć jedno: warto było :)Przepis pochodzi z gazety "Dobre Rady wydanie specjalne nr 3/2008: Słodkie Boże Narodzenie", ale podaję go z moimi niewielkimi zmianami.Składniki (na około 50 sztuk):- 300 g mąki pszennej- 150 g masła- 2 żółtka- 125 g cukru pudru- 1/2 łyżeczki startej skórki z cytrynyprzełożenie:- 4 łyżki kwaśnej śmietany 18%- 75 g cukru pudru- 1/2 łyżeczki startej skórki z cytryny- szczypta cynamonu- 240 g mielonych orzechów włoskich- 40 g cukru waniliowegodekoracja:- 60 g konfitury morelowej- 50 g wiórków kokosowych- 1/4 opakowania galaretki wiśniowej Mąkę przesiać na stolnicę, dodać pokrojone masło i posiekać. Na środku zrobić wgłębienie i wbić żółtka. Posypać cukrem i zagnieść szybko gładkie ciasto. Uformować kulę, zawinąć w folię spożywczą i włożyć na około 60 minut do lodówki.Piekarnik rozgrzać do 180 st.C (z termoobiegiem do 170 st.C).Ciasto rozwałkować na oprószonej mąką stolnicy na grubość około 4 mm i wyciąć z niego ok. 100 talarków o średnicy 3 cm (kieliszkiem). Talarki rozłożyć na blachach wyłożonych papierem do pieczenia. Piec około 12 minut.Upieczone krążki zdjąć z blachy i ostudzić.Przygotować masę: śmietanę wlać do małego garnka, dodać cukier, skórkę z cytryny oraz cynamon. Dodać mielone orzechy, wymieszać i zagotować. Dodać cukier waniliowy, wymieszać, masę wystudzić.Konfitury podgrzać i przetrzeć przez sitko o drobnych oczkach.Na połowę upieczonych talarków wyłożyć masę orzechową, przykryć pozostałymi ciastkami lekko dociskając. Konfitury i wiórki kokosowe wyłożyć na osobne talerzyki. Brzegi talarków obtaczać najpierw w konfiturach, a potem w wiórkach.Galaretkę rozpuścić w 125 ml wrzątku i ostudzić. Zastygającą galaretką udekorować ciasteczka tworząc na każdym z nich "oczko".Przepis dodaję do Kuchni Świątecznej i Noworocznej 2009. 