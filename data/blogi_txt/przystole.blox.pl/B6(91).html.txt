Kiedyś, gdy miałam więcej czasu na oglądanie tv, był tam tylko jeden program kulinarny, "Podróże kulinarne Roberta Makłowicza", które zresztą bardzo lubiłam, a nawet nagrywałam każdy odcinek, żeby zdążyć zapisać przepisy :))Teraz tych programów jest dużo, za to ja nie mam czasu żeby je oglądać. Niedawno udało mi się jednak trafić na program "Ulubione dania Rachel" w TvnStyle. Akurat był to odcinek z propozycjami śniadaniowymi. Najbardziej spodobały mi się bułeczki z rodzynkami, które przygotowuje się w tempie niemal ekspresowym. Ponieważ miałam w lodówce maślankę, to już następnego dnia zrobiłam te bułeczki na śniadanie. Zjedliśmy je z dżemem i słodkim serkiem. Pycha!Składniki:- 450 g mąki pszennej- 1 płaska łyżeczka sody- 1 łyżeczka soli- 1 łyżka brązowego cukru- 100 g rodzynek- 1 jajko- 400 ml maślankiW dużej misce wymieszać wszystkie suche składniki, w drugiej roztrzepać jajko z maślanką. Mieszając ręką suche składniki wlewać maślankę z jakiem (jeśli otrzymane ciasto będzie zbyt rzadkie, należy dosypać mąki). Wyrobić jednolite ciasto. Z wyrobionego ciasta odrywać niewielkie kawałki i formować okrągłe bułeczki.Wstawić do piekarnika nagrzanego do 220 st.C na 10-15 minut. 