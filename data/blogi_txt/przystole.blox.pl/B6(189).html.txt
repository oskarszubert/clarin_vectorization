Ostatnio jakoś tak się układa, że przepisy w ramach akcji kulinarnych w których uczestniczę udaje mi się opublikować dopiero na koniec danej akcji. Dziś jest tak samo, bo właśnie kończy się Sezamowy tydzień. Przepis znalazłam na blogu Liski. Ciasto jest puszyste, bardzo ciekawe w smaku i na prawdę sezamowe. Ponieważ ciasto jest dość słodkie, najlepiej podać je z jakimś kwaśnym dodatkiem, czyli dżemem lub śmietaną. My jedliśmy je z jogurtem naturalnym i bardzo nam smakowało.Składniki:- 1 i 1/3 szklanki mąki pszennej- 1/2 łyżeczki sody- 1/4 łyżeczki proszku do pieczenia- 1/4 łyżeczki soli- 2 duże jajka- 2,5 łyżki oleju sezamowego (lub oliwy z oliwek)- 1 łyżeczka ekstraktu z wanilii lub cukier waniliowy- 100 g miękkiego masła- 3/4 szklanki cukru pudru- 1/2 szklanki zsiadłego mleka, kefiru lub jogurtu- 1/4 szklanki prażonych ziaren sezamuMąkę wymieszać z sodą, solą i proszkiem do pieczenia. W małej miseczce rozbełtać jajka z olejem i wanilią.Masło utrzeć z cukrem, następnie dodawać na przemian mąkę, jajka, mąkę i jajka. Na końcu dodać zsiadłe mleko i sezam. Jeszcze raz krótko zmiksować i przelać do tortownicy wysmarowanej masłem (tortownica powinna mieć 20 cm średnicy, ja piekłam w takiej o śr. 24 cm).Formę wstawić do piekarnika nagrzanego do 175C i piec 40 minut. Ostudzić w formie. 