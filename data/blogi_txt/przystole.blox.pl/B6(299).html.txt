Granolę przygotowuję zawsze jesienią i zimą. Chociaż wiosną i latem można ją jeść z zimnym mlekiem lub jogurtem, ja wybieram wersję z ciepłym, a nawet gorącym mlekiem. Najbardziej lubię jeść granolę wieczorem, na kolację, chociaż raczej powinno się ją jadać na śniadanie, bo to doskonała porcja energii na cały poranek.  W granoli lubię to, że można dowolnie zmieniać proporcje składników, otrzymując za każdym razem nieco inny smak. Jeśli więc lubicie granolę, możecie też spróbować innych wersji, które już na blogu się pojawiły:granola z orzechami włoskimi i migdałamigranola z kokosemczekoladowa granolacynamonowa granola      Składniki:  350 g płatków owsianych górskich 50 g płatków owsianych błyskawicznych 50 g płatków jęczmiennych 20 g otrąb pszennych 120 g ziaren słonecznika 100 g ziaren sezamu 250 g migdałów w skórkach 300 g rodzynek 1 starte na drobnych oczkach jabłko 2 łyżeczki cynamonu 1 łyżeczka imbiru 1 łyżeczka soli 100 g brązowego cukru (najlepiej drobnego) 100 g płynnego miodu 2 łyżki oleju Wszystkie składniki wsypać na teflonową blachę, dobrze wymieszać. Wstawić do piekarnika nagrzanego do 180 st.C i piec przez 30-40 minut, w trakcie pieczenia mieszając dwa razy. Po ostudzeniu przechowywać w szczelnie zamkniętym pojemniku.   ﻿ 