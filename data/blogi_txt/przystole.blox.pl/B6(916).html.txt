Zobaczyłam tą tartę u Ani i od razu miałam ochotę ją zrobić. Udało się jednak dopiero po kilku dniach, ale warto było czekać. Tarta na cieście francuskim to dla mnie nowość, tak samo zresztą jak i samo ciasto francuskie, które do tej pory omijałam szerokim łukiem. Teraz, kiedy wypróbowałam kilka przepisów którego jest podstawą, zastanawiam się dlaczego dopiero teraz się do tego ciasta przekonałam? Chyba wydawało mi się, że jest trudne w obróbce, a tu okazuje się że nic bardziej mylnego i teraz przepisy z ciastem francuskim ustawiają się już w kolejce do wypróbowania ;)Tartę polecam, bardzo nam smakowała i zjedliśmy całą za jednym zamachem, ja swoją część polałam dodatkowo ketchupem, mężowi bardziej smakowała bez żadnych dodatków. Jak napisała Ania tarta jest szybka i bardzo prosta w wykonaniu, czyli totalnie bezstresowa i właśnie za to tak polubiłam ciasto francuskie.    Składniki:- płat ciasta francuskiego- 2 nieduże lub 1 wielka cukinia- pół opakowania kwaśnej śmietany- 1 zmiażdżony ząbek czosnku- ok. 50 g tartego oscypka (dałam prawie 100 g)- sól i pieprz do smaku- roztrzepane jajko do posmarowania ciastaCukinię dokładnie umyć i pokroić w cienkie plastry (o grubości niecałego centymetra), odstawić.Połowę sera wymieszać ze śmietaną i czosnkiem, dodać pieprz i ewentualnie sól (oscypek jest słony, więc można w ogóle nie solić śmietany).Ciasto wyłożyć do formy, brzegi zawinąć, środek ciasta posmarować śmietanową masą, po czym rozłożyć na nim plasterki cukinii, tak, aby na siebie zachodziły. Założone boki ciasta posmarować roztrzepanym jajkiem.Piec przez kwadrans w 200ºC. Po tym czasie wyjąć tartę z piekarnika, posypać resztą sera i pieckolejny kwadrans w tej samej temperaturze. 