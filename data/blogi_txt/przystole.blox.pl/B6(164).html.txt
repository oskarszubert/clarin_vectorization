Drożdżowe ciasto z budyniem, jagodami i kruszonką. Bardzo letnie i takie swojskie, domowe. Pyszne!Składnikina ciasto:- 500 g mąki pszennej- 50 g świeżych drożdży- 100 g cukru pudru- około 250 ml letniego mleka- 100 g stopionego masła- 1 roztrzepane jajko- szczypta solina wierzch:- 1 budyń waniliowy- 500 ml mleka- ok. 300 g jagódna kruszonkę:- 100 g masła- 6 łyżek mąki krupczatki- 2 łyżeczki brązowego cukruMąkę wsypać do miski, na środku zrobić dołek, wkruszyć do niego drożdże, posypać łyżeczką cukru i wlać trochę letniego mleka. Palcami rozgnieść drożdże z cukrem i mlekiem robiąc zaczyn. Przykryć ściereczką i odstawić w ciepłe miejsce żeby zaczyn zaczął pracować. Następnie dodać pozostałe składniki ciasta i dolewając stopniowo mleko wyrabiać ciasto (ciasto jest dość lepiące, więc może nie trzeba będzie używać całego mleka). Wyrobione ciasto przykryć i odstawić w ciepłe miejsce do czasu gdy podwoi swoją objętość (ok. 1 godziny).Blachę do pieczenia o wymiarach 40x25 cm (mierzone u góry) wyłożyć papierem lub nasmarować masłem. Ciasto jeszcze raz lekko wyrobić i przełożyć do blachy, na wierzchu rozsmarować przygotowany wcześniej wg przepisu i ostudzony budyń. Ponownie przykryć ściereczką i odstawić jeszcze na 30-40 minut do wyrośnięcia.Wyrośnięte ciasto posypać opłukanymi i osuszonymi jagodami zagniecioną z podanych składników kruszonką.Wstawić do piekarnika rozgrzanego do 190 st.C i piec przez 35-40 minut.Przepis dołączam do akcji Jagodowo Nam2! 