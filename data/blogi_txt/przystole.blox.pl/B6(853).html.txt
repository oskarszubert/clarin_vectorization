Nie lubię jeść świeżych porzeczek. Zazwyczaj więc zamieniam je w kompot, a jeśli już mają być do jedzenia, to w pieczonym cieście, np. takim. Tym razem jednak zrobiłam wyjątek i chociaż porzeczki są na cieście, to jednak nie upieczone, a zatopione w galaretce. I nawet mi smakują :)Sam sernik jest wilgotny i kremowy dzięki dodatkowi słodkiej i kwaśnej śmietany. Spód zrobiłam ze zwykłych herbatników, następnym razem jednak zastąpiłabym je ciastkami Digestive.  Składnikispód:- 300 g herbatników- 150 g masłamasa serowa:- 8 jajek- 100 g masła- 1 szklanka cukru pudru- 1 opakowanie cukru waniliowego- 300 ml słodkiej śmietanki 30%- 600 ml gęstej kwaśnej śmietany 18%- 800 g mielonego twarogu- 1 łyżeczka soku z cytrynywierzch:- 300 g czerwonych porzeczek- 1 opakowanie galaretki wiśniowejPrzygotowanie spodu:herbatniki pokruszyć w malakserze lub za pomocą wałka do ciasta. Wymieszać ze stopionym i lekko ostudzonym masłem. Blachę o wymiarach 40x25 cm wyłożyć papierem do pieczenia. Na spodzie rozsmarować masę z herbatników, wyrównać.Przygotowanie masy serowej:oddzielić żółtka od białek, białka schłodzić. Miękkie masło utrzeć z cukrem i cukrem waniliowym. Stale ucierając kolejno dodawać żółtka.Śmietankę kremówkę ubić na sztywno.W dużym pojemniku za pomocą miksera połączyć twaróg z masą maślaną, kwaśną śmietaną i sokiem z cytryny. Dodać ubitą kremówkę i wymieszać łyżką. Białka ubić na sztywno ze szczyptą soli i delikatnie, drewnianą łyżką wymieszać z masą twarogową. Masę wyłożyć na spód z herbatników.Blachę z ciastem wstawić do piekarnika nagrzanego do 180 st.C.Piec około 1 godziny.Porzeczki opłukać, osuszyć i rozłożyć na zimnym serniku. Galaretkę przygotować wg przepisu na opakowaniu i tężejącą zalać porzeczki. Wstawić do lodówki, żeby galaretka stężała. 