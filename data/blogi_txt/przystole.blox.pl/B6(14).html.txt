Uwielbiam połączenie czekolady z miętą. Dlatego te babeczki to dla mnie niebo w gębie. Są cudowne: puszyste, mięciutkie, rozpływające się w ustach i orzeźwiające. Idealne.Składniki (na 24 babeczki):- 300 g mąki pszennej- 75 g ciemnego kakao- 1 łyżeczka proszku do pieczenia- 1/2 łyżeczki sody oczyszczonej- 1/4 łyżeczki soli- 165 g miękkiego masła- 300 g cukru pudru- 3 duże jajka- 200 ml mleka- 1 łyżeczka esencji miętowej (zastąpiłam kroplami miętowymi z apteki)- 15 sztuk pastylek miętowych w czekoladziepolewa czekoladowa:- 180 g gorzkiej czekolady- 125 g masła- 1 łyżeczka esencji miętowejW dużej misce wymieszać mąkę z proszkiem do pieczenia, sodą, solą i kakao. W drugiej misce mikserem na wysokich obrotach utrzeć masło z cukrem na gładki krem. Wmiksować kolejno jajka, zmniejszyć obroty i stopniowo dodawać przygotowaną wcześniej mieszankę z mąką, na przemian z mlekiem i esencją miętową. Na koniec, łyżką wmieszać pokrojone pastylki miętowe.Ciastem napełnić formę do pieczenia muffinek wyłożoną papilotkami. Ciasto nakładać do 2/3 wysokości zagłębień. Formę wstawić do piekarnika nagrzanego do 180 st. C i piec przez 20-25 minut. Po upieczeniu babeczki zostawić na około 10 minut w formie, a potem delikatnie wyjąć i zostawić do ostygnięcia na kratce.Przygotować polewę:do metalowej miseczki włożyć masło, połamaną na kawałki czekoladę i esencję miętową. Miseczkę ustawić na garnku z wrzącą wodą i stopić wszystkie składniki, mieszając na gładką masę. Miseczkę zdjąć i zostawić do ostygnięcia.Kiedy polewa będzie zimna i nieco zgęstnieje, posmarować nią babeczki. Zostawić do zastygnięcia.Przepis pochodzi ze "Złotej księgi czekolady" wyd. Olesiejuk. 