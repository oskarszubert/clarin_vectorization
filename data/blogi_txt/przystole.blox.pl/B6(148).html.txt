Kolejny przepis z historią (ostatnio takie właśnie się mnie trzymają, zauważyliście?). Takie ciastka przynosiła do szkoły moja licealna przyjaciółka, Agnieszka. Zawsze na przerwach się nimi zajadałam, więc nie miałam innego wyjścia, jak tylko poprosić o przepis. Oczywiście dostałam go i teraz kiedy mam ochotę na coś słodkiego, co w dodatku da się szybko zrobić, chętnie z niego korzystam. Teraz i mój synek się tymi ciastkami zajada :)Składniki:- 1 opakowanie kleiku ryżowego- 1 szklanka (250 ml) cukru pudru- 300 g masła lub margaryny- 4 jajka- 1 łyżeczka proszku do pieczenia- 80 g wiórków kokosowychMiękkie masło lub margarynę utrzeć z cukrem, następnie dodawać kolejno po jednym żółtku, proszek do pieczenia i stopniowo wsypywać kleik.Białka jajek ubić na sztywno ze szczyptą soli i delikatnie wmieszać łyżką w masę kleikową.Łyżeczką nabierać porcje ciasta i układać na wyłożonej papierem do pieczenia blasze. Na wierzchu każdego ciasteczka można ułożyć rodzynkę lub orzecha.Wstawić blachę do piekarnika nagrzanego do 180 st.C piec przez około 15 minut. 