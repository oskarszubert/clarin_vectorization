To chyba pierwszy przepis z którego skorzystałam tak szybko, bo zaraz po przeczytaniu. Warto było się tak śpieszyć, bo ciasteczka wyszły rewelacyjne!Kruche ciasto otoczone chrupiącymi orzechami, a na samym środku marmolada. Mówię Wam: poezja. A do tego są takie proste do zrobienia. Cała rodzina była zachwycona i wypytywała o przepis. Chyba będę musiała zrobić powtórkę na święta ;)Składniki (na około 25 ciasteczek):- 113 g masła w temperaturze pokojowej- 50 g cukru pudru- 1 duże jajko (żółtko i białko oddzielnie)- 1/2 łyżeczki ekstraktu z wanilii- 130  mąki pszennej- 1/8 łyżeczki soli- 100 g drobno posiekanych orzechów - laskowe, włoskie, pekan (u mnie pół na pół laskowe i migdały)- 1/2 szklanki gęstej (twardej) marmoladyW misce utrzeć masło z cukrem na puszystą masę (przez 2-3 minuty). Dodać ekstrakt waniliowy i żółtko, ubijać do połączenia składników.W osobnej misce wymieszać mąkę i sól. Dodać do masy i ucierać do uzyskania jednolitej masy. Jeśli ciasto będzie zbyt miękkie, schłodzić je w lodówce przez około 30 minut. W małej misce ubijać białko aż się spieni. Do drugiej miseczki wsypać orzechy (zamiast siekać, starłam je na dużych oczkach w ręcznej maszynce do warzyw). Z ciasta formować kulki o średnicy 2,5 cm (o wadze 10 g). Obtaczać najpierw w spienionym białku, a potem w orzechach.Tak przygotowane kuleczki ułożyć na blasze wyłożonej papierem do pieczenia zachowując odstępy wielkości 2,5 cm. W każdej kulce palcem lub trzonkiem drewnianej łyżki zrobić dołek i wypełnić go gęstą marmoladą.Blachę z ciasteczkami wstawić do piekarnika rozgrzanego do 180 st.C i piec przez 13-15 minut. Po 5 minutach przełożyć na kratkę i ostudzić.Przepis z TEJ strony.Przepis dodaję do akcji Świąteczne prezenty 2010. 