Już dawno nie zachwyciłam się daniem mięsnym tak bardzo jak tymi udkami. Nie dość, że nie trzeba wielu wyszukanych składników, to jeszcze nie potrzeba dużo pracy i umiejętności by takie udka przygotować. A smak? Rewelacyjny: sos jest nieco słodki i jednocześnie trochę pikantny, a upieczone w ten sposób mięso jest miękkie i soczyste. Pomimo że całkiem niedawno je jedliśmy, z chęcią zjadłabym znowu, nawet i teraz ;)  Składniki:- 10 pałek z kurczaka- 1/3 kostki masła- 2 cebule- 8 suszonych śliwek- 1/2 szklanki łagodnego keczupu (u mnie mały słoiczek - 80 g - koncentratu pomidorowego + dopełnienie keczupem)- 3/4 szklanki wody- 3 płaskie łyżeczki cukru- 1 łyżeczka octu- 1/2 szklanki powideł śliwkowych- słodka papryka w proszku- sólUdka posypać solą i papryką w proszku. Obsmażyć na maśle na złoty kolor. W rondlu na łyżce masła zeszklić posiekaną cebulę, dodać śliwki, koncentrat z keczupem, wodę, cukier, ocet i powidła śliwkowe. Dodać sos powstały przy smażeniu mięsa. Mieszając dokładnie zagotować.Obsmażone udka ułożyć w żaroodpornym naczyniu i zalać gorącym sosem. Przykryć i piec w piekarniku nagrzanym do 180 st.C przez około 1 godzinę.Podałam z pieczonymi ziemniakami, ale można też podać z ryżem lub kaszą.Przepis z Galerii Potraw, ja go nieco zmodyfikowałam i w takiej formie tutaj podałam. Po oryginał zapraszam do źródła. 