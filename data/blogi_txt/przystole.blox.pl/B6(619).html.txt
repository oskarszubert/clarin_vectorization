Ponieważ do Warszawy droga była daleka i podróż w jedną stronę trwała prawie 5 godzin, sprawą oczywistą było, że trzeba upiec coś dobrego do chrupania w czasie podróży. Wybór padł na włoskie ciasteczka pełne bakalii. Kruche, ale nie za bardzo, więc nie zasypaliśmy okruszkami całego auta i nie bardzo słodkie. Pyszne! Oj, na prawdę trudno było się od nich oderwać ;)Inspirowałam się przepisem z "Kulinarnego Atlasu Świata" GW, jednak wprowadziłam nieznaczne zmiany w składnikach, a trochę większe w sposobie wykonania ciastek.Składniki (na około 60 ciastek):- 500 g mąki pszennej- 300 g masła- 250 g cukru pudru- 400 g bakalii (rodzynek i posiekanych migdałów oraz orzechów, ja dodałam jeszcze daktyle)- 3 roztrzepane jajka- 1 aromat waniliowy (dałam 2 łyżeczki cukru waniliowego)Masło posiekać z mąką, następnie dodać resztę składników i zagnieść ciasto (w razie potrzeby dosypać jeszcze trochę mąki).Na posypanej mąką stolnicy uformować z ciasta 4 wałki o średnicy 5 cm, każdy owinąć folią spożywczą i włożyć do lodówki na około godzinę.Schłodzone wałki kroić na plasterki grubości 1 cm i układać na natłuszczonych blachach. Piec w 200 st.C przez 8-10 minut. 