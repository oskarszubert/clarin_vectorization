Kiedyś nie przepadałam za brokułami, a teraz właśnie ta kremowa zupa brokułowa jest moją ulubioną, polubiłam też brokuły w sałatkach lub po prostu ugotowane, podane jako dodatek do obiadu. Zwłaszcza teraz mnie do nich ciągnie, bo mają taki optymistyczny, wiosenny zielony kolor ;)Składniki (na 4 porcje):- 500 g brokułów- 1 mała cebula- 1 czubata łyżka masła- 500 ml bulionu drobiowego- 1 mała marchewka- 250 ml mleka- 2 małe pory- 100 g chudego wędzonego boczku- 150 g twardego żółtego sera- sól i pieprzBrokuły podzielić na małe różyczki. Cebulę pokroić w drobną kosteczkę. W dużym garnku rozgrzać masło, wrzucić pokrojoną cebulę i mieszając smażyć, aż stanie się szklista. Wlać bulion drobiowy i mleko, zagotować. Do garnka włożyć brokuły i całość gotować przez około 10 minut bez przykrycia na wolnym ogniu. Po 5 minutach gotowania dodać pokrojone w krążki pory i startą na dużych oczkach marchewkę.W tym czasie ser zetrzeć na tarce o dużych oczkach. Boczek pokroić w niedużą kostkę i wysmażyć na chrupko na suchej patelni.Łyżką cedzakową ostrożnie wyjąć kilka różyczek brokułów,  pozostałe razem z wywarem zmiksować na gładki krem. Doprawić do smaku solą i pieprzem. Zupę przelać do czterech miseczek, każdą porcję posypać tartym serem i skwarkami, udekorować różyczką brokuła.Podawać od razu. 