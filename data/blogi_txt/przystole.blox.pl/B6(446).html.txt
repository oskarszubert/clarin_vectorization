Danie, które właściwie samo się robi. Sos, który powstaje w czasie pieczenia jest dość rzadki, ale w połączony na talerzu z ryżem sprawia, że całe danie nie jest zbyt suche. Składniki:  500 g filetów z piersi kurczaka 200 g papryki konserwowej 150 g startego na dużych oczkach sera żółtego 250 ml śmietanki kremówki 30-36% 2-3 ząbki czosnku 2 łyżki posiekanej natki pietruszki sól i pieprz    Mięso umyć, osuszyć, pokroić w niedużą kostkę. Oprószyć solą i pieprzem, podsmażyć na rozgrzanym oleju. Przełożyć do naczynia żaroodpornego , obłożyć pokrojoną w cząstki papryką, zalać śmietanką wymieszaną z posiekanym lub przeciśniętym przez praskę ząbkiem czosnku. Całość posypać tartym serem. Wstawić do nagrzanego do 180 st.C piekarnika i zapiekać przez 30 minut. Przed podaniem posypać natką pietruszki. Podawać z ugotowanym na sypko ryżem. 