Latem ubiegłego roku dostałam od kuzynki słoiczek soku jagodowego razem z owocami. Postanowiłam, że wykorzystam je do jakiegoś wypieku, najlepiej prostego i szybkiego do zrobienia. Wybór padł na muffinki krówkowe z jagodami od Liski. Wyszły bardzo smaczne, miękkie, puszyste, nie za słodkie. Takie jak lubimy.Składniki (na 12 sztuk):- 90 g masła- 3 łyżki miodu- 100 g krówek- 2 łyżki płatków owsianych- 150 g mąki pszennej- 100 g mąki orkiszowej (można zastąpić pszenną)- 2 płaskie łyżeczki proszku do pieczenia- 2 jajka- 200 g kwaśnej śmietany 18%- 30 g cukru pudru- 3 łyżki dżemu jagodowego niskosłodzonego (jeśli dżem jest słodki, można w przepisie pominąć cukier puder) - zastąpiłam jagodami ze słoikaMasło, miód i krówki umieścić w garnuszku i podgrzewać na małym ogniu do czasu, aż składniki się połączą. W misce wymieszać obydwa rodzaje mąki, proszek do pieczenia, płatki owsiane i cukier. Jajka roztrzepać widelcem i połączyć ze śmietaną.Do miski z suchymi składnikami najpierw wlać śmietanę z jajkami, następnie składniki z garnuszka. Wymieszać łyżką tylko do połączenia składników, mogą zostać grudki.Formę do pieczenia muffinek wyłożyć papilotkami lub posmarować masłem i obsypać bułką tartą.Masę na muffinki wlewać do dołków w formie do 1/3 wysokości. Do każdego dołka włożyć 1/2 łyżeczki dżemu (lub jagód), na wierzch wyłożyć resztę ciasta. Formę wstawić do piekarnika nagrzanego do 180 st.C i piec przez około 20-30 minut. Po upieczeniu przestudzić kilka minut w formie, następnie wyjąć na kuchenną kratkę. 