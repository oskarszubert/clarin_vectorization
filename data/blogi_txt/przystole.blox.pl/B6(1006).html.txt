Polędwiczka wieprzowa to mięso delikatne, miękkie i chude. Nie wymaga rozbijania, ani długiego smażenia. Dlatego doskonale nadaje się na obiad wtedy, gdy mamy mało czasu, albo nie chcemy spędzić w kuchni zbyt wiele czasu. A może skorzystacie z mojej propozycji przygotowując wielkanocny obiad?  Do przygotowania tego dania użyłam przypraw z linii Kami Specialite. Jeśli wolicie mniej pikantną wersję, zrezygnujcie z pieprzu do przyprawienia mięsa, pozostańcie tylko przy soli i musztardzie.Składniki (na 4 porcje):- 500 g polędwiczki wieprzowej- sól morska z pieprzem- 80 g sklarowanego masła (użyłam zwykłego)- musztarda z zielonym pieprzem- 4 duże plastry szynki- 150 g sera żółtego (startego na dużych oczkach)Piekarnik rozgrzać do 200 st.C.Mięso umyć, osuszyć, oczyścić z błon i ścięgien, pokroić w 12 jednakowej grubości plastrów. Każdy z nich lekko rozgnieść dłonią (nie rozbijać). Doprawić solą z pieprzem i smażyć na dużym ogniu na roztopionym maśle przez około 2-3 minuty z każdej strony, do zrumienienia. Podsmażone kotleciki ułożyć na wyłożonej papierem do pieczenia blasze i posmarować musztardą. Plastry szynki pokroić w kostkę i ułożyć na mięsie. Posypać serem. Zapiekać w piekarniku przez 4-5 minut, aż ser się rozpuści. Przed podaniem posypać posiekaną bazylią lub natką pietruszki.   Oryginalny przepis pochodzi z gazety "Sól i Pieprz" nr 2/2012, ale ja podałam zmodyfikowana przeze mnie wersję. 