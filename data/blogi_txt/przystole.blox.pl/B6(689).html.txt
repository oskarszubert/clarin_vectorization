Seler jest warzywem które często gości na moim stole. Niedawno odkryłam nowe jego zastosowanie: placki. Przygotowuje się prawie tak samo jak placki ziemniaczane, ale smakują zupełnie inaczej. Właściwie to sama byłam zaskoczona tym jak mi smakowały. Poczęstowałam mamę i od tej pory ona zrobiła te placki już dwa razy zamiast ziemniaczanych które do tej pory były jej ulubionymi. Smakują dobrze zarówno same, bez dodatków jak i z sałatką którą przygotowałam zgodnie z sugestią z książeczki z której mam przepis ("Omlety, placki, racuchy"  z Biblioteczki Poradnika Domowego). Polecam!  Składniki:- 1 duży seler korzeniowy- 2-4 łyżki mąki pszennej- 2 jajka- 1 cebula- 1 łyżka posiekanej natki pietruszki- sól, pieprzsos:- 2 marchewki- 1 szklanka mrożonego groszku- jogurt naturalnySeler obrać, umyć i zetrzeć na tarce o dużych oczkach. Do selera wlać jajka ubite widelcem, stopniowo dodawać mąkę, drobno posiekaną cebulę, natkę, sól i pieprz. Dokładnie wymieszać.Na rozgrzanym oleju smażyć placki z obu stron na złoty kolor.Marchewki obrać i pokroić w kostkę i razem z groszkiem ugotować. Zimne wymieszać z jogurtem. Placki podawać z przygotowanym sosem warzywnym. 