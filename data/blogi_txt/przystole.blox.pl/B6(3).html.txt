Wspaniałe i przepyszne ciasto z dużą ilością czekolady. W sam raz na trwający jeszcze adwent, ale i na święta, albo też zupełnie bez okazji. Przepis pochodzi z gazetki "Ciasta i desery - Bożonarodzeniowe wypieki" (nr 4/2008). Dołączam go do akcji Kuchnia Świąteczna i Noworoczna.Składniki:- 200 g czekolady (najlepiej gorzkiej)- 200 g masła- 250 g mielonego chudego twarogu- 100 g cukru pudru- 2 jajka- 500 g mąki pszennej- 15 g proszku do pieczenia- 1 łyżeczka przyprawy do piernika- 100 g drobno zmielonych orzechów laskowychdo dekoracji:- 3-4 łyżki płynnego masła- 2-3 łyżki cukru pudruCzekoladę posiekać na niezbyt małe kawałki i wstawić do lodówki.Margarynę utrzeć mikserem z twarogiem i cukrem, dodać jajka. Mąkę wymieszać z proszkiem do pieczenia, przyprawą do piernika i mielonymi orzechami. Dodać do ciasta i starannie zagnieść rękoma.Gotowe ciasto rozwałkować do rozmiaru ok. 40x40 cm i na całej jego powierzchni rozłożyć kawałki czekolady. Dwie przeciwległe krawędzie ciasta złożyć do środka, a następnie całość zwinąć w rulon. Przenieść na blachę wyłożoną papierem do pieczenia i wstawić do nagrzanego piekarnika. Piec w 180 st.C przez około 50 minut.Letnie ciasto opędzlować płynnym masłem i posypać cukrem pudrem. Pozostawić do całkowitego ostygnięcia. 