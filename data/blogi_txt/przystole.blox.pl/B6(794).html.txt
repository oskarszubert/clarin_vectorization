Uwielbiam kurczaka w przyprawie gyros. Czy to w sałatce, czy zawinięte w placki tortilli, czy też po prostu podane z frytkami i surówką. Dlatego kiedy zobaczyłam tą sałatkę u Cudawianki, od razu wiedziałam że ją zrobię. Upały które wtedy nadeszły były doskonałą okazją do szybkiego wypróbowania przepisu. Sałatka była bardzo dobra, pikantna i chrupiąca, ale moją ulubioną wersją sałatki gyros pozostanie jednak ta, którą zrobiłam jako pierwszą.Składniki (na dużą miskę):- 2   piersi z kurczaka- nie duża kapusta pekińska lub pół dużej- 2 garści   kukurydzy mrożonej lub z puszki- 6 ogórków konserwowych- 2 łyżki majonezu- 1 łyżeczka ostrego keczupu- przyprawa gyros- odrobina oliwy   do smażenia- sol, pieprzMięso pokroić na bardzo   drobne kawałeczki. Obsypać je sporą ilością przyprawy gyros. Usmażyć na odrobinie oliwy na rumiano. Odsączyć na papierowym ręczniku z nadmiaru tłuszczu.Kapustę   pekińską poszatkować drobno. Włożyć do miski. Dodać  kukurydze, pokrojone drobno ogórki konserwowe, wymieszać.Ostudzonego   kurczaka dołożyć do miski i ponownie wymieszać. Schłodzić w lodowce.Majonez i   keczup dodać tuż przed jedzeniem. Wymieszać razem w kubeczku, następnie   polać nimi sałatkę i zamieszać. Doprawić sałatkę solą i pieprzem do smaku. Podawać natychmiast. 