Zimowy Festiwal Zupy organizowany przez Pelę prawie dobiega końca, więc trzeba było się zabrać za upichcenie jakiejś. Wybór padł na zupę porową z dość nietypowym dodatkiem, czyli omletem. Okazało się, że paski omletu świetnie pasują do tej zupy i całość była bardzo smaczna. Przepis pochodzi ze starego kalendarza kuchennego z wyrywanymi kartkami.Składniki:- 50 dag porów- 1 cebula- 2 łyżki masła- 1 łyżka mąki pszennej- 1 litr bulionu warzywnego- 6 łyżek śmietany 18% uht- sok z połowy cytryny- sól, pieprzna omlet serowy:- 3 jajka- 5 dag żółtego sera- 1 łyżka masła- sól i pieprzBiałe części porów przekroić wzdłuż na pół, umyć i pokroić w półplasterki. Cebulę obrać i posiekać.W garnku lub rondlu rozgrzać masło, wsypać cebulę i pory, smażyć 3 minuty. Oprószyć mąką, wymieszać i smażyć jeszcze chwilę. Wlać gorący bulion i gotować na małym ogniu ok. 15-20 minut. Zupę doprawić solą, pieprzem i sokiem cytrynowym, wymieszać ze śmietaną, zagotować.Jajka roztrzepać ze szczyptą soli i pieprzu. Na patelni rozgrzać masło, wlać masę jajeczną, przykryć i smażyć na małym ogniu aż wierzch omletu zacznie się ścinać. Wtedy omlet posypać startym na drobnych oczkach serem. Przykryć i smażyć aż ser się roztopi. Usmażony omlet zsunąć na talerz i pokroić w paski. Do każdej porcji zupy włożyć po 2-3 paski omletu. 