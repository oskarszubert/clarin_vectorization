Lubię wszystkie ciastka które mają w sobie płatki owsiane. Jeśli jeszcze do tego zawierają czekoladę, to nie ma możliwości, żebym widząc przepis na ciastka z tymi składnikami z niego nie skorzystała.Ciastka wyszły bardzo delikatne, kruche i chrupiące, a w smaku trochę karmelowe. Smaczne. Bardzo smaczne.Składniki (na około 30 ciastek):- 330 g płatków owsianych (błyskawicznych)- 200 g ciemnego brązowego cukru- 100 g cukru- 2 łyżki mąki pszennej- 1/4 łyżeczki soli- 330 g miękkiego masła- 1 duże jajko, lekko ubite- 1 łyżeczka esencji waniliowej- 90 g wiórków z gorzkiej czekolady (u mnie drobno pokrojona czekolada)W dużej misce wymieszać płatki owsiane, obydwa rodzaje cukru, mąkę i sól. Pośrodku zrobić wgłębienie i umieścić w nim pokrojone masło, jajko i esencje waniliową. Całość wyrobić na jednolitą masę, dodać wiórki czekoladowe (lub posiekaną czekoladę) i znów dobrze wymieszać. Z gotowej masy formować niewielkie kuleczki i układać je na posmarowanej masłem blasze w sporej odległości od siebie (ok. 7 cm) - ciastka "rozpływają się" w trakcie pieczenia (mąż z synkiem dodatkowo na wierzchu każdej kulki położyli po rodzynku).Wstawić do piekarnika rozgrzanego do 180 st.C i piec na jasnobrązowy kolor przez 8-10 minut. Po wyjęciu z piekarnika ciastka zostawić przez 5 minut na blasze, dopiero potem zdjąć i ostudzić na kratce.Przepis ze "Złotej księgi czekolady" (określenie koronkowe dodałam od siebie, bo ciastka po upieczeniu wyglądały jak delikatna koronka i można było przez nie oglądać świat ;) ) 