Jak zaczęły do mnie strzelać, to cztery po kolei: pierwsza ustrzeliła mnie Iwonka, a potem to już się posypało - Emma, Miętówka i Polka. Czuję się prawie zastrzelona, ale jeszcze żyję i czym prędzej opowiadam o sobie :)Ma być sześć rzeczy:1. gotować nauczyłam się dopiero po ślubie, czyli... 8 lat temu. Wcześniej działania kuchenne zupełnie mnie nie interesowały i twierdziłam że jak będę musiała gotować, to się nauczę.  Mama załamywała nade mną ręce i twierdziła, że sobie nie poradzę, a teraz sama korzysta z moich przepisów albo piekę dla Niej ciasta. 2. nie zasypiam wcześniej niż po północy. Wcześniejsze położenie się do łóżka skutkuje tym, że kręcę się z boku na bok a potem i tak wstaję.3. najlepszym sposobem na relaks i zapomnienie o wszystkim jest dla mnie haftowanie. Najlepiej wyszywa mi się w ciemnym, cichym domu, kiedy wszyscy już śpią. O tym, co udało mi się wyhaftować możecie poczytać na moim drugim blogu, tutaj.4. boję się pająków, takich z długimi nogami. Małe mi nie przeszkadzają, a nawet lubię patrzeć jak tkają swoje pajęczyny. W zeszłym roku spotkałam na naszej bramce wyjściowej pająka który nawet mi się spodobał chociaż nie był mały, ale był taki ładny i do tego ma tak wdzięczną nazwę (tygrzyk paskowany) że musiałam mu zrobić zdjęcie.5. lubię czytać książki, najbardziej kilkutomowe powieści. Kiedy chodziłam do szkoły podstawowej potrafiłam czytać z latarką pod kołdrą, żeby rodzice nie widzieli i teraz mam za swoje, bo noszę okulary ;)6. lubię kwiaty i nie wyobrażam sobie domu bez nich.Uff! Jeszcze tylko przypomnę zasady zabawy:1. podać linka do osoby która nas "ustrzeliła"2. zacytować u siebie zasady zabawy3. napisać 6 rzeczy o sobie4. ustrzelić następne 6 osób5. uprzedzić ustrzelone osoby zostawiając komentarz na ich blogu.O sobie napisałam, ale strzelać nie zamierzam, mam jednak nadzieję, że to się liczy? :) 