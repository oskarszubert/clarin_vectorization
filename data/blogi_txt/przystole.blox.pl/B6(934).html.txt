Dzisiejszy dzień zaczęliśmy od zjedzenia kanapki. Ale nie była to byle jaka kanapka, bo zgodnie z życzeniem starszego synka, który kończy dziś 7 lat, upiekłam dla niego czekoladowy tort z mleczną masą. Więc wyszła mleczna kanapka. A skoro są urodziny, to i tort na śniadanie można zjeść :) Ciasto jest słodkie, dla niektórych może być zbyt słodkie. Ale bez problemu można zmniejszyć ilość cukru. Nasze dzieci są jednak zachwycone! Zwłaszcza solenizant.      Przepis z blogu Moje Wypieki. Składniki (na tortownicę o średnicy 26 cm) na biszkopt (wszystkie powinny być w temperaturze pokojowej):  6 jajek (osobno białka i żółtka) 3/4 szklanki cukru pudru 1/2 szklanki mąki pszennej 1/2 szklanki mąki ziemniaczanej 1 łyżeczka proszku do pieczenia 3 łyżki ciemnego kakao 2 łyżki oleju  na masę mleczną:  1/2 szklanki mleka 2/3 szklanki cukru zwykłego 16 g cukru waniliowego - przepis na domowy znajdziecie tutaj 350 g masła 2 szklanki mleka w proszku pełnego (nie granulowanego)  na polewę czekoladową:  70 g masła 100 g (1 tabliczka) gorzkiej czekolady    Przygotować biszkopt:Mąkę ziemniaczaną i pszenną przesiać razem z proszkiem do pieczenia i kakao.Białka ubić na sztywną pianę ze szczyptą soli. Pod koniec ubijania dodać po trochu cukier, a następnie po jednym żółtku, a na koniec wlać olej. Wyłączyć mikser i mieszając delikatnie łopatką, dodawać po łyżce mieszanki z mąką. Spód tortownicy wyłożyć papierem do pieczenia, formę wysmarować masłem i obsypać mąką. Przełożyć ciasto, wyrównać wierzch. Formę wstawić do piekarnika nagrzanego do 180 st.C i piec przez około 25 minut. Po upieczeniu ciasto zostawić do przestygnięcia w otwartym piekarniku.   Kiedy ciasto stygnie, przygotować masę mleczną:mleko zagotować z cukrem i cukrem waniliowym, ostudzić. Masło w temperaturze pokojowej zmiksować na puch i nie przerywając miksowania wlewać powoli mleko z cukrem. Następnie po łyżce dodawać przesiane mleko w proszku i utrzeć na gładką masę.   Przygotować polewę:masło z połamaną na kawałki czekoladą stopić mieszając w kąpieli wodnej. Ostudzić.   Przygotowanie tortu:zimny biszkopt przekroić wzdłuż na dwa placki. Dolny posmarować mleczną masą, przykryć drugim. Wierzch tortu udekorować polewą czekoladową. Schłodzić w lodówce, najlepiej przez całą noc.   Przed podaniem wyjąć z lodówki na około 30-40 minut, żeby polewa zmiękła i nie łamała się podczas krojenia. 