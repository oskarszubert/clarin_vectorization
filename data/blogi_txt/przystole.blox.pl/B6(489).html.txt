Pierwsze w tym roku wspólne gotowanie z Karoliną i Malwiną. Tym razem danie wybierała Malwina. Oczywiście wprowadziłam swoje zmiany w oryginalnym przepisie. Danie bardzo dobre, chociaż na moim zdjęciu może tak nie wygląda. Wszystko przez to, że ostatnio więcej ciemnych dni niż słonecznych. Polecam więc zobaczyć jak danie prezentuje się na zdjęciach dziewczyn. Składniki (na 4 porcje):  2 łyżki oliwy 1 duża czerwona cebula 250 g chudego wędzonego boczku 100 ml białego wytrawnego wina puszka krojonych pomidorów 6 pomidorków koktajlowych sól, pieprz 500 g makaronu u mnie tagliatelle, może być spaghetti 3 łyżki siekanej natki pietruszki ser do posypania    Na dużej patelni rozgrzać oliwę, wrzucić posiekaną cebulę i smażyć przez 5 minut mieszając od czasu do czasu. Dodać pokrojony boczek i smażyć przez kolejne 3 minuty. Wlać wino i smażyć przez kolejne 2 minuty, aż alkohol wyparuje. Dodać pomidory z puszki i przekrojone na pół pomidorki koktajlowe i gotować na małym ogniu przez około 8 minut bez przykrycia, od czasu do czasu mieszając. Dodać natkę, doprawić do smaku solą i pieprzem. Makaron ugotować al dente w garnku z wrzącą wodą, odsączyć, przełożyć na patelnię z sosem. Wymieszać. Rozłożyć na talerze, posypać tartym żółtym serem. 