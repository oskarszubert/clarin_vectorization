Wiecie już chyba, że od kiedy zaczęłam pisać ten blog, piekę spore ilości przeróżnych ciastek i ciasteczek. Oczywiście najbardziej z tym pieczeniem rozkręcam się przed świętami ;)W tym roku też nie mogło być inaczej, więc upiekłam już dwa rodzaje ciastek. Pierwsze to ciasteczka wiosenne z przepisu Doroty (troszkę go zmieniałam i podaję moją wersję). Pyszne, kruche, delikatne, z wyczuwalnym aromatem cytryny. W sam raz do herbaty, czy na wiosenny spacer, na który warto wybrać się po wielkanocnym obiedzie :)Przy okazji przypominam Wam o trwającym wciąż na moim blogu wielkanocnym konkursie z Kasią, w którym można wygrać atrakcyjne pojemniki na wypieki. Czekam na Wasze propozycje!Składniki (na około 35 ciasteczek):- 250 g miękkiej kostki do pieczenia Kasia- skórka starta z 2 cytryn- 100 g cukru pudru- 1 roztrzepane jajko- 1 łyżka soku z cytryny- 335 g (2i1/4 szklanki) mąki pszennejKasię posiekać nożem z mąką, dodać pozostałe składniki i zagnieść jednolite ciasto. Owinąć folią i włożyć do lodówki na około 30 minut. Po tym czasie ciasto rozwałkować na grubość ok. 3-4 mm i foremkami wycinać ciasteczka. Układać na blasze w niedużych odstępach.Piec przez około 5 minut w temperaturze 190 st.C (ciasteczka są jasne, nie rumienią się). Studzić na kratce. 