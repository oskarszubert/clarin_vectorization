Święta, święta i po świętach, ale zostały przepisy którymi chcę się z Wami podzielić :)Pierwszy będzie przepis na babkę drożdżową. Taką zwykłą,  prostą i domową, ale odświętnie udekorowaną polewą. Z ciasta, które dobrze się wyrabia, a potem pięknie i równo wyrasta. Polecam nie tylko na święta, bo wspaniale smakuje nie tylko do kawy lub herbaty, ale też posmarowana dżemem i popijana mlekiem.Składniki:- 450 g mąki pszennej- 1/2 szklanki letniego mleka- 50 g drożdży- 130 g cukru pudru- 130 g masła- 3 jajka- 1 opakowanie cukru waniliowego- 1 łyżeczka aromatu waniliowego- 50 g rodzynek- polewa czekoladowaMąkę wsypać do miski, na środku zrobić dołek. Drożdże wkruszyć do letniego mleka, dodać po łyżce cukru i mąki, dokładnie rozetrzeć. Zaczyn wlać do dołka w mące, miskę przykryć ścierką i odstawić żeby zaczyn ruszył. Następnie dodać roztopione i lekko ostudzone masło, resztę cukru, roztrzepane jajka, cukier i aromat waniliowy oraz rodzynki i wyrobić gładkie ciasto. Ponieważ ciasto jest dość rzadkie, można je wymieszać drewnianą łyżką lub mikserem. Przykryć i odstawić w ciepłe miejsce na około godzinę, lub do chwili aż podwoi swoją objętość.Wyrośnięte ciasto jeszcze raz delikatnie wyrobić, przełożyć do wysmarowanej masłem formy z kominkiem i jeszcze raz odstawić do wyrośnięcia - tym razem wystarczy około pół godziny.Formę z ciastem włożyć do nagrzanego do 200 st.C piekarnika i piec przez 30-40 minut.Ostudzoną babkę udekorować polewą czekoladową.Przepis dodaję do akcji Kuchnia Wielkanocna 2010. 