Długo zabierałam się do pieczenia tych babeczek. To dlatego, że zaczął się sezon na owoce, a w tym przepisie ich nie ma. Ale w końcu upiekłam, czym ogromną radość sprawiłam starszemu synkowi. Część babeczek udekorowałam nutellą, a część zostawiłam bez dodatków i starszak wyjadał oczywiście te z kremem. Ja pozostałam przy tych bez dodatków, bo takie były dla mnie wystarczająco słodkie i chciałam zachować tą chrupiącą czekoladową skorupkę, która powstała podczas pieczenia na wierzchu babeczek. Do wspólnego pieczenia z wylosowanego w ciemno przepisu zaprosiłam Karolinę i Malwinę. Dziewczyny dziękuję za mobilizację :)Już szykuję się na następne wspólne pichcenie!         Przepis ze "Złotej księgi czekolady" wyd. Olesiejuk.   Składniki (na około 15-18 sztuk):  1 tabliczka gorzkiej czekolady 125 g masła w temperaturze pokojowej 200 g cukru pudru 225 g mąki pszennej 1 łyżeczka proszku do pieczenia szczypta soli 2 duże jajka 1 łyżeczka ekstraktu z wanilii - przepis tutaj 125 g kwaśnej śmietany 18%  do przybrania: nutella złote groszki cukrowe lub siekane orzechy laskowe Czekoladę połamać na mniejsze kawałki i stopić w gorącej kąpieli wodnej i odstawić do schłodzenia. Mąkę wymieszać z proszkiem do pieczenia i solą.Jajka roztrzepać z ekstraktem i śmietaną. W dużej misce wymieszać na najwyższych obrotach utrzeć masło z cukrem na jasny, gładki krem. Zmniejszyć obroty miksera i nadal ucierając stopniowo dodawać mąkę z proszkiem i mieszankę jajeczno-śmietanową oraz płynną czekoladę. Formę do pieczenia muffinek wyłożyć papierowymi foremkami i nałożyć porcje ciasta. Wstawić do piekarnika nagrzanego do 180 st.C i piec przez 15-20 minut. Po wyjęciu z piekarnika zostawić babeczki w formie przez 5 minut, a potem wyjąć i ostudzić na kratce. Ostudzone babeczki udekorować nutellą i cukrowymi kuleczkami lub posiekanymi orzechami laskowymi. 