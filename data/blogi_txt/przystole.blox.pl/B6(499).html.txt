W dalszym ciągu korzystam z rosnących w ogródku porzeczek. Głównie przeznaczam je na kompoty, ale wiem, że warto byłoby je też zjeść, więc upiekłam z nimi kolejne ciasto. Tym razem porzeczki piekły się razem z ciastem, więc ich smak nie jest tak bardzo wyczuwalny. Samo ciasto jest miękkie, wilgotne i puszyste, czyli takie jakie lubimy.Przepis zaczerpnęłam z gazety "Pyszne ciasta z owocami" nr 1/2010, jednak nieznacznie go zmieniłam.Składniki:- 250 g czerwonych porzeczek- 200 g masła lub margaryny- 200 g cukru pudru- 5 jajek- 300 g mąki pszennej- 50 g mąki ziemniaczanej- 2 łyżeczki proszku do pieczenia- 6 łyżek mleka- 250 g gotowej masy makowejlukier:- 200 g cukru pudru- 3-4 łyżki soku z cytrynyPorzeczki umyć i osuszyć. Miękkie masło lub margarynę utrzeć z cukrem. Kolejno dodawać jajka. Mąkę pszenną wymieszać z ziemniaczaną i proszkiem do pieczenia, a następnie na przemian z mlekiem dodawać do masy jajecznej i dokładnie wymieszać. Ciasto podzielić na dwie części. Jedną połowę dokładnie wymieszać z gotową masą makową. Do każdej połowy ciasta dodać po 100 g porzeczek i delikatnie wymieszać za pomocą łyżki.Część ciasta bez maku wyłożyć do dużej keksówki posmarowanej tłuszczem i oprószonej mąką. Na wierzch wyłożyć część ciasta z makiem. Za pomocą widelca delikatnie przemieszać tak, aby powstał marmurkowy wzór. Piec przez 50-60 minut w 180 st.C.Blachę z upieczonym ciastem wyjąć z piekarnika odstawić na 15 minut na kratkę kuchenną. Następnie ostrożnie wyjąć ciasto z formy i pozostawić do całkowitego ostygnięcia.Zimne ciasto udekorować lukrem utartym z cukru i soku cytrynowego. Zostawić, żeby lukier zastygł. 