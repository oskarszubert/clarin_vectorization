Lubię płatki owsiane. Kiedy byłam mała jadałam je jedynie w owsiance, którą zresztą zjadałam z chęcią i apetytem. Dopiero kiedy zaczęłam sama gotować i piec płatków owsianych używam znacznie częściej i to nie do owsianki, bo teraz zamiast niej robię granolę, ale głównie do ciast i ciasteczek. Tak było i tym razem. Batoniki owsiane tak nam smakowały, że z mężem wręcz się prześcigaliśmy w ich jedzeniu :))Przepis zaczerpnęłam z miesięcznika "Moje Gotowanie" nr 10/2009.Składniki (na 10-12 porcji):- 2 szklanki płatków owsianych zwykłych- 1/2 szklanki pestek słonecznika- 1/2 szklanki pestek dyni- 1/3 szklanki ziaren sezamu- 1/4 szklanki suszonej żurawiny- 1/4 szklanki rodzynek- 1 łyżka masła- 1/2 szklanki płynnego mioduPłatki owsiane zrumienić na suchej patelni. Pestki słonecznika, dyni i sezamu również uprażyć na patelni, a następnie wymieszać z płatkami, żurawiną, rodzynkami i rozpuszczonym masłem. Przełożyć do rondla z podgrzanym miodem i dokładnie wymieszać. Prostokątną płaską formę (o wymiarach ok. 20x28 cm) wyłożyć papierem do pieczenia i ułożyć na niej przygotowaną masę tak, by miała grubość około 2 cm. Wyrównać wierzch i kiedy jeszcze będzie ciepła pokroić na porcje (kiedy wystygnie będzie zbyt twarda).Przepis dodaję do akcji Festiwal płatków owsianych. 