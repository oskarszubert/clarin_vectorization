Niedawno obiecałam Wam przepis na sernik. No i jest: sernik czarno-biały. Miękki i puszysty ser z bakaliami zamknięty między dwoma warstwami kruchego ciasta kakaowego. Przypomina mi ten, który piekła moja mama kiedy byłam mała - o właśnie, muszę poszukać tego maminego przepisu ;)Składnikina ciasto:- 2 szklanki mąki pszennej- 1 łyżeczka proszku do pieczenia- 3/4 szklanki cukru pudru- 3/4 kostki masła- 2 łyżki kakao- 1 jajko (roztrzepane)- 1 łyżka kwaśnej śmietanyna warstwę serową:- 1 kg twarogu mielonego na sernik- 5 jajek- 1 kostka miękkiego masła- 1,5 szklanki cukru pudru- opakowanie cukru waniliowego- opakowanie budyniu waniliowego - 1 łyżka mąki pszennej- 3 łyżki smażonej lub kandyzowanej skórki pomarańczowej- 3 łyżki rodzynekPrzygotowanie ciasta:mąkę posiekać z masłem, dodać proszek do pieczenia, cukier, kakao, jeszcze raz przesiekać, żeby składniki się wymieszały. Na środku zrobić wgłębienie, wlać do niego roztrzepane jajko i śmietanę, zagnieść gładkie i jednolite ciasto. Jeśli ciasto będzie zbyt miękkie i lepiące, dosypać trochę mąki i jeszcze raz wyrobić. Gotowe ciasto owinąć folią i włożyć na pół godziny do lodówki.Przygotowanie warstwy serowej:białka oddzielić od żółtek i ubić ze szczyptą soli na sztywną pianę. W osobnym naczyniu utrzeć żółtka z cukrem i cukrem waniliowym, dodać miękkie masło i zmiksować na puszystą masę. Nadal miksując dodawać po łyżce twaróg, a potem mąkę i proszek budyniowy. Na koniec wmieszać delikatnie łyżką pianę z białek i bakalie.Schłodzone ciasto podzielić na dwie równe części. Jedną rozwałkować i przełożyć do natłuszczonej formy o wymiarach 40x25 cm. Na ciasto wylać masę serową, a na wierzch zetrzeć na dużych oczkach drugą część ciasta.Formę wstawić do piekarnika nagrzanego do 180 st.C i piec przez około 60 minut.Przepis dodaję do akcji Oliwii, Sernikowo. 