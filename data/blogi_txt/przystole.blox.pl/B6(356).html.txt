Orzechy, banany i czekolada - tyle dobroci w jednym cieście. Wbrew pozorom nie jest to za dużo. Ciasto jest takie dobre, że nawet mój tata, który nie lubi i nie je bananów zawsze dopomina się o jeszcze jeden kawałek. Oczywiście nie jest informowany o tym jednym składniku i jak widać banany są jednak zjadalne ;) Tym razem okazją do jego upieczenia był trwający właśnie Bananowy Tydzień. Przepis pochodzi z segregatora który kupiłam kiedyś razem z margaryną Kasia.Składniki:- 1 i 3/4 szklanki mąki pszennej- 3/4 szklanki cukru pudru- 1/2 szklanki posiekanych orzechów włoskich- 1/3 szklanki oleju- 2 jajka- 2 banany- 1 czekolada gorzka- 1 łyżeczka sody oczyszczonej- 1/2 łyżeczki proszku do pieczenia- skórka otarta z 1/2 cytryny- szczypta soliOlej, cukier, sól i skórkę z cytryny ubijać mikserem aż do rozpuszczenia cukru. Dodawać po jednym jajka, aż powstanie puszysta masa. Ciągle miksując, powoli dosypywać mąkę wymieszaną z sodą i proszkiem do pieczenia. Na końcu dodać pokrojone w kostkę banany i czekoladę oraz posiekane orzechy. Wymieszać łyżką.Ciasto przelać do natłuszczonej i posypanej bułką tartą formy keksowej. Wstawić do nagrzanego do 180ºC piekarnika i piec 50-60 minut. 