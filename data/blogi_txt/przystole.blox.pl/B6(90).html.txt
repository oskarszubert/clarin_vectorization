Przepyszne drożdżowe bułeczki napakowane bakaliami, o lekko orzechowym smaku. Nie są zbyt słodkie, więc jeśli ktoś ma ochotę, może sobie taką bułeczkę przekroić na pół i posmarować ulubionym dżemem. Ja zjadam je jednak bez żadnych dodatków, najlepiej z gorącą herbatą obowiązkowo z plasterkiem cytryny.Składniki:- 300 g mąki pszennej- 2 jajka- 20 g drożdży- 50 g cukru pudru- 1/2 szklanki mleka- 5 łyżek oleju- po 50 g rodzynek, orzechów włoskich i skórki pomarańczowej- 1 jajko do posmarowania bułeczekMleko lekko podgrzać, wkruszyć do niego drożdże, wymieszać z 1 łyżką cukru i 1 łyżką mąki, odstawić na chwilę do wyrośnięcia.Rozczyn wlać do mąki, dodać jajka, cukier i olej, zarobić ciasto i odstawić do wyrośnięcia przykryte ściereczką.Wyrośnięte ciasto ponownie wyrobić z opłukanymi i osuszonymi rodzynkami, posiekanymi orzechami i kandyzowaną skórką pomarańczową. Formować niewielkie kuleczki i układać ja na blasze w sporych odstępach. Przykryć ścierką i ponownie zostawić do wyrośnięcia. Przed włożeniem do piekarnika bułeczki posmarować rozkłóconym jajkiem.Wstawić do nagrzanego do 180stC piekarnika i piec około 20-25 minut, aż bułeczki się zarumienią. 