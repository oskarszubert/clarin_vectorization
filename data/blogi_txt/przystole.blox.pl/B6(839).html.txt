Kiedy zobaczyłam ten sernik u Dorotus, od razu stwierdziłam że muszę go upiec. Jest to mój pierwszy tego typu wypiek. Zawsze kiedy widziałam takie mokre serniki myślałam że może i są dobre, ale wyglądają na jakieś takie niedopieczone. Trzeba było spróbować, żeby się przekonać że to tylko wrażenie :) Sernik jest przepyszny, rozpływa się w ustach, no i ten kolor - prawdziwie jagodowy..Składnikispód:- 150g ciastek Digestive- 75g masłamasa serowa:- 750g twarogu śmietankowego (użyłam gotowego sera do wypieków w wiaderku)- 2 łyżeczki ekstraktu z wanilii (nie mam, więc dałam duże opakowanie cukru wanilinowego)- 200g cukru pudru- 4 jajka- 2 łyżki mąki pszennej- 1 łyżka soku z cytryny- 250g jagódpolewa:- 250ml gęstej Kwaśnej śmietany (18%)- 2 łyżki cukru pudruCiastka pokruszyć (ja zmieliłam je w blenderze), wymieszać ze stopionym masłem, ugnieść na spodzie tortownicy wyłożonej folią aluminiową. Wstawić do lodówki na 20 minut.Jagody zmielić w blenderze. Ser zmiksować z mąką, cukrem, cukrem wanilinowym i sokiem z cytryny, dodać jagody, zmiksować na jednolita masę i dopiero wtedy dodać jajka, chwilkę miksować. Gotową masę wylać na schłodzony spód.Wstawić do nagrzanego do 180ºC piekarnika i piec ok. 55 minut, aż masa będzie ścięta.Wszystkie składniki polewy wymieszać. Ciasto wyjąć z piekarnika, rozsmarować na nim delikatnie polewę, wyrównać i piec jeszcze 10 minut. Zostawić w piekarniku do ostygnięcia. Ja po wyłączeniu piekarnika zostawiłam jeszcze na chwilę zamknięte drzwiczki, potem studziłam sernik przy otwartych.Zimny sernik schłodzić w lodówce, najlepiej przez całą noc. 