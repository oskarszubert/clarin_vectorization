Bardzo lubię domowe pieczywo, ale od narodzin młodszego synka brak mi czasu na jego pieczenie. Wyrabianie, wyrastanie, formowanie bułeczek zajmuje dużo czasu. Niedawno jednak udało mi się wpleść wszystkie te czynności pomiędzy wieczorną zabawę, kąpiel, karmienie i usypanie. Jakoś się udało ;)Ależ przyjemnie było zacząć następny dzień od świeżych, domowych bułeczek podanych na śniadanie :)       Przepis z książki "Drożdżowe bułeczki i rogaliki" Zbigniewa Prokopczuka.﻿ Składniki (na 10 bułek):  500 g mąki pszennej typ 650 80 g otrębów pszennych 300 ml letniej wody 20 g świeżych drożdży 3 łyżki oliwy 1 łyżka płynnego miodu 1 łyżeczka soli mleko do posmarowania bułek Mąkę wsypać do miski, na środku zrobić wgłębienie, wkruszyć do niego drożdże, posypać łyżką cukru, polać niewielką ilością letniego mleka i rozetrzeć palcami tworząc zaczyn. Miskę przykryć ściereczką i odstawić w ciepłe miejsce na około 15 minut.﻿Do mąki z zaczynem dodać otręby, oliwę, miód, oraz sól i zacząć wyrabianie. Stopniowo dodawać letnią wodę. Ciasto wyrabiać ok. 15 minut, aż będzie elastyczne. Przykryć je i odstawić w ciepłe miejsce do wyrośnięcia na 1 godzinę. Wyrośnięte ciasto wyjąć z miski, jeszcze raz zarobić, podzielić na 10 równych części (każda o wadze ok. 93 g) i z każdej uformować podłużne bułki. Ułożyć je na wyłożonej papierem albo matą do pieczenia blasze. Ponownie przykryć ściereczką i pozostawić jeszcze na 30 minut do napuszenia. Przed pieczeniem bułki posmarować mlekiem.Piec w piekarniku nagrzanym do 200 st.C przez około 25 minut. 