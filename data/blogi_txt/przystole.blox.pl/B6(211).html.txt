Cynamon nieodłącznie kojarzy mi się z zimą. Dlatego właśnie teraz upiekłam te bułeczki. Doskonale smakują z ciepłym mlekiem. Pyszne są i mają taki ciekawy kształt.Składniki (na 12 bułeczek)ciasto:- 200 ml letniego mleka- 500 g mąki pszennej- 3 łyżki cukru- 40 g świeżych drożdży- 80 g stopionego masła- 1 żółtko- szczypta solinadzienie:- 50 g stopionego masła- 125 g drobnego cukru- 2 łyżki mielonego cynamonu- 1 łyżka kwaśnej śmietany 18%Mąkę wsypać do miski, na środku zrobić wgłębienie, wkruszyć drożdże, posypać cukrem, zalać niewielką ilością letniego mleka, wyrobić palcami. Przykryć ściereczką i odstawić na 10-15 minut.Po tym czasie dodać szczyptę soli, żółtko, masło i letnie mleko. Wyrobić gładkie ciasto. Ponownie przykryć i odstawić na około 40 minut w ciepłe miejsce.Wyrośnięte ciasto rozwałkować na prostokąt o wymiarach 30x50 cm. Posmarować stopionym i ostudzonym masłem, a następnie posypać cukrem wymieszanym z cynamonem.Ciasto zwinąć, zaczynając od dłuższego boku. Roladę pokroić na 12 części o szerokości 4 cm. W każdej porcji zrobić tępą stroną noża wgłębienie. Przykryć ściereczką i odstawić jeszcze na chwilę.Przed pieczeniem posmarować śmietaną.Piec przez 15 minut w 200 st.C. 