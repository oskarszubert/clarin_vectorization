Przyznam się. Nie miałam zamiaru w tym miesiącu dołączać się do Weekendowej Cukierni. Po prostu nie miałam czasu i inne kulinarne plany. Ale kiedy w piątek po raz kolejny zobaczyłam na którymś z blogów te marchewkowe rogaliki stwierdziłam, że muszę je upiec i już. Zwłaszcza, że synek tak bardzo lubi marchewkę pod każdą postacią. Od razu wzięłam się do roboty, nawet przepisu nie zdążyłam wydrukować, a zerkałam do komputera ;)Rogaliki wyszły wspaniałe: ciasto jest kruche, nie słodkie, a całą słodycz rogaliki zawdzięczają marmoladzie. Trudno się od nich oderwać, kiedy zacznie się jeść. Bardzo się cieszę, że jednak się skusiłam na ich upieczenie i dziękuję Pinkcake za przepis!Składniki (na 24 małe rogaliki):- 200 g startej na drobnych oczkach marchewki- 250 g masła lub margaryny- 2-2,5 szklanki maki pszennej- 2-3 łyżki cukru pudruna nadzienie:- gęsta marmolada brzoskwiniowa, morelowa lub dowolna inna, byle gęsta (albo przecier z róży)Mąkę z cukrem przesiać na stolnicę, posiekać z zimnym masłem, dodać tartą marchewkę, zagnieść ciasto. Ilość mąki może wymagać skorygowania w zależności od soczystości marchewki (ciasto powinno być gładkie, elastyczne i nie lepić się do rąk). Wyrobione ciasto podzielić na dwie równe części. Każdą rozwałkować na okrągły placek o średnicy 30 cm i podzielić na 12 trójkątów. Przy najkrótszym boku każdego z trójkątów ułożyć łyżeczkę marmolady i zwinąć w rogaliki. Ułożyć na natłuszczonej blasze i piec w nagrzanym do 180 st.C piekarniku przez około 30 minut, aż staną się chrupiące. 