Przygotowane w ten sposób mięso można podać na ciepło na obiad, ale też świetnie spisze się na zimno jako wędlina do pieczywa. My jedliśmy je w wersji drugiej i świetnie się sprawdziło. Jedyną wadą było to, że w czasie krojenia w maszynce panierka się kruszyła, ale wystarczyło ją pozbierać i położyć na kanapce, a potem przykryć plasterkiem mięsa i też było pysznie ;) Składniki:- 1 kg ładnego schabu bez kości- 2 ząbki czosnku- sól i pieprzpanierka:- 3 jajka- 2 nieduże cebule- 2 łyżki musztardy- 1 łyżeczka majeranku- 3/4 - 1 szklanki otrąb pszennych- ewentualnie sól do smakuSchab umyć, osuszyć, natrzeć posiekanym drobno czosnkiem roztartym z solą i pieprzem, włożyć na ok. 15 minut do lodówki.Na patelni rozgrzać 4-5 łyżek oleju, obsmażyć schab ze wszystkich stron. Mięso przełożyć do brytfanny, podlać tłuszczem ze smażenia i niewielką ilością wody. Piec bez przykrycia przez 1 godzinę w temperaturze 180 st.C, polewając od czasu do czasu powstającym sosem (ewentualnie można dolać jeszcze troszkę gorącej wody). Przygotować panierkę:w misce roztrzepać jajka, dodać musztardę, obraną i posiekaną bardzo drobno cebulę, oraz majeranek. Ewentualnie doprawić do smaku solą. Na końcu wsypać otręby i wymieszać. Wierzch schabu obłożyć grubą warstwą panierki. Piec jeszcze przez 15-25 minut. 