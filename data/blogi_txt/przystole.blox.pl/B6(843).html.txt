To ciasto zostało upieczone w spontanicznym porywie chęci na ciasto z serem i truskawkami. Zauberi na Facebook'u szukała pomysłu na ciasto truskawkowe i znalazła właśnie to, tyle że z malinami. Zamiana owoców to jednak nie problem. Przepis od razu mi się spodobał i zaproponowałam wspólne pieczenie i tak w pewną sobotę razem, choć osobno, bo każda w swojej kuchni przystąpiłyśmy do pieczenia. Z wpisem jednak musiałyśmy chwilkę poczekać, ale już jest :)Ciasto bardzo gorąco Wam polecam. Jest (a właściwie to już było) przepyszne. Dokładnie takie, jakie powinno być brownies: kremowe, ciężkie, mokre i lekko zakalcowate, wbrew pozorom nie za słodkie, a truskawki dodają mu nieco kwaskowej równowagi. No i nie mogę nie wspomnieć o tej chrupiącej skorupce na wierzchu ciasta czekoladowego...Koniecznie upieczcie je, póki jeszcze można kupić świeże truskawki!      Przepis znaleziony na forum cincin.cc, w oryginale pochodzi ze strony Nigelli. Składniki: 200 g gorzkiej czekolady 200 g masła 400 g cukru pudru 5 jajek 110 g mąki 400 g sera kremowego cukier waniliowy lub 1 łyżeczka ekstraktu z wanilii 200 g świeżych truskawek (w oryginale było 120 g)  Piekarnik rozgrzać do temp. 180 st C.Blaszkę 24 x 28 cm wysmarować masłem i wyłożyć papierem. Przygotowanie ciasta czekoladowego:czekoladę rozpuścić w kąpieli wodnej, ostudzić.Masło i 250 g cukru pudru zmiksować na gładką masę. Następnie dodać 3 jajka - wbijając po jednym i dobrze miksując przed dodaniem kolejnego.Wlać roztopioną czekoladę, dalej miksować. Następnie dodać mąkę.3/4 mikstury wlać do blaszki.Przygotowanie masy serowej:W drugiej misce utrzeć ser, resztę cukru, jajka i cukier waniliowy. Masa powinna mieć gładką konsystencję.Wylać masę serową na masę czekoladową. Na wierzch wylać resztę masy czekoladowej i ułożyć maliny.Piec 45-60 minut. Studzić w otwartym piekarniku.﻿    ﻿ 