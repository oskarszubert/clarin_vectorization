Efektowna i bardzo smaczna pieczeń, którą można podać na świąteczny lub niedzielny obiad. Można ją podać z sałatką, lub jako samodzielne danie.Dobrze smakuje podana zarówno na ciepło jak i na zimno, na przykład z sosem tatarskim.       Składniki na farsz:  500 g mielonego mięsa z indyka 1 drobno posiekana cebula 1 jajko 2 łyżki śmietanki kremówki 30% 1/2 pęczka posiekanej natki pietruszki szczypta mielonej gałki muszkatołowej sól i pieprz 300 g piersi z kurczaka (2 filety bez polędwiczek) 200 g szynki pokrojonej w kostkę o boku ok. 1 cm na ciasto kruche:  350 g mąki pszennej 200 g masła 1 jajko 1 łyżka gęstej kwaśnej śmietany 18% szczypta soli   ponadto:  1 roztrzepane jajko do posmarowania    Najpierw przygotować ciasto: na blat wysypać mąkę, dodać pokrojone na kawałki masło, rozgnieść, następnie uformować kopiec, do środka wbić jajko i nałożyć śmietanę oraz szczyptę soli i szybko zagnieść gładkie ciasto. Uformować z niego gruby wałek, owinąć folią i włożyć do lodówki na 1 godzinę.   Kiedy ciasto się chłodzi, przygotować farsz:filety z kurczaka pokroić na długie paski, oprószyć solą i pieprzem. Zrumienić na łyżce oleju, ostudzić. Mięso mielone wymieszać z cebulą, roztrzepanym jajkiem, śmietanką, natką i pokrojoną szynką. Doprawić do smaku solą, pieprzem i gałką. Formę o wymiarach 25x10 cm wyłożyć papierem do pieczenia. Schłodzone ciasto rozwałkować i przyciąć je tak, żeby częścią wyłożyć dno i boki formy, zostawiając 1 cm zapasu. Z pozostałego wyciąć ozdoby, a resztę ponownie zagnieść i rozwałkować tak, żeby wystarczyło na przykrycie mięsa w formie. Do formy z ciastem nałożyć połowę farszu. Ułożyć obsmażone kawałki kurczaka, przykryć pozostałym mięsem. Wyrównać wierzch, zawinąć na niego 1-centymetrowy zapas ciasta.  Przykryć ciastem przeznaczonym na wierzch i zlepić brzegi ciasta przyciskając je widelcem wzdłuż boków formy.Na wierzchu ułożyć ozdoby wcześniej wycięte z ciasta. W cieście zrobić dziurki do odparowania (na przykład słomką do picia). Wierzch pieczeni posmarować jajkiem. Formę wstawić do piekarnika nagrzanego do 190 st.C i piec przez około 60 minut. 