Ostatnio mniej piszę. Od ostatniego wpisu minął już tydzień. Nazbierało mi się zaległości. Do wstawienia na blog mam chyba 7 przepisów, a warsztaty o których chcę napisać dzisiaj odbyły się... 26 maja w Warszawie. Czas więc już najwyższy, by zacząć te zaległości nadrabiać. Tematem przewodnim majowych warsztatów w Makro była kuchnia niemiecka i szparagi. Oprócz blogerek, do udziału w panelu dyskusyjnym oraz wspólnym gotowaniu zaproszeni zostali również: Anna Wrońska (redaktor naczelna miesięcznika Kuchnia), Piotr Adamczewski, Artur Barciś, Grażyna Wolszczak, Monika Mrozowska, Fiolka Najdenowicz, oraz przedstawiciele Ambasady Niemiec i dziennikarze. Panel dyskusyjny prowadził Roman Czejarek.Po części dyskusyjnej zostaliśmy zaproszeni na poczęstunek, w którym główną rolę grały oczywiście szparagi:Posileni mogliśmy zabrać się za gotowanie ;)Tak jak na pierwszych warsztatach gotowałam razem z Karoliną (Shinju). Pozdrawiam! :)Tym razem warsztaty kulinarne prowadził Kurt Scheller.Na kuchniach i w garnkach wrzało:Przygotowaliśmy dwa dania: dwukolorową zupę krem ze szparagów, oraz blanszowane szparagi na pikantnym puree z awokado, grillowanym arbuzem i tagliatelle z melona.Serdecznie dziękuję za zaproszenie i możliwość skosztowania szparagów - niestety nie zdobyły mojego uznania, ale warto było się przekonać, jak smakują ;)* zdjęcia nie podpisane nazwą bloga zostały mi udostępnione przez panią Magdę z Makro. Dziękuję! 