Właściwie to nie wiem czy tą sałatkę można jeszcze nazywać mizerią, ale podstawą są ogórki i śmietana, więc niech tak zostanie. Luksusową mizerię nauczyłam się przyrządzać od mojej Teściowej - na pewno się ucieszy kiedy zobaczy ten wpis ;) Jest to moja trzecia propozycja na trwający Zielony tydzień.Składniki:- 1 duży ogórek sałatkowy lub 2 mniejsze- 1 pomidor- 4-5 liści sałaty- kawałek sera feta- 1 łyżka majonezu- 3 łyżki kwaśnej śmietany 18%- sól i pieprz  Ogórka lub ogórki obrać, zetrzeć na dużych oczkach. Pomidora sparzyć wrzątkiem, obrać ze skóry i pokroić w kostkę. Sałatę porwać palcami na nieduże kawałki. Wszystkie warzywa razem z fetą pokrojoną w kostkę włożyć do miski, wymieszać z majonezem i śmietaną, doprawić do smaku solą i pieprzem. Podawać do obiadu. 