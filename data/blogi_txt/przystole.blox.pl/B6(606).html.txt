Wspaniały deser z serkiem i owocami którego przygotowanie zajmuje tylko pół godziny, choć wygląda może na bardziej skomplikowany. Robiłam go już dwa razy i za każdym razem jestem tak samo zachwycona. Mąż i synek zresztą też :]Składniki [na 4 porcje]:- 4 świeże nektarynki lub brzoskwinie*- 8 słodkich herbatników z czekoladą- 500 g twarożku śmietankowego [u mnie Bieluch]- 2 łyżki wiórków kokosowych- duża garść posiekanych orzechów włoskich- garść rodzynek- 2 łyżki rumu- 2 łyżeczki groszków czekoladowych lub 1/4 tabliczki gorzkiej czekolady- tarta czekolada do posypaniaOwoce obrać [nektarynki mogą zostać w skórce jeśli jest miękka], usunąć pestki, a miąższ pokroić w kostkę. Rodzynki opłukać i namoczyć w rumie. Odsączyć.6 herbatników połamać na nieduże kawałki, wsypać do serka. Dodać wiórki kokosowe, siekane orzechy, groszki czekoladowe i rodzynki. Wymieszać.Na dno czterech szklaneczek o pojemności 250 ml wsypać połowę pokrojonych owoców. Na nie wyłożyć serek z bakaliami i posypać pozostałymi owocami. Oprószyć tartą czekoladą, udekorować pozostałymi dwoma herbatnikami przełamanymi na pół.Można deser podawać od razu, lub schłodzić w lodówce.* moje brzoskwinie były ogrodowe, dlatego są takie jasne 