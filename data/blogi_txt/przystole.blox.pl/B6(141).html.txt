Próbowaliście kiedyś połączenia jabłek i sera żółtego, w dodatku na słodko? Bo ja pierwszy raz spróbowałam go właśnie w tych ciastkach. Muszę Wam się przyznać, że bardzo niecierpliwie czekałam kiedy się upieką i będę mogła spróbować jak smakują. Wyszły rewelacyjne!Chrupiące na zewnątrz, miękkie w środku, niestety po nocy spędzonej w zamkniętym pudełku straciły chrupiącą skorupkę, ale  smak się nie zmienił i nadal nam bardzo smakowały. Ser nie był wyczuwalny, ale nadał ciasteczkom takiego lekko pikantnego smaku. Ciastka trafiają na listę moich ulubionych.Składniki (na około 25 sztuk):- 3/4 szklanki mąki pszennej- 150 g masła (roztopionego i ostudzonego)- 1/3 szklanki brązowego cukru- 1 łyżeczka esencji waniliowej- 1 jajko- 1/2 łyżeczki cynamonu- 1/2 łyżeczki proszku do pieczenia- 1/2 łyżeczki soli- 1 i 1/2 szklanki płatków owsianych błyskawicznych- 1 szklanka startego na drobnych oczkach ostrego żółtego sera- 1 szklanka obranych i drobno pokrojonych jabłek (1 duże jabłko)- 3/4 szklanki rodzynekMąkę wymieszać z cukrem, cynamonem, proszkiem do pieczenia, solą, płatkami owsianymi, tartym serem i rodzynkami. Wlać jajko roztrzepane z masłem i wanilią, wszystkie składniki dokładnie połączyć, stopniowo wsypując pokrojone jabłka. Łyżeczką nakładać na natłuszczoną blachę porcje ciasta formując okrągłe ciasteczka. Piec około 15 minut w 190 st.C.Przepis z miesięcznika "Moje Gotowanie" nr 9/2010.Ciasteczka dołączam oczywiście do dzisiejszego Dnia Jabłka zorganizowanego przez Tatter. 