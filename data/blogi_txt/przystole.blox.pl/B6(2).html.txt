Tak, to już 5 lat pokazuję Wam co pojawia się na naszym kuchennym stole :)Zaczęłam, jak przystało na 14 lutego, w walentynkowym stylu, placuszkami ryżowymi podanymi z serduszkami z konfitury wiśniowej. I tak się zastanawiam, czy nie zrobić powtórki na dzisiejszy obiad, zwłaszcza, że właśnie przeczytałam, że placuszki bardzo smakowały 1,5 rocznemu synkowi, a za kilka dni mój młodszy synek skończy rok, wiec pewnie też by mu zasmakowały ;)   Podsumowań robić nie będę, bo nie lubię, ale powiem Wam, że cieszę się z tego, że odważyłam się założyć ten blog. Dobrze pamiętam obawy, czy ktoś w ogóle tutaj zajrzy...Dziś dziękuję Wam, czytelnikom i wszystkim korzystającym z przepisów za to że jesteście, za to, że zostawiacie komentarze i oczywiście proszę o więcej. Lubię wiedzieć, że to co robię, przydaje się innym i może być dla nich inspiracją, no i przede wszystkim że smakuje (albo i nie) :*Na koniec życzę sobie, żeby nie brakło i energii, chęci i pomysłów na dalsze co najmniej 5 lat, a Wam życzę przyjemnie spędzonego walentynkowego wieczoru! 