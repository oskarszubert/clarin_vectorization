W czasie upałów gotować mi się nie chciało, więc na obiad serwowałam sałatki. W piątek na przykład zrobiłam taką z tuńczykiem. Niestety ta sałatka należy do tych, co to nie za ładnie na zdjęciu wyglądają, za to dobrze smakują. To taka wiosenno-letnia szybka sałatka.Składniki:- puszka tuńczyka w sosie własnym- pęczek rzodkiewki- nie duży zielony ogórek sałatkowy- mała cebula- 2 jajka ugotowane na twardo- 2 ząbki czosnku- 1/2 główki sałaty (u mnie lodowa)- 2 łyżki majonezu*- sól i pieprzTuńczyka osączyć z zalewy, rzodkiewki pokroić w cienkie plasterki, cebulę w piórka, a ogórek w sporą kostkę. Jajka zetrzeć na dużych oczkach, czosnek przecisnąć przez praskę, sałatę porwać palcami na kawałki.Wszystkie składniki wymieszać z majonezem, doprawić do smaku solą i pieprzem. Od razu podawać.* majonez można zastąpić 2 łyżeczkami octu winnego, i wtedy użyć do sałatki tuńczyka w oleju. 