W szkole podstawowej były kiedyś zajęcia które nazywały się "prace-technika". Uczyliśmy się na nich nie tylko majsterkować (np.wieszaki robić), wyszywać (do dzisiaj mam pierwszy obrazek wykonany haftem krzyżykowym na lekcji), ale i gotować. Najpierw było robienie kanapek, potem ciastek z płatków owsianych bez pieczenia (bombki właśnie), a na końcu smażenie oponek.Przepisy na ciastka i oponki mam do dzisiaj i z tego pierwszego często korzystam, zwłaszcza kiedy mam ochotę na coś słodkiego i szybkiego do przygotowania. Niedawno nawet kulek nie zdążyłam ulepić, zjedliśmy gotową masę łyżeczkami, wprost z miski. Polecam jednak wersję oryginalną i bardziej wypasioną, bo z kokosem :)Składniki*:- 250 g płatków owsianych błyskawicznych- 100 g cukru pudru- 5 łyżek gorzkiego kakao- 4 łyżki mleka- 70 g masła (roztopionego)- aromat rumowy lub 2 łyżki czystej wódki (w wersji dla dorosłych)- wiórki kokosowePłatki wsypać do miski, dodać kakao i cukier, wymieszać. Wlać zimne mleko, letnie masło, oraz aromat lub alkohol i dokładnie wyrobić ręką tak, by wszystkie składniki się połączyły. Z masy formować nieduże kuleczki, każdą obtoczyć w wiórkach kokosowych. Odstawić na około 30 minut.* zawsze robię z podwójnej porcji składników, z podanej ilości wychodzi zdecydowanie za mało kuleczek jak dla nas ;)Przepis dodaję do akcji Festiwal płatków owsianych. 