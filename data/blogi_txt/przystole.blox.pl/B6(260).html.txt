Miałam ochotę na drożdżówki z serem. I z czekoladą. Upiekłam. Wyszły dokładnie takie jak chciałam i smakowały tak jak sobie wymarzyłam.Czyli znalazłam kolejny przepis na idealne bułki, tym razem na słodko. Przepis na doskonałe zwykłe bułki znajdziecie tutaj.       Przepis na ciasto i sposób zawijania znalazłam na blogu Moje Wypieki, nadzienie zmieniłam.   Składniki (na 11 dużych drożdżówek*)na ciasto:   500 g mąki pszennej 1 szklanka letniego mleka 2 łyżki stopionego i przestudzonego masła 1 duże jajko 1/3 szklanki miodu 1/2 łyżeczki soli 25 g świeżych drożdży na nadzienie:  500 g sera białego półtłustego 5 łyżek cukru pudru 1 opakowanie cukru waniliowego (lub 2 łyżki domowego cukru waniliowego) 1 łyżka mąki ziemniaczanej 2 żółtka  dodatkowo: 1,5 tabliczki (150 g) czekolady gorzkiej pokrojonej w kostkę 1 jajko roztrzepane z łyżką mleka do posmarowania bułek Przygotowanie ciasta:mąkę wsypać do miski, na środku zrobić wgłębienie, wkruszyć do niego drożdże, polać łyżeczką miodu, oraz niewielką ilością letniego mleka i rozetrzeć palcami tworząc zaczyn. Miskę przykryć ściereczką i odstawić w ciepłe miejsce na około 10minut.﻿﻿﻿﻿ Po tym czasie zacząć wyrabianie ciasta, dodając sól, stopione masło, roztrzepane jajko oraz pozostałe letnie mleko i miód. Wyrobić na gładkie, nie lepiące się do rąk ciasto. Uformować je w kulę i położyć w misce. Ponownie przykryć ściereczką i odstawić w ciepłe miejsce do wyrośnięcia na około 1 godzinę.﻿ W tym czasie przygotować nadzienie:twaróg przecisnąć przez praskę, wymieszać z pozostałymi składnikami. Ewentualnie dosłodzić jeszcze do smaku, pamiętając, że nadzienie będzie jeszcze posypane czekoladą. Wyrośnięte ciasto wyjąć z miski, krótko wyrobić, podzielić na 11 równych części (po ok. 80 g każda). Każdą porcję ciasta rozwałkować na placek o średnicy około 17 cm. Posmarować nadzieniem, posypać pokrojoną czekoladą i zwinąć w rulon, zgiąć go na pół.Ostrym nożem przeciąć tak złożone ciasto na pół, zostawiając nieprzecięte około 2 cm od góry.Rozłożyć ciasto na boki tak, by powstała bułka w kształcie ósemki. Tak samo postąpić z wszystkimi częściami ciasta.    Powstałe bułki ułożyć na wyłożonej papierem lub matą do pieczenia blasze w sporych odległościach od siebie, przykryć i odstawić na 30-40 minut do napuszenia. Przed pieczeniem bułki posmarować jajkiem roztrzepanym z mlekiem.   Piec w 190 st.C przez około 20 minut. * drożdżówki są na prawdę duże, na zdjęciu leżą na dużym, obiadowym talerzu, nie deserowym. 