Sezon na śliwki rozkręcił się na dobre, więc trzeba korzystać z tych owoców póki są. Chociaż nic nie stoi na przeszkodzie, żeby je zamrozić i zimą przywołać smak i zapach lata.Na razie staram się wykorzystywać śliwki na bieżąco, więc piekę ciasta. Po głowie chodzą mi jeszcze knedle, ale zobaczymy czy coś z tego wyjdzie.Dziś polecam Wam kolorowe ciasto ze śliwkami, które na pewno spodoba się dzieciom i chętnie je zjedzą. Puszyste i miękkie. Jeśli macie ochotę, możecie posypać je cukrem pudrem, ja tego nie zrobiłam bo podobał mi się śliwkowy wzór na wierzchu ciasta.Przepis pochodzi z kalendarza Winiary na rok 2006.Składniki:- 125 g masła- 1 szklanka cukru pudru- 6 łyżek oleju- 5 jajek- 1,5 szklanki mąki pszennej- 1 łyżeczka proszku do pieczenia- 1 opakowanie budyniu o smaku wiśniowym- 1 czubata łyżka ciemnego kakao- 400 g śliwek (węgierek)Miękkie masło zmiksować z cukrem, następnie dodawać po jednym żółtka i wlewać olej. Nadal miksując powoli dosypywać mąkę wymieszaną z proszkiem do pieczenia.Z białek ze szczypta soli ubić sztywną pianę i łyżką wmieszać delikatnie do masy maślanej.Ciasto podzielić na trzy równe części. Do jednej dodać mieszając łyżką proszek budyniowy, do drugiej kakao, a trzecią zostawić białą.Do natłuszczonej tortownicy o średnicy 24 cm wyłożyć kolejno: ciasto białe, ciasto różowe i ciemne. Na wierzchu ułożyć skórką do dołu śliwki przekrojone na połówki i pozbawione pestek.Wstawić do nagrzanego piekarnika i piec przez około 50 minut w 180 st.C.Przepis dodaję do akcji Czas na śliwki. 