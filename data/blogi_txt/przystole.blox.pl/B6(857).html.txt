Kiedyś, kiedy zaczynałam dopiero wędrowanie po kulinarnych blogach znalazłam przepis na nutellę ze śliwek. Stronę z przepisem wkleiłam do zakładek, a potem o nim zapomniałam. W międzyczasie zdążyliśmy dwa razy zmienić komputer i tym samym zakładki przepadły. Niedawno Teściowa przywiozła mi do spróbowania już zrobioną przez koleżankę nutellę, a potem jeszcze dostarczyła potrzebne do jej zrobienia składniki i instrukcję obsługi z której skrzętnie skorzystałam ;) Tym oto sposobem stałam się posiadaczką czterech słoiczków tej ciemnej pyszności, o której cała moja rodzina orzekła, że jest przepyszna i znacznie lepsza w smaku od tej oryginalnej.Na razie smaruję nią chleb synkowi, a niedługo wykorzystam do jakichś wypieków, a już na pewno do rogalików drożdżowych.Przepis dołączam do akcji Czas na śliwki.Składniki:- 3 kg śliwek węgierek bez pestek- 1 kg cukru- 2 cukry waniliowe- 100 g ciemnego kakaoŚliwki przepuścić przez maszynkę, przełożyć do garnka, wsypać cukier i gotować na małym ogniu często mieszając około 2 godzin, aż część wody odparuje i masa nieco zgęstnieje. Około 10 minut przed końcem gotowania wsypać cukier waniliowy i kakao i dokładnie wymieszać (po dodaniu kakao masa znacznie zgęstnieje, więc przed jego wsypaniem masa nie może być zbyt gęsta).Gorącą masę nakładać do wyparzonych słoików i odwracać je do góry nogami, żeby się zakleiły. Można też słoiki z nutellą pasteryzować około 10 minut. 