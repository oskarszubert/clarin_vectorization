Staję się coraz większą wielbicielką muffinek ;) Upiekłam kolejne, tym razem z przepisu Dorotus . Wyszły oczywiście, jak na muffinki przystało, przepyszne. Chrupiąca skórka z góry a środek rozpływa się w ustach. Nie są zbyt słodkie; maliny nadały im lekko kwaskową nutkę. To jest to, co lubię :) Składniki:Suche - 200 g mąki- 150 g drobnego cukru kryształu (dałam 140g)- 2 łyżeczki proszku do pieczenia- 1/2 łyżeczki sody oczyszczonej - szczypta soli- skórka otarta z 1 cytrynyMokre- 60 g stopionego i wystudzonego masła lub margaryny- sok wyciśnięty z 1 cytryny- ok. 120 ml mleka- 1 duże jajkoDodatkowo- 150 g malin ( dałam mrożone) W dużym naczyniu wymieszać składniki suche.Do naczynia z podziałką wlać sok z cytryny, następnie dopełnić mlekiem do 200 ml. Dodać jajko, roztrzepać, wlać masło i wymieszać. Mokre składniki wlać do suchych, krótko mieszać  tylko do połączenia składników, dodać maliny i delikatnie wymieszać.Ciasto wyłożyć do przygotowanej formy wysmarowanej tłuszczem lub wyłożonej papilotkami do 3/4 wysokości dołków. Wstawić do nagrzanego do 200ºC piekarnika i piec ok. 25 minut. Zostawić w formie jeszcze przez ok. 5-10 minut, potem wyjąć i studzić na kratce. 