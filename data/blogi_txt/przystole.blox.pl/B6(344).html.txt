Na prawdę ostra surówka. Bardzo dobrze sprawdza się jako dodatek do obiadu. Jeśli wolelibyście zrobić ją w wersji mniej pikantnej zrezygnujcie z ostrych papryczek, lub zmniejszcie ich ilość na przykład o połowę. Składniki (na 4 porcje):- mała główka kapusty pekińskiej- 4 papryczki czuszki (u mnie suszone)- mielone chili- 4 łyżki oleju- 1 łyżeczka mielonego imbiru- 4 łyżki sosu sojowego- sólOlej rozgrzać. Wsypać imbir, chwilę smażyć, a następnie dodać pokrojoną dość drobno kapustę. Z papryczek usunąć ziarenka, pokroić w plasterki. Dodać do kapusty. Doprawić chili, sosem sojowym i ewentualnie solą, wymieszać. Smażyć razem przez około 1 minutę, nie więcej, żeby kapusta nie straciła jędrności. Kiedy ostygnie wstawić na 1-3 godziny do lodówki. 