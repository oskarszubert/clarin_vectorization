Naszła mnie wielka ochota na sernik. Ale to nie mógł być zwykły sernik. Musiał być ciężki, kremowy i koniecznie mieć w sobie czekoladę (tak się składa, że ostatnio do wszystkich wypieków ją dodaję). Do tych wymogów doskonale pasuje sernik stracciatella. Znalazłam przepis i już miałam wszystkie składniki, ale pomyślałam sobie, że może by tak zaprosić do pieczenia jeszcze kogoś? Przecież wspólne pieczenie, chociaż na odległość jest przyjemniejsze. Przyłączyły się do mnie Agnieszka z bloga Najsmaczniejsze i Kasia prowadząca blog Wyspa smaku. Dziękuję Wam za wspólne pieczenie dziewczyny!Sernik wyszedł dokładnie taki, jak oczekiwałam. Polecam!      Składniki:* spód  8 łyżek miękkiego masła 6 łyżek drobnego cukru 4 łyżki kakao 300ml mąki pszennej (200g)  masa serowa  8 łyżek cukru pudru 5 łyżeczek mąki kukurydzianej 4 jajka 900 g śmietankowego sera 2 łyżeczki cukru waniliowego lub 1 łyżeczka esencji waniliowej 100 g gorzkiej czekolady    Formę o wymiarach 24x28 cm wsmarować masłem i wyłożyć papierem do pieczenia.  Składniki na spód zmiksować na mokrą kruszonkę i równo rozprowadzić na dnie formy. Nie ugniatać! Piekarnik nagrzać do 180 stC. Czekoladę posiekać na grubsze kawałki. Cukier puder wymieszać z mąką kukurydzianą. W misie robota połączyć ser, jaja i cukier waniliowy. Nie przerywając miksowania stopniowo dodawać mąkę z cukrem. Przerwać miksowanie, wymieszać łopatką ser pozostający na ściankach misy z masą, dodać posiekaną czekoladę i delikatnie całość wymieszać. Przelać masę do formy i wstawić do nagrzanego piekarnika na 80 - 90 minut. Ostudzić w formie. ﻿ * ilość składników podwoiłam w stosunku do oryginału, bo chciałam upiec sernik w większej formie. 