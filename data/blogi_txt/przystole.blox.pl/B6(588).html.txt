Taki napój to świetny sposób na orzeźwienie :) Chociaż nie wiem czy napój to dobre określenie, bo my jedliśmy go łyżeczkami, zamiast pić ;) Konsystencja zależy od gęstości użytego jogurtu. Składniki (na 4 szklanki): - 3 banany - 1 pomarańcza - 500ml jogurtu naturalnego - 2 łyżki miodu - sok z cytryny   Banany obrać, pokroić na centymetrowe plasterki. Dwa zmiksować w blenderze z jogurtem, sokiem z cytryny i miodem. Pozostałe plasterki pokroić na cztery części, włożyć do miseczki, zalać sokiem wyciśniętym z pomarańczy żeby nie ściemniały. Zawartość miseczki połączyć z jogurtem, dokładnie wymieszać. Można dosłodzić do smaku, ja nie słodziłam i było wystarczająco słodkie. Napój przelać do wysokich szklanek, można podawać od razu lub schłodzić w lodówce. Do przygotowania tego napoju można też użyć innych owoców, np. truskawek, pomarańczy, itd. Przepis pochodzi z "przyjaciółki" 