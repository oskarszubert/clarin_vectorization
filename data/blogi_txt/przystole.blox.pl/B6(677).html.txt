Pizzę na jakim cieście najbardziej lubicie?Moją faworytką jest taka na cienkim cieście i bez grubych brzegów. Jednak dopiero niedawno znalazłam przepis na ciasto dla mnie idealne. Dlatego dopiero dziś na blogu po raz pierwszy pojawia się pizza. Ale już teraz mogę Was zapewnić, że na pewno nie po raz ostatni ;) Składniki (na pizzę o średnicy 28 cm)ciasto:- 120 g mąki pszennej- 10 g świeżych drożdży- 1/2 łyżeczki cukru- 1/2 łyżeczki soli- 1/3 szklanki letniej wody- 2 łyżeczki oliwy + 1 łyżka do posmarowania ciastasos barbecue:- 1 ząbek czosnku- 1 nieduża cebula- 150 g koncentratu pomidorowego- 75 ml wody- sok z cytryny do smaku- 2 łyżeczki brązowego cukru- odrobina sosu sojowego- odrobina musztardy- pieprz, pieprz cayennenadzienie:- 2 nieduże filety z kurczaka- mała czerwona cebula- kawałek sera żółtego- kulka mozzarelliPrzygotowanie ciasta:mąkę wsypać do miski, na środku zrobić wgłębienie. Wkruszyć do niego drożdże, posypać cukrem i polać taką ilością letniej wody, żeby palcami dało się rozetrzeć drożdże na zaczyn. Przykryć ściereczką i odstawić na 10-15 minut, aż zaczyn zacznie pracować. Po tym czasie dodać sól, 2 łyżeczki oliwy i pozostałą letnią wodę. Zagnieść ciasto i uformować z niego kulę. Posmarować oliwą, włożyć do miski i pod przykryciem zostatwić do wyrośnięcia na ok. 1 godzinę.W tym czasie przygotować sos:czosnek i cebulę pokroić w drobną kosteczkę i zeszklić w rondelku na odrobinie oleju. Dodać koncentrat, wodę, oraz pozostałe składniki, wymieszać i dusić pod przykryciem przez około 20 minut. Ewentualnie doprawić jeszcze do smaku.Mięso pokroić w niedużą kostkę, podsmażyć na niewielkiej ilości oleju, osączyć na papierowym ręczniku. Wymieszać z kilkoma łyżkami sosu. Przygotowanie pizzy:wyrośnięte ciasto rozwałkować na koło o średnicy 28 cm. Położyć na papierze do pieczenia i umieścić w formie do pieczenia pizzy.Posmarować pozostałym sosem, posypać startym żółtym serem, ułożyć kawałki kurczaka i pokrojoną mozzarellę. Posypać krążkami czerwonej cebuli.Wstawić do nagrzanego do 230 st.C piekarnika i piec przez 10-15 minut. Przepis na ciasto znalazłam u Liski, a na nadzienie u Cudawianki, ale nieco je zmieniłam i podałam moją wersję. 