Po czekoladowych szaleństwach przyszła pora na coś konkretnego (chociaż mam jeszcze w zanadrzu dwa przepisy na ciastka z czekoladą, ale o nich będzie kiedy indziej). Na dworze ciemno, zimno i pada deszcz, więc na obiad serwuję pożywne i rozgrzewające dania. Na przykład taką potrawkę. Z łatwo dostępnych składników, prostą w przygotowaniu i bardzo sycącą, zwłaszcza jeśli podamy ją z pieczywem.Przepis własny.Składniki (na 4-6 porcji):- 400 g mięsa z podudzia indyka- 600 g mięsa z piersi indyka- 300 g pieczarek- 3 pomidory- 1 czerwona i 1 pomarańczowa papryka- mały słoiczek koncentratu pomidorowego (80 g)- 2 liście laurowe- 4 ziarna ziela angielskiego- sól i pieprzMięso pokroić w paseczki, oprószyć solą i pieprzem, podsmażyć na oleju. Przełożyć do garnka, zalać litrem gorącej wody, dodać liście laurowe i ziele angielskie, przykryć i dusić na małym ogniu (przez około 30-45 minut).Z papryki usunąć ziarenka i pokroić w cienkie paseczki o długości ok. 3 cm. pomidory obrać ze skórki, usunąć ziarenka i zmiksować w blenderze. Kiedy mięso będzie na wpół miękkie, dodać paprykę i zmiksowane pomidory.Pieczarki oczyścić, pokroić w plasterki, usmażyć na łyżce masła. Kiedy mięso i papryka będą miękkie, do garnka włożyć usmażone pieczarki i koncentrat pomidorowy, zagotować i doprawić do smaku solą i pieprzem.Podawać gorące, z białym pieczywem. 