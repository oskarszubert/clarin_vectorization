Oto propozycja dla tych, którzy mają chęć na gołąbki, ale nie mają czasu na zrobienie tych prawdziwych. Szczerze polecam, bo są bardzo smaczne i łatwe w przygotowaniu.  Składniki:- 50 dag mielonego mięsa wieprzowego- 50 dag białej kapusty- 1/4 szklanki mąki ziemniaczanej- 2 jajka- pieprz i sól- bułka tarta- 1/2 szklanki śmietany 18%- 2 łyżki przecieru pomidorowego- 1 łyżeczka mąki pszennejKapustę drobno poszatkować, posolić, wymieszać i odstawić. Gdy puści sok odcisnąć, a następnie wymieszać z mięsem, mąką i jajkami, przyprawić. Jeśli masa jest za rzadka, dosypać jeszcze trochę mąki.Z masy uformować podłużne kotleciki, obtoczyć je w bułce tartej i obsmażyć na rozgrzanym oleju. Podlać niewielką ilością wrzątku, przykryć i dusić do miękkości. Kotlety wyjąć na talerz, do wody pozostałej z duszenia wlać śmietanę wymieszaną z przecierem i mąką. Wymieszać, zagotować, włożyć kotleciki i podgrzać. Jeśli sos będzie za kwaśny, można go doprawić cukrem do smaku.Podawać z ziemniakami lub ryżem. 