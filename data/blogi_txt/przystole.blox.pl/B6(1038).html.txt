Gdzie kucharek sześć, tam nie ma co jeść. A jeśli są trzy? To mogą mieć problem z wyborem potrawy do wspólnego gotowania. Chociaż nie, tak na prawdę wcale nie było tak źle ;) Ale po to, by ułatwić nam wybór, zaproponowałam Malwinie i Karolinie zaproponowałam wybieranie przepisów na zasadzie: zamykamy oczy, losujemy książkę z półki, otwieramy na chybił-trafił i mamy przepis. I tak na zmianę. Tym razem przepis zaproponowany przez Malwinę. To bardzo pożywna, pełna warzyw zupa z kaszą jęczmienną.   Zupę ugotowaną przez Malwinę możecie zobaczyć tutaj, a wersję Karoliny tutaj.﻿        Przepis z książki "Dieta Italiana"﻿ Gino D'Acampo﻿, podaję z moimi zmianami.   Składniki (na 4 porcje):  80 g kaszy jęczmiennej perłowej 1 cebula 1 marchewka 2 łodygi selera naciowego 100 g białej kapusty 1 duży ziemniak 1 litr wody 1 cukinia 15 listków bazylii 2 ząbki czosnku sól i pieprz odrobina oliwy do skropienia zupy    Cebulę posiekać, kapustę grubo poszatkować, marchewkę, seler, ziemniak i cukinię pokroić w kostkę o boku 1 cm. W garnku zagotować wodę, wsypać kaszę, zagotować. Wrzucić cebulę, kapustę, marchewkę, seler i ziemniaka, ponownie doprowadzić do wrzenia i wtedy do garnka dorzucić cukinię. Gotować pod przykryciem przez około 15 minut, lub do chwili, kiedy warzywa i kasza będą miękkie. Doprawić do smaku solą i świeżo zmielonym pieprzem. Przygotować pesto: bazylię, czosnek i osiem łyżek gorącego wywaru zmiksować. Dodać do zupy, wymieszać. Na talerzach pokropić zupę oliwą. 