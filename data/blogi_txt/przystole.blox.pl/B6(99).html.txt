Widziałam te bułeczki na kilku blogach i tak mi się spodobały, że też musiałam je upiec ;) Nie zawiodłam się ani na wyglądzie, ani na smaku, więc mogę je szczerze polecić. Jeśli jeszcze ich nie próbowaliście, koniecznie musicie je upiec. Przepis odpisałam od Atiny, która zaczerpnęła go z forum Cincin. Składniki: - 500 g mąki pszennej- 1 łyżka cukru- 1 1/2 łyżeczki soli- 7 g drożdży instant- 200 g jogurtu naturalnego- 120 g mleka- 1 jajko- 60 g masła Wszystkie składniki (w temperaturze pokojowej) włożyć do miski i zagnieść ciasto (można użyć miksera - ja tak zrobiłam). Wyrobione ciasto przykryć ścierką i odstawić do wyrośnięcia na 1 - 1 1/2 godziny. Następnie ciasto wyjąć na oprószony mąką blat, uformować wałek i podzielić na 12 równych części. Uformować okrągłe bułeczki. Obtoczyć je w oleju i ułożyć w natłuszczonej tortownicy lub na blasze. Formę przykryć i ponownie odstawić do wyrośnięcia na około 1 godzinę. Piekarnik nagrzać do temp. 200ºC. Bułeczki posmarować roztrzepanym jajkiem i posypać ziarnami sezamu lub makiem. Piec 20-25 minut. Zamiast jogurtu naturalnego można użyć jogurtu owocowego i wtedy uzyska się słodkie bułeczki. 