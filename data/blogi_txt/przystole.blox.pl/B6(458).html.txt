Mówiłam, że brioszce nie odpuszczę? Mówiłam. Słowa wprowadziłam w czyn i już wczoraj na kolację synek mógł zjeść kawałek świeżutkiej drożdżowej "bułki" popijając kakao. Warto było ją upiec choćby dla słów trzyletniego smyka: "przepyszne ciasto upiekłaś". Sam pochwalił, nie pytany :DZa radą męża do ciasta dodałam groszki czekoladowe, w końcu Bea która zaproponowała przepisy zachęcała nas do eksperymentowania. Tak sobie myślę, że jeszcze będę do tego przepisu wracać zwłaszcza w nadchodzące jesienne i zimowe dni, bo nie ma nic lepszego na dobry sen jak kawałek takiej brioszki z ciepłym kakao właśnie. Jeśli ktoś nie zdążył wypróbować tego przepisu w ubiegły weekend, polecam na później.Mam nadzieję że Alicja zaliczy jeszcze moją brioszkę do 43 wydania Weekendowej Piekarni.Składniki:- 500 g mąki T45 (tortowej) - 2,5 łyżeczki drożdży w proszku (lub 20 g świeżych)- 1,5 łyżeczki soli- 200-250 ml letniego mleka (dałam 250 i ciasto było trochę za rzadkie)- 2 jajka- 60 g cukru- 10 g miodu- 75 g miękkiego masła- 100-125 g rodzynek- groszki czekoladowe- otarta skórka z 1/2 cytryny+ jajko do posmarowania   Mąkę wymieszać z solą i drożdżami.  Zrobić wgłębienie i umieścić w nim jajka, cukier, miód i mleko. Powoli  wymieszać składniki, wyrobić gładkie ciasto (ok. 10 minut); możemy  ewentualnie dodać odrobinę mąki, jeśli ciasto jest zbyt klejące, jednak  nie więcej niż łyżkę za każdym razem. Następnie partiami dodawać masło  i skórkę cytrynową i dalej wyrabiać. Na koniec dodać rodzynki i czekoladowe groszki i raz  jeszcze wyrobić ciasto (ma być dosyć ‘miękkie’ i elastyczne). Przełożyć je do miski, przykryć i odstawić do wyrośnięcia na ok. godzinę. Następnie złożyć ciasto kilka razy  (można podzielić je na dwie mniejsze części) i spłaszczyć, formując  mniej więcej kwadrat. Boki kwadratu złożyć do środka tak, by się  stykały, a następnie zrolować ciasto. Umieścić je w natłuszczonej  keksówce lub foremce chlebowej, przykryć i zostawić do wyrośnięcia na  ok. 45 minut (do 3/4 wysokości formy). Po wyrośnięciu posmarować wierzch ciasta rozkłóconym jajkiem, a następnie ponacinać (dosyć głęboko) ostrymi nożyczkami naprzemiennie – raz z lewej, raz z prawej  strony. Mniejsze brioszki pieczemy ok. 20-25  min w 200°C (jedną większą pieczemy ok. 45-55 minut); w połowie pieczenia możemy nieco obniżyć temperaturę, a jeśli brioszka zbyt  szybko brązowieje – nakryć ją folią aluminiową. 