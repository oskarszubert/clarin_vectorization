Kończę już z tą czekoladą, kończę, ale dziś mam jeszcze do zaproponowania mega czekoladowe ciasto. Właściwie to prawie sama czekolada, ale z dodatkiem orzechów i leciutkim malinowym akcentem. Brownies, jak to ono, jest bardzo wilgotne, miękkie i rozpływające się w ustach. Po prostu niebo w gębie! No i całe ciasto zostało zjedzone dzisiejszego dnia i nie został nawet okruszek, a to chyba o czymś świadczy ;)Przepis ten zaproponowała nam Olcik w lutowej edycji Weekendowej Cukierni. Oryginał znalazła u Doroty i zaproponowała dodanie truskawek, ale ja zamiast nich dałam mrożone maliny i to był idealny wybór. Polecam to ciasto wszystkim lubiącym czekoladę :)Składniki:  35 g kakao 80 ml gorącej wody 150 g gorzkiej czekolady, roztopionej 150 g masła, roztopionego 230 g ciemnego brązowego cukru 100 g zmielonych orzechów laskowych 4 jajka 100 g malin (mogą być mrożone) Dodatkowo:  1 łyżka kakao, do dekoracji  Kakao wymieszać z gorącą wodą do gładkości. Czekoladę i masło włożyć do metalowej miski i mieszając stopić w gorącej kąpieli wodnej. Do rozrobionego kakao wlać czekoladę z masłem, wsypać cukier, orzechy i dodać żółtka. Zmiksować. Białka ubić na sztywną pianę. Delikatnie połączyć z czekoladowym ciastem, w czasie mieszania dodając maliny. Blaszkę o boku 19 - 20 cm wyłożyć papierem do pieczenia. Przelać do niej czekoladową miksturę. Piec w temperaturze 180?C przez 60 - 70 minut. Przestudzić 15 minut w blaszce, wyjąć na talerz, do góry spodem, zerwać ostrożnie papier. Oprószyć kakao, pokroić na kwadraty. Z przepisu wychodzi 1 nieduża blaszka - 9 sycących porcji, takich jak na zdjęciach. 