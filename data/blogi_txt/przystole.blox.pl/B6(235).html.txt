Muszę się przyznać, że moje myśli krążą już wśród tematyki dalekiej od tej blogowej, ale przecież nie mogę przemilczeć tego, że 14 lutego mój blog skończył cztery lata :)W ciągu tych czterech lat dzięki blogowi miałam okazję uczestniczyć w ciekawych warsztatach kulinarnych oraz poznałam wiele fantastycznych osób, które tak samo jak ja są pasjonatami kuchni. Cieszę się, że mogę należeć do grona tak serdecznych, otwartych i pozytywnie zakręconych ludzi ;)Wszystkim czytelnikom bloga, korzystającym z przepisów i zostawiającym komentarze serdecznie dziękuję za te cztery lata i życzę (sobie i Wam) kolejnych, co najmniej 4, a może nawet 40? ;)P.S. To już chyba mój ostatni wpis przed rozwiązaniem, więc proszę Was o trzymanie za nas kciuków - odezwę się już po rozpakowaniu z dwupaku ;) 