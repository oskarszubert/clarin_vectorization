Starszy synek niedawno zobaczył w programie dla dzieci, jak przyrządza się koktajle owocowe. Od tego czasu co jakiś czas przypominał mi, że też musimy sobie taki koktajl zrobić. Pod jego wpływem pomyślałam, że rzeczywiście zupełnie o takich napojach zapomniałam. A szkoda, bo są zdrowe i dają możliwość przemycenia nie lubianych zbytnio owoców, jeśli dzieci takie mają. Na pierwszy ogień jednak postanowiłam na koktajl przerobić brzoskwinie, które wszyscy lubimy. Upewniłam się po raz kolejny, że brzoskwinie i kokos to bardzo smaczny duet.       Składniki (na 4 porcje):  4 brzoskwinie 1 puszka (400 ml) mleka kokosowego 1 łyżka soku z cytryny 1-2 łyżeczki cukru pudru lub miodu - niekoniecznie (w zależności od smaku i tego, jak słodkie są owoce)    Brzoskwinie obrać ze skórki, przekroić na pół, usunąć pestkę, a miąższ pokroić w kawałki. Zmiksować razem z mleczkiem kokosowym i sokiem z cytryny. Ewentualnie dosłodzić. Podawać od razu.     Przepis dodaję do akcji Karoliny: 