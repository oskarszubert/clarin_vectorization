Nasz dzisiejszy obiad. Mojego pomysłu - połączyłam farsz z tego co lubię z sosem który kiedyś zrobiłam do calzone. Pierwszy raz faszerowałam i zapiekałam makaronowe muszle. Udały się doskonale. Poza smakiem w tym daniu bardzo podoba mi się to, że można je odgrzać następnego dnia i będzie równie smaczne. Mam już zatem obiad na jutro ;)   Składniki (na 4 porcje):- 20 dużych muszli makaronowychnadzienie:- 2 szalotki- 50 g wędzonej szynki- 250 g pieczarek- 250 g fety- 3 łyżki natki pietruszki- 2-3 łyżki masłasos pomidorowy:- 2 puszki pomidorów krojonych- 2 łyżki oliwy- 2 ząbki czosnku, drobno pokrojone- 1 łyżeczka oregano- 1 łyżeczka bazylii- 1 łyżeczka soli- 1/2 łyżeczki cukru- odrobina pieprzu- ewentualnie tarty parmezan (u mnie ser grana padano) do posypaniaMuszle makaronowe ugotować al dente wg instrukcji na opakowaniu.Przygotowanie farszu:szalotki drobno posiekać, szynkę i fetę pokroić w kostkę, pieczarki w półplasterki. Szalotki zeszklić na maśle, dodać szynkę i smażyć, mieszając przez ok. 4 minuty. Dodać pieczarki i smażyć, aż powstały sos odparuje. Przestudzić. Do letniego farszu dodać natkę i fetę, wymieszać, doprawić do smaku solą i pieprzem.Przygotowanie sosu:wszystkie składniki umieścić w rondelku. Doprowadzić do wrzenia, zmniejszyć ogień i mieszając, gotować przez 10 minut.Gotowy sos wlać do żaroodpornej formy. Ugotowane muszle makaronowe nadziewać przygotowanym farszem i układać w formie z sosem. Całość ewentualnie posypać delikatnie tartym parmezanem.Formę wstawić do piekarnika nagrzanego do 180 st.C i zapiekać przez około 20 minut. 