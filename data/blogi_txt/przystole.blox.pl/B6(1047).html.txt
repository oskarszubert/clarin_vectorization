Warzywna, lekka i bardzo letnia zupa. Zawsze o tej porze roku pojawia się na naszym stole. Skoro tak jest, to nie mogę tego przepisu nie dodać do akcji Letni Festiwal Zupy.   Składniki:- 1 mały kalafior- 3 marchewki- garść fasolki szparagowej- 1 pietruszka- 1/2 szklanki jogurtu naturalnego- 1 łyżka mąki- koperek- sólMarchewki i pietruszki obrać, pokroić w cienkie półplasterki, strączki fasolki pokroić na trzy części, kalafior podzielić na różyczki.W osolonym wrzątku podgotować przez 10 minut fasolkę, potem dodać resztę warzyw i gotować jeszcze 15-20 minut.Jogurt wymieszać z mąką, dodać do zupy, doprowadzić do wrzenia, zestawić, przyprawić do smaku, posypać siekanym koperkiem. 