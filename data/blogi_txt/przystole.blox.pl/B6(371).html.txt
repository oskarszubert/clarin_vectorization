Malutkie słodkości. Bajecznie słodkie. Nic w tym dziwnego zresztą, skoro składają się prawie z samej czekolady :)Gdyby tak jeszcze do środka włożyć obranego ze skórki migdała, otrzymalibyśmy domową wersję Rafaello.To właśnie one są na tegorocznym banerku do przepisów bożonarodzeniowych. Polecam więc na święta i nie tylko.Składniki (na 30 sztuk):- 200 g białej czekolady- 150 ml słodkiej śmietanki 30%- 100 g wiórków kokosowych- 50 g masła- 3-4 łyżki cukru pudru do obtoczeniaŚmietankę zagotować z dodatkiem wiórków kokosowych i zestawić z ognia. Dodać połamaną na kawałki czekoladę oraz masło i mieszać do chwili, aż całkowicie się rozpuści (jeśli czekolada nie będzie chciała całkowicie rozpuścić, można podgrzać na małym ogniu, cały czas mieszając).Ostudzoną masę odstawić na 1-1,5 godziny do lodówki.Zimnymi rękami formować z masy kulki wielkości wiśni, obtoczyć je w cukrze pudrze, ułożyć na talerzu i znów odstawić do lodówki do całkowitego zastygnięcia. 