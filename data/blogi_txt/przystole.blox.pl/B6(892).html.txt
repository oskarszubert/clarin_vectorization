Krupnik to bardzo popularna i znana zupa. Jednak z fasolą jadłam ją pierwszy raz. Dzięki niej zupa była jeszcze bardziej treściwa i sycąca. Najlepiej smakowała nam taka gorąca i parująca - wtedy doskonale rozgrzewała.Składniki (na 4 porcje):- 120 g białej fasoli- 100 g kaszy jęczmiennej (pęczak)- 250 g wędzonego boczku- 1 marchew- 1/4 małego selera- 1 łyżka smalcu- 2 łyżki posiekanej natki pietruszki- sól i pieprzFasolę namoczyć w zimnej wodzie i odstawić na noc. Następnego dnia odcedzić ją, zalać świeżą wodą i gotować przez 30-40 minut.Kaszę opłukać i wsypać do garnka z zimną wodą. Posolić,  przykryć i gotować od czasu do czasu mieszając, przez 25 minut.Boczek pokroić w kostkę. Kiedy fasola zmięknie, dodać do niej boczek i gotować razem jeszcze przez 20 minut.Marchewkę pokroić w plasterki, seler w kostkę. Obsmażyć na smalcu, wrzucić do zupy i gotować razem przez chwilkę (aż warzywa zmiękną). Doprawić do smaku solą i pieprzem. Pod koniec gotowania dodać ugotowaną kaszę i natkę pietruszki.Przepis dodaję do mojej akcji Jedzmy kaszę. 