Moją drugą propozycją w ramach Gotowania po polsku jest krupnik. Muszę się przyznać, że kiedyś nie lubiłam tej zupy. Kiedy jednak postanowiłam ugotować ją samodzielnie i znalazłam ten przepis, zmieniłam o niej zdanie. Szkoda tylko, że zawsze wychodzi taka szara, ale może jeśli dodam inną kaszę, to będzie lepiej? Teraz krupnik często gości na naszym stole, bo smakuje nam wszystkim.Składniki:- 1 duże udko z kurczaka- pęczek włoszczyzny- 2 łyżki posiekanej natki pietruszki- 6 łyżek kaszy jęczmiennej- szczypta słodkiej papryki- sól, pieprz ziołowyUdko umyć, włożyć do garnka, zalać 2 litrami zimnej wody. Włoszczyznę obrać, umyć, dołożyć do mięsa. Gotować na małym ogniu około 45 minut.Warzywa i mięso wyjąć z wywaru, zagotować go i wsypać kaszę. Gotować około 40 minut, aż będzie miękka.Ugotowaną marchewkę pokroić w plasterki, mięso obrać z kości, pokroić w paski. Kiedy kasza się ugotuje, włożyć marchewkę i mięso, przyprawić papryką, solą i ziołowym pieprzem. Na talerzu posypać natką. 