Przepis pochodzi z książeczki "Pyszne potrawy z wieprzowiny" z serii Biblioteczki Poradnika Domowego. Kilka lat się do niego przymierzałam i w końcu jego czas nadszedł. Chyba te prawie zimowe chłody się do tego przyczyniły, bo jak wiadomo, piwo rozgrzewa ;) Kiełbaski bardzo nam smakowały, sos trochę mniej, a do tego było go za dużo. Wystarczyłaby jedna puszka piwa, albo nawet pół. Składniki podaję jednak według książeczki, a każdy może je sobie dopasować do własnych potrzeb i upodobań kulinarnych.  Składniki:- 50 dag białej kiełbasy- 750 ml jasnego piwa- 1/2 łyżki masła lub margaryny- 1 cebula- 2 plasterki cytryny- 1 łyżka mąki- sól i pieprzCebulę obrać, pokroić w plasterki, zeszklić w garnku na tłuszczu. Włożyć kiełbasę, zalać piwem, doprowadzić do wrzenia i gotować na małym ogniu około 30 minut. Pod koniec gotowania dodać plasterki cytryny. Mąkę rozprowadzić wodą, wlać do piwa, wymieszać i gotować aż sos zgęstnieje. Przyprawić solą i pieprzem.Kiełbasę podawać z chlebem lub ziemniakami z wody i kapustą kiszoną. 