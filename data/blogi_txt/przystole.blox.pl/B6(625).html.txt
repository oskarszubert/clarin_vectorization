Dobry sposób na urozmaicenie śniadania lub kolacji kiedy w lodówce nie mamy zbyt wielu produktów. Do jej przygotowania można wykorzystać to co jest,  na przykład pieczeń która została z obiadu, albo nam już się znudziła. Bardzo prosta i szybka do przygotowania.  Składniki:- 200 g chudej pieczeni (zastąpiłam usmażonym filetem z kurczaka)- 70 g sera żółtego (edamskiego)- kawałek ugotowanego selera- 2 łyżki majonezu- 2 łyżki posiekanej zieleniny (szczypiorek, koperek, bazylia, natka pietruszki)- ząbek czosnku- sól i pieprzMięso i seler zemleć, ser zetrzeć na tarce o drobnych oczkach, czosnek drobno posiekać lub przecisnąć przez praskę. Wszystko wymieszać z majonezem i zieleniną, doprawić do smaku. Przed podaniem pastę można schłodzić w lodówce. 