Przepraszam że tak długo kazałam na siebie czekać, ale ostatnio zabrakło mi czasu na pisanie i weny do działań kuchennych. Po miesiącu skończyliśmy w końcu nasz pechowy remont pokoju, a właściwie to mąż go skończył. Dlaczego pechowy?   1. Okazało się, że szyby w nowym oknie są w środku porysowane i teraz czekamy na nowe.  2. "Fachowiec" od gipsowania i malowania ścian zniknął w połowie roboty i mąż wszystko musiał skończyć sam.  3. Po położeniu paneli okazało się, że trzeba je zdjąć i zrobić wylewkę na podłogę, była taka krzywa. Oczywiście ściany były już pomalowane, a meble czekały na złożenie od dwóch tygodni w korytarzu.  4. Na podłogę zabrakło 1,5 panela. Oczywiście w żadnym sklepie już ich nie było, a kiedy w końcu po tygodniu dotarły. mąż dokupił z tej samej firmy i ten sam kolor, ale okazało się, że są trochę jaśniejsze i faktura inna. Na szczęście te inne panele leżą pod oknem, więc firanka je zasłania.  5. Klosz w lampie okazał się uszczerbiony i trzeba było go wymienić.  6. W kanapie, podczas składania znaleźliśmy obdarty stelaż i brak w nim jednej nóżki, czekamy na nowy. Tylko w meblach nie znaleźliśmy żadnej usterki tfu tfu!   Po tym wszystkim nie miałam na nic siły, gotować jakichś ciekawych potraw też mi się nie chciało.    W piątek zabrałam się za pieczenie ciasta w ramach Gotowania po polsku. Najpierw okazało się, że drożdże które wg daty na opakowaniu były dobre, nadawały się tylko do wyrzucenia. Potem zabrakło mi mąki, a na koniec, już w piekarniku ciasto postanowiło wyjść z formy. W ten sposób w kuchni miałam iście halloweenowy nastrój: pełno dymu i swąd spalenizny.. Pomimo tego ciasto się udało, było pyszne i już zostało zjedzone, ale zapewniło mi dużo mycia i szorowania. Jutro postaram się wkleić zdjęcie i przepis, a zapewniam Was, że jego wygląd, jak na ciasto drożdżowe miało trochę niezwykły ;) Pozdrawiam bardzo serdecznie wszystkich czekających na nowe wpisy i obiecuję poprawę :) Dziękuję oczywiście za przemiłe komentarze :DTeraz postaram się nadrobić zaległości na Waszych blogach :) 