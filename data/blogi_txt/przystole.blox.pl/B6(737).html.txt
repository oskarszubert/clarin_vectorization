Chciałam upiec bułki. Znalazłam przepis na bułki pszenno- orkiszowe, który mi się spodobał, ale gdy zaczęłam przygotowywać składniki okazało się, że mąka orkiszowa mi się skończyła. Zamieniłam ją więc na mąkę żytnią razową. Ponieważ żytnia mąka sprawia, że wypieki są bardziej zbite i cięższe, bułki nie wyrosły mi takie duże jak w oryginale, ale i tak bardzo nam smakowały. Polecam wszystkim, którzy lubią zdrowe domowe pieczywo.       Wzorowałam się na przepisie z Pracowni Wypieków, ale podaję z moimi zmianami.   Składniki (na 9 bułek):  150 g mąki żytniej razowej 350 g mąki pszennej 300 ml letniej wody 20 g świeżych drożdży 1 łyżka miodu 1 łyżka miękkiego masła 1 płaska łyżeczka soli opcjonalnie po 1 płaskiej łyżeczce kminku i siemienia lnianego   1 jako rozkłócone z łyżeczką śmietany, mleka lub wody do posmarowania ziarna słonecznika, sezamu, siemienia lnianego (lub inne ulubione) do posypania    Obydwa rodzaje mąki wsypać do miski, na środku zrobić wgłębienie, wkruszyć do niego drożdże, polać miodem oraz niewielką ilością letniej wody i rozetrzeć palcami tworząc zaczyn. Miskę przykryć ściereczką i odstawić w ciepłe miejsce na około 15 minut.﻿﻿﻿﻿ Po tym czasie zacząć wyrabianie ciasta, dodając sól, masło, ziarna oraz pozostałą letnią wodę. Wyrobić na gładkie, nie lepiące się do rąk ciasto. Uformować je w kulę i położyć w posmarowanej olejem misce. Ponownie przykryć ściereczką i odstawić w ciepłe miejsce do wyrośnięcia na około 1 - 1,5 godziny.Wyrośnięte ciasto jeszcze raz wyrobić, podzielić na 9 równych części. Z każdej uformować okrągłą bułeczkę i ułożyć na wyłożonej papierem do pieczenia lub matą silikonową blasze.Przykryć i odstawić w ciepłe miejsce jeszcze na 30-40 minut. Wyrośnięte bułki posmarować jajkiem i posypać ulubionymi ziarnami. Piec w piekarniku nagrzanym do 190 st.C przez 10-15 minut. ﻿ ﻿ 