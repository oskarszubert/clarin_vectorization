Kolejna wersja granoli na moim blogu. Smakowała równie rewelacyjnie jak poprzednie. Jeśli lubicie takie zdrowe śniadanie z płatkami owsianymi i bakaliami w roli głównej, to polecam :)  Przepis znalazłam tutaj, na blogu Cudawianki. Następnym razem dałabym jednak trochę mniej cukru lub miodu, bo granola była dość słodka.    Składniki: - 3,5 szklanki płatków owsianych - 1 szklanka migdałów - 1/4 szklanki pestek słonecznika- 1/4 szklanki pestek dyni - 1 szklanka włoskich orzechów- 1,5 szklanki suszonych moreli - 0,5 szklanki brązowego cukru - 2 łyżeczki cynamonu - 2 łyżki oleju - 0,5 szklanki syropu klonowego (u mnie miód) - może być mniej     Cukier wymieszać w misce z cynamonem. Wsypać płatki owsiane, pestki słonecznika, orzechy pokrojone na pół oraz migdały w całości i pokrojone na połówki lub ćwiartki morele. Na małym gazie w rondelku rozgrzać olej, połączyć go z syropem klonowym (lub miodem). Dokładnie wymieszać. Polać tą miksturą zawartość miski i dokładnie wymieszać wszystko razem.  Wyłożyć granolę do formy, najlepiej teflonowej (jeśli takiej nie macie, to zwykłą formę do pieczenia wyłóżcie papierem do pieczenia).  Zapiekać przez 25 minut w 180 stopniach. Przemieszać w trakcie zapiekania przynajmniej raz. Po wyjęciu z piekarnika wystudzoną granolę przełożyć do szczelnej puszki lub słoika.  Podawać z ciepłym lub zimnym mlekiem, albo też z jogurtem lub kefirem. 