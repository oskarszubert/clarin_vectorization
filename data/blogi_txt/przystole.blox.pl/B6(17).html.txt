Przepis na to ciasto znalazłam podczas poszukiwania sposobu zużycia maślanki która została mi w lodówce po przygotowaniu naleśników. Ponieważ po raz pierwszy spotkałam się z takim zastosowaniem maślanki przepis został wypróbowany natychmiast. Efekt? Przepyszne ciasto które długo chyba nie wytrzyma w szafce, zwłaszcza że w składzie ma rodzynki uwielbiane przez mojego męża ;) Oto i ono:  Składniki:- 2 i 1/4 szklanki mąki- 1 i 1/2 szklanki cukru (może być mniej)- 1/2 łyżeczki soli- 2 łyżeczki cynamonu- 1/4 łyżeczki imbiru-  1 łyżeczka sody oczyszczonej- 1 łyżeczka proszku do pieczenia- 3/4 szklanki oleju- 1 jajko- 1 szklanka maślanki- 1 szklanka posiekanych orzechów i rodzynek (ja dodałam orzechy laskowe i starłam je na maszynce          do       warzyw na dużych oczkach)  Do miski wrzucić najpierw składniki sypkie, wymieszać drewnianą łyżką, potem dodać jajko, olej i maślankę i jeszcze raz wszystko dokładnie wymieszać łyżką. Nie trzeba miksować, co bardzo mi się podoba, bo mój synek nie przepada za odgłosem jaki wydaje mikser :)Przełożyć do formy keksówki i piec w 180 st.C przez 50 - 60 minut. Przepis pochodzi ze strony www.gotowanie.wkl.pl zamieściła go tam ilka76 