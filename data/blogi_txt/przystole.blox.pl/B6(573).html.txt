Mąż jutro wyjeżdża do sanatorium, więc zadbałam o to, by miał coś dobrego do przegryzienia. Wybór padł na muffiny z przepisu Dorotus. Wyszły smaczne, niezbyt słodkie, z lekką nutką piernikową. Więcej chyba nie muszę pisać, bo każdy kto choć raz upiekł muffinki dobrze zna ich zalety ;)  Składniki (na 12 sztuk)suche:- 2 szklanki mąki pszennej- 2/3 szklanki cukru pudru- 1 łyżeczka proszku do pieczenia- 1 łyżeczka sody oczyszczonej- szczypta soli- 1 szklanka świeżej, mrożonej lub suszonej żurawiny- 1 łyżeczka przyprawy korzennejmokre:- 3/4 szklanki maślanki- 1/3 szklanki mleka- 60 g roztopionego masła- 1 duże jajko- 1 łyżka soku z cytrynyW dużej misce wymieszać suche składniki, w innym pojemniku składniki mokre. Następnie wlać mokre składniki do suchych i wymieszać kilkoma ruchami łyżki tylko do połączenia składników. Mogą zostać grudki.Nałożyć ciasto do natłuszczonych lub wyłożonych papilotkami foremek na muffinki. Wstawić do nagrzanego piekarnika i piec około 25 minut w 190C.Po upieczeniu zostawić muffiny w foremkach na ok. 5 minut, a potem wyjąć i studzić na kratce. 