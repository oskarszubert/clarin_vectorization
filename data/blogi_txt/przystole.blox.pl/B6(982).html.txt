Pierwszy raz jadłam mięso wieprzowe w połączeniu z owocami. Do tej pory znałam tylko kurczaka podawanego w różnych potrawach na słodko. Okazuje się, że wieprzowina i suszone morele bardzo do siebie pasują. Do tego ryż i glazurowana, a więc też lekko słodka marchewka i mamy bardzo smaczny, oryginalny obiad. Składniki (na 4 porcje):- 500 g wieprzowiny na gulasz (łopatka lub karkówka)- 1 cebula- 200 g suszonych moreli- 1 łyżeczka miodu- 1 łyżeczka sosu sojowego- 1 łyżeczka octu balsamicznego- ząbek czosnku- pieprz i suszony tymianekWieprzowinę pokroić w kostkę o boku około 2 cm. Posypać przyprawami i wymieszać z łyżką oleju. Wrzucić na lekko rozgrzany olej. Smażyć, często mieszając w głębokiej patelni lub garnku.Każdą morelę przekroić na pół, dodać do mięsa. Podlać 1/2 szklanki wody, dodać po łyżeczce miodu, sosu sojowego i octu balsamicznego. Dusić pod przykryciem do miękkości (około 10-20 minut). W razie potrzeby podlać jeszcze odrobiną wody.Podawać z ryżem i gotowaną marchewką (ja podałam z marchewką glazurowaną).Przepis z czasopisma "Kobieta i życie". 