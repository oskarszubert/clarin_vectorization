Właściwie do tego deseru można dodać różne miękkie owoce, ale ponieważ sezon na jagody wciąż trwa, w moim budyniu wylądowały właśnie jagody i kilka malin. Składniki:- 1 opakowanie budyniu waniliowego z cukrem- 1,5 szklanki mleka (o pojemności 250ml)- 2 łyżki cukru- 1 łyżka masła- 1/2 szklanki śmietany kremówki- 10 dag waniliowego serka homogenizowanego- 30 dag miękkich owoców sezonowych lub z kompotu albo z puszki Budyń w proszku wymieszać z 1/2 szklanki mleka i cukrem. Resztę mleka zagotować, zdjąć z ognia, wlać rozmieszany proszek i ciągle mieszając zagotować na małym ogniu. Dodać łyżkę masła i dokładnie wymieszać. Garnek przykryć folią spożywczą (żeby na wierzchu nie zrobił się kożuch) i odstawić do ostygnięcia.Schłodzoną śmietanę ubić na sztywno. Przełożyć ją do zimnego budyniu razem z serkiem i delikatnie ale dokładnie wymieszać łyżką.W czterech pucharkach lub niskich szklankach układać warstwami na przemian owoce i masę budyniową. Przed podaniem schłodzić w lodówce. 