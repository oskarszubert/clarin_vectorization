Patrząc na opis przygotowania ciasta można się zastanawiać, czy to na pewno jest biszkopt, bo składniki są mieszane częściowo jak na ciasto ucierane, a częściowo jak na ciasto biszkoptowe. Jednak po spróbowaniu upieczonego ciasta postanowiłam nazwy nie zmieniać. Dlatego, że jest tak lekkie i puszyste jak biszkopt. W dniu pieczenia ciasto ma chrupiącą, czekoladową skorupkę na wierzchu, która niestety po nocy spędzonej pod przykryciem mięknie, co jednak nie wpływa to na smak ciasta. Jeśli jednak chcielibyście podać je gościom, polecam zaplanowanie pieczenia na ten sam dzień :)      Przepis z książeczki z serii "Z kuchennej półeczki - 120 wypieków".   Składniki (na tortownicę o średnicy 21 cm):  175 g miękkiego masła 175 g brązowego cukru 3 rozkłócone jajka 150 g mąki pszennej 1 i 1/4 łyżeczki proszku do pieczenia 15 g ciemnego kakao 2 łyżki mleka 2 nieduże gruszki (obrane, pozbawione gniazd nasiennych i pokrojone w niezbyt cienkie plasterki)    W misce utrzeć masło z cukrem na puszystą masę. Nie przerywając ucierania stopniowo dodawać jajka, dodać mleko.Mąkę i kakao z proszkiem do pieczenia przesiać i stopniowo dodawać do masy, mieszając całość delikatnie łyżką do uzyskania gładkiej, puszystej masy. Tortownicę wysmarować tłuszczem, wyłożyć do niej ciasto. Wierzch wyrównać szpatułką. Na wierzchu dookoła brzegu ułożyć kawałki gruszek. Formę wstawić do piekarnika rozgrzanego do 180 st.C i piec przez około 60 minut. Po upieczeniu pozostawić do przestygnięcia, a potem zdjąć obręcz tortownicy i zostawić ciasto na kratce do całkowitego wystudzenia. 