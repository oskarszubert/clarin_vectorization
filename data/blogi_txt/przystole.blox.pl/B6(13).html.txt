Oto drugi przepis ze "Złotej księgi czekolady" który wypróbowałam. Pretekstem do tego były dwa banany które aż się prosiły żeby coś z nimi zrobić. Ten przepis wydał mi się idealny, wprowadziłam tylko do niego jedną, niewielką zmianę zastępując część czekolady na ciemne, gorzkie kakao. Babeczki były bardzo dobre, bo nie za słodkie, wilgotne dzięki bananom, a i orzechy świetnie komponują się ze smakiem czekolady. Polecam!Składniki (na 24 sztuki):- 150 g mąki razowej- 150 g mąki pszennej- 20 g gorzkiego kakao- 2 łyżeczki proszku do pieczenia- 1/2 sody oczyszczonej- 1/4 łyżeczki soli- 125 g miękkiego masła- 200 g cukru pudru- 3 duże jajka- 2 dojrzałe banany, roztarte na papkę- 60 ml mleka- 100 g startej na dużych oczkach czekolady- 120 g pokrojonych orzechów włoskich W dużej misce wymieszać obydwa rodzaje mąki, kakao, proszek do pieczenia, sodę i sól. W drugiej misce mikserem na wysokich obrotach utrzeć masło z cukrem na gładki krem. Następnie kolejno wmiksować jajka i zmniejszyć obroty na małe. Włożyć rozdrobnione banany i stopniowo dodawać przygotowaną wcześniej mieszankę mączną na przemian z mlekiem, nie przerywając miksowania. Na koniec ręcznie wmieszać starta czekoladę i orzechy.Formę do pieczenia muffinek wyłożyć papilotkami i wyłożyć połowę ciasta, napełniając dołki do 2/3 wysokości. Piec 20-25 minut w 180 st.C. Po 5 minutach od wyjęcia formy z piekarnika wyjąć upieczone babeczki i odstawić je na kratkę do ostygnięcia. W ten sam sposób upiec drugą połowę babeczek. 