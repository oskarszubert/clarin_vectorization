Na pewno ciasto fale Dunaju jest Wam znane. Sama mam dwa przepisy na jego wykonanie, ale moja mama postanowiła zrobić eksperyment i wiśnie zamieniła na jabłka. I wiecie co? Pyszne było. Tak nam zasmakowało że postanowiłam ciasto sfotografować i przepis zamieścić na blogu. Moja wersja, z wiśniami czeka w kolejce do zrobienia, a wiśnie już czekają w śpiżarni zamknięte w słoiku ;)Składniki:- 250 g masła- 200 g cukru pudru- cukier waniliowy- 6 jajek- 400 g mąki pszennej- 3 łyżeczki proszku do pieczenia- 2 łyżki kakao- 4 łyżki mleka- 2 łyżki rumu- 40 dag jabłek pokrojonych w kostkękrem:- 1 opakowanie budyniu śmietankowego- 2 szklanki mleka- 7 łyżek cukru pudru- 1 kostka miękkiego masła- 1 czekolada gorzkaMasło utrzeć z cukrem i cukrem waniliowym. Wbić jajka i ucierać. Stopniowo wsypywać mąkę wymieszaną z proszkiem do pieczenia. Całość połączyć z mlekiem o temperaturze pokojowej.Połowę ciasta przełożyć do natłuszczonej i oprószonej bułką tartą blachy. Resztę ciasta wymieszać z kakao i rumem. Wyłożyć na jasną część ciasta i wyrównać powierzchnię. Ułożyć pokrojone jabłka, lekko wciskając je w ciasto.Piec około 45 minut w 180 st.CZ mleka i proszku budyniowego ugotować budyń, wystudzić. Zimny budyń utrzeć z miękkim masłem i cukrem pudrem. Rozsmarować na zimnym cieście. Udekorować polewą przygotowaną ze stopionej w kąpieli wodnej czekolady. 