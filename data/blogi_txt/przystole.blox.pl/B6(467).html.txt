Takie znane i łatwe danie, a ja dopiero teraz po raz pierwszy je sama zrobiłam. Do tej pory jadłam tylko łazanki zrobione przez moją mamę. Teraz na pewno będą się częściej pojawiać na naszym stole, ale to dopiero jesienią. Wszak teraz nadchodzi pora na lżejsze dania.      Składniki:  1/2 niedużej główki kapusty 2 cebule 300 g pieczarek kawałek cienkiej kiełbasy (ok. 170 g) 100 g wędzonego boczku 250 g makaronu łazanki sól i pieprz do smaku Kapustę drobno poszatkować. Wrzucić do osolonego wrzątku i gotować do miękkości od czasu do czasu mieszając. Ugotowaną odcedzić. Cebule pokroić w kostkę, zeszklić na 2 łyżkach oleju. Dodać obrane, umyte i pokrojone w plasterki pieczarki. Usmażyć.Boczek i kiełbasę pokroić w kostkę, usmażyć na 1 łyżce oleju, dodać do pieczarek. Makaron ugotować według instrukcji na opakowaniu, odsączyć.﻿ Na dużą patelnię przełożyć pieczarki z wędliną, kapustę i ugotowany makaron. Chwilę razem smażyć, doprawić do smaku solą i pieprzem. 