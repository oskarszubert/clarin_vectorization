Przepis ten powstał z połączenia dwóch innych. Już nie pamiętam jak do połączenia doszło, czy zmieniłam po prostu tylko przepis na kruszonkę, czy tą kruszonkę dodałam. W każdym razie te dwa elementy świetnie do siebie pasują i tworzą przepyszną całość. Szczerze polecam wypróbowanie :) Składniki:Ciasto- 25 dag cukru- 2 szklanki mąki pszennej- 5 jajek- 20 dag margaryny- 3 łyżki oleju- 3 łyżki kakao- 1/3 szklanki wody- 1 łyżeczka proszku do pieczenia- 1 łyżka cukru wanilinowego (dałam cukier cynamonowy)Kruszonka- 3/4 szklanki mąki pszennej- 3 łyżki cukru kryształu- 5 dag margaryny- 2 łyżeczki cukru wanilinowego Do garnka włożyć margarynę i olej, roztopić, wsypać cukier i kakao, wymieszać, dolać wodę. Podgrzewać cały czas mieszając aż masa uzyska jednolitą konsystencję, ale nie gotować. Zdjąć z ognia i wystudzić.Żółtka rozetrzeć mikserem i nadal miksując wlewać wystudzoną masę kakaową, wsypać mąkę zmieszaną z proszkiem do pieczenia i cukrem wanilinowym. Całość dokładnie zmiksować.Białka ubić na sztywną pianę ze szczyptą soli i łyżką wymieszać z ciastem. Przełożyć do tortownicy.Przygotować kruszonkę: wszystkie składniki wsypać do miski, zagnieść gładkie ciasto, rozkruszyć palcami na ciasto w formie.Wstawić do nagrzanego piekarnika i piec ok. 50 minut w 180ºC  Na koniec jeszcze trochę wiosny z naszego ogródka specjalnie dla Was :) 