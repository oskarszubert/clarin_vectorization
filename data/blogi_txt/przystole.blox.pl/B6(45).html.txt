Kolejny przepis ze "Złotej księgi czekolady". Moje pierwsze bezy - na zewnątrz delikatne i chrupiące, w środku wilgotne, czyli takie jakie powinny być. Debiut uważam więc za udany :) Składniki (na około 36 sztuk):- 4 białka z dużych jajek w temperaturze pokojowej- 1/8 łyżeczki soli- 150 g drobnego cukru- 125 g gorzkiej czekolady, drobno posiekanej lub startej na dużych oczkach- 100 g uprażonych na suchej patelni płatków migdałowych- 2 łyżeczki dobrze rozdrobnionej skórki pomarańczowej (użyłam kandyzowanej)W dużej misce na wysokich obrotach miksera ubijać przez 3 minuty białka jajek na sztywną pianę. Zredukować obroty miksera do średnich i miksując, stopniowo dodawać cukier. Miksować jeszcze przez kolejne 3 minuty, aż cukier całkiem się rozpuści, a w pianie da się formować szczyty.Szpatułką lub łyżka delikatnie wmieszać czekoladę, płatki migdałowe i skórkę pomarańczową.Łyżką odmierzać porcje masy wielkości orzecha włoskiego i kłaść je na blasze wyłożonej papierem do pieczenia, w odległości 2,5 cm od siebie.Piec w 130 stopniach przez około 45 minut aż bezy zesztywnieją i lekko się zrumienią. Wyłączyć piekarnik i zostawić w nim bezy jeszcze przez chwilę. 