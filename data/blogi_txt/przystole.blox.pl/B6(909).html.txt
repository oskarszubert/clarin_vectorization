Taką babkę piekę co roku w sezonie truskawkowym. W planie na wczorajsze pieczenie miałam wprawdzie inne ciasto, bardziej pracochłonne, ale stanęło na czymś szybszym do zrobienia :)Składniki:- 1 szklanka mąki pszennej- 3/4 szklanki mąki ziemniaczanej- 1 szklanka cukru pudru- 1/2 kostki margaryny- 2 jajka- 1 płaska łyżeczka proszku do pieczenia- 250g drobnych truskawek Margarynę utrzeć na puch, wciąż ucierając wsypywać cukier, potem dodawać po jednym jajka. Na końcu stopniowo dosypywać obie mąki wymieszane z proszkiem do pieczenia.Przełożyć do natłuszczonej i posypanej bułką tartą formy. Na wierzchu ułożyć umyte i osuszone truskawki.Piec 45 minut w 180ºC 