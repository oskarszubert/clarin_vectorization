Kotlet de volaille jest na pewno Wam znany, ja przepis troszkę zmodyfikowałam i zamiast kotletów zrobiłam roladki z serem i odrobiną masła w środku. Podałam je z gotowanymi ziemniakami i duszoną czerwoną kapustą. To był pyszny obiad.      Składniki (dla 2 osób, na 4 małe roladki)- 2 filety z piersi kurczaka- żółty ser (u mnie gouda)- masło- jajko- mąka pszenna- bułka tarta- sól i pieprzKażdy filet przeciąć wzdłuż na dwie części i delikatnie rozbić tak, żeby nie przedziurawić mięsa. Oprószyć solą i pieprzem. Na każdym płacie mięsa ułożyć słupek żółtego sera i wiórek masła. Zwinąć roladki. Można włożyć je na około godzinę do lodówki, wtedy lepiej będą się trzymać.Każdą obtoczyć kolejno w mące, jajku i bułce tartej, a potem jeszcze raz w jajku i bułce. Tak przygotowane roladki smażyć na rozgrzanym maśle. Najpierw usmażyć z każdej strony na złoty kolor, potem zmniejszyć ogień i smażyć jeszcze chwilę żeby roladki w środku nie były surowe. 