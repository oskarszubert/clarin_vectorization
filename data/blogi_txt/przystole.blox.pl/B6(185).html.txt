Kolejny z archiwalnych przepisów. Proste ucierane ciasto przykryte słodką orzechową bezą.        Składnikina ciasto:  250 g masła 1 szklanka cukru pudru 4 jajka 2 żółtka 300 g mąki pszennej 1,5 łyżeczki proszku do pieczenia  na orzechową bezę: 240 g cukru pudru 2 białka 150 g mielonych orzechów laskowych Miękkie masło utrzeć na puszystą masę z cukrem. Nadal ucierając, kolejno dodawać do masy jajka i żółtka. Po łyżce wsypać mąkę wymieszaną z proszkiem do pieczenia. Ciasto przełożyć do formy keksowej o wymiarach 35x12 cm, wyłożonej papierem do pieczenia lub natłuszczonej. Wygładzić wierzch.Formę wstawić do piekarnika nagrzanego do 180 st.C i piec przez 40 minut.W czasie, kiedy ciasto się piecze, przygotować orzechową bezę:białka ubić na sztywno, pod koniec ubijania dodając cukier puder. Dodać mielone orzechy i delikatnie wymieszać za pomocą łyżki. Pianą posmarować podpieczone ciasto, ponownie wstawić do piekarnika i piec jeszcze przez około 25 minut w tej samej temperaturze. Po ostudzeniu, a przed podaniem ciasto można posypać cukrem pudrem. 