Wczoraj nasz synek skończył dwa latka (kiedy to zleciało???). Jak na urodziny przystało, musiał być tort, najlepiej własnoręcznie upieczony przez mamę ;) Już miałam w planie inny tort, ale po kolejnym przeczytaniu przepisu i obejrzeniu zdjęć zdecydowałam się na taki, jaki upiekła Abbra dla swojej córeczki. Trochę bałam się efektu, bo z biszkoptami to my się nie lubimy za bardzo i była taka możliwość że z piekarnika wyjmę zakalec... Ciasto jednak wyszło równiutkie, ładnie wyrosło i nawet dało się przekroić na te cztery części. Zresztą chyba nie było innej możliwości, skoro tak jak Abbra wykorzystałam przepis na biszkopt Evenki. Tort był wspaniały: przepyszny, lekki i nie za słodki, czyli właśnie taki jak lubię :)  Składnikibiszkopt:- 6 jaj- 1 szklanka cukru pudru- 1,5 szklanki mąki tortowejmus:- 0,5 kg truskawek (użyłam mrożonych)- 2 łyżki cukru pudru- 1 galaretka truskawkowa- 2 łyżeczki żelatynykrem:- 500 ml śmietanki 30%- 2 śmietan-fixy- 4 łyżeczki cukru pudru- 2 łyżeczki cukru wanilinowegodo dekoracji:- starta na grubych oczkach czekolada- czekoladowe ozdoby Białka ubić na sztywną pianę ze szczyptą soli, nadal ubijając po trochu dodawać cukier, a potem po jednym żółtku. Powoli wsypywać mąkę i mieszać delkatnie drewnianą łyżką. Gotowe ciasto przelać do natłuszczonej i posypanej bułką tartą tortownicy. Wstawić do nagrzanego do 180ºC piekarnika i piec 25-30 minut. Upieczony biszkopt ostudzić i przekroić na cztery krążki. Biszkopt najlepiej upiec dzień wcześniej.Galaretkę rozpuścić w 350 ml gorącej wody razem z żelatyną. Trochę przestudzić. Truskawki zmiksować z cukrem, wymieszać z galaretką, schłodzić w lodówce (mus będzie dobry kiedy zacznie tężeć). Ja troszkę przyspieszyłam sobie pracę i zimny mus włożyłam na chwilę do zamrażalnika.Połowę śmietany ubić na sztywno ze śmietan-fixem wymieszanym z 2 łyżeczkami cukru pudru i 1 łyżeczką cukru wanilinowego. W tortownicy układać następujące warstwy:- biszkopt- połowa musu truskawkowego- biszkopt- bita śmietana- biszkopt- reszta musu- biszkoptWstawić do lodówki na około 2 godziny (do stężenia musu). Wyjąć na talerz.Druga połowę śmietany ubić ze śmietan-fiksem i cukrami, posmarować nią boki i wierzch tortu. Można trochę odłożyć do dekoracji. Boki tortu obłożyć tartą białą czekoladą, wierzch udekorować wg. uznania. Napis był trochę koślawy, ale to był mój pierwszy raz z pisakami spożywczymi ;) Dwie świeczki też były, ale włożyłam je przed podaniem na stół, więc na zdjęciu jeszcze ich nie ma.. 