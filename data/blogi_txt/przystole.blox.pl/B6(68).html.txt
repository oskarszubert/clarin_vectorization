To nie miała być brioszka. To miały być bułeczki. Jednak ciasto po pierwszym wyrośnięciu było za rzadkie, żeby dało się z niego uformować kuleczki, więc wylądowało w małej foremce keksowej. W niej pięknie wyrosło, a po upieczeniu brioszka była puszysta, miękka i delikatna. Nie potrzebowała wielu dodatków, wystarczyło masło i dżem. Idealna na śniadanie, lub kolację podana ze szklanką ciepłego mleka lub kakao.Składniki:- 320 g mąki pszennej- 6 g świeżych drożdży- 100 ml mleka- 60 g cukru pudru- 60 g rozpuszczonego i ostudzonego masła- 2 jajka- sok wyciśnięty z 1/2 cytryny- skórka starta z 1 cytryny- 3/4 łyżeczki solido posmarowania i posypania:- 1 jajko- płatki migdałoweMąkę przesiać, zrobić w niej wgłębienie. Wkruszyć drożdże, posypać łyżeczką cukru, zalać niewielką ilością letniego mleka. Rozetrzeć palcami, aby uzyskać gładki rozczyn. Przykryć i odstawić na około 10 minut. Kiedy rozczyn podrośnie, dodać resztę cukru, sok i skórkę z cytryny, sól, rozkłócone jajka oraz masło i stopniowo dolewając mleko wyrabiać ciasto przez około 10 minut. Wyrobione ciasto powinno być miękkie i elastyczne. Ponownie przykryć ścierką i zostawić do wyrośnięcia na około 2 godziny, lub do podwojenia objętości.Wyrośnięte ciasto delikatnie nacisnąć, żeby je odgazować, jeszcze raz krótko wyrobić i przełożyć do natłuszczonej malej formy keksowej. Przykryć i jeszcze na 1-1,5 godziny odstawić do wyrośnięcia.Przed pieczeniem brioszkę posmarować roztrzepanym jajkiem i posypać płatkami migdałowymi.Formę z ciastem wstawić do piekarnika nagrzanego do 180 st.C i piec przez 35-40 minut, aż wierzch się zrumieni.Przepis z blogu Liski, od siebie dodałam sok z cytryny, aromat cytrynowy był bardziej wyczuwalny. 