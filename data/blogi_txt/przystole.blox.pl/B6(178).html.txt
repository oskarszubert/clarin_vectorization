W naszym domu ciasta na Święta Bożego Narodzenia zawsze zawierały mak, ser, miód, orzechy i inne bakalie. Nie wszystkie na razem jednym cieście oczywiście, ale mama zawsze piekła ich kilka. Dlatego moją pierwszą propozycją w ramach kolejnej akcji zorganizowanej przez Olgę, czyli Kuchni Świątecznej i Noworocznej jest ciasto orzechowe z miodem. Jest dokładnie takie, jak mówi jego nazwa, czyli bardzo orzechowe, a przy tym puszyste i delikatne. Bardzo smaczne.Składniki:- 30 dag mąki pszennej- 20 dag orzechów laskowych- 15 dag cukru pudru- 1 opakowanie cukru wanilinowego- 2 łyżki płynnego miodu- 20 dag masła lub margaryny- 4 jajka- 1/2 szklanki mleka- 2 łyżeczki proszku do pieczenia- szczypta solina lukier:- 15 dag cukru pudru- 2-3 łyżki winiaku (ja użyłam gorącej wody)- kilka orzechów do dekoracjiOrzechy zemleć lub zetrzeć na drobnych oczkach w maszynce do jarzyn tak jak ja.Masło lub margarynę utrzeć z cukrem, cukrem wanilinowym, miodem i solą na puszystą masę. Nadal ubijając wbijać kolejno jajka. Następnie stopniowo wsypywać mąkę wymieszaną z proszkiem do pieczenia i mielone orzechy, wlać mleko. Dokładnie zmiksować wszystkie składniki.Przełożyć ciasto do natłuszczonej i posypanej bułką tartą formy keksowej, wyrównać powierzchnię.Wstawić do piekarnika nagrzanego do 180C i piec około 60 minut. Wyjąć, zostawić do ostygnięcia.Z cukru pudru i winiaku lub gorącej wody utrzeć lukier, polać nim zimne ciasto. Udekorować orzechami. 