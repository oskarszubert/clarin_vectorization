Lubimy płatki owsiane i wszystko co je zawiera: ciasta, ciasteczka, batony, czy granolę. Dlatego od razu kiedy w październikowym numerze magazynu "Moje Gotowanie" (nr 10/2009) zobaczyłam dwie strony przepisów w których główną rolę odgrywają właśnie one, płatki owsiane, wiedziałam że na pewno je wykorzystam. Zaczęłam od tego, dzięki któremu mogłam przetestować niedawno zakupione kokilki. Test przepisu i foremek wypadł pozytywnie, nawet bardzo. "Sufleciki" nam smakowały, ja byłam nimi wręcz zachwycona, więc szczerze polecam. Wydaje mi się że świetnie sprawdzą się zarówno jako ciepły lub zimny deser jak i wartościowe drugie śniadanie.Składniki (na 8-10 porcji):- 300 g płatków owsianych zwykłych- 150 ml soku pomarańczowego- 150 ml soku jabłkowego- 2 kwaśne jabłka- 2 gruszki (u mnie z kompotu)- 200 g jogurtu naturalnego- 1 brzoskwinia- 2 łyżki masła- 3 łyżki brązowego cukruPłatki wymieszać z sokiem pomarańczowym i jabłkowym. Jabłka i gruszki obrać, usunąć gniazda nasienne. Półtora jabłka i obydwie gruszki drobno pokroić, wymieszać z płatkami i jogurtem. Pozostałe jabłko i brzoskwinię przepołowić, pokroić w cienkie plastry.Masę owsiano- owocową rozłożyć do wysmarowanych masłem kokilek. Na wierzchu każdej ułożyć plastry jabłka i brzoskwini oraz po wiórku masła, oprószyć cukrem.Zapiekać w 180 st.C przez 5-10 minut. 