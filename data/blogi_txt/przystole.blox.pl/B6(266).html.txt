Przepis na to danie znalazłam u Abbry. Kiedy tylko go przeczytałam stwierdziłam że muszę tą karkówkę zrobić. Po prostu bardzo lubię takie potrawy i tak jak się spodziewałam była przepyszna, a mąż był zachwycony ;)     Składniki:    - 500g karkówki b/k - 30-40 dag pieczarek - 1 czerwona papryka - 2 duże cebule - przyprawa gyros - 3 łyżeczki koncentratu pomidorowego - 1 łyżeczka musztardy - 2 łyżki śmietany 18% - sól, pieprz, ziele angielskie, listek laurowy - granulowany czosnek, słodka papryka w proszku   Karkówkę pokroić w plastry (u mnie wyszło 5 plastrów). Każdy posypać solą, pieprzem i przyprawą do gyros. Odstawić do lodówki na 1 godzinę. Po wyjęciu z lodówki mięso obtoczyć w mące i podsmażyć na rumiano. Abbra poleca smażenie na oliwie lub oleju, ja smażyłam na margarynie. Pieczarki obrać, umyć i pokroić w plasterki, paprykę w paski, wymieszać.W duzym garnku ułożyć warstwę mięsa, posypać połową pieczarek i papryki. Na to znów ułozyć mięso i posypać warzywami. Na górę wyłożyć cebule pokrojone w półplasterki i podsmażoną na tłuszczu pozostałym po smażeniu mięsa. Podlać wodą, dodać liść laurowy, ziele angielskie (3 ziarenka) i musztardę. Ilość wody wg uznania, w zależności od tego jaką potrawę chcemy uzyskać. Ja wlałam dość dużo bo lubimy dużo sosu ;)Dusić ok. 1 godziny do miękkości. Ja dusiłam trochę dłużej i mięso rozpływało się w ustach, a o to mi właśnie chodziło. Przed końcem duszenia dodać śmietanę wymieszaną ze szczyptą soli, delikatnie wymieszać, następnie dodać koncentrat pomidorowy, granulowany czosnek i paprykę w proszku. Wymieszać i chwilę pogotować.Podawać z ziemniakami lub pieczywem. My zjedliśmy z chlebem :)   Przed postawieniem na kuchenkę danie wyglądało tak:      Kawałek mięsa pod warzywną kołderką: 