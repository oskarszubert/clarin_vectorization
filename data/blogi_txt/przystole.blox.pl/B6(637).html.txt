Nie tylko ciasto z rodzynkami upiekłam, zrobiłam z nimi także pieczeń. Jak rozpieszczać męża, to na całego ;)Wiadomo, że mięso z owocami dobrze się komponuje, zwłaszcza drobiowe, chociaż do tej pory połączenia takie stosowałam głównie w sałatkach. Taka pieczeń również dobrze smakuje. Podawana na zimno do chleba nie potrzebuje już żadnych dodatków.   Składniki:- 800 g drobiowego mięsa mielonego (u mnie 500 g mięsa z indyka i 300 g zmielonych filetów z kurczaka)- 1 jajko (roztrzepane)- 1 łyżka bułki tartej- 2 łyżki majonezu- 2 łyżki posiekanej natki pietruszki- 100 g suszonych moreli- 100 g rodzynek- ziarenka smaku lub inna przyprawa typu vegeta- pieprzDo mielonego mięsa dodać jajko bułkę tartą, majonez, natkę, rodzynki oraz pokrojone w kostkę morele. Doprawić ziarenkami smaku i pieprzem (najlepiej białym) i dobrze wyrobić, żeby składniki dobrze się połączyły.Otrzymaną masę podzielić na dwie równe części, uformować grube wałki i zawinąć w folię aluminiową posmarowaną olejem. Ułożyć w naczyniu do zapiekania, podlać 0,5 szklanki zimnej wody i wstawić do piekarnika nagrzanego do 200 st.C. Piec przez 35-40 minut. Po upieczeniu zostawić w folii do ostygnięcia, potem kroić w plastry.Przepis z kalendarza Winiary. 