Kolejny pyszny obiad z niezawodnej gazety "naj poleca: 365 obiadów". Delikatny gulasz z kluskami w sam raz nadaje się na zimowy obiad. Na pewno będę do tego przepisu wracać.  Składniki (na 4 porcje):- 400 g piersi z indyka- 5 pieczarek- 2 marchewki- 2 cebule- 2 ząbki czosnku- 2 łyżki mąki pszennej- 3/4 szklanki bulionu drobiowego z liściem laurowym i zielem angielskim Winiary (z kostki)- 1 szklanka śmietany 18%- sól i pieprzkluski kładzione:- 300 g mąki pszennej- 2 jajka- 2-3 łyżki wody- sólMięso pokroić w kostkę, oprószyć solą i pieprzem, odstawić na 15 minut.Pieczarki i marchewki oczyścić, pokroić w plasterki. Cebule i czosnek obrać, posiekać i zeszklić na oleju. Dodać pieczarki i marchewkę, usmażyć razem. Przełożyć do rondla.Mięso oprószyć mąką, usmażyć na rumiano z obu stron na oleju i dodać do warzyw. Podlać bulionem i dusić pod przykryciem 15 minut. Zaprawić śmietaną, przyprawić do smaku solą i pieprzem, wymieszać.Przygotować kluski: mąkę, jajka, szczyptę soli i wodę wymieszać na jednolitą masę. Ciasto kłaść łyżką na osolony wrzątek i gotować jeszcze chwilę po ich wypłynięciu na powierzchnię wody.Podawać z gulaszem. 