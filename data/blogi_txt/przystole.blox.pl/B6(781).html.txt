Tak jak zapowiedziałam we wpisie konkursowym, ogłoszę dziś zwyciężczynie konkursu z pierogami w roli głównej, w którym nagrody ufundowała marka Pudliszki. Ponieważ młodszy synek się w nocy rozchorował i przez cały dzień męczyła go gorączka, dopiero teraz mogę ogłosić werdykt.Wybór nie był łatwy, bo ilość zgłoszonych przepisów bardzo mnie zaskoczyła - w konkursie wzięło udział aż 60 osób, a przepisów do wyboru było znacznie więcej. Bardzo żałuję, że mam tylko trzy nagrody do rozdania :( TAK WIĘC fartuszki oraz bony ZDOBYŁY:   Magdalena Achtenberg i Jej  Pierogi ze szpinakiem, suszonymi pomidorami i fetą Składniki na ciasto:  500 g pszennej mąki 50 g masła 20 ml oliwy z oliwek 150 ml ciepłej wody 2 żółtka 1 jajko 1 łyżeczka soli Farsz:  150 g świeżego szpinaku 70 g sera feta 1/3 szklanki startego parmezanu 1 ząbek czosnku 1 jajko 1/2 słoika suszonych pomidorów świeżo zmielony czarny pieprz 1 łyżka masła do smażenia + 50g roztopionego masła do polania gotowych pierogów Przygotowanie: Ciasto: Mąkę wysypujemy i formujemy wulkan. Oddzielamy żółtka od białek. Jedno jajko wbijamy do naczynia. Dodajemy do niego dwa żółtka, łyżeczkę soli i oliwę i roztrzepujemy. Do mąki dodajemy pokrojone masło. Łączymy. Robimy na środku dziurkę i wlewamy na zmianę wodę i dodajemy jajko. Ciasto zagniatamy  do środka. Kiedy będzie już elastyczne wkładamy do jakiegoś naczynia i przykrywamy na ok. 15 min. Po tym czasie ciasto wałkujemy, wycinamy tradycyjnie kółeczka lub pożądane kształty. ﻿ Majka za Pierogi w cieście czekoladowym z nadzieniem z malinami, białą czekoladą i miętą podawane z lodami waniliowymi Składniki:   Na ciasto:      -2 szklanki mąki pszennej      -2 płaskie łyżki kakao      -2 łyżki oleju      -1 jajko      -1 żółtko        (białko zostawiamy aby posmarować brzegi pierogów przed sklejeniem)      -szczypta soli -gorąca woda   Na nadzienie:      -50g białej czekolady      -1 szklanka malin (świeże lub mrożone)      -garść świeżych listków mięty    Lody waniliowe    Sól do wody    Listki mięty do dekoracji   Sposób wykonania:      Mąkę mieszamy z kakao i solą, dodajemy jedno całe jajko i 1 żółtko, olej i stopniowo dolewając wodę zagniatamy gładkie i elastyczne ciasto. Ciasto wałkujemy jak najcieniej i wycinamy w nim krążki.     Czekoladę i listki mięty drobno siekamy. Na gotowe krążki nakładamy porcje czekolady, mięty i maliny przed ciasta smarujemy białkiem i zlepiamy pierogi. W dużym garnku gotujemy wodę z odrobiną soli, gdy woda zacznie wrzeć wrzucamy do niej pierożki i gotujemy około 5 minut, pierożki odcedzamy układamy na talerzu na środek kładziemy gałkę lodów waniliowych i przyozdabiamy listkami mięty. ﻿   oraz Agata Brzana za przepis na Pierożki ziemniaczane z kaszą gryczaną, trzema serami i świeżymi ziołami Składniki na około 50 pierożków: CIASTO: 10 ugotowanych ziemniaków (w osolonej wodzie) 2  1/3 szklanki mąki + mąka do wałkowania 2 jaka szczypta soli   FARSZ: 270 g sera feta 250 g sera białego 200 g sera żółtego ¾ szklanki kaszy gryczanej 1 ½ szklanki wody łyżeczka masła po kilka listków świeżego oregano i bazylii 1 cebula sól pieprz ziołowy przyprawa do potraw Kucharek tłuszcz do smażenia   Z podanych składników zagniatamy ciasto. Kaszę gotujemy w wodzie z dodatkiem masła i szczypty soli. Ser feta, biały i żółty kroimy w kostkę. Cebulę również kroimy w kostkę i smażymy, pod koniec smażenia dodajemy do niej ser biały i razem jeszcze chwilę smażymy. Zioła rwiemy na mniejsze kawałki. Ugotowaną kaszę łączymy z usmażoną cebulką, serami, ziołami, przyprawiamy (pamiętając o tym, że ser feta jest słony dlatego stopniowo dodajemy Kucharek). Ciasto rozwałkowujemy dość grubo, szklanką wykrawamy krążki, napełniamy farszem i zlepiamy brzegi. Pierogi gotujemy w osolonym wrzątku około 10 minut od wypłynięcia. Podajemy polane roztopionym masełkiem, skwarkami lub kiełbaską pokrojoną w kostkę i usmażoną, którą można dodać również do farszu. Równie dobrze smakują na drugi dzień przysmażone na tłuszczu czy odgrzane w naczyniu żaroodpornym wysmarowanym tłuszczem. ﻿   Zwyciężczyniom serdecznie gratuluję i proszę o adresy korespondencyjne (zaraz też napiszę jeszcze e-maile).A wszystkim uczestnikom bardzo dziękuję za udział i wspaniałe przepisy, no i zapraszam do udziału w trwającym konkursie Mikołakowym ze sklepem Decorto.pl :) 