Podchodziłam do tego ciasta jak do jeża, a to ze względu na dodatek wina. Okazją do jego "oswojenia" stał się Orzechowy Tydzień i stojąca w szafce butelka półsłodkiego wina (ja lubię pić tylko słodkie, więc to stało i czekało na zużycie w innej formie). Ciasto wyszło miękkie, wilgotne, z alkoholową nutką. Wino było wyczuwalne w trakcie jedzenia bardziej dla mnie, dla męża mniej.Przepis wycięłam ze starego kalendarza "Pani domu extra". W oryginale wierzch ciasta miał być udekorowany gotową polewą czekoladową, ja zamieniłam ją na polewę z przepisu na Devil's Food Cake.Składniki:- 1,5 szklanki mąki pszennej- 1 szklanka cukru- 4 jajka- 250 g masła lub margaryny- 8 g proszku do pieczenia- 200 g mielonych orzechów włoskich- skórka otarta z 1 pomarańczy- 200 ml półsłodkiego czerwonego winana polewę:- 140 g gorzkiej czekolady- 110 ml kwaśnej śmietany 18%- kilka połówek orzechów do dekoracjiMasło utrzeć na puszystą masę. Wciąż ucierając, dodawać cukier i jajka. Mąkę wymieszać z proszkiem do pieczenia, zmielonymi orzechami i skórką pomarańczową i na przemian z alkoholem dodawać ją do masy jajecznej. Dokładnie wymieszać.Ciasto wyłożyć do natłuszczonej tortownicy o średnicy 24 cm. Wstawić do nagrzanego do 200 st.C i piec około 1 godziny. Zostawić w formie przez co najmniej 10 minut, a potem zdjąć obręcz i sostawić do ostyginęcia na kratce.Przygotować polewę: czekoladę połamać na kostki i w miseczce stopić w kąpieli wodnej, a następnie wymieszać ją z podgrzaną śmietaną. Lekko ostudzić i udekorować ciasto. Ułożyć odłożone orzechy. 