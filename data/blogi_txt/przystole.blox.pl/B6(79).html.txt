Długo ten przepis czekał na swoją kolej, oj długo.. A wszystko dlatego, że nigdzie nie mogłam kupić niesolonych pistacji. Zresztą nie tylko ten przepis czekał, inne też, ale w końcu udało mi się  pistacje zakupić i już od jakiegoś czasu staram się kolejkę oczekujących zmniejszać.Bułeczki wyszły leciutkie, niezbyt słodkie (słodyczy dodają im tylko suszone morele), puszyste, bardzo dobre. Kolorowe, w sam raz na wiosenne śniadanie. Najbardziej smakowały nam posmarowane dżemem morelowym.Składniki (na 12 sztuk):- 500 g mąki pszennej- 1 szklanka letniego mleka- 50 g drożdży- 2 łyżki cukru- 2-3 łyżeczki dżemu morelowego- szczypta soli- 1/2 kostki masła (roztopionego i ostudzonego)- 200 g suszonych moreli- 2-3 łyżki posiekanych pistacji do posypaniaMąkę wsypać do miski, na środku zrobić wgłębienie. Do połowy szklanki mleka wkruszyć drożdże, dodać 1 łyżkę cukru i 1 łyżkę mąki, dokładnie wymieszać. Rozczyn wlać do zagłębienia w mące, przykryć czystą ściereczką i odstawić w ciepłe miejsce, aby rozczyn zaczął rosnąć.Następnie dodać szczyptę soli, łyżkę cukru, stopione masło, resztę mleka wymieszaną z dżemem, oraz pokrojone w niedużą kostkę morele. Wyrobić gładkie ciasto. Ponownie przykryć i odstawić do wyrośnięcia.Z wyrośniętego ciasta uformować wałek długości 30 cm, podzielić na 12 kawałków, uformować okrągłe bułeczki. Ułożyć je na blasze wyłożonej papierem do pieczenia, przykryć i odstawić na około 30 minut. Przed włożeniem do piekarnika bułeczki posmarować wodą i posypać pistacjami (leciutko można je docisnąć, żeby po upieczeniu nie spadały z bułeczek).Wstawić do piekarnika nagrzanego do 180 st.C i piec około 30 minut.Przepis dodaję do akcji Majowe Śniadanie 2. 