Przepis na polewę dostałam od mamy i robię ją zawsze, jeśli w przepisie na ciasto podane jest jedynie żeby polać je polewą. Robię już od kilku lat i jeszcze nigdy się nie zawiodłam. Nie zawsze cała przygotowana polewa znajduje się na cieście, bo uwielbiam podjadać ją, kiedy jest gorąca lub jeszcze ciepła - taka jest dobra :)  Przepis podaję w osobnym wpisie, żeby nie pisać kilka razy tego samego. Jeśli do jakiegoś ciasta będę robić polewę, w przepisie podam po prostu link do tej notki. Składniki: - 10 dag margaryny  - 10 dag cukru pudru - 2 łyżki ciemnego kakao - 2 łyżki gorącej wody Margarynę włożyć do garnuszka, stopić na małym ogniu. Wsypać cukier puder, chwilę mieszać aż cukier zacznie się rozpuszczać, wtedy dosypać kakao i wymieszać następnie wlać gorącą wodę. Mieszać aż wszystkie składniki się rozpuszczą i połączą. Wciąż mieszając doprowadzić do wrzenia i ostudzić. Lekko zastygającą, ale wciąż lejącą polewą dekorować wypieki. 