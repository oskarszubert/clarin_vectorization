Sałatka na lato: orzeźwiająca, łatwa do zrobienia i z łatwo dostępnych składników, których potrzeba niewiele. Smak? Ciekawy, inny. I myślę, że nie wszystkim zasmakuje. Na pewno nie tym, którzy nie lubią połączenia mięsa i owoców. Ale warto spróbować, żeby się przekonać. Mężowi smakowała bardzo, mnie trochę mniej. Mąż stwierdził, że bardzo chętnie by taką sałatkę zabierał do pracy. Więc już szykuję się do powtórki :)      Przepis z magazynu "Moje Smaki Życia" nr 3/2013.   Składniki:  1 podwójny filet z kurczaka 3/4 szklanki kuskusu 1 czerwony grejpfrut 1/2 ogórka  sól, pieprz 3 łyżeczki oliwy z oliwek kilka gałązek natki pietruszki sok z 1/2 cytryny cukier do smaku (ewentualnie, jeśli grejpfrut okaże się zbyt kwaśny)    Mięso oczyścić, umyć, osuszyć, ugotować w osolonej wodzie. Wyjąć z garnka, ostudzić i pokroić w niedużą kostkę. Kuskus przygotować według instrukcji na opakowaniu.Grejpfruta obrać ze skórki i błonek, podzielić na cząstki.Ogórka obrać ze skórki i pokroić w kostkę. Wszystkie przygotowane składniki wymieszać w misce, posypać posiekaną natką pietruszki, polać oliwą oraz  sokiem z cytryny i doprawić do smaku sola, pieprzem oraz w razie potrzeby cukrem. Przed podaniem można schłodzić w lodówce, kiedy wszystkie smaki się "przegryzą". 