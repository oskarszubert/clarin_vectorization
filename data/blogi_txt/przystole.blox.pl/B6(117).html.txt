Wszyscy w domu przepadamy za bananowymi ciastami zwanymi też chlebkami. Wszystkie wypieki z tymi owocami są niezwykle puszyste, miękkie i wilgotne. Najczęściej spotykam się z tym, że dodaje się do nich czekoladę. Jeśli również lubicie takie ciasta, to koniecznie musicie upiec i to. Na pewno podbije Wasze podniebienia :)      Przepis z blogu Planeta Smaku.   Składniki: 195 g mąki pszennej 1 łyżeczka sody 1/4 łyżeczki proszku do pieczenia 1/4 łyżeczki soli 1/2 łyżeczki cynamonu 1/4 łyżeczki mielonej gałki muszkatołowej 120 ml oleju rzepakowego 190 g cukru brązowego 2 jajka 4 dojrzałe banany 100 g czekolady gorzkiej (stopionej w kąpieli wodnej) 2 garści orzechów ziemnych Mąkę, sodę, proszek do pieczenia, cynamon i gałkę muszkatołową przesiać do miski.W oddzielnym naczyniu zmiksować olej, cukier oraz jajka i miksować przez około 2 minuty, aż składniki dobrze się połączą. Banany rozgnieść widelcem lub tłuczkiem do ziemniaków. Dodać do zmiksowanej masy i wymieszać drewnianą łyżką. Do masy stopniowo dodawać suche składniki, wciąż mieszając łyżką, ale niezbyt długo, tylko do połączenia składników. Połowę ciasta odlać do innego naczynia i krótko zmiksować ze stopioną i ostudzoną czekoladą.  Formę keksową o wymiarach ..... wyłożyć papierem do pieczenia.Wlewać na przemian po trochu jasnego i ciemnego ciasta, a na koniec zrobić widelcem lub nożem esy-floresy. Wierzch ciasta posypać orzechami ziemnymi. Wstawić do nagrzanego do 180 st.C piekarnika i piec przez 50-60 minut.     Jeśli lubicie bananowe chlebki, to może skorzystacie też z tych przepisów: Ciasto bananoweKeks bananowy z orzechami i krówkamiChleb(ek) bananowo-czekoladowyKeks bananowy 