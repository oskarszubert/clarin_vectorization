Pogoda nas nie rozpieszcza, na dworze ciemno, zimno i deszcz pada, a mnie się zachciało jeszcze trochę lata przywołać więc upiekłam placek z rabarbarem. W ogródku mam jeszcze kilka liści, więc chyba jeszcze jedno rabarbarowe ciasto uda mi się upiec.To ciasto jest proste do zrobienia, po prostu takie ciasto ucierane. Na górze rabarbar przykryty niezwykłą, bo migdałową, chrupiącą skorupką. Wspaniale smakuje.Przepis zaczerpnięty z gazety "Sól i pieprz" nr 6/2010.Składnikiciasto:- 250 g miękkiego masła- 150 g cukru pudru- 4 jajka- 400 g maki pszennej- 2 łyżki proszku do pieczenia- szczypta soli- 150 ml mlekawierzch:- 1 kg rabarbaru- 2 opakowania cukru waniliowegokruszonka:- 100 g mąki pszennej- 100 g masła- 100 g mielonych migdałów- 50 g cukru Przygotować ciasto:masło utrzeć na puszystą masę. Stopniowo, ciągle ucierając, wsypać cukier i kolejno wbić jajka. Mąkę wymieszać z proszkiem do pieczenia i na zmianę z mlekiem dodawać do ucieranego ciasta. Dokładnie wymieszać i przełożyć do natłuszczonej formy o wymiarach 40x25 cm.Rabarbar umyć, obrać i pokroić w nieduże kawałki. Wymieszać z cukrem waniliowym i rozłożyć na cieście.Przygotować kruszonkę:mąkę zagnieść z masłem, cukrem i mielonymi migdałami. Kruszonką posypać ciasto.Formę z ciastem wstawić do nagrzanego do 180 st.C piekarnika i piec przez około 45 minut.Przed podaniem można posypać cukrem pudrem. 