Kolejna bezmięsna propozycja. Dla wielbicieli jabłek - małych i dużych. Placuszki są puszyste, miękkie i delikatne. Można je podać na śniadanie w weekend kiedy mamy więcej czasu, albo na obiad, w piątek na przykład.  Składniki (na 4 porcje):- 2,5 szklanki mąki pszennej- 0,5 łyżeczki proszku do pieczenia- 2 jajka- 2 niepełne szklanki mleka- cukier waniliowy- 6-7 niedużych jabłek- garść suszonej żurawinyMleko zmiksować z jajkami, przesianą mąką, cukrem waniliowym i proszkiem do pieczenia. Wsypać żurawinę, przykryć i odstawić na 30 minut.Jabłka obrać, zetrzeć na tarce o drobnych oczkach, delikatnie odcisnąć nadmiar soku. Wymieszać z ciastem.Porcje ciasta kłaść łyżką na rozgrzanym oleju i smażyć z obu stron na złoty kolor. Osączyć z nadmiaru tłuszczu na papierowym ręczniku. Przed podaniem posypać cukrem pudrem wymieszanym z cukrem waniliowym i ewentualnie suszoną żurawiną.Przepis z gazety "naj: 365 przepisów na kluski, naleśniki, makarony". 