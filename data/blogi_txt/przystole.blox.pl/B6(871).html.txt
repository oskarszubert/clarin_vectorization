Już się cieszę na zimowe wieczory z gorącą herbatą z sokiem z cytryną i sokiem z aronii. No dobrze, przyznam się, że jedną butelkę sobie zostawiłam otwartą i już taką herbatę popijam w coraz chłodniejsze wieczory. Ale pozostałe muszą zostać na zimę. Przepis z blogu Cukiernicze kreacje Charlotte, podaję z moimi zmianami.   Składniki:  2 kg aronii (wcześniej umytej, osuszonej i przemrożonej przez co najmniej dwa dni) 1 kg cukru 4 szklanki wody    Wodę z cukrem zagotować mieszając, aż cukier się rozpuści. Do wrzątku wsypać owoce aronii, doprowadzić do wrzenia, zestawić z ognia i odstawić na 24 godziny. Po tym czasie sok przecedzić przez gęste sito i odczekać, aż owoce dobrze odciekną. Owoców nie wyrzucać, jeszcze się przydadzą do zrobienia konfitury! Uzyskany sok jeszcze raz zagotować, przelać do wyparzonych butelek i zakręcić.    ﻿ 