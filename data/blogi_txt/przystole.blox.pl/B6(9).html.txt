Sycąca, gęsta, pełna pysznych rzeczy zupa. Dla tych, którzy lubią przyprawę curry. Dobra na rozgrzanie, a do tego szybka w przygotowaniu. Składniki:- 200 g filetów z piersi kurczaka- 1 łyżka masła- 1 litr rosołu drobiowego- 2 łyżki groszku konserwowego (użyłam mrożonego)- 1/2 szklanki ugotowanego ryżu- 2 łyżki kwaśnej śmietany 18%- 1 łyżka mąki pszennej- 2 łyżeczki curry- 1 łyżka posiekanego koperku- sól i pieprz do smakuMięso pokroić w niedużą kostkę, podsmażyć na maśle. Zalać gorącym rosołem i gotować przez 10 minut. Dodać groszek, ryż i curry. Śmietanę połączyć z mąką i szczyptą soli, dodać do zupy, zagotować. Przed podaniem posypać koperkiem. 