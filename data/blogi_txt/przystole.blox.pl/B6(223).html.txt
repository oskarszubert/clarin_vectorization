Bardzo czekoladowe ciastka. Nie ma w tym jednak nic dziwnego, skoro dodałam do nich aż dwie czekolady! Do tego spora ilość orzechów sprawia, że są przyjemnie chrupiące. Do kawy idealne :) Przepis z blogu Kraina Smaków.   Składniki (na 27 ciastek):  125 g masła w temperaturze pokojowej 190 g brązowego cukru 1 jajko 1 łyżeczka ekstraktu waniliowego 25 g kakao 3/4 łyżeczki cynamonu 175 g mąki pszennej 1/2 łyżeczki proszku do pieczenia 100 g gorzkiej czekolady 100 g mlecznej czekolady 150 g orzechów brazylijskich    Masło utrzeć z cukrem i ekstraktem z wanilii. Wciąż ucierając dodać jajko, oraz mąkę wymieszaną z proszkiem do pieczenia, cynamonem i kakao. Dobrze wymieszać. Wsypać pokrojone orzechy i czekoladę. Wyrobić mikserem lub ręcznie. Z masy uformować 27 kulek wielkości orzecha włoskiego. Ułożyć je na blachach wyłożonych papierem lub matą do pieczenia po 9 sztuk, zachowując odstępy (ciastka rozpływają się w trakcie pieczenia). Piec w piekarniku nagrzanym do 180 st.C przez 10-12 minut - ciastka po wyjęciu z piekarnika są miękkie, twardnieją kiedy stygną. 