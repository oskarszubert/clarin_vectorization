Właściwie już nie pamiętam, kiedy ostatni raz pokazałam na blogu przepis na pastę do chleba. teraz poczułam, że najwyższy czas to nadrobić. W końcu jak długo można jeść monotonne kanapki z wędliną i serem? ;) Pomysł na pastę wpadł mi do głowy, kiedy po raz kolejny w kuchennej szafce zobaczyłam puszkę tuńczyka czekającą na wykorzystanie. Majonez i masło, które zazwyczaj dodaje się do takich past, zamieniłam na zdrowsze dodatki, czyli jogurt naturalny i Florę pro.activ, która pomaga walczyć ze złym cholesterolem.      Składniki (dla 2-3 osób):  puszka tuńczyka w sosie własnym 1 nieduża cebula 2 łyżki startego na małych oczkach sera żółtego 1 łyżka gęstego jogurtu naturalnego 1/2 łyżeczki musztardy 2 łyżki Flory pro.activ sól i pieprz Tuńczyka osączyć z zalewy, przełożyć do miski i rozdrobnić widelcem. Cebulę obrać i pokroić w bardzo drobną kostkę, wsypać do miski z tuńczykiem. Dodać pozostałe składniki, wymieszać, doprawić do smaku solą i pieprzem. Podawać z pieczywem. Najlepiej smakuje po schłodzeniu w lodówce.   WPIS KOMERCYJNY 