Dawno nie było tutaj naleśników, więc nadszedł czas, żeby nadrobić zaległości. W piątek zrobiłam taki właśnie obiad. Pomysł z nadzieniem z pieczarek jest na pewno wszystkim znany, ale po dodaniu do nich ugotowanego jajka, otrzymuje się całkiem nowy i ciekawy smak. Wszystkie naleśniki które w ten sposób przygotowałam zostały zjedzone bardzo szybko, co z pewnością świadczy dobrze o ich smaku :)    Składnikina ciasto:- 20 dag mąki pszennej- 2 jajka- 1 szklanka mleka- ok. 1 szklanki wody, piwa lub gazowanej wody mineralnej- 1 łyżka oliwy- 2 łyżeczki cukru pudru- szczypta solina nadzienie:- 50 dag pieczarek- 2 cebule- 2 łyżki tartej bułki- 1/2 pęczka natki pietruszki- 2 jajka ugotowane na twardo- sól i pieprzZ podanych składników przygotować ciasto naleśnikowe (zmiksować je), odstawić na co najmniej pół godziny, a następnie usmażyć naleśniki.Przygotować nadzienie: pieczarki oczyścić, pokroić w drobne plasterki, cebule pokroić w kostkę. Na dwóch łyżkach masła zeszklić cebulę, następnie dodać pieczarki i smażyć aż cały płyn odparuje. Dodać posiekaną natkę i tyle tartej bułki, żeby farsz nie był zbyt rzadki. Doprawić do smaku solą i pieprzem.Naleśniki smarować nadzieniem i posypywać startym na dużych oczkach jajkiem. Zwijać.Przed podaniem naleśniki można podgrzać. 