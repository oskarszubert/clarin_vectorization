Przygotowanie tego sernika jest trochę czasochłonne, bo trzeba czekać aż kolejne warstwy nieco stężeją, ale praca nad nim opłaca się w 100%.  Składnikina spód:- 15 dag herbatników (np. Digestive)- 10 dag masłana masę:- 80 dag sera twarogowego (gotowego do serników)- 13 dag cukru pudru- 250 ml śmietany kremówki- 8 łyżeczek żelatyny- 10 dag jagód- 100 ml soku pomarańczowego- 2 łyżki syropu malinowego- 2 łyżki soku z cytryny- 10 dag zmiksowanych brzoskwiń lub moreli (mogą być z puszki)Herbatniki pokruszyć (ja zmieliłam w blenderze) i wymieszać z ciepłym roztopionym masłem. Tak przygotowaną masę rozsmarować w wyłożonej papierem do pieczenia tortownicy (podstawę tortownicy posmarować masłem i na to położyć papier, wtedy nie będzie się ślizgał ani obracał). Tortownicę włożyć do lodówki.Żelatynę rozpuścić w 8 łyżkach gorącej wody, trochę ostudzić.Śmietanę ubić na sztywno. Ser wymieszać z cukrem i podzielić na cztery równe części.Do 1 części sera z cukrem dodać syrop malinowy, sok z cytryny i 2 łyżki rozpuszczonej żelatyny, wymieszać. Na końcu dodać 1/4 ubitej śmietany. Wymieszać dokładnie  i wyłożyć  na ciastkowy spód. Włożyć do lodówki.Do 2 części sera dodać sok pomarańczowy, 2 łyżki żelatyny i 1/4 bitej smietany. Wymieszać i wyłożyć do tortownicy kiedy poprzednia warstwa trochę zastygnie. Schłodzić.Do 3 części sera dodać zmiksowane jagody, 2 łyżki żelatyny i bitą śmietanę, rozsmarować na warstwie pomarańczowej kiedy ta trochę zastygnie.Do 4 części sera dodać zmiksowane brzoskwinie lub morele, 2 łyżki żelatyny i resztę ubitej śmietany, również przełożyć do formy. Chłodzić przez kilka godzin w lodówce.Kolejne warstwy chłodziłam tyle ile zajmowało mi przygotowanie kolejnej, tylko z warstwą jagodową poczekałam dłużej, żeby kolor przeszedł na niższe warstwy. Przepis pochodzi z gazety "Życie na gorąco" 