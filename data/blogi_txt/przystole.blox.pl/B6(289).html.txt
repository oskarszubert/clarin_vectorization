Włoskie ciasteczka pochodzące z Trentino, obowiązkowo pieczone na Wielkanoc. Proste i pyszne! Synek pomagał mi w ich przygotowywaniu wciskając orzechy w kulki z ciasta :)Przepis z "Kulinarnego atlasu świata" Gazety Wyborczej.Składniki:- 250 g mąki pszennej- 175 g masła- 150 g cukru pudru- 200 g zmielonych migdałów- 1 jajko- 1 g suchych drożdży (dałam 1 płaską łyżeczkę)- skórka otarta z 2 cytryn- aromat waniliowy- 100 g płatków ciemnej czekolady (dałam pokrojoną grubo gorzką czekoladę)- około 150 g orzechów laskowychNa stolnicy posiekać nożem masło z mąką. Gdy powstanie kaszka, dodać pozostałe składniki oprócz czekolady i orzechów, dokładnie wyrobić. Pod koniec wyrabiania dodać czekoladę. Z powstałego ciasta formować nieduże kulki (o średnicy około 3 cm) i układać je na blasze wyłożonej papierem do pieczenia.  Na środek każdej wcisnąć orzech, lekko ją spłaszczając. Piec 10-15 minut w 200 st.C.Przepis dodaję do akcji Kuchnia Wielkanocna 2010. 