Pulpeciki w sosie koperkowym to taki domowy i prosty obiad. W sam raz dla dzieci, chociaż i my dorośli się nimi zajadamy. Można je podawać z ziemniakami z wody, z makaronem lub kaszą. Zmieniając dodatki zmieniamy obiad i w ten sposób mieliśmy przez dwa dni obiad niby ten sam, a jednak inny :)  Składniki (na 4 duże lub 6 mniejszych porcji)pulpeciki:- 500 g mięsa wieprzowego (łopatki lub karkówki)- 1 jajko- 1 cebula- 1 czerstwa bułka- sól i pieprz- mąka pszenna do obtoczeniasos:- woda lub bulion warzywny- 1-2 marchewki- 1 łyżka kwaśnej śmietany 18%- szczypta soli- 2 łyżeczki mąki pszennej- 2 łyżeczki mąki ziemniaczanej- pół pęczka koperkuMięso zmielić z posiekaną wcześniej i zeszkloną na łyżce masła cebulą, oraz namoczoną w wodzie a potem odciśniętą bułką. Dodać roztrzepane jajko, sól i pieprz, dokładnie wyrobić. Uformować małe pulpeciki, każdy obtoczyć w mące i obsmażyć z każdej strony. Zalać wodą lub bulionem (do 3/4 wysokości pulpetów). Dodać pokrojoną w plasterki marchewkę, przykryć i dusić do miękkości. Zaprawić śmietaną wymieszaną ze szczyptą soli i dwoma rodzajami mąki. Zagotować, dodać posiekany koperek.  Przepis dodaję do akcji Gotujemy po polsku pod patronatem serwisu zPierwszegoTloczenia.pl 