Połączenie sernika z jabłkami zaproponowała nam w kolejnej, 14 edycji Weekendowej Cukierni Olcik. Po przeczytaniu przepisu miałam pewne wątpliwości co do tego, czy jabłka rzeczywiście pasują do sera, bo takiego połączenia jeszcze nie  próbowałam. Patrzyłam więc jak kolejne wersje tego ciasta pojawiają się na blogach i nie mogłam mu się oprzeć. Upiekłam i jestem zachwycona, tak jak i reszta mojej rodziny. Kremowa masa serowa i chrupiąca jabłkowa pierzynka pasują do siebie idealnie i stanowią przepyszną całość. Olcik dziękuję za wspaniały przepis!Korzystając z doświadczeń innych troszkę zmieniłam w sposobie wykonania ciasta. Podaję więc przepis z moimi zmianami, a oryginał można zobaczyć tutaj.Składnikina kruche ciasto:- 200 g mąki pszennej- 2 łyżeczki kakao- szczypta soli- 50 g cukru pudru- 100 g zimnego masła- 1 jajkona masę twarogową:- 500 g twarogu (użyłam półtłustego)- 125 g cukru pudru- 50 g mąki ziemniaczanej- 4 jajka- 2 łyżeczki skórki startej z cytryny- 1 łyżka aromatu migdałowego- 200 ml śmietany 30%na wierzch:- 5 winnych jabłek- 4 łyżki miodu (użyłam gryczanego)- sok z 1/2 cytryny- 1 łyżeczka cynamonu- 100 g płatków migdałowychMąkę wymieszać z kakao, solą i cukrem i wysypać na stolnicę. Dodać pokrojone na kawałki masło i przesiekać nożem tak, by powstały grudki. Dodać jajko i zagnieść gładkie ciasto. Owinąć je w folię spożywczą i włożyć na pół godziny do lodówki. Tortownicę o średnicy 24 cm wysmarować masłem, wyłożyć ciasto i wylepić nim spód i brzegi formy (moje brzegi z ciasta miały wysokość ok. 3 cm. Przygotować masę serową: twaróg zemleć i wymieszać z cukrem, mąką ziemniaczaną, jajkami i skórką z cytryny (ja zmieszałam wszystko blenderem na gładką masę). Śmietanę ubić na sztywną pianę i ostrożnie wymieszać z masą serową. Wylać na ciasto w formie, wygładzić wierzch i wstawić do nagrzanego piekarnika. Piec w 180 st.C około 1 godziny. Po upieczeniu zostawić w otwartym piekarniku na około 15 minut, potem wyjąć.Kiedy ciasto całkowicie ostygnie przygotować masę jabłkową: jabłka obrać, usunąć gniazda nasienne i pokroić w kostkę. Na patelni skarmelizować miód, dodać jabłka, sok z cytryny i płatki migdałowe (garść płatków odłożyć) i dusić około 3 minut. Posypać cynamonem, wymieszać, lekko przestudzić. Wyłożyć na sernik.Odłożone migdałowe płatki podprażyć na suchej patelni, posypać nimi duszone jabłka na cieście. Całość wstawić do lodówki i chłodzić przez około 30 minut. 