W ubiegłym roku na swoje urodziny upiekłam tort czekoladowy i w tym roku znów wybrałam sobie taki tort, tyle że z innego przepisu. Tym razem z moim tortem udało mi się wziąć udział w Czekoladowym Weekendzie, w tamtym roku dopiero zaczynałam pisać blog i jeszcze nie bardzo orientowałam się w tych blogowych akcjach. Ten tort jest dość prosty i szybki do przygotowania i na pewno nadaje się dla osób, którym biszkopty nie wychodzą, lub boją się ich piec, bo blaty są z ciasta które przygotowuje się tak, jak każde inne zwykłe ciasto. Wszystkim gościom podobał się zarówno z wyglądu, jak i w smaku.Zdjęcia zrobiłam mu w towarzystwie bukietu z 30 róż, który dostałam wczoraj od męża :)Składnikina ciasto:- 1 i 1/2 szklanki mąki tortowej- 1 łyżeczka proszku do pieczenia- kilka kropli aromatu waniliowego- 25 dag masła- 24 dag cukru pudru- 4 jajka- 3 łyżki ciemnego kakao- 4 łyżki ciepłej wodyna krem:- 1 i 1/2 kostki masła- 1/4 tabliczki mlecznej czekolady- 1 kieliszek likieru amaretto- 2 szklanki cukru pudru- 4 łyżki ciemnego kakaodo dekoracji:- czekoladowe ziarenka kawy- starta gorzka czekoladaCiasto: kakao wymieszać z ciepłą wodą. Masło utrzeć z cukrem na puszysty krem. Dodawać po jednym jajka, potem kakao, aromat waniliowy oraz mąkę wymieszaną z proszkiem do pieczenia. Wszystkie składniki zmiksować dokładnie na jednolitą masę.  Przełożyć do natłuszczonej i posypanej bułką tartą tortownicy o śr. 24cm. Wstawić do nagrzanego wcześniej piekarnika i piec 50-60 minut w 180C. Następnie wyjąć i ostudzić. Pokroić na trzy blaty.Krem: czekoladę stopić w kąpieli wodnej, przestudzić. Masło utrzeć z cukrem, wsypać kakao, dodać roztopioną czekoladę, na końcu nadal miksując wlać amaretto.Gotowy krem podzielić na trzy części. Dwiema posmarować blaty ciasta, trzecią udekorować wierzch i boki tortu. Boki ciasta posypać startą gorzką czekoladą. Schłodzić w lodówce. 