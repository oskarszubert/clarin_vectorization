Do niedawna, jak w pewnej reklamie nie miałam pomysłu na rybę. Ale nie kupiłam go, tylko znalazłam na blogu Abbry  ;) Przepis jest świetny, mąż po zjedzeniu swojej porcji stwierdził że było przepyszne i zjadłby jeszcze, a to największy komplement jaki można usłyszeć z męskich ust ;) Zapach który unosił się w domu w czasie pieczenia był niesamowity. Myślę że taka rybka często będzie gościła na naszym stole..Składniki:- 2 filety rybne (użyłam filety z pangi, abbra z soli)- 20 dag pieczarek- 2-3 ząbki czosnku- 1 spora cebula- 1 łyżka masła- 2 łyżki śmietany 18%- sok z cytryny- tarty żółty ser- pieprz, sól, curry, słodka mielona papryka Żaroodporne naczynie wysmarować masłem, ułożyć w nim posolone i oprószone pieprzem filety rybne. Skropić sokiem z cytryny, posypać curry, posypać zmiażdżonym czosnkiem. Wstawić do nagrzanego piekarnika i zapiekać bez przykrycia 15-20 minut w 200ºC. Pieczarki obrać, pokroić w plasterki, podsmażyć na maśle razem z pokrojoną w ćwierć plasterki cebulą. Doprawić solą i pieprzem do smaku.Na upieczonych filetach rozprowadzić śmietanę, nałożyć pieczarki z cebulą, posypać serem i papryką. Ponownie wstawić do piekarnika i zapiekać aż ser się stopi.Tak przygotowaną rybę podałam z gotowanymi ziemniakami i sałatą obiadową 