Zdrowsza wersja lubianych przez moje dzieci frytek. Z ograniczoną ilością tłuszczu i ulubionymi przyprawami. Składniki (dla 3 osób - 1 dorosłej i 2 dzieci):  400 g ziemniaków 1 łyżka oleju po dużej szczypcie tymianku i oregano odrobina pikantnej mieszanki przypraw    Ziemniaki obrać, opłukać, pokroić w cienkie paski.W garnku zagotować wodę, wsypać pół łyżeczki soli, wymieszać. Do wrzątku wrzucić pokrojone ziemniaki. Doprowadzić do wrzenia, odcedzić. Przełożyć do miski. Polać łyżką oleju lub oliwy, posypać przyprawami, dobrze wymieszać. Tak przygotowane ziemniaki wysypać na blachę wyłożoną papierem do pieczenia i rozłożyć tak, żeby tworzyły jedną warstwę i w miarę możliwości nie stykały się ze sobą. Wstawić do piekarnika nagrzanego do 200 st.C i piec przez około 20 minut, w połowie czasu można frytki przemieszać. 