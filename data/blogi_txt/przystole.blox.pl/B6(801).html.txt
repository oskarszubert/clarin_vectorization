Nie mam jakiejś konkretnej sałatki którą przygotowywałabym na każde święta. Zazwyczaj korzystam wtedy z okazji i wypróbowuję nowe przepisy. Na naszym wielkanocnym stole w tym roku także pojawiła się nowość, za którą przepis znalazłam w książeczce którą otrzymałam z Klubu Winiary, ale można go też znaleźć tutaj. Jest to sałatka dość szybka i na pewno bardzo prosta w przygotowaniu, a do tego smaczna. Nie zbyt słona, lekko słodkawa dzięki zawartości kukurydzy i selera konserwowego. Świetnie komponuje się zarówno z kotletem na obiad, jak i z kromką chleba z masłem na śniadanie czy kolację i to nie tylko od święta.Jest to moja druga propozycja w ramach akcji Kuchnia Wielkanocna zorganizowanej przez Olgę.Składniki:- 1 por- 20 dag szynki konserwowej- 5 jajek ugotowanych na twardo- słoik selera konserwowego- puszka kukurydzy- 5 łyżek majonezu- 3 łyżki jogurtu naturalnego- sól, pieprz, cukierPor przekroić wzdłuż na pół, pokroić w piórka, sparzyć wrzącą wodą. Szynkę pokroić w paseczki, jajka w niezbyt drobną kostkę. Kukurydzę i seler odsączyć, wszystkie składniki przełożyć do miski, polać sosem przygotowanym z majonezu zmieszanego z jogurtem, wymieszać. Przyprawić do smaku solą, pieprzem i cukrem. Ten wpis bierze udział w Konkursie z Jajem!pod patronatem zPierwszegoTloczenia.pl 