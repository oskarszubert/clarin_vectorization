Te babeczki to takie małe urocze słodkości. Ładnie wyglądają, a smakiem kuszą tak, że zaraz po wypełnieniu ich kremem i ułożeniu owoców zjadłam ich 5! Na prawdę trudno się powstrzymać ;) Składniki (na 28 sztuk)ciasto:- 2,5 szklanki mąki pszennej- 200 g masła- 2 żółtka- 1/2 szklanki cukru pudru- 1 łyżka cukru waniliowego- 1-2 łyżki kwaśnej śmietany 18%krem:- 250 ml śmietany kremówki- 2 waniliowe serki homogenizowane (Danio o wadze 150g)- 1 cytryna- 4 łyżki ajerkoniaku- 100 g jagód do dekoracjiMąkę przesiać na stolnicę. Dołożyć pokrojone na kawałki zimne masło, posiekać nożem aż utworzą się grudki. Następnie dodać cukier, cukier waniliowy, żółtka i śmietanę. Szybko zagnieść kruche ciasto, uformować kulę, owinąć folią spożywczą i włożyć do lodówki na 30 minut. Foremki do babeczek posmarować tłuszczem. Ciasto rozwałkować na grubość 4-5 mm, szklanką wykrawać kółeczka i wylepić nimi foremki. Spody babeczek ponakłuwać widelcem i wstawić do piekarnika nagrzanego do 200 st.C. Piec przez 12-15 minut. Jeszcze letnie babeczki wyjąć z foremek i zostawić do ostygnięcia.Przygotować krem:cytrynę sparzyć, zetrzeć skórkę, wycisnąć sok. Śmietankę ubić i wymieszać delikatnie z serkami, sokiem z cytryny i częścią skórki, oraz likierem.Babeczki napełnić kremem*. Posypać jagodami i resztą skórki z cytryny.*Babeczki najlepiej napełnić kremem tuż przed podaniem, bo po dłuższym leżeniu ciasto przejmuje z kremu wilgoć i babeczki zaczynają się łamać (ale wtedy można jeść je łyżeczką).Przepis dodaję do akcji Olcika Jagodowo Nam 2! 