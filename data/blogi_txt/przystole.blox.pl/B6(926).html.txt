Co prawda weekend czekoladowy już się skończył, ale z upieczeniem tortu czekoladowego udało mi się w tym weekendzie zmieścić :) Tort upiekłam na niedzielę w którą świętowaliśmy z rodzinką moje urodziny :) Składniki:na ciasto:- 25 dag gorzkiej czekolady- 6 jajek- 10 dag masła- 14 dag cukru- 10 dag mielonych orzechów (u mnie laskowych)- 2 dag płatków owsianych- 2 łyżki rumu (może być też czysta wódka lub smakowa)- 2 łyżki mąki- 1 łyżeczka proszku do pieczenia na krem:- 12 dag białej czekolady- 6 dag gorzkiej czekolady- 750 ml śmietany kremówki 30%- 1 cukier wanilinowy- 1 łyżeczka żelatyny do dekoracji:- 200 ml mleka- śnieżka- owoce i czekolada  Masło utrzeć z cukrem, kolejno dodawać żółtka, orzechy, posiekaną czekoladę(ja starłam w maszynce do warzyw na duzych oczkach), mąkę, płatki owsiane i rum. Połączyć z pianą ubitą z białek. Ciasto przelać do tortownicy wyłożonej papierem do pieczenia. Piec ok 40 minut w temp. 180st.CKiedy ciasto ostygnie, środek ciasta wydrążyć łyżką, tak żeby zostawić dno o grubości ok. 1 cm i brzeg ok 3 cm. wydrążony miąższ rozkruszyć widelcem. Żelatynę namoczyć w niewielkiej ilości zimnej wody, rozpuścić podgrzewając. Białą czekoladę roztopić w gorącej kąpieli wodnej, gorzką posiekać. Śmietanę ubić na sztywno, delikatnie połączyć z białą czekoladą i żelatyną. Dosypać rozkruszone cisto i czekoladę gorzką, wymieszać, wyłożyć na wydrążony spód. Schłodzić w lodówce. Śnieżkę z mlekiem przygotować wg. przepisu na opakowaniu, udekorować nią tort, przybrać owocami i ozdobami czekoladowymi(ja zrobiłam je z roztopionej w kąpieli wodnej czekolady) Tort jest na prawdę pyszny, rozpływa się w ustach, polecam :) 