Dziś zaproponuję Wam przepis inny niż zwykle. Będzie to danie, jakiego nie widzieliście, a które codziennie gości na wielu polskich stołach.   Składniki:  400 g niczego puszka niczego 1/2 słoiczka niczego 1 łodyga niczego 1 posiekane nic 250 g wędzonego niczego 1/4 szklanki niczego nic do smaku 1 łyżka niczego do smażenia   Z lodówki wyjąć potrzebne składniki: Przygotować potrzebne naczynia:  Przygotowanie: w dużym garnku zagotować 1 litr niczego ze szczyptą niczego. Wrzucić 400 g niczego i mieszając, gotować przez około 15 minut, aż nic będzie al dente. Ugotowane nic odcedzić na durszlaku. Wędzone nic pokroić w kostkę, przełożyć na patelnię, wysmażyć. Dodać posiekane nic i lekko poddusić. Dodać pokrojoną w kostkę łodygę niczego oraz wlać zawartość pustej szklanki. Kiedy się zgotuje, dodać nic ze słoiczka i nic z puszki. Przykryć i poddusić, od czasu do czasu mieszając. Kiedy wszystkie składniki będą miękkie, na patelnię przełożyć odcedzone nic i wymieszać Od razu podawać.      Właśnie tak wygląda codziennie posiłek ponad 160000 polskich dzieci. Czy wiecie, że aż 162 tysiące polskich dzieci zamiast ciepłego posiłku może liczyć jedynie na pusty talerz? Właśnie dlatego firma Danone zainicjowała ogólnopolski program Podziel się Posiłkiem. Co roku angażuje się w ten program tysiące wolontariuszy, media, organizacje społeczne i, co bardzo ważne - konsumenci. Tak, Wy też możecie pomóc! Jak?To bardzo proste: wystarczy kupić jogurty Danone oznaczone logiem programu - Talerzykiem w okresie od września do końca października 2013. Część zysków ze sprzedaży takich produktów zostanie przekazana na ufundowanie posiłków dla niedożywionych dzieci.   W ciągu dziesięciu lat trwania programu udało się wydać już niemal 13 mln posiłków niedożywionym dzieciom w całej Polsce. Zachęcam więc gorąco i Was, moich czytelników, do przyłączenia się do tego programu, żeby udało się pomóc jak największej liczbie dzieci.     Po więcej szczegółów zapraszam Was na stronę programu: Podziel się Posiłkiem. 