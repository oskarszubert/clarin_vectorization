Zanim będzie można kupić młodą kapustę, korzystam jeszcze z białej i robię surówkę Coleslaw. Doskonałą do obiadu czy mięsa z grilla. Najlepiej zrobić ją dzień przed podaniem, żeby wszystkie smaki się przegryzły, a kapusta zmiękła.      Przepis z blogu Brulion z przepisami.   Składniki (na bardzo dużą miskę):  1 mała główka białej kapusty 2 średniej wielkości marchewki 1 cebula  sos:  1/6 szklanki słodkiej śmietanki 30% + 2 łyżeczki 1 łyżka cukru pudru 2 łyżeczki mleka 1/2 szklanki majonezu + 1 łyżeczka sok z cytryny do smaku sól i pieprz    Z kapusty usunąć zewnętrzne, uszkodzone liście i głąb, drobno posiekać. Obficie posolić, wymieszać i odstawić na około 2 godziny. Po tym czasie odsączyć z powstałej wody. Marchewki i cebulę obrać. Marchew zetrzeć na tarce o dużych oczkach, cebulę drobno posiekać. Dodać do kapusty. Wszystkie składniki sosu wymieszać (najlepiej przy pomocy rózgi), wlać do garnka z warzywami, wymieszać i doprawić do smaku solą i pieprzem. Sałatkę przykryć i wstawić do lodówki na noc.  Przed podaniem dodać do sałatki 2 łyżeczki śmietanki i 1 łyżeczkę majonezu, wymieszać. Ewentualnie jeszcze doprawić do smaku pieprzem. 