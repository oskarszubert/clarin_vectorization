W tym roku nie miałam czasu na testowanie świątecznych przepisów wcześniej i pokazywanie ich na blogu. Dlatego dopiero teraz pokażę Wam to, co gościło na naszym wigilijnym i bożonarodzeniowym stole. Zaczynam od rogalików z masą makową. Z braku sił i czasu użyłam gotowej masy makowej. Po oryginalny przepis z robioną masą zapraszam na blog Wino i oliwki.Rogaliki udały się znakomicie. Były przepyszne, mięciutkie i niesamowicie lekkie - jak puch. Synek i mąż wprost się nimi zajadali. Polecam :)Składniki (na 24 rogaliki):- 3 szklanki mąki pszennej- 1/2 szklanki cukru pudru- 1 szklanka letniego mleka- 100 g masła lub margaryny- 4 jajka- 1/2 łyżeczki soli- 40 g świeżych drożdży- 16 g cukru waniliowego- skórka starta z połowy cytryny- gotowa masa makowa- roztrzepane jajko do posmarowania rogaliDrożdże rozetrzeć z łyżką cukru, zalać letnim mlekiem, dodać 2 łyżki mąki, wymieszać i odstawić pod przykryciem w ciepłe miejsce do wyrośnięcia (na około 15-20 minut). W tym czasie utrzeć 2 żółtka z resztą cukru i cukrem waniliowym, 2 białka ubić na sztywną pianę. Masło lub margarynę roztopić i lekko ostudzić. Do przesianej mąki dodać sól, wyrośnięty zaczyn, skórkę z cytryny, 2 całe jajka, oraz utarte z cukrem żółtka i ubite białka. Wszystkie składniki połączyć wyrabiając dłonią (chwilkę, do połączenia składników). Następnie dodawać po trochu roztopiony tłuszcz - wyrabiać za każdym razem, aż do wchłonięcia całego dodanego tłuszczu przez ciasto. Ciasto będzie gotowe, kiedy będzie odchodziło od ręki, lub/i pojawią się na jego powierzchni pęcherzyki powietrza. Gotowe ciasto oprószyć mąką, przykryć czystą ściereczką i odstawić do wyrośnięcia (powinno podwoić objętość).Wyrośnięte ciasto podzielić na trzy równe części. Każdą rozwałkować na posypanej mąką stolnicy na okrągły placek o grubości 1 cm. Każdy taki placek podzielić na 8 trójkątów. Na podstawę każdego trójkąta położyć masę makową i zwinąć formując rogaliki. Ułożyć je w sporych odstępach na wyłożonych papierem do pieczenia blachach. Zostawić je na kilka minut do wyrośnięcia. Każdy rogalik posmarować roztrzepanym jajkiem.Piec w 190 st.C przez około 15 minut na złoto-brązowy kolor. 