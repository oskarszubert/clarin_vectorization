Wiem, wiem, Sylwester był trzy tygodnie temu. Pieczenie tego ciasta miałam zaplanowane na ten dzień już od dawna, ale nic z tego nie wyszło. Na święta upiekłam dwa duże ciasta, dodatkowo trzeba było spróbować ciast mojej mamy, teściowej i cioci, więc na ostatni dzień roku słodkości jeszcze mieliśmy. Stwierdziłam jednak że tej babce nie podaruję i upiekę ją nie czekając cały rok, zwłaszcza że w szafce czekały rodzynki giganty ;) Babka jest pyszna i tak na prawdę, to pasuje na każdy dzień roku. Polecam :)Składniki:- 2 szklanki mąki pszennej- 1 szklanka cukru pudru- 4 jajka- kostka margaryny- 2 garści rodzynek- aromat lub cukier waniliowy- sok z 1/2 cytryny- szczypta soli- 1 łyżeczka proszku do pieczeniaMargarynę utrzeć z cukrem na puch, następnie dodawać po jednym jajku. Nadal miksując stopniowo wsypywać mąkę wymieszaną z proszkiem do pieczenia i solą oraz aromat lub cukier waniliowy i sok z cytryny. Na końcu wsypać umyte rodzynki i wymieszać łyżką.Ciasto przełozyć do natłuszczonej i posypanej mąką formy keksowej i wstawić do piekarnika rozgrzanego do 180ºC. Piec około 1 godziny. 