Ostatnimi czasy mam tendencje do znikania z mojego bloga. Tym razem kilkudniową przerwę w pisaniu spowodowała moja choroba. W piątek wieczorem i w sobotę byłam zmuszona odwiedzić nasze pogotowie i dwa szpitale :( Przez to moje chorowanie nie zrobiłam wszystkiego co chciałam w Orzechowym Tygodniu i na Weekend z Colą też się nie załapałam, chociaż przepisy czekały. Teraz jestem w trakcie leczenia, mam nadzieję, że poskutkuje no i wróciła mi chęć do kucharzenia :) Skoro ostatnio zrobiło się tutaj słodko, to teraz pokażę coś innego dla odmiany. Danie szybkie i proste do zrobienia, a o tym jakie jest smaczne, niech świadczy to, że mąż dopominał się o dokładkę ;) Składniki:- 40 dag piersi z kurczaka- 40 dag pieczarek- 10 dag nie tłustej cienkiej kiełbasy- 1 duży por- 1/2 szklanki śmietany 18%- 1-2 łyżeczki łagodnej musztardy- 1 łyżka mąki- 1/2 szklanki bulionu (z kostki)- przyprawa do kurczaka- 3 łyżki oleju- 1 łyżka masła- biały pieprzPieczarki obrać, pokroić w pół plasterki. Podsmażyć je na maśle, przełożyć do rondla.Mięso pokroić w niedużą kostkę, lekko oprószyć przyprawą do drobiu i obsmażyć na oleju. Dodać plasterki kiełbasy i pokrojony w piórka por, smażyć kilka minut. Następnie przełożyć do rondla, wlać gorący bulion oraz mąkę rozprowadzoną odrobiną zimnej wody. Zagotować. Na koniec podprawić śmietaną i musztardą, doprawić do smaku.Podawać z ryżem. 