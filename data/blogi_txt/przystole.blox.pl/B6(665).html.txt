Nieduże trójkąty z ciasta francuskiego wypełnione dość ostrym farszem serowym z dodatkiem salami i oregano. Mogą stanowić przekąskę, dodatek do barszczu jak i samodzielne danie jeśli podamy je z surówkami i sosem pomidorowym na przykład.Ja podałam je z gorącym barszczem czerwonym - mówię Wam: rewelacja! Ponieważ są dość pikantne, świetnie rozgrzewają :)Przepis z książki "Pikantne ciasta i ciasteczka" H. Szymanderskiej. Składniki (na 12 sztuk):- opakowanie mrożonego ciasta francuskiegonadzienie:- 100 g mozzarelli- 100 g kremowego twarożku (u mnie bieluch)- 100 g oscypka (u mnie rolaga gryficka - wędzony ser podobny w smaku do oscypka)- 100 g pikantnego salami z pieprzem- 1 surowe jajko- sól (niekoniecznie)- szczypta oregano i pieprzu-1 łyżka stopionego masła (do posmarowania)Przygotowanie nadzienia: mozzarellę i oscypek zetrzeć na drobnej tarce, salami pokroić w drobną kostkę. Twaróg utrzeć z jajkiem i cały czas ucierając dodawać stopniowo starte sery i przyprawy, dodać salami i dokładnie wymieszać.Przygotowanie pierożków: Rozmrożone ciasto francuskie ułożyć na posypanej mąką stolnicy i pociąć na kwadraty o wymiarach około 10x10 cm. Nakładać farsz, brzegi ciasta posmarować zimną wodą i zlepiać dokładnie (można brzegi docisnąć widelcem tak jak ja).Pierożki ułożyć na wysmarowanej oliwą lub masłem blasze, każdy posmarować stopionym masłem.Piec 20-25 minut w 200-220 st.C. Podawać na ciepło.  Przepis dodaję do akcji Karnawałowe przekąski. 