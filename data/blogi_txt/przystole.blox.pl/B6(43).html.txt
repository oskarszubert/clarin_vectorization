Ze znalezionych podczas wiosennych porządków w kuchni płatków, orzechów i suszonych owoców mogło powstać tylko jedno: batony zbożowe. Smaczne, zdrowe, pełne błonnika i witamin. Bardzo proste do zrobienia. Do zabrania do szkoły albo na spacer czy wycieczkę. Są raczej miękkie i nie kruszące.       Przepis z blogu Taniec Smaków podaję z moimi zmianami.   Składniki:  1 szklanka płatków owsianych 1 szklanka płatków jęczmiennych błyskawicznych 1/2 szklanki mąki pszennej pełnoziarnistej 2/3 szklanki wiórków kokosowych 1/2 szklanki posiekanych orzechów nerkowca 1 szklanka posiekanych suszonych moreli 1 jajko 2 łyżki miodu 1/4 szklanki wody 2 łyżki oleju    Miód wymieszać z wodą i olejem. Mieszanką polać suche składniki dobrze wymieszane w misce, dodać lekko ubite jajko. Wymieszać dokładnie. Rozprowadzić równą warstwą na blasze ok. 20x30 cm wyłożonej papierem do pieczenia.  Piec przez około 30 minut w temperaturze 180 st C. Lekko wystudzone pokroić w paski. Zostawić do całkowitego ostygnięcia. Przechowywać w zamkniętym pudełku lub słoiku.        Przepis dodaję do akcji Usagi: 