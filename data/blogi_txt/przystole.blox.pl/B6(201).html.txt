Długo mnie nie było, ale od dziś mam zamiar nadrobić zaległości :)Na pierwszy ogień idzie ciasto które upiekłam wczoraj. Jestem chora i na nic nie mam siły, ale ciasto na polepszenie humoru zawsze się przyda, zwłaszcza jeśli jest to ciasto z czekoladą ;) Składniki:- 10 dag czekolady deserowej (użyłam mlecznej)- 35 dag margaryny- 30 dag cukru pudru- 2 opakowania cukru wanilinowego- 4 jaja - 150 ml gęstej kwaśnej śmietany- 45 dag mąki- 3 łyżki kakao- 3 łyżeczki proszku do pieczenia- 2 łyżeczki żelatyny- 25 dag półtłustego białego sera- 200 ml śmietany kremówki- szczypta soli Czekoladę podzielić na kostki, roztopić w kąpieli wodnej. 25 dag margaryny zmiksować z 20 dag cukru       i 1 cukrem wanilinowym, kolejno dodawać po jednym jajku. Stopniowo dodawać kwaśną śmietanę             i przestudzoną stopioną czekoladę. 30 dag mąki wymieszać z 2 łyżkami kakao i proszkiem do pieczenia, wsypać do ciasta i dokładnie zmiksować. Ciasto wyłożyć do natłuszczonej i wysypanej mąką formy.Przygotować kruszonkę: do dwóch misek wsypać podzieloną na pół pozostałą mąkę, po dwie łyżki cukru pudru i szczyptę soli. Do jednej miski dodać jeszcze 1 łyżkę kakao. Każdą z mieszanek polać pozostałą stopioną margaryną i szybko zagnieść kruszonkę. Na przemian posypywać ciasto jasną i ciemną kruszonką.Ciasto wstawić do nagrzanego piekarnika i piec ok. 50 minut w temp. 180°C.Upieczone i ostudzone ciasto przekroić w poprzek na 3 części. Przygotować masę: żelatynę rozpuścić      w niepełnej szklance gorącej wody. Ser utrzeć z pozostałym cukrem, wymieszać z ostudzoną żelatyną,      a następnie z ubitą śmietaną. Kremem przełożyć placki, wstawić na dwie godziny do lodówki.  Przepis pochodzi z gazety "Życie na gorąco" 