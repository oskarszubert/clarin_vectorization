Bardzo orzechowe ciasto lekkim aromatem rumu, w dekoracyjnej polewie. W sam raz na świąteczny stół.Przepis zaczerpnęłam z wydania specjalnego czasopisma "Dobre Rady" (nr 2/2009) pt. "Świąteczne pyszne ciasteczka".Dołączam tym przepisem do akcji Olgi - Kuchnia Świąteczna i Noworoczna 2009.Składnikiciasto:- 5 jajek- 250 g miękkiego masła- 250 g cukru pudru- 350 g mąki pszennej- 1 łyżeczka proszku do pieczenia- 2 łyżeczki startej skórki z cytryny- 150 g mielonych orzechów włoskich- 2 łyżki rumudekoracja:- 200 g cukru pudru- 2-3 łyżki soku z cytryny- 50 g czekolady mlecznej- 2 łyżki ciepłego mleka- 12 połówek orzechów włoskichBiałka oddzielić od żółtek i ubić na sztywną pianę. Masło utrzeć z cukrem na puszysta masę. Dodawać kolejno po jednym żółtku, każde miksować z masą ok. 1 minuty.Mąkę wymieszać z proszkiem do pieczenia, skórką z cytryny i mielonymi orzechami. Stopniowo dodawać ją do miksowanej masy żółtkowo- maślanej na przemian z rumem. Dodać pianę z białek i delikatnie wymieszać z masą drewnianą łyżką.Ciasto wyłożyć do keksówki o długości 30 cm wysmarowanej masłem i obsypanej bułką tartą. Wygładzić wierzch i wstawić do piekarnika nagrzanego do 180 st.C (z termoobiegiem do 160 st.C). Piec 60 minut.Wyjąć i odstawić na kilka minut, następnie wyjąć ciasto z formy i odstawić na kratkę do wystudzenia.Przygotować lukier: cukier puder przesiać do miseczki. dodając sok z cytryny ucierać aż powstanie gęsty lukier (w razie potrzeby można dodać troszkę więcej soku z cytryny). Grubą warstwą lukru posmarować wierzch i boki ciasta.Czekoladę połamać na kawałki i stopić w kąpieli wodnej, dodać ciepłe mleko i wymieszać. Płynną czekoladą zrobić na lukrze wzory. Na paskach czekolady ułożyć połówki orzechów lekko dociskając. Odstawić ciasto do całkowitego zastygnięcia lukru i czekolady. 