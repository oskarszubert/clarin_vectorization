Jak zwykle mogłam na Was liczyć. Zasypaliście mnie pysznymi propozycjami i postawiliście mnie przed niełatwym wyborem. Najchętniej nagrodziłabym wszystkich i bardzo żałuję, że nie mogę. Po kilkukrotnym przeczytaniu Waszych odpowiedzi wybrałam następujące:   1. cucinadellafelicita﻿: "Ja wybrałabym filety z sardeli z kaparami i wykorzystała je do przygotowania mojej ulubionej pizzy na cienkim spodzie z dodatkiem semoliny. Ciasto z dodatkiem semoliny jest rewelacyjne i smakuje tak jak placki serwowane w słonecznej Italii. Ciasto najpierw posmarowałabym domowym sosem pomidorowym z dodatkiem świeżych ziół (oregano i bazylii), czosnku i zeszklonej cebuli. Następnie wyłożyłabym na nie kilka plastrów oryginalnej włoskiej mozarelii. Jako kolejny składnik na pizzy pojawiłby się na główny bohater dania, czyli filety z sardeli z kaparami. Do anchois doskonale pasuje pokrojona w piórka czerwona cebula, ostra papryczka chilli, czarne oliwki oraz słodka, czerwona papryka. Pizzę wstawiłabym do piekarnika nagrzanego do 230C i na 3 minuty przed końcem pieczenia ułożyłabym na wierzchu kilka dodatkowych plastrów sera, który pozostałby ciągnący i miękki. Uwielbiam takie połączenie smaków! "   2. Maja Małgorzata﻿: "Och tydzień włoski! Fantastico! Pomyślałam o włoskiej wariacji deseru ,,Gorąca Alaska". Wykorzystałabym do niego lody o smaku orzechów z Piemontu... Na środek niewielkiego, okrągłego,przestudzonego,czekoladowego biszkoptu nałożyłabym lody, tak by utworzyły kopiec. Przykryłabym je dokładnie ubitą na sztywno pianką z białek i cukru, a następnie zapiekła przez kilka minut w dobrze nagrzanym piekarniku. Przypieczona na złoty kolor, ciepła beza skrywałaby zimne, kremowe, niebiańsko orzechowe lody lody, podane na czekoladowym biszkopcie. Do tego zaparzyła filiżankę kawy Italian blend i zamykając oczy pozwoliłabym by zmysły smaku i zapachu przeniosły mnie do kawiarni na jednym z włoskich Piazza...﻿"   3. plateofjoy.blogspot.com: "Uwielbiam kuchnie włoską! Chyba za wszystko! Za pizze! Za parmezan, mozzarellę, pecorinio i całą gamę innych serów! Za makarony, risotta i ravioli! Za wspaniałe ryby i owoce morza! Za słoneczne owoce i warzywa! Kuchnia włoska to dla mnie kwintesencja słońca na talerzu, wspaniałych aromatów i szczęścia na talerzu! To kuchnia, która rozkochuje brakiem zwracania uwagi na kalorie, na trendy - liczy się tylko jakość i smak! Ah... I jak dostaje pytanie co bym wykorzystała do czego to z całą pewnością powiem, że wszystko! Filety z sardeli z pewnością do makaronów, sosów, pizzy, bruschetty i past do kanapek! Pecorino - do zapiekanek makaronowych, do crostini, do past np z zielonego groszku i bazylii, do pesto, do makaronów, do risotto! Szynką parmeńską obłożyłabym kanapki - uwielbiam!, zjadłabym z kurczakiem, obłożyła polędwiczkę wieprzową, zjadła na pizzy i przygotowała fenomenale bruschetty! Z salami zjadłabym najlepszą zapiekankę makaronową Gino z mnóstwem cukinii i beszamelem! Z siekanych pomidorów zrobiłabym najlepszą z możliwych zupę krem z mnóstwem mascarpone i świeżej bazylii! Zjadłabym jeszcze pomidorowo bakłażanowe penne z ciągnącą mozzarellą! Sosy balsamiczne, ah marzenie! Do nich wystarczy mi oliwa i świeżo upieczony domowy chleb! Choć do tego świeżymi pomidorami i bazylią też bym nie pogardziła :) A makarony .... robiłabym z nich wszystko! I z mięsem mielonym i z kurczakiem, z warzywami, z grzybami! Zapiekane! Mogłabym tak pisać referat do jutra ;) Uwielbiam włoską kuchnię!"﻿﻿   4. Magdalena﻿ "Grzanki z mozzalerllą, pomidorami i bazylią. Opcjonalnie posypane serem pecorino, podane z mixem sałat. Szybkie, proste, smaczne. Polecam na patelni do grillowania :) Składniki z Włoskiego Tygodnia: 1. Zioła do dań włoskich (kompozycja z czerwoną papryką do sosu pomidorowego) 2. Siekane pomidory (z bazylią) 3. Oliwa z oliwek D.O.P. Terra di Bari 4. Mozzrella speciale 5. Ser Pecorino 6. Mix sałat Kilka kromek pełnoziarnistego pieczywa, wykrawamy koła. Przygotujemy sos: miksujemy pomidory, mieszamy z ziołami. Na chlebie rozprowadzamy sos, kładziemy kawałek mozzarelli, przykrywamy drugą wyciętą i posmarowaną kromką. Ewentualnie posypujemy startym serem pecorino. Rozgrzewamy patelnię, kanapki smażymy z obu stron, na oliwie, do zarumienienia. Podajemy z mixem sałat skropionym oliwą. :)﻿" 5. Sesil﻿ "Kopytka zapiekane w sosie  Genialne połączenie polskiego smaku z włoską nutą rozkoszy:)   Składniki: Ugotowane kopytka  suszone pomidory biały pieprz 200 g sera Pecorino z Lidla sos Włoski crema ai 4 fromaggi z serem Asiago, Gorgonzola, Montasio i Fontal z Lidla garść grubo posiekanych orzechów włoskich posiekana kolendra Wykonanie:  1. Do dużej formy żaroodpornej wysypać kopytka razem z pokrojonymi pomidorami 2. Sos serowy wylać na kopytka. 4. Posypać orzechami i startym serem 5. Zapiekać przez około 15 minut piekarniku nagrzanym do 200 stopni. 6. Gotowe danie posypać kolendrą i podawać.  ..teraz pozostaje tylko otworzyć dobre wino i oddać się rozkoszy smaku. Pierwsze wrażenie...to jakby ktoś uchwycił smakiem tęsknotę za lekkością smaku, która ciągle mu się wymykała. Smacznego!" Autorów zwycięskich odpowiedzi proszę o przesłanie danych korespondencyjnych wraz z numerem telefonu na mój adres mailowy: edytarosner@gmail.com do piątku 12 kwietnia. Jeśli ktoś nie poda mi danych do wysyłki, wybiorę innego zwycięzcę.   Wszystkim pozostały bardzo dziękuję za udział w konkursie. 