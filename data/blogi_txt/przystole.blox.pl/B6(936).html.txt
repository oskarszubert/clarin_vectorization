Tort powstał z połączenia trzech przepisów, chociaż nie całkiem. Przepis na to ciasto znalazłam w magazynie dla członków Klubu Winiary. W składnikach jednak był podany po prostu biszkopt z tortownicy,więc skorzystałam z innego przepisu, żeby mieć ciasto na spód, a do masy serowej miały być dodane jajka. Ja jednak nie mam zaufania do surowych jajek i nie robię ciast z masami z pianą z białek, więc masę zrobiłam tak jak do innego ciasta z masą serową. Trochę więc pokombinowałam i jestem całkiem zadowolona z efektu. Trochę pracy przy nim było, ale opłacało się :) Składniki:Biszkopt-  4 jajka- 4 łyżki cukru pudru- 3 łyżki mąki pszennej- 1 łyżka mąki ziemniaczanej- płaska łyżeczka proszku do pieczeniaMasa serowa:- 500g serka śmietankowego- 200ml śmietanki 30%- 5 łyżek cukru pudru- 2 cukry wanilinowe lub jeden duży - 4 łyżeczki żelatyny- 150-200ml gorącej wody do rozpuszczenia żelatynyMasa rabarbarowa:- 500g rabarbaru- 4 łyżki cukru kryształu- 1 galaretka truskawkowaNa wierzch:- 1 galaretka truskawkowa Biszkopt: białka ubić na sztywną pianę, wsypać cukier i jeszcze chwilę ubijać. Nadal ubijając dodawać po jednym żółtka. Stopniowo wsypywać wymieszane obie mąki z proszkiem do pieczenia mieszając delikatnie drewnianą łyżką. Przełożyć do natłuszczonej tortownicy, wstawić do piekarnika nagrzanego do 180°C i piec ok. 30 minut.  Zostawić do wystudzenia w otwartym piekarniku.Masa serowa: ser zmielić i wymieszać z cukrem. Ja użyłam gotowego twarogu do serników, więc nie musiałam go mielić. Żelatynę rozpuścić w gorącej wodzie, wymieszać do rozpuszczenia, odstawić żeby trochę ostygła. Śmietanę ubić na sztywno, wymieszać z serem, na końcu dolać letnią żelatynę, dokładnie wymieszać, wylać na ostudzony biszkopt. Wstawić do lodówki do zastygnięcia.Masa rabarbarowa: rabarbar pokroić na nieduże kawałki, zagotować z cukrem i 1 szklanką wody. Nie gotować długo bo rabarbar zacznie się rozpadać. Wsypać jedną galaretkę, wymieszać do jej rozpuszczenia, ostudzić. Zimną masę wyłożyć na zastygniętą masę serową, ponownie wstawić do lodówki.Drugą galaretkę rozpuścić w 300ml gorącej wody i ostudzoną wylać na masę rabarbarową. Znów schłodzić do zastygnięcia galaretki. 