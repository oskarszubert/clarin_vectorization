Po chorobie nie mam siły ani czasu na długie stanie przy kuchni, a jeść trzeba, więc dziś zrobiłam szybki obiad. Gotowe kluseczki ugotowałam i zrobiłam prosty sos ze szpinaku, śmietanki i sera ricotta. Tym samym mój zbiór przepisów ze szpinakiem, z którym się dopiero zapoznaję powiększył się o kolejny ;)Składniki (na 4 porcje):  - 1 opakowanie (500 g) gotowych gnocchi- 300 g szpinaku w liściach- 1 ząbek czosnku- 2 łyżki masła- 50 ml białego wina- 70 ml śmietany kremówki- 250 g ricotty- sól i pieprz do smaku Gnocchi ugotować wg przepisu na opakowaniu, trzymać w cieple.Przygotować sos:w rondelku rozpuścić masło, dodać opłukany szpinak oraz przeciśnięty przez praskę czosnek i mieszając poczekać, aż szpinak lekko osiądzie. Wlać wino, poczekać aż odparuje, wlać śmietankę, lekko odparować, doprawić solą i pieprzem, wkruszyć ricottę i chwilę podgrzewać - tak, by całość była ciepła, ale ricotta   nie straciła swojej konsystencji i smaku.   Cieple gnocchi polać ciepłym sosem, od razu podawać. Inspirowałam się przepisem z tej strony, ale sporo zmieniłam. 