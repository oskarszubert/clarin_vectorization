Kolejna propozycja z książeczki "Pyszne potrawy z wieprzowiny" z kolekcji Biblioteczki Poradnika Domowego. Do tego przepisu podeszłam z zaciekawieniem, bo zastanawiałam się jaki smak otrzymam po połączeniu schabu, mleka i serka. Z efektu byłam zadowolona, mężowi też bardzo smakowało. Schab przygotowany w ten sposób był miękki, soczysty, a serowa kołderka na nim bardzo smaczna.   Składniki:- 4 kotlety schabowe bez kościpanierka:- 3 łyżki mąki pszennej- 1/2 łyżeczki słodkiej papryki w proszku- 1/2 łyżeczki pieprzu- sólsos do zapiekania:- 3/4 szklanki mleka- 20 dag naturalnego serka homogenizowanego (u mnie Bieluch)- 1/2 szklanki startego parmezanu- 1 łyżeczka soli czosnkowejWymieszać mąkę z solą, papryką i pieprzem. Obtoczyć w niej lekko rozbite kotlety. Podsmażyć na maśle lub margarynie na złoty kolor.Przygotować sos: mleko zagotować, dodać serek homogenizowany, pół porcji parmezanu i sól czosnkową. Dokładnie wymieszać.Kotlety przełożyć do żaroodpornego naczynia, polać sosem, posypać pozostałym parmezanem i zapiekać w piekarniku rozgrzanym do temperatury 160C, aż kotlety będą miękkie (około 50 minut). 