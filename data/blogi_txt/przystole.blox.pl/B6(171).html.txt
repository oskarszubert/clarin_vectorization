W lodówce miałam mleczko kokosowe które zostało mi po przygotowaniu koktajlu pomarańczowo-kokosowego. Właśnie wtedy gdy zastanawiałam się jak je wykorzystać, jakby specjalnie dla mnie Agata opublikowała na swoim blogu ten przepis. Okazało się jednak, że mleka kokosowego mam około pół puszki, więc troszkę za mało do tego ciasta, ale aby mieć pełną szklankę dolałam zwykłe mleko. Ciasto wyszło wspaniałe - wilgotne, miękkie i puszyste, chociaż jak dla mnie troszeczkę zbyt słodkie. No i ten zapach! Zarówno w trakcie pieczenia jak i po wyjęciu z piekarnika pięknie pachnie kokosem.  Składniki:- 250 g miękkiego masła          - 1 szklanka               drobnego cukru (można dać mniej)- 2 łyżeczki ekstraktu z               wanilii- 4 jajka- 2 szklanki mąki               pszennej          - 2 płaskie               łyżeczki proszku do pieczenia- 1/2 łyżeczki sody               oczyszczonej- 1 szklanka wiórków kokosowych- 1 szklanka               mleka kokosowegoTortownicę o średnicy 26 cm wysmarować masłem i posypać mielonymi migdałami lub bułką tartą. Piekarnik nagrzać do 160 stopni. Mikserem połączyć miękkie masło, drobny cukier i ekstrakt z wanilii. Utrzeć na białą i puszystą masę. Stopniowo dodawać po jednym jajku cały czas miksując.Dodać mąkę pszenną przesianą z proszkiem do pieczenia oraz sodą oczyszczoną, wiórki kokosowe oraz mleko kokosowe. Składniki wymieszać. Masę wlać do przygotowanej formy i piec przez 1 godzinę. Po ostudzeniu polać lukrem, powstałym z cukru pudru wymieszanego z sokiem z cytryny i mlekiem (dodając mleko w takiej ilości, aby otrzymać gęsty lukier). Posypać wiórkami kokosowymi. 