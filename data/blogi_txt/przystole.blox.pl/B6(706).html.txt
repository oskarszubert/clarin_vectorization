To ciasto jest na pewno znane większości z Was. W naszym domu przez jakiś czas było hitem nr 1. Do czasu, aż przepis nam się nie zgubił - tak wędrował między kuchnią moją i mamy, że w końcu gdzieś się zapodział. Niedawno zatęskniłam za tym smakiem i postanowiłam przepisu poszukać. Znalazłam u Doroty. Warto było wrócić do tego wypieku i przekonać się, że nic się nie zmieniło - nadal bardzo go lubimy :)Składniki:- 200 g masła- 4 duże jajka lub 5 małych (osobno żółtka i białka)- 3 szklanki mąki pszennej- 1,5 łyżeczki proszku do pieczenia- 2/3 szklanki + 2 łyżki cukru pudru- szczypta soli- 2 łyżki kakao- słoik gęstego kwaskowego dżemu (u mnie z czarnej porzeczki)Zimne masło posiekać z mąką i proszkiem do pieczenia, 2 łyżkami cukru, szczyptą soli i 4 żółtkami. Szybko zagnieść ciasto. Podzielić je na 3 części, dwie z nich odłożyć, trzecią zagnieść z kakao. Każdą część ciasta owinąć folią i włożyć do lodówki na około 30 minut.Białka ubić na sztywno, pod koniec ubijania dodając 2/3 szklanki cukru.Blachę o wymiarach 37 x 23 cm wyłożyć papierem do pieczenia. Pierwszą część schłodzonego jasnego ciasta zetrzeć na dużych oczkach na dno formy. Posmarować grubą warstwą dżemu, na to zetrzeć ciemną część ciasta i wyłożyć pianę z białek. Na wierzch zetrzeć ostatnią, jasną część ciasta. Piec przez około 40-50 minut w temperaturze 180 st.C.Kroić najlepiej po całkowitym ostygnięciu. 