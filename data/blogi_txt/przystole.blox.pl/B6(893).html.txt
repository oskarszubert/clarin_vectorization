Szachownica to na pewno ciasto które jest dość znane. Mój Tata bardzo je lubił i kiedyś często kupował, bo Mama go nie piekła. Sama znalazłam gdzieś przepis, zapisałam go, ale na przetestowanie czekał kilka lat. Ciasto które kupował Tata było przekładane i udekorowane jasnym kremem, a ja beleczki ciasta połączyłam dżemem morelowym, a wierzch i boki polukrowałam. Całość ciekawie wygląda, a smakuje po prostu  jak ciasto ucierane z dodatkiem kakao, chociaż odrobinę świeżości dodaje mu cytrynowy lukier. Pyszne i domowe, a przy tym wcale nie trudne do wykonania. Polecam :)Składniki:- 250 g mąki pszennej- 250 g masła- 250 g cukru pudru- 4 jajka- 1 łyżka rumu- 1 łyżka cukru waniliowego- 1 łyżeczka proszku do pieczenia- 30 g ciemnego kakao- 1 łyżka mleka- 1/2 szklanki dżemu morelowegolukier:- 160 g cukru pudru- sok wyciśnięty z 1 cytrynyMiękkie masło utrzeć z cukrem do białości, wciąż ucierając dodawać po jednym jajku, potem rum i stopniowo wsypywać mąkę wymieszaną z proszkiem do pieczenia. Ciasto podzielić na dwie równe części. Jedną wymieszać z cukrem waniliowym, a drugą z mlekiem i kakao.Ciasta przełożyć do dwóch dużych form keksowych (dolne wymiary 8,5 x 32 cm) wysmarowanych masłem.Wstawić do nagrzanego do 180 st.C piekarnika i piec około 40 minut.Upieczone i ostudzone ciasta przekroić wzdłuż na trzy "beleczki" (jeśli trzeba, ściąć trochę wierzchy, żeby były równe). Beleczki posmarować lekko podgrzanym dżemem i zlepić w jedno ciasto lekko dociskając do siebie kolejne części.Przygotować lukier z cukru pudru i soku z cytryny, posmarować ciasto. Odstawić do zastygnięcia. 