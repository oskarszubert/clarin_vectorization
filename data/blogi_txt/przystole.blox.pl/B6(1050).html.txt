Prawdziwa letnia zupa. Pełna warzyw i delikatna w smaku. Tak dobra, że mój synek, który na widok fasolki szparagowej się krzywi i nie chce jej jeść, zjadł pełny talerz tej zupy i ani razu nie zaprotestował :)Składniki (na 3 porcje):- 300 g fasolki szparagowej (u mnie żółta) - 100 g włoszczyzny bez kapusty- 1 cebula- 50 g szynki- 1 litr bulionu wołowego- 1 łyżka masła- 2 łyżki mąki pszennej- 1/2 szklanki kwaśnej śmietany 18%- biały pieprz i sólWłoszczyznę pokroić w bardzo małą ostkę, cebulę posiekać, szynkę i fasolkę pokroić na małe kawałki. Wszystko przełożyć do garnka, zalać połową bulionu i gotować do miękkości (ok. 20 minut), po czym dodać masło i zalać pozostałym bulionem, zagotować.Mąkę wymieszać z odrobiną wody i śmietaną ze szczyptą soli. Mieszając wlać do zupy, jeszcze raz zagotować, doprawić do smaku. 