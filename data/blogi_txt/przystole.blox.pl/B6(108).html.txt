Od jakiegoś już czasu miałam chęć na pizzę, mój mąż też i ostatnio zaczął częściej się dopytywać kiedy w końcu pizzę upiekę. Nasza ósma rocznica ślubu stała się dla mnie okazją do zrobienia kulinarnej przyjemności mężowi, sobie zresztą też. Oczywiście żeby nie było za łatwo, nie zrobiłam po prostu pizzy, ale calzone. Przepis znalazłam u Anitki, a Ona z kolei zaczerpnęła go z blogu Iwonki. Tak nam to danie zasmakowało, że wczoraj zrobiłam powtórkę, tym razem z połowy porcji, bo okazało się, że cztery "pierogi" wielkości ponad połowy dużego talerza to jednak za dużo dla naszej dwójki ;)      Ciasto i sos zrobiłam dokładnie według przepisu, nadzienie troszkę zmieniłam, więc częściowo zacytuję Atinę, a resztę podam z moimi zmianami.Składniki na ciasto:  1½ łyżeczki suchych drożdży 1 łyżeczka cukru ½ szklanki wody ½ szklanki mleka 2 łyżki oliwy ¾ łyżeczki soli 3 szklanki mąki  Składniki na sos:  230 g pomidorów z puszki 1 łyżka oliwy 1 ząbek czosnku, drobno pokrojony ½ łyżeczki suszonego oregano ½ łyżeczka suszonej bazylii ¼ łyżeczki cukru ½ łyżeczki soli odrobina pieprzu Składniki na nadzienie:  ¾ szklanki pokrojonej w kostkę fety ¾ szklanki startego żółtego sera sól, pieprz do smaku około 200 g salami (może być szynka) około 300 g pieczarek  Drożdże wsypać do letniej wody wymieszanej z cukrem i zostawić na 5 minut, aż utworzą się pęcherzyki. Następnie dodać pozostałe składniki i wyrobić gładkie i elastyczne ciasto, ale nie twarde. Wyrobione ciasto przełożyć do miski posmarowanej oliwą i pozostawić w cieple do wyrośnięcia (około godziny lub do podwojenia objętości). W czasie, kiedy ciasto rośnie przygotować sos i nadzienie. Wszystkie składniki sosu umieścić w garnuszku. Doprowadzić do wrzenia, następnie zmniejszyć ogień i gotować 10 minut. Pieczarki pokroić i podsmażyć na masełku. Szynkę pokroić w kostkę. Wyrośnięte ciasto przełożyć na stolnice i podzielić na 4 - 6 części (zależny jak duże calzone chcemy otrzymać). Każdą z części rozciągnąć lub rozwałkować w kształcie koła. Na połowę utworzonego kola nałożyć porcje sosu, rozłożyć plasterki salami i kolejno posypać fetą, pieczarkami i startym serem. Należy pamiętać, aby zostawić wąski margines do zlepienia ciasta. Brzegi ciasta posmarować woda i zlepić. Widelcem zrobić wgłębienia na brzegu "pierogów", dzięki temu lepiej się zlepią. Nakłuć widelcem, żeby nadzienie mogło odparować. Nie zostawiać już do ponownego wyrośnięcia. Calzone ułożyć na blasze, nakłuć widelcem i lekko posmarować oliwą (ja oczywiście o tym zapomniałam;) ) Można też posypać sezamem lub słonecznikiem. Piec w temperaturze 225°C, około 15 minut, aż będą ładnie zrumienione. 