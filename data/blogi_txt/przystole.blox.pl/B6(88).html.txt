U mnie w dalszym ciągu jagodowo, choć już nie długo, bo wczoraj mama przyniosła z lasu ostatnie już jagody. Szkoda, bo tyle pyszności można z nimi wyczarować. Pozostają jeszcze borówki amerykańskie, którymi jagody można zastąpić, choć to już nie to samo.Przepis na te bułeczki zobaczyłam na blogu Misi i już następnego dnia je upiekłam, tak mi się spodobały :) Wyszły miękkie, nie za słodkie i rumiane, a co najważniejsze bardzo smakowały naszemu synkowi, który jeszcze na początku sezonu jagodowego twierdził, że jagód nie lubi :)))Przepis cytuję za Misią, z moimi niewielkimi zmianami.Składniki (na 12 bułeczek): - 1 1/2 szklanki białej mąki  - 1/2 szklanki mąki tortowej  - 3 łyżki brązowego cukru  - 2 łyżeczki proszku do pieczenia   - 1/2 łyżeczki soli   - 115g schłodzonego, drobno pokrojonego masła  - 1 szklanka jagód / borówek  - 1/2 szklanki maślanki  - 1 duże jajko, plus dodatkowo jedno dodatkowe, roztrzepane do posmarowania  - 1/2 łyżeczki esencji waniliowej (lub łyżeczka cukru waniliowego) - brązowy cukier do   posypania  1. Rozgrzej piekarnik do 190°C,   wyłóż blachę pergaminem. Wymieszaj mąkę, cukier, proszek do pieczenia i   sól w dużej misce. Dodaj masło i wyrabiaj ciasto palcami aż uzyska   konsystencję gęstej owsianki. Dodaj borówki i zamieszaj. 2. Zmiksuj razem maślankę, jajko i esencję waniliową. Dodaj do mąki wymieszanej z cukrem, masłem i   borówkami, lekko zamieszaj, żeby połączyć składniki. Na dni miski   powinna pozostać niewielka ilość mąki. 3. Wyłóż ciasto na   stolnicę / blat, zagnieć je delikatnie i uformuj koło o grubości 2,3cm. Okrągłą foremką lub szklanką o średnicy 6 cm wytnij 12 krążków i ułóż na przygotowanej blasze. 4. Posmaruj rozbitym   jajkiem i posyp cukrem. Piecz na złoty kolor, około 25 minut. Bułeczki   najlepiej smakują podane od razu, ale można je zamrozić i przechowywać   przez miesiąc. Po rozmrożeniu warto na 10 minut włożyć je do pieca   nagrzanego do 180°C. Przepis dodaję do akcji Jagodowo Nam2! 