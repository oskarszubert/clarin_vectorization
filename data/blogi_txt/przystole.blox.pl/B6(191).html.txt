Na zbliżający się weekend chcę Wam zaproponować ciasto, które piekłam już kilkakrotnie i za każdym razem tak samo urzekało nas swoim smakiem.  Kruche, miodowe ciasto wspaniale komponuje się z masą śmietanową bez dodatku cukru i słodką karmelową, oraz gorzkawymi orzechami włoskimi. Chociaż może sprawiać takie wrażenie, wcale nie jest bardzo słodkie. Jest to ciasto z gatunku tych, które z  każdym kolejnym dniem stają się coraz lepsze. Przepis pochodzi z segregatora który kiedyś kupiłam z margaryną Kasia.Składnikiciasto:- 500 g mąki pszennej- 1/2 szklanki cukru pudru- 150 g miodu- 1/2 kostki margaryny- 2 jajka- 1 opakowanie cukru waniliowego- 1 łyżeczka sody oczyszczonejkrem śmietankowy:- 500 ml słodkiej śmietanki 30-36%- 3 łyżeczki żelatynywierzch:- 1 puszka słodzonego mleka skondensowanego - 100 g posiekanych orzechów włoskichNa stolnicę wysypać mąkę, posiekać ją nożem z margaryną, dodać pozostałe składniki  i zagnieść ciasto. Podzielić je na dwie równe części i każdą z nich przełożyć do formy o wymiarach 21x25 cm. Wstawić do piekarnika nagrzanego do 180 st.C.Piec przez około 15 minut.Mleko w zamkniętej puszce wstawić do wysokiego garnka i zalać wodą tak, aby cała puszka znajdowała się pod wodą. Gotować przez 3 godziny w razie potrzeby dolewając wody tak, aby puszka przez cały czas była zanurzona. Ostudzić.Śmietanę ubić na puszystą masę, a następnie dodać do niej żelatynę rozpuszczoną w niewielkiej ilości wrzącej wody i lekko ostudzonej.Kremem śmietanowym przełożyć dwa upieczone i ostudzone placki. Na wierzchu rozsmarować zimną masę toffi i posypać posiekanymi orzechami. 