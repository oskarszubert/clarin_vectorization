Prosty sposób na urozmaicenie zwykłego kotleta z kurczaka. Filety przygotowane w ten sposób są bardzo aromatyczne i doskonale smakują zarówno z ziemniakami z wody, jak i z frytkami i surówką.    Składniki (na 4 porcje):- 4 filety z kurczaka- 4 plastry żółtego sera- 4 plasterki szynki wędzonej- 4 łodyżki natki pietruszki- 2 ząbki czosnku- 1 nieduża cebula- po łyżeczce suszonego rozmarynu i bazylii- sól i pieprz- masło do smażeniaFilety opłukać, osuszyć, naciąć wzdłuż na pół, nie przecinając do końca. Natrzeć w środku i z wierzchu mieszanką rozmarynu, bazylii, soli oraz pieprzu. W nacięcia włożyć po plasterku szynki i żółtego sera oraz po łodyżce natki. Brzegi filetów spiąć wykałaczkami.Na patelni rozgrzać masło, włożyć nadziewane filety. Smażyć na rumiano z obu stron (po około 6 minut). Zdjąć z patelni i trzymać w cieple. Cebulę i czosnek posiekać. Zeszklić na tłuszczu pozostałym ze smażenia mięsa. Filety podawać polane cebulką z czosnkiem. 