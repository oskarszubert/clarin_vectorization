Ten przepis długo za mną chodził no i w końcu doczekał się wypróbowania. Placuszki wyszły na prawdę dobre, a dzięki kolorom kukurydzy i groszku jakoś tak wiosennie się na chwilę zrobiło ;) Składniki: - 1,5 szklanki mąki pszennej - 3 jaja - 1/2 szklanki jogurtu naturalnego - 1/2 puszki kukurydzy - 1/2 puszki groszku (ja użyłam ugotowanego groszku mrożonego) - 10 dag chudej szynki - sól, pieprz - olej do smażenia - tarty żółty ser do posypania Żółtka oddzielić od białek, dodać szczyptę soli i pieprzu, utrzeć z mąką dodając po łyżce jogurtu (najlepiej ucierać mikserem, bo ciasto jest gęste i lepiące). Białka ubić na sztywną pianę, delikatnie połączyć z ciastem. Kukurydzę i groszek osączyć z zalewy, wsypać do ciasta razem z pokrojoną w kostkę szynką, dokładnie wymieszać. Na rozgrzany olej kłaść łyżką placki, smażyć na średnim ogniu z obu stron na rumiano. Ciepłe posypać serem. Można też polać keczupem. 