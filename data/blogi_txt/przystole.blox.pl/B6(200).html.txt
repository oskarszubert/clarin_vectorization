Moja mama bardzo lubi chałwę, więc kiedy poprosiła mnie niedawno o upieczenie jakiegoś ciasta dla gości których się spodziewała, od razu pomyślałam właśnie o tym cieście. Delikatny biszkopt przełożony puszystym kremem o smaku chałwy, który nie był mdły dzięki dodatkowi alkoholu, a do tego polewa czekoladowa zadowoliły w pełni podniebienia i mamy i gości. Można wręcz powiedzieć, że jest to ciasto idealne do kawy. Polecam!Inspirowałam się przepisem pochodzącym z segregatora kupionego kiedyś razem z margaryną Kasia, jednak zmieniłam wierzch. W oryginale była to sama czekolada mleczna, ja użyłam gorzkiej i dodałam do niej margarynę, żeby polewa się lepiej kroiła i była bardziej elastyczna. Nie smarowałam też kremem boków i wierzchu ciasta.Składnikina biszkopt:- 6 jajek- 6 łyżek cukru- 8 łyżek mąki pszennej (krupczatki)- 1/2 łyżeczki proszku do pieczeniana krem:- 200 g chałwy o smaku waniliowym- 200 g masła lub margaryny- 4-5 łyżek cukru pudru- 2 łyżki rodzynek- 2 łyżki posiekanych orzechów- 25 ml alkoholuna polewę:- 100 g gorzkiej czekolady- 30 g margarynyPrzygotować biszkopt:białka ubić na sztywną pianę i stopniowo dodawać cukier. Nie przerywając ubijania dodać kolejno żółtka (każde kolejne dodać dopiero, gdy poprzednie dokładnie połączy się z masą).Mąkę wymieszać z proszkiem do pieczenia i przesiać przez sito. Następnie dodawać po łyżce do masy. Całość wymieszać delikatnie łyżką.Do formy o wymiarach 21x25 cm, wysmarowanej margaryną wlać ciasto. Wstawić do piekarnika rozgrzanego do 180 st.C i piec przez około 30 minut. Ostudzić.Przygotować krem:miękkie masło lub margarynę utrzeć z cukrem pudrem na puszystą masę i nie przerywając ucierania dodać po łyżce pokruszoną chałwę, a następnie alkohol i orzechy oraz rodzynki.Zimny biszkopt przekroić wzdłuż na dwie części, przełożyć kremem.Przygotować polewę:czekoladę połamać na kawałki i razem z margaryną włożyć do rondelka. Stopić na małym ogniu często mieszając. Letnią polewą posmarować ciasto. Całość odstawić do zastygnięcia, a potem przechowywać ciasto w lodówce. 