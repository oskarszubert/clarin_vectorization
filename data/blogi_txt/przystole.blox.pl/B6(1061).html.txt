Dziś żegnamy Stary Rok i witamy Nowy. Stary był dla mnie dobry, a co przyniesie nowy? Ja już co nieco wiem: rozpocznie się cudownie, bo powiększeniem rodziny, a potem spełni się jedno z moich kuchennych marzeń :) Co będzie dalej? Nie wiem, ale mam nadzieję, że skoro rok rozpocznie się tak dobrze, to i później nie będzie gorzej. W każdym razie życzę sobie, żeby tak było ;)Czego mogę życzyć Wam?Na dzisiejszy wieczór życzę Wam szampańskiej zabawy, a jeśli spędzacie wieczór tak jak my w domu, życzę tego, żeby była to noc spędzona z ukochanymi osobami. Na cały nadchodzący rok życzę Wam spełnienia marzeń,możliwości realizacji pomysłów, nawet tych najbardziej szalonych i wydających się niemożliwych do zrealizowania, dużo szczęścia, radości i niezapomnianych chwil, oraz tego, żeby po prostu było dobrze. 