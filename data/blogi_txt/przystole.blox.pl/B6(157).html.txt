Przepyszne ciasto. Mokre i ciężkie, ale nic w tym dziwnego, skoro zawiera cukinię. Ale przy tym jest też puszyste. Krem z twarożku dodaje jeszcze ciastu delikatności. ﻿Pekany bardzo do niego pasują, ale jeśli ich nie macie, możecie użyć też orzechów włoskich. Przepis na to ciasto poleciła mi Cudawianka, za co jeszcze raz bardzo Jej dziękuję :)       Przepis z tej strony. Składniki (na formę o wymiarach 30 x 12 cm):  300 g mąki pszennej 1 łyżeczka sody 1,5 łyżeczki proszku do pieczenia 3 łyżeczki przyprawy do piernika 250 g jasnego cukru brązowego 4 jajka sok i skórka starta z 1 pomarańczy 250 ml oleju 300 g cukinii (startej ze skórką na dużych oczkach - jeśli zbierze się sok, odcisnąć) 200 g pekanów posiekanych (kilka odłożyć do dekoracji)  na wierzch:  50 g masła w temperaturze pokojowej 250 g kremowego twarożku (jak na serniki) 3-4 łyżki syropu klonowego (zastąpiłam miodem)    Mąkę wymieszać z sodą, proszkiem, przyprawą do piernika oraz cukrem.W drugiej misce zmiksować jajka z sokiem i skórką z pomarańczy. Dodać olej i krótko zmiksować. Następnie dodać orzechy oraz cukinię, wymieszać łyżką. Dosypać przygotowane wcześniej suche składniki, dobrze wymieszać. Ciasto przełożyć do wyłożonej papierem do pieczenia formy, wyrównać wierzch.Piec w piekarniku nagrzanym do 180 st.C przez około 70-80 minut.   Zimne ciasto posmarować twarożkiem zmiksowanym z masłem i syropem klonowym (lub miodem). Na wierzchu ułożyć odłożone pekany. Schłodzić w lodówce. 