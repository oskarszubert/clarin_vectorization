Zawsze wydawało mi się, że zrobienia takich pyz z mięsem jest bardzo trudne i pracochłonne. Teraz już wiem, że wcale tak nie jest. Dodatkową zaletą tego przepisu jest to, że część składników można przygotować na wcześniej, np. wieczorem, a następnego dnia przygotowanie obiadu pójdzie nam znacznie szybciej.Przepis powstał z kombinacji dwóch innych i na podstawie porad mamy, więc teraz mam już swój własny, sprawdzony przepis :)Pyzy wyszły pyszne, robiłam je już dwa razy - za pierwszym razem nie zdążyłam zrobić zdjęcia ;) I na pewno jeszcze niedługo je zrobię, póki zima jeszcze trzyma, bo potem trzeba będzie przejść na lżejszą kuchnię.  Składniki (na 4 porcje)ciasto:- 1 kg ziemniaków- 1 jajko- 3 łyżki mąki ziemniaczanejfarsz:- 350 g mielonego mięsa wieprzowego (karczek lub łopatka)- 1 mała cebula- 1 łyżka masła- 1 łyżeczka majeranku- 3 łyżki bułki tartej- 1 jajko- sól i pieprzokrasa:- 1 cebula- ok. 300 g chudego wędzonego boczkuPrzygotowanie ciasta:ziemniaki obrać i połowę ugotować (można dzień wcześniej), zimne przecisnąć przez praskę. Resztę ziemniaków zetrzeć na tarce o drobnych oczkach (jak na placki ziemniaczane), odcisnąć nadmiar płynu. Do ziemniaków puree dodać ziemniaki surowe, roztrzepane jajko i mąkę. Doprawić do smaku solą i dobrze wyrobić. Gotowe ciasto podzielić na 16 równych części.Przygotowanie farszu:cebulę posiekać, zeszklić na maśle, dodać mięso pokrojone w kostkę, podsmażyć, potem podlać niewielką ilością wody i dusić do miękkości, potem ostudzić. Miękkie mięso z cebulką zmielić, połączyć z resztą składników,, doprawić do smaku, dobrze wyrobić (jeśli farsz będzie zbyt suchy, można dodać troszkę wody spod duszenia mięsa, ale nie za dużo, żeby w dalszym ciągu dało się bez problemu formować). Uformować 16 kuleczek.Przygotowanie klusek:każdą porcję ciasta układać na dłoni, lekko rozpłaszczyć tworząc placuszek, na środek położyć kuleczkę z farszu i oblepić ciastem.Gotowe pyzy wkładać porcjami do osolonego wrzątku i gotować przez 10 minut od wypłynięcia na powierzchnię.Podawać od razu, polane podsmażoną razem z pokrojonym boczkiem cebulą. 