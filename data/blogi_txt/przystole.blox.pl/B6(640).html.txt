Zobaczyłam, napisałam że zrobię i... zrobiłam oczywiście :)Pierożki z fetą i ziemniakami znalezione u Kuchasi. Oryginał można zobaczyć u Liski, a ja podaję przepis w wersji takiej jaką zrobiłam korzystając z wskazówek Kuchasi.Pierożki były przepyszne i smakowały wszystkim bez wyjątku, zarówno ciepłe jak i zimne, chociaż mi smakowały najbardziej takie jeszcze ciepłe popijane gorącym barszczykiem czerwonym. Synek też zajadał ze smakiem. Na pewno rozsmakują się w nich wszyscy którzy lubią fetę.Jest to moja kolejna propozycja do Sezonu Ziemniaczanego 2009.  Składniki (na ok. 14 sztuk)na ciasto:-400 g mąki-200 g masła-2 łyżki śmietany-1/2 łyżeczki soli-1 jajkona farsz:- 150 g fety- 350 g ugotowanych ziemniaków- 1 mała cebula- 2 łyżki oliwy z oliwek lub masła- 2 łyżeczki świeżego, drobno posiekanego rozmarynu- pieprz do smaku- po szczypcie suszonego tymianku i oreganodo posmarowania:- 1 jajko- 2 łyżki kwaśnej śmietany 18%Mąkę posiekać z masłem szerokim nożem. Dodać pozostałe składniki i zagnieść gładkie ciasto, które należy uformować w kulę, zawinąć w folię spożywczą i schłodzić przez 30 minut.Kiedy ciasto się chłodzi drobniutko posiekać cebulę i zeszklić ją na 1 łyżce oliwy lub masła. Ziemniaki przecisnąć przez praskę, fetę rozgnieść widelcem. Wszystkie składniki farszu wymieszać i odstawić.Następnie rozwałkować ciasto na grubość 3 mm i wycinać koła o średnicy 12 cm. Wypełniać farszem (ok. 2 łyżek).Ułożyć na blasze wyłożonej papierem do pieczenia i posmarować jajkiem wymieszanym ze śmietaną.Piekarnik nagrzać do 180 st C.Piec ok. 30-40 minut. 