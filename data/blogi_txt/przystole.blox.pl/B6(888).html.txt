Dziś wpis nie kulinarny. Otóż będę się chwalić swoim dziełem :)Chcę Wam pokazać własnoręcznie wyhaftowaną i uszytą dla starszaka świąteczną skarpetę.Haftowanie zajęło mi... uwaga... prawie półtora roku... Z przerwami oczywiście, a właściwie to z jedną bardzo długą, bo bałwanki zaczęłam wyszywać jakoś w połowie zeszłego roku i miałam zamiar skarpetę uszyć na mikołajki. Nie udało się - rosnący brzuszek skutecznie odgonił mnie od krosna. Ale w tym roku się zawzięłam i postanowiłam, że tym razem na 6 grudnia muszę zdążyć. No i oczywiście zabrakło mi muliny - dwóch kolorów. Zamówiłam, paczka nie dotarła i dzień przed mikołajkami znalazłam kolory jak najbardziej podobne do tych, które były potrzebne i haft dokończyłam. Był 5 grudnia, dochodziła godzina 18 ﻿a ja musiałam jeszcze haft oraz materiał na tył skarpety wyprać, wysuszyć i wszystko zszyć! I oczywiście powiesić skarpetę w pokoju synka, żeby Mikołaj miał gdzie wrzucić prezenty ;)Krystian też pomagał, bo zajmował się braciszkiem, nawet zaproponował, żeby był w jego pokoju od powrotu z przedszkola aż do kąpieli ;) Siedziałam nad tym do 1 w nocy, ale udało się - o 2 starszak przybiegł do naszej sypialni z wiadomością, że Mikołaj już był i zostawił prezenty :) Wiedziałam, kiedy tą skarpetę powiesić :D   Oto i ona: Teraz w planach mam wyhaftowanie skarpety (oczywiście innej) dla Michałka, a potem także dla siebie i męża. A co! Mikołaj będzie musiał się postarać w przyszłym roku i przynieść prezenty dla wszystkich, nie tylko dla dzieci ;) 