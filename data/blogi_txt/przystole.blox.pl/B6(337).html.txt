Nie lubię jeść porzeczek. Nie lubię i już. W ogrodzie mamy 6 porzeczkowych krzaczków i owoce w większości lądują w kompocie. Kompot porzeczkowy bardzo lubię. Ale co roku staram się też przygotować co najmniej jeden wypiek z tymi owocami, żeby jednak troszkę ich zjeść. Tego lata zrobiłam już lody z masłem orzechowym i porzeczkami, a teraz przyszedł czas na coś pieczonego. Wybór padł na proste muffinki. Zajadaliśmy się nimi wszyscy, nawet ja.         Składniki (na 17-18 sztuk) suche:  2 szklanki mąki pszennej 1/2 szklanki cukru pudru 1,5 łyżki proszku do pieczenia 4 łyżki ciemnego kakao  mokre:  2 jajka 1/2 szklanki oleju 370 g jogurtu naturalnego (1 duży kubek) ponadto:  porzeczki czerwone    W większej misce wymieszać suche składniki, w mniejszej mokre. Wlać mokre składniki do suchych, wymieszać łyżką. Formę do pieczenia muffinów wyłożyć papilotkami. Do każdej nałożyć po 3/4 łyżki masy, włożyć po kilka porzeczek, przykryć ciastem. Piec w piekarniku nagrzanym do 180 st.C przez około 25-30 minut. Po ostygnięciu można posypać cukrem pudrem. 