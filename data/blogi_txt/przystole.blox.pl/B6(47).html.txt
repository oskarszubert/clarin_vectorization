Niedawno Kasia na swoim blogu zamieściła prosty przepis na pieczoną białą kiełbasę. Niby prosty, niby znany, ale dla mnie nowy. W zamrażalniku siedziały sobie kiełbaski które czekały na wykorzystanie i w niedzielę się doczekały. Dzięki temu, że jest to danie szybkie i łatwe do przygotowania nie licząc pieczenia oczywiście, nasz obiad właściwie sam się zrobił ;)Składniki:- 6 białych kiełbasek- 3 duże cebule- 2 łyżki oleju- 2 łyżki wody- sól i pieprz- dowolne przyprawy (u mnie majeranek i oregano)Brytfankę posmarować olejem i ułożyć w niej umyte i wysuszone kiełbaski. Posypać pieprzem i ulubionymi ziołami. Cebule posiekać w bardzo cienkie piórka i rozmieścić dookoła kiełbasy. Podlać wodą, cebulę odrobinę posolić. Piec w temperaturze 180 st.C przez około 1 godzinę. Można dodac jeszcze około 10 minut na opcji grill i podwyższyć temperaturę by kiełbaski się przypiekły. Może się okazać że w trakcie pieczenia kulka razy trzeba będzie podlać dodatkowo wodą, ale nie więcej niż 2-3 łyżki za jednym razem. 