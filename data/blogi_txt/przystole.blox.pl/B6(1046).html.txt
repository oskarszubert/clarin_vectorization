Lubię zupy i gotuję je często. Zazwyczaj jest to zwykła jarzynowa, bo jest najmniej pracochłonna, ale czasem potrzebuję odmiany. Jedną z takich "odmiennych" zup jest zupa serowa. Składniki:- 2 cebule- 1 marchewka- kawałek selera- 3 serki topione śmietankowe- 100 ml śmietany (dodałam kremówkę) - 10 dag szynki gotowanej- kostka rosołowa - grzanki- sól i biały pieprz Marchew i seler obrać, zetrzeć na dużych oczkach, zalać 1,5 litra zimnej wody, zagotować. Dodać pokrojoną cebulę oraz kostkę rosołową i gotować aż warzywa będą miękkie. Włożyć serki topione i gotując na małym ogniu mieszać aż się rozpuszczą. Wlać śmietanę i dołożyć pokrojoną w paski szynkę, zagotować. Przyprawić do smaku, wylać na talerze, posypać grzankami. Warzywa można pokroić na większe kawałki i kiedy zmiękną wyjąć, zostawić sam wywar i do niego dodać serki. Wtedy zupa będzie bardziej kremowa i będzie miała jednolity kolor, ale ja warzywa zostawiam, bo wolę je zjeść niż wyrzucić ;) 