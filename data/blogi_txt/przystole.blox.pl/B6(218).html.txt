Moja druga granola. Pierwsza miała bardziej urozmaicony skład, ale poranne mleko z dodatkiem jednej lub drugiej stanowią dla mnie i męża śniadanie idealne. Ja wolę jeść granolę z gorącym mlekiem, bo właśnie taka mnie doskonale rozgrzewa rano, albo błogo rozleniwia wieczorem, a mąż zalewa ją mlekiem zimnym.Tak jak pierwszy, taki ten przepis wzięłam sobie od Ani Truskawkowej :)  Składniki:- 450 g płatków owsianych - 120 g ziaren słonecznika - 120 g sezamu - 2 łyżeczki cynamonu - 1 łyżeczka suszonego imbiru - 6 łyżek płynnego miodu - ok. 50 g brązowego cukru - 250 g migdałów - 1/2 łyżeczka soli - 2 łyżki oleju - 250 g orzechów laskowych - 2 łyżeczki kakao - 150 ml naturalnego soku jabłkowego Wszystkie suche składniki wsypać na blachę, przemieszać. Mokre składniki zmieszać razem, wlać na blachę, dokładnie wszystko wymieszać.Blachę wstawić do nagrzanego do 180 st.C piekarnika i piec 40 minut. W połowie pieczenia przemieszać. Ostudzić i przesypać do słoików. 