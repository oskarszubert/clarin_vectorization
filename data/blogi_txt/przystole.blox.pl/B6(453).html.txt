Czy Wam też jesień kojarzy się z porządkami? Mnie tak. Z jesiennymi gruntownymi porządkami w domu i ogrodzie. Teraz postanowiłam też posprzątać na blogu, a raczej w moim folderze zawierającym zdjęcia przeznaczone do wklejenia razem z przepisem. Nazbierało mi się kilka zaległych zdjęć i to bardzo zaległych, bo kuskus z warzywami który chcę dziś pokazać przygotowałam  w maju 2008 roku. Kilka zdjęć już się tutaj nie pojawi, bo mi się po prostu nie podobają zdjęcia które robiłam na początku blogowania.Wracam jednak do kuskusu. Danie bardzo nam smakowało, dobrze to pamiętam, a podałam je z pieczonym mięsem.Przepis znalazłam u Casi.Składniki:- 1,5 szklanki kuskusu - 1 czerwona papryka- 2 czerwone cebule- 1 puszka kukurydzy- olej- pieprz i sól. Paprykę  i cebulę pokroić w drobną kostkę. Na patelni rozgrzać olej i wrzucić  najpierw paprykę. Smażyć ją ok. 10 minut, a gdy zmięknie dodać  cebulkę i dusić następnych 5-10 minut. Pod sam koniec dorzucić  odsączoną kukurydzę. Wystarczy jej dosłownie 1 minutka.Do  małego garnuszka lub salaterki wsypać kuskus. Zalać go wrzącą wodą  (lub bulionem), tak aby jej poziom znajdował się ok. pół cm na  powierzchnią kaszki. Wymieszać dokładnie i zostawić pod przykryciem na 5 minut.Po tym czasie wrzucić gotową kaszę na patelnię z warzywami, dokładnie wymieszać oraz doprawić do smaku solą i pieprzem. 