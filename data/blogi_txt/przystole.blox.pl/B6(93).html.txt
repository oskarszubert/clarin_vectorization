Kupiłam kiedyś słoiczek suszonych pomidorów w oliwie, bo po głowie krążyła mi myśl, że gdzieś, lecz nie wiadomo gdzie, widziałam ciekawy przepis z ich wykorzystaniem. Zresztą nie jeden przepis. Zakupy rozpakowałam, słoiczek do szafki schowałam i popadł w zapomnienie. W końcu się nad nim zlitowałam i zaczęłam szukać przepisów na potrawy do których mogłabym te nieszczęsne pomidory wykorzystać. No i znalazłam, u Doroty przepis na bułeczki. Ponieważ od słodkich bułek wolę te wytrawne, przepis wykorzystałam.Bułeczki były bardzo aromatyczne, pięknie pachniały w czasie pieczenia (i potem oczywiście też), miały chrupiącą skórkę, ale w środku były miękkie i bardzo nam smakowały. Składniki (na 10 bułek)*:- 500 g mąki pszennej- 8 g świeżych drożdży- 350 ml letniej wody- 1 łyżeczka cukru- 1 łyżeczka soli- 2 łyżki oliwy ze słoiczka z pomidorami- 115 g suszonych pomidorów w oliwie (osączonych), posiekanych- mleko do posmarowaniaMąkę wsypać do miski, na środku zrobić wgłębienie, wkruszyć do niego drożdże, posypać cukrem i zalać około 3 łyżkami letniej wody. Delikatnie rozgnieść drożdże palcami tak, aby powstał rozczyn. Miskę przykryć czystą ściereczką i odstawić na około 10 minut, aby drożdże zaczęły pracować.Po tym czasie dodać sól, oliwę i resztę wody i wyrobić ciasto. Dodać posiekane pomidory i jeszcze raz zarobić (ciasto jest dość klejące). Ponownie przykryć ściereczką i odstawić w ciepłe miejsce na koło 1 godzinę lub do podwojenia objętości.Po tym czasie ciasto krotko wyrobić i podzielić na 10 równych części. Z każdej uformować bułeczkę i ułożyć na oprószonej mąką blasze. Przykryć i zostawić do napuszenia na 30 minut.Przed samym pieczeniem posmarować mlekiem.Piec w temperaturze 200 st.C przez około 20 minut.*przepis podaję z moimi niewielkimi zmianami, po oryginał zapraszam tutaj. 