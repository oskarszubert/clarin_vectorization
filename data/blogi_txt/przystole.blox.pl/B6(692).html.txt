Lubię placki ziemniaczane, ale pod warunkiem że podam je z jakimś sosem. Placki które dziś proponuję co prawda są bez sosu, ale za to z pysznym twarożkiem, a same placki są przygotowane nie z ziemniaków surowych, ale gotowanych, z dodatkiem pieczarek i sera żółtego. Lubimy takie połączenie smaków.  Składniki (na 4 porcje):- 800 g ziemniaków- 80 g  tartego żółtego sera- 2 łyżki posiekanego szczypiorku- 250 g pieczarek- 4 jajka- sól i pieprztwarożek:- 200 g półtłustego twarogu- mały kubek jogurtu naturalnego- 1/2 pęczka rzodkiewki- 1 łyżka posiekanego szczypiorkuRzodkiewki umyć, osuszyć, drobno pokroić. Wymieszać z twarogiem, jogurtem i szczypiorkiem.Ziemniaki obrać, ugotować, ostudzić i zetrzeć na tarce o dużych oczkach. Wymieszać z serem i startymi na dużych oczkach lub drobno pokrojonymi pieczarkami, szczypiorkiem, jajkami, solą i pieprzem.Niewielkie porcje ciasta nakładać łyżką na rozgrzany olej lub masło, smażyć na złoty kolor z obu stron. Podawać z przygotowanym twarożkiem. 