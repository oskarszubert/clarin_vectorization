To już ostatnie jagody w tym sezonie u mnie. W tym roku tylko dwa przepisy z jagodami zdążyłam wykorzystać i nawet nie miałam co na zimę zamrozić. Tym razem jagody trafiły do placuszków, które z wielkim apetytem wszyscy zajadaliśmy. Dobre były :)Przepis pochodzi z gazetki "Ciasta i desery".  Składniki:- 18 dag mąki pszennej- 1 łyżeczka proszku do pieczenia- 5 dag zmielonych orzechów włoskich- 1/2 łyżeczki soli- 2 jajka- 200 ml mleka- 2 łyżeczki cukru- 20 dag jagódMąkę połączyć z proszkiem do pieczenia, orzechami i solą. W drugiej misce wymieszać jajka, mleko i cukier. Dodać mączną mieszankę do jajecznej i wyrobić całość (rózgą lub łyżką) na jednolitą masę. Gotowe ciasto odstawić na 30 minut do napęcznienia.Na patelni rozgrzać olej. Do ciasta na placuszki dodać umyte i osuszone jagody i delikatnie wymieszać łyżką. Na rozgrzany tłuszcz kłaść porcje ciasta i smażyć z obu stron na złoty kolor. Podawać od razu po usmażeniu posypane cukrem pudrem lub polane syropem klonowym. 