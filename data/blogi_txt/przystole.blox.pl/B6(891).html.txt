Proste, sycące i kolorowe danie ze składników które prawie zawsze znajdę w mojej kuchni. No i do tego jeszcze smaczne :) Przepis z gazety "naj poleca: 365 obiadów"Składniki:- 1 kg ugotowanych ziemniaków- 40 dag mielonego mięsa- 2 ząbki czosnku- 1 cebula- puszka kukurydzy- 2 pomidory- 5 dag żółtego sera- 3 jajka- przyprawa do pizzy i zapiekanek- sól i pieprzMięso podsmażyć na oleju z posiekanym czosnkiem i pokrojoną w kostkę cebulą, wymieszać z osączoną z zalewy kukurydzą i pokrojonymi pomidorami, doprawić solą i pieprzem i wyłożyć do żaroodpornej formy. Przykryć zmielonymi ziemniakami wymieszanymi z rozkłóconymi jajkami i startym na dużych oczkach serem. Posypać przyprawą do pizzy i zapiekanek.Zapiekać około 35 minut w 180ºC. 