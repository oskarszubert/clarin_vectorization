Dziś Walentynki, może ten dzień okaże się dobrym dniem na pierwszy wpis :) Moje kuchenne blogowanie zacznę od przepisu który miałam ochotę wypróbować już od jakiegoś czasu. Tak jak się spodziewałam placuszki zasmakowały mojemu 1,5 rocznemu synkowi. Chyba będą się często pojawiać na naszym stole :) Składniki: - 1 torebka ryżu (100g) - 1 i 1/4 szklanki mleka - 1 i 1/4 szklanki mąki - 1 jajko - 5 łyżeczek masła - 1/2 łyżeczki soli - 1 i 1/2 łyżeczki proszku do pieczenia   Ryż ugotować wg przepisu na opakowaniu. Do miski wlać mleko i stopniowo, cały czas mieszając dosypywać mąkę wymieszaną z solą i proszkiem do pieczenia. Gdy wszystkie składniki dokładnie się połączą, dodać ugotowany ryż i jajko, delikatnie wymieszać. Na końcu dodać roztopione masło. Wymieszać. Na rozgrzanym na patelni oleju kłaść łyżką niewielkie placuszki. Smażyć na złoty kolor. Podawać polane konfiturą wiśniową i posypane cukrem pudrem. 