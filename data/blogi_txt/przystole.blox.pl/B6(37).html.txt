Ciastka powstały po to, żeby wykorzystać banany i maślankę, które akurat miałam w lodówce i połowę puszki kajmaku, który został po przygotowaniu kajmakowego mazurka. Najczęściej takie inspirowane zawartością lodówki czy szafek kuchennych potrawy są najlepsze. Tak też jest i w tym przypadku. Ciasto jest wilgotne dzięki dodatkowi bananów i niezbyt słodkie, bo słodka niespodzianka kryje się w środku. Polecam wszystkim, którzy lubią bananowe wypieki.      Składniki (na 10 ciastek):  350 g mąki pszennej 3/4 łyżeczki soli 2 łyżeczki proszku do pieczenia 1/2 łyżeczki sody 2 łyżeczki cynamonu 100 g brązowego cukru + trochę do posypania 70 g roztopionego i ostudzonego masła 375 g maślanki 1 jajko 1 łyżka ekstraktu z wanilii 4 dojrzałe banany 1/2 puszki kajmaku (masy krówkowej)    Jajko miksować powoli wlewając maślankę. Potem stopniowo wsypywać mąkę wymieszaną z solą, proszkiem do pieczenia, sodą, cukrem i cynamonem. Następnie wlać roztopione masło i ekstrakt z wanilii. Banany obrać i rozgnieść widelcem. Dodać do masy i wymieszać łyżką. Foremki do zapiekania o średnicy 8 cm wysmarować masłem i obsypać mąką. Do każdej nałożyć po (czubatej) łyżce ciasta, następnie po łyżeczce masy kajmakowej, a potem przykryć resztą ciasta. Foremki ustawić na dużej blasze i wstawić do piekarnika nagrzanego do 180 st.C.Piec przez około 50-55 minut. Po upieczeniu ciastka nieco opadają. 