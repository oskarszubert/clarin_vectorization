Bardzo oryginalna nazwa, prawda? Przepis na te pierogi wywodzi się z kuchni mazurskiej. Pierwszy raz jadłam pierogi nadziewane kaszą. Smakowały, nawet bardzo. A te skwareczki z czosnkiem i majerankiem! Mmmm...Gdybym jeszcze miała maszynkę do rozwałkowywania ciasta, to pierogi z rożnymi nadzieniami mogłabym robić codziennie ;)  Składnikifarsz:- 200 g kaszy gryczanej- 150 g boczku wędzonego- 250 g cebuli- 2 jajka ugotowane na twardo- sól i pieprzciasto:- 400 g mąki pszennej- 1 surowe żółtko- 2 łyżki stopionej margaryny- szczypta soli- około 1/2 szklanki letniej przegotowanej wodyskrzeczki:- 300 g boczku świeżego (użyłam wędzonego)- 2 ząbki czosnku- 1 łyżeczka suszonego majerankuPrzygotowanie farszu:kaszę ugotować na sypko. Boczek pokroić w kostkę i wysmażyć. Cebulę oczyścić, posiekać, dodać do boczku, zeszklić. Jajka pokroić w kostkę (ja starłam na dużych oczkach). Połączyć wszystkie składniki farszu, doprawić do smaku solą i pieprzem.Przygotowanie ciasta:na stolnicę przesiać mąkę, zrobić dołek, wbić żółtko, wlać margarynę, posolić i wyrabiać ciasto dolewając wodę. Gładkie, elastyczne ciasto owinąć w ściereczkę, zostawić na kilkanaście minut, aby "odpoczęło".Następnie rozwałkować na grubość 2-3 mm i wycinać krążki. Na środek każdego nałożyć łyżeczkę farszu i zlepić brzegi. Wkładać do osolonego wrzątku i od wypłynięcia na wierzch gotować przez 5 minut. Przygotować skrzeczki:boczek pokroić w słupki, wysmażyć, dodać czosnek, doprawić majerankiem, solą i pieprzem i jeszcze chwilę smażyć uważając, żeby czosnek się nie przypalił, bo będzie gorzki.Ugotowane pierogi podawać polane gęstą śmietaną (pominęłam) i posypane skrzeczkami.Przepis na dzyndzałki pochodzi z tej strony, ale ciasto pierogowe zrobiłam z wypróbowanego przepisu z książeczki z Biblioteczki Poradnika Domowego pt. "Naleśniki, pierogi, krokiety" Hanny Szymanderskiej.  Przepis dodaję do dwóch akcji: Gotujemy po polsku pod patronatem serwisu zPierwszegoTloczenia.pl, oraz mojej akcji Jedzmy kaszę. 