Znalazłam kolejne zastosowanie dla syropu klonowego. Można w nim udusić marchewkę, która dzięki temu staje się słodsza i błyszcząca. Jeśli do tego dodamy jeszcze natkę pietruszki, uzyskamy wspaniały witaminowy dodatek do różnych dań.Składniki (na 4 porcje):- 10 jędrnych marchewek- 4 łyżki masła- 1/4 szklanki syropu klonowego- 1-2 łyżeczki brązowego cukru- 1 łyżka drobno posiekanej natki pietruszkiMarchewki obrać, umyć, pokroić na plasterki i ugotować na półtwardo w minimalnej ilości lekko osolonej wody. Na patelni rozpuścić masło, dodać syrop i cukier. Kiedy cukier się rozpuści i wszystkie składniki się połączą, do gorącego sosu wrzucić marchewkę oraz pietruszkę i podgrzewać mieszając, aż marchewki staną się błyszczące i wystarczająco miękkie, a nadmiar płynów wyparuje. Można podawać na ciepło i na zimno (mnie bardziej smakowała na ciepło). 