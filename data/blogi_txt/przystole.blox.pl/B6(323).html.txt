To było moje pierwsze spotkanie z Panna Cottą, a to dzięki Szarlotkowi i Grażynie, które wczoraj niespodziewanie zaprosiły mnie do wspólnego jej przygotowania. Jak chyba ogólnie wiadomo, takie szybkie akcje zazwyczaj okazują się najlepsze, więc i ja jestem bardzo zadowolona że dziewczyny pomyślały o mnie. Sama Panna jest pyszna, dość słodka, ale kwaskowy mus jabłkowy nieco łagodzi tą słodycz i całość stanowi kompozycję idealną jak dla mnie. Teraz pora na wypróbowanie innych wcieleń Panny Kotki ;) Szarlotku i Grażynko dziękuję za wspólne pichcenie :)  Ten przepis dołączam oczywiście do jabłkowej akcji Grażyny Nie tylko szarlotka i do akcji Ireny i Andrzeja Z widelcem po Europie. Składniki (na 6 porcji)- 400 ml śmietanki 30%- 100 ml mleka- 200 ml soku jabłkowego- 80 g cukru (6 łyżek, ale można dać mniej)- 1 i 1/2 - 2 łyżek żelatynymus jabłkowy:- 2 jabłka- 2-3 łyżeczki cukru- odrobina wodyŚmietanę, mleko i sok wlać do garnka podgrzewając doprowadzić prawie do wrzenia, wymieszać z rozpuszczoną we wrzątku żelatyną. Lekko przestudzić, przelać do foremek.Wstawić do lodówki i schładzać 2-3 godziny. Wyjąć, wytrząsnąć z foremek i podawać z musem jabłkowym.Przygotowanie musu: jabłka obrać, pokroić w kosteczkę, przełożyć do garnka, zalać odrobiną wody, posypać cukrem, przykryć i dusić aż jabłka zaczną się rozpadać. Zmiksować, ostudzić i zimnym dekorować pannę na talerzykach. 