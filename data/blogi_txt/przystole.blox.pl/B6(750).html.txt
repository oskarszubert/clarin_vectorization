Racuchy drożdżowe w naszym domu zawsze robiła mama. Zazwyczaj z jabłkami lub bez dodatków, posypane po prostu cukrem pudrem. Z gorącą herbatą z cytryną smakują najlepiej ;)Tym razem sama się odważyłam zrobić takie racuszki, ale z rodzynkami i czekoladą. W oryginalnym przepisie (w gazecie "moje gotowanie" nr 2/2010) były tylko rodzynki, ale ja połowę z nich zastąpiłam grubo pokrojoną czekoladą i to był strzał w dziesiątkę!Racuszki były rewelacyjne i smakowały wszystkim bez wyjątku. Wprost trudno mi było się powstrzymać od sięgnięcia po kolejnego i kolejnego... Najlepsze są świeże, prosto z patelni i ciepłe, bo wtedy czekolada jest miękka i wprost rozpływa się w ustach. Zimne lub odgrzane to już niestety nie to samo.  Składniki (na około 15 placuszków)rozczyn:- 20 g drożdży- 1 szklanka letniego mleka- 1 łyżeczka cukru- 1 łyżeczka mąki pszennejciasto:- 2 jajka- 2 łyżki cukru- 1,5 szklanki maki pszennej- szczypta soli- 75 g rodzynek- 75 g grubo pokrojonej gorzkiej czekoladyDrożdże rozetrzeć z letnim mlekiem i cukrem, rozmieszać z mąką i odstawić pod przykryciem w ciepłe miejsce do wyrośnięcia. Do miski wsypać mąkę, cukier, sól i wymieszać. Dodać roztrzepane jajka, wyrośnięty zaczyn drożdżowy i wyrabiać drewnianą łyżką, aż ukażą się pęcherzyki powietrza. Dodać rodzynki i czekoladę, wyrabiać jeszcze chwilę. Ciasto powinno mieć konsystencję gęstej śmietany. Przykryć i odstawić w ciepłe miejsce, aby wyrosło. Na rozgrzany olej kłaść łyżką porcje ciasta i smażyć na złoto z obu stron. Podawać natychmiast, ewentualnie można posypać cukrem pudrem (jeśli będą z samymi rodzynkami, bo te z czekoladą są wystarczająco słodkie).  Przepis dodaję do zaczynającego się dzisiaj Czekoladowego Weekendu Bei. 