Tydzień temu zobaczyłam ten przepis u Kuchasi i od razu postanowiłam, że wykorzystam go w najbliższym czasie. Jak postanowiłam, tak zrobiłam i tym sposobem mieliśmy pyszny obiad na dwa dni. Raz podałam ten schab z ryżem, a raz z makaronem i nasze opinie są podzielone, bo mężowi bardziej smakował z ryżem, a mi z makaronem. Kuchasia zaś zaproponowała do takiego schabu kotleciki ziemniaczane. Zapraszam do zrobienia tej potrawy, bo naprawdę warto.  Składniki:- 50 dag schabu- 20 dag pieczarek- 1 cebula- 2-3 ząbki czosnku- 500 ml wywaru mięsnego- przyprawy: tymianek, majeranek, bazylia, oregano, sól, pieprz, gałka muszkatołowa- 3 łyżki kwaśnej śmietany 18%- mąka do oprószenia mięsa- kawałek sera żółtegoSchab pokroić na cienkie plastry (jak na kotlety), lekko rozbić, oprószyć solą i pieprzem, obtoczyć w mące. Podsmażyć je na rozgrzanym maśle i przełożyć do rondla. Wlać wywar mięsny, dodać pokrojone pieczarki, cebulę i czosnek. Posypać przyprawami, delikatnie przemieszać. Rondel przykryć i całość dusić około 45 minut na średnim ogniu. Na koniec dodać śmietanę, wymieszać i zagotować.Ser zetrzeć na grubych oczkach i posypać schab, przykryć i dusić aż ser się stopi. Od razu podawać z ryżem lub makaronem. 