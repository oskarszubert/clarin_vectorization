Bardzo jesienna zupa. Gęsta, rozgrzewająca, pikantna i w kolorach jesieni. Dla nas była okazją do przypomnienia sobie smaku kostki sojowej która klika lat temu często gościła na naszym stole.Przepis pochodzi z "Rodzinnej kuchni 'Przyjaciółki'" i dodaję go do akcji Ziemniaczany Sezon 2009 oraz Kuchnia wegetariańska.Składniki (na 6 porcji)- 1 marchew- 1 pietruszka- kawałek selera korzeniowego- 4 duże ziemniaki- kostka bulionu warzywnego- 10 dag kostki sojowej- 2 strąki czerwonej papryki- 1 cebula- 2 ząbki czosnku- 2 łyżki koncentratu pomidorowego- szczypta kminku- 1/2 łyżeczki ostrej mielonej papryki- sól i pieprzKostkę sojową ugotować w 1/2 litra bulionu warzywnego z kostki, osączyć. Marchew, pietruszkę, seler i ziemniaki obrać i pokroić w kostkę. W dużym garnku zagotować 1,5 litra wody, wrzucić warzywa, zagotować. Gotować aż warzywa będą prawie miękkie i dodać kostkę sojową, paprykę pokrojoną w kostkę i posiekany czosnek. Cebulę posiekać, usmażyć na 1 łyżce masła i dodać do zupy razem z kminkiem i koncentratem pomidorowym. Gotować na małym ogniu jeszcze około 10 minut. Kiedy warzywa będą miękkie zupę przyprawić do smaku mieloną papryką, solą i pieprzem. 