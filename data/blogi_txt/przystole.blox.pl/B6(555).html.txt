Te muffinki upiekłam specjalnie dla mojego męża, który uwielbia rodzynki. Mąż był zadowolony, nam też smakowały :)Składniki (na 12 sztuk):- 50 g masła lub margaryny- 75 g mąki pszennej- 50 g mąki razowej- 1,5 łyżeczki sody oczyszczonej- szczypta soli- 1 łyżeczka mielonego cynamonu- 25 g otrąb pszennych (u mnie płatki jęczmienne błyskawiczne)- 75 g rodzynek- 50 g ciemnego cukru- 50 g drobnego cukru- 1 jajko- 250 ml maślanki- sok z połowy cytrynyMasło lub margarynę włożyć do rondelka i rozpuścić na małym ogniu. Odstawić do ostygnięcia. Do miski przesiać mąkę i mąkę razową, dodać sodę, sól i cynamon. Dodać otręby (lub płatki), rodzynki, oba rodzaje cukru i wymieszać. W drugiej misce lekko ubić jajko, dodać maślankę, sok z cytryny i rozpuszczone masło lub margarynę. Wymieszać. Otrzymaną masę połączyć z suchymi składnikami. Szybko wymieszać tylko do połączenia składników - mogą zostać grudki. Ciasto nałożyć do formy wyłożonej papilotkami napełniając je prawie do pełna.Formę wstawić do piekarnika rozgrzanego do 200 st.C i piec przez 15-20 minut, aż lekko się zarumienią.Można podawać je ciepłe lub w temperaturze pokojowej.Przepis z książki "Ciastka, ciasteczka i babeczki" H. Walden. 