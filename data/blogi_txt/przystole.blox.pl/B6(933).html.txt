Właściwie bardziej odpowiednią nazwą dla tego tortu byłaby nazwa "tort dwunastogodzinny". Tak, tak, dobrze widzicie. Właśnie tyle czasu zajęło mi jego przygotowanie. Zaczęłam o godzinie 11 przed południem upieczeniem ciasta, a skończyłam o 23, kiedy włożyłam tort do lodówki :)Tych, którzy już się przerazili lub stwierdzili że to zbyt pracochłonne ciasto muszę uspokoić, że jeśli nie macie w domu trzymiesięcznego niemowlaka, z pewnością poradzicie sobie z tym ciastem znacznie szybciej :) Po prostu w sobotę Michaś postanowił, że spał będzie tylko na rękach po karmieniu, a łóżeczko może dla niego nie istnieć. Tym sposobem spał kilka razy po 15-20 minut, a ja ciasto robiłam na raty. Ale warto było. Ciasto jest lekkie, delikatne i nie zbyt słodkie. W sam raz na otwarcie sezonu truskawkowego - zrobiłam je z pierwszych kupionych w tym roku truskawek.      Składniki ciasto:  225 g mąki pszennej (tortowej) 2 łyżeczki proszku do pieczenia 2 łyżki mielonego maku szczypta soli 125 g masła w temperaturze pokojowej 150 g cukru pudru starta skórka i sok wyciśnięty z 1/2 cytryny 3 jajka 100 ml mleka  przełożenie:  100 g białej czekolady 300 ml śmietanki 36% 500 g truskawek 2 łyżeczki żelatyny   150 g dżemu truskawkowego  dekoracja:  300 ml śmietanki 36% opakowanie zagęstnika do śmietany 2 łyżki maku Przygotowanie ciasta:mąkę wymieszać z proszkiem do pieczenia, makiem i szczyptą soli. Masło utrzeć z cukrem, skórką i sokiem z cytryny. Wbijać po jednym jajku. Następnie mieszając, na przemian dodawać mąkę i mleko. Gotowe ciasto przełożyć do natłuszczonej tortownicy o średnicy 24 cm. Piec w piekarniku nagrzanym do 180 st.C przez 35-40 minut.Upieczone i ostudzone ciasto przekroić na trzy blaty.   Przygotowanie przełożenia:śmietankę wlać do małego rondelka. Dodać połamaną na kostki czekoladę. Rondelek postawić na małym ogniu i mieszając podgrzewać, aż czekolada się roztopi. Zdjąć z ognia i ostudzić (nie gotować). Truskawki umyć, osuszyć, usunąć szypułki. Kilka odłożyć do dekoracji.125 g truskawek zmiksować, resztę pokroić w plasterki. Zmiksowane truskawki wymieszać dokładnie z masą czekoladowo-śmietanową. Żelatynę rozpuścić w niewielkiej ilości wrzątku. Ostudzić i jeszcze lekko letnią wlać mieszając do masy truskawkowej. Wstawić do lodówki i kiedy masa dobrze się schłodzi i zacznie lekko tężeć, wsypać pokrojone truskawki i wymieszać.   Przygotowanie ciasta:dwa blaty ciasta posmarować podgrzanym dżemem truskawkowym. Wyłożyć masę z truskawkami i przykryć trzecim blatem, lekko dociskając.   Dekoracja:śmietanę ubić z zagęstnikiem, posmarować ciasto. Boki tortu udekorować makiem. Schłodzić w lodówce. 