Nadesłaliście tyle zgłoszeń do konkursu, że wybór tego zwycięskiego był niełatwy :) Wygrał przepis, który nadesłała Krystyna Banaczkowska i to Ona otrzyma szatkownicę Moulinex Fresh Express +.   Kurzęce biusty w ażurach  Składniki : * piersi kurczakowe ok. 400g * pieczarki - 200g * cebula - 1 niezbyt duża * ser żółty - 100 g * zielona pietruszka - 1 pęczek * ziemniaki - 6 średnich sztuk * jajka - 2 małe * mąka - 2 łyżki * olej do smażenia * masło - 1 łyżka - do smażenia pieczarek * sól i pieprz do smaku * ewentualnie jakaś przyprawa do mięsa﻿ Wykonanie: Piersi kurczakowe pokroić w małe paski i usmażyć na niewielkiej ilości oleju. Na koniec smażenia doprawić solą, pieprzem i może jakąś ulubioną przyprawą. Pieczarki pokroić w półplasterki a cebulę w małą kosteczkę. Usmażyć na maśle.  Ser żółty utrzeć na tarce z dużymi oczkami, pietruszkę-natkę, posiekać. Ziemniaki utrzeć na tarce z dużymi oczkami. Dobrze odcisnąć z soku. Dodać mąkę i jajka. Doprawić solą i pieprzem. Wymieszać. Na patelni (dużej) rozgrzać olej i rozłożyć po całej powierzchni chochelkę masy ziemniaczanej, cienką warstwą, która może miejscami prześwitywać, tworząc ażur. Podsmażamy na słomkowy kolor i odwracamy na drugą stronę.  Na połowie placka ułożyć kawałeczki usmażonej piersi kurzęcej, na nie ułożyć pieczarki. Posypać żółtym serem i natką pietruszki. Jak spód placka zrobi się słomkowy, zaginamy pustą część placka na tę z nałożonym farszem. Lekko przyciskamy łopatką, aby obie części placka skleiły się od sera. Smażymy do zezłocenia i odwracamy na drugą stronę i również smażymy do zezłocenia.﻿      Zwyciężczyni serdecznie gratuluję i proszę o przesłanie adresu wraz z numerem telefonu na adres: julia.fic@nextwebmedia.pl﻿ 