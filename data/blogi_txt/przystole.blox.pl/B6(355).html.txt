Może i takie jedzenie bardziej kojarzy się z cieplejszą porą roku,  ale świetnie nadaje się też na jesienną szarugę, bo dodaje trochę koloru na nasz stół. Skoro w końcu udało mi się kupić gotowe placki tortilli, a i przepis czekał na wypróbowanie już od lata, musiałam od razu zrobić kebaby. Poza tym sałata lodowa, pomidory i konserwowe ogórki są dostępne w sklepach przez cały rok, więc raczej nie ma ograniczeń czasowych na przygotowywanie takich potraw. Kebaby tak nam zasmakowały, że już robiłam powtórkę, a i przepis powędrował do mojej siostry. Przepis znalazłam w czerwcowym numerze "mojego Gotowania" (6/2009). Zmieniłam go troszkę pomijając marynowanie mięsa w przyprawie i oliwie.  Składniki (na 6 sztuk):- 1 opakowanie placków tortilli (6 sztuk)- 800 g filetów z kurczaka- torebka przyprawy do kebaba*- 2 ogórki świeże lub konserwowe (użyłam konserwowych)- 3 pomidory- sałata lodowa- 1-2 cebulesos jogurtowy:- 1/2 l jogurtu naturalnego- 4-5 ząbków czosnku- 1 łyżka ziół prowansalskich- keczupMięso opłukać, osuszyć, pokroić w cienkie paski. Przełożyć do miski, oprószyć przyprawą do kebaba i dokładnie wymieszać, żeby wszystkie kawałki mięsa były dobrze obtoczone w przyprawie. Odstawić na chwilę i przygotować resztę nadzienia.Ogórki i pomidory obrać, pokroić w kostkę, cebulę w piórka. Z główki sałaty oderwać pojedyncze liście.Mięso usmażyć na oleju, placki tortilli podgrzać na suchej patelni lub w mikrofalówce wg instrukcji na opakowaniu.Na każdej ciepłej tortilli ułożyć liść sałaty, na jego środku rozłożyć mięso i warzywa, zostawiając trochę miejsca na dole. Farsz polać sosem jogurtowym przygotowanym z podanych składników i keczupem.Zwinąć boki placków, a dół podwinąć pod spód tak, żeby tortille się nie rozwijały. Od razu podawać.    * polecam przyprawę kebab-gyros firmy prymat. 