Kiedy jadłam to ciasto przypomniały mi się szkolne czasy. Wtedy do liceum dojeżdżałam autobusem i obok dworca pks został otworzony kiosk z pieczywem. Sprzedawano w nim ciastka z ciasta francuskiego uformowanego w kształt podkowy, z ponacinanym brzegiem jak grzebień. W  środku była marmolada. Uwielbiałam te rogale i jeśli tylko miałam czas i wolne kilka złotych zawsze je kupowałam. Do dzisiaj pamiętam ich smak. Tutaj też jest ciasto francuskie i dżem, ale to już jest wersja luksusowa. Powiem Wam, że przepyszna. To taka dużo lepsza wersja mojego szkolnego przysmaku :)      Wzorowałam się na przepisie z czasopisma "Sól i Pieprz" nr 4/2012, ale podaję go z moimi zmianami.  ﻿ Składniki:  opakowanie gotowego ciasta francuskiego 3-4 brzoskwinie 3 łyżki dżemu morelowego 1 jajko do posmarowania  na masę migdałową:  1/2 opakowania podłużnych biszkoptów (70 g) 90 g płatków migdałowych 1 jajko 3 łyżki masła (roztopionego i ostudzonego) 2 łyżki cukru z wanilią    Przygotować masę migdałową:biszkopty połamać, włożyć do woreczka i uderzając wałkiem pokruszyć je na kruszonkę. Przesypać do miski.Płatki migdałowe rozdrobnić blenderem (odłożyć dwie łyżki), dodać do biszkoptów razem z cukrem waniliowym, masłem i roztrzepanym jajkiem. Dokładnie wymieszać.   Ciasto francuskie rozwinąć. Odkroić 1/3, pozostałe 2/3 podzielić na dwie części. Ułożyć je na blasze wyłożonej papierem do pieczenia zachowując odstęp. Brzegi prostokątów posmarować roztrzepanym jajkiem. Odkrojoną część ciasta pokroić na paski tak, by można było nimi obłożyć brzegi kawałków ciasta na blasze. Na środku każdego z dwóch kawałków ciasta rozłożyć masę migdałową. Na niej ułożyć plastry obranych ze skórki brzoskwiń tak, aby zachodziły na siebie. Dżem morelowy lekko podgrzać z dodatkiem 2 łyżek wody. Posmarować nim brzoskwinie. Posypać odłożonymi płatkami migdałowymi. Brzegi ciasta posmarować pozostałym jajkiem.   Formę z tak przygotowanym ciastem włożyć do piekarnika nagrzanego do 190 st.C i piec aż brzegi ciasta się zarumienią.     Przepis dodaję do akcji Karoliny: 