Święta Bożego Narodzenia to czas pachnący miodem, wanilią, cynamonem i innymi przyprawami korzennymi. Dlatego w prezencie na świąteczny obiad u teściów zabrałam nastawiony dwa dni wcześniej krupnik. Lubimy takie słodkie trunki :)Przepis z gazety "naj poleca: Boże Narodzenie" nr 2/2003.  Składniki na około 1 litr trunku:- 1 szklanka naturalnego płynnego miodu- 6 goździków- 1 łyżeczka mielonego cynamonu- 1/2 łyżeczki startej gałki muszkatołowej- 1 laska wanilii- 1/2 litra czystej wódkiMiód podgrzać ze szklanką gorącej wody i przyprawami. Nie gotować. Zestawić z ognia, wlać wódkę, wymieszać i przelać do słoika, zakręcić i odstawić na 2-3 dni.Następnie przefiltrować i wlać do ozdobnej butelki. Krupnik jest już gotowy do spożycia.Jest to moja ostatnia propozycja do Kuchni Świątecznej i Noworocznej 2009. Ponieważ jest to mój ostatni wpis w tym roku chcę Wam życzyć wspaniałego wieczoru sylwestrowego i wiele szczęścia oraz spełnienia marzeń w Nowym 2010 Roku.Oby ten przyszły rok był dla nas wszystkich lepszy niż ten który żegnamy i oczywiście życzę Wam też wielu pyszności na waszych stołach nie tylko od święta :) 