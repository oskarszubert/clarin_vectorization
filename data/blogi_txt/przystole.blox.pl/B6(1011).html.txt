Zima nie odpuszcza, więc i na moim  kuchennym stole nadal zimowe i sycące potrawy się pojawiają. Zalicza się do nich też zapiekanka z kiszonej kapusty z ziemniakami i wędliną. Może na to nie wygląda, ale smakuje wspaniale - jest pikantna i lekko kwaskowa, chociaż to akurat zależy od tego jak bardzo kwaśnej kapusty użyjemy.Przepis zaczerpnięty z lutowego numeru "Soli i pieprzu".Składniki:- 2 cebule- 300 g wędzonego schabu- 1 łyżka oleju rzepakowego- 500 g kiszonej kapusty- 500 g ziemniaków- 3 jaja- 500 ml mleka- 100 g startego żółtego sera - goudy- szczypiorek- sól i pieprz- mielony kminekCebule obrać, drobno posiekać. Wędlinę pokroić w dużą kostkę grubości około 1,5 cm. Na rozgrzanym oleju zeszklić cebule, dodać schab i smażyć razem jeszcze około 2 minuty.Piekarnik rozgrzać do temperatury 190 st.C (z termoobiegiem do 170 st.C). Formę do zapiekanek posmarować tłuszczem.Kapustę odcisnąć z soku. Ziemniaki obrać, umyć i pokroić w cienkie plasterki. Wymieszać z kapustą, doprawić solą i pieprzem do smaku. Połowę ziemniaków z kapustą przełożyć do przygotowanej formy, na wierzch wyłożyć podsmażony schab z cebulą i przykryć resztą kapusty z ziemniakami.Jajka roztrzepać z mlekiem dodając szczyptę kminku, 1 łyżkę pokrojonego w krążki szczypiorku, sól i pieprz. Polać wierzch zapiekanki, posypać startym serem i zapiekać około 45 minut. 