Niedawno znalazłam w zamrażalniku akurat tyle jagód, ile potrzebowałam do zrobienia tych pysznych muffinek. Długo się nie zastanawiałam i od razu je upiekłam. To był taki letni akcent w mojej kuchni w czasie gdy za oknem intensywnie padał śnieg.Składnikisuche:- 250 g mąki pszennej- 150 g brązowego cukru- 1 opakowanie cukru wanilinowego- 3 łyżeczki proszku do pieczenia- skórka otarta z 1 pomarańczy- duża szczypta solimokre:- sok wyciśnięty z 2 pomarańczy- 1 jajko- 8 łyżek oleju słonecznikowego- 100 ml maślanki-200 g jagód świeżych lub mrożonychW dużej misce wymieszać wszystkie suche składniki, wlać do nich wymieszane wcześniej składniki mokre, wsypać jagody. Wszystko wymieszać łyżką tylko do połączenia składników.Do formy wyłożonej papilotkami nałożyć porcje ciasta. Wstawić do nagrzanego do 180ºC piekarnika i piec 25-30 minut. Przez 5 minut muffinki studzić w formie, potem wyjąć i studzić na kratce. 