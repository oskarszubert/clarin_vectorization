Mam jeszcze jedną propozycję na Naleśnikowy tydzień. Tym razem są to naleśniki drożdżowe. Były to moje pierwsze takie naleśniki i  na pewno nie ostatnie, bo dodatek drożdży do ciasta sprawia że są bardziej miękkie i puszyste. Co do farszu z budyniu i bananów, to był jak dla mnie idealny - nie za słodki i wcale nie zapychający, chociaż wydawało mi się że taki właśnie będzie kiedy czytałam przepis. Okazało się jednak, że sama zjadłam trzy takie naleśniki, podczas gdy naleśnika z serem zjem jednego, w porywach dwa i mam dość.Przepis pochodzi z magazynu "Kuchnia od kuchni" dla członków Klubu Winiary.  Składnikina ciasto naleśnikowe:- 1 szklanka mąki- 300 ml podgrzanego mleka- 3 jajka- 10 g świeżych drożdżyna nadzienie:- 1 budyń o smaku bananowym- 500 ml mleka- 1 łyżka cukru pudru- 1 waniliowy serek homogenizowany- 2 banany- 3 łyżki rodzynekPrzygotować ciasto naleśnikowe: drożdże rozpuścić w letnim mleku i razem z pozostałymi składnikami umieścić w blenderze. Zmiksować dokładnie, odstawić na 1 godzinę w ciepłe miejsce.Następnie usmażyć 8 naleśników.Kiedy ciasto naleśnikowe "odpoczywa" przygotować masę budyniową: budyń ugotować według przepisu na opakowaniu, posypać cukrem pudrem i zostawić do ostygnięcia.. Dodać serek, rodzynki i pokrojone w kostkę banany. Dobrze wymieszać.Na usmażone naleśniki nakładać porcje farszu, składać w trójkąty. Najlepiej smakują ciepłe.    Jest to już ostatnia moja naleśnikowa propozycja na ten tydzień, ale jeśli ktoś zagladał do kategorii "placki, pierogi, naleśniki" to wie, że często goszczą one w mojej kuchni. Polecam więc zajrzenie na odpowiednią stronę w spisie treści i być może jeszcze jakieś naleśniki w moim wykonaniu Wam się spodobają? W końcu do zakończenia akcji zostały jeszcze  trzy dni ;) 