Ryby w zestawieniu z owocami jeszcze nie próbowałam. Dzisiaj był pierwszy raz. Kupiłam dziś łososia, bo wczoraj widziałam w gazecie przepis na danie z tą rybą. W sklepie jednak nie mogłam sobie przypomnieć, z czym ten łosoś był podany, a listy zapomniałam. Stwierdziłam, że na pewno z czymś, co mam w domu. Okazało się, że do wykonania tamtego dania potrzebny jest brokuł, którego akurat nie mam. Trzeba było poszukać innego przepisu i trafiłam na ten. Wszystkie składniki miałam, wiec musiałam spróbować. Dobre wyszło. Ryba delikatna, a brzoskwinie i papryka miękkie, lekko słodkie i odrobinę pikantne. Do tego ładnie prezentuje się na talerzu.      Przepis z magazynu "Moje smaki życia" nr 2/2013 podaję z moimi zmianami.   Składniki (na 3 porcje):  filet z łososia (ok. 340 g) 2 łyżki soku z cytryny sól i pieprz 2 łyżeczki masła  na sos owocowy:  2 nieduże brzoskwinie 1/2 białej papryki 1/2 ostrej czerwonej papryczki 2 łyżki oleju  do podania:  ugotowany ryż natka pietruszki do posypania    Filet rybny podzielić na 3 kawałki. Każdy skropić sokiem z cytryny i przyprawić solą oraz pieprzem. Umieścić w naczyniu do zapiekania, na każdym kawałku położyć kawałek masła. Formę wstawić do piekarnika nagrzanego do 180 st.C i piec przez 20 minut bez przykrycia. W czasie, kiedy ryba się piecze, przygotować sos owocowy:brzoskwinie obrać, usunąć pestki, pokroić w niedużą kostkę. Papryki umyć, usunąć nasiona, również pokroić w małą kostkę (ostrą papryczkę pokroić bardzo drobno). W rondelku rozgrzać olej, wrzucić brzoskwinie i papryki. Przykryć i dusić przez 10-15 minut, od czasu do czasu mieszając. Papryka powinna zmięknąć w tym czasie.   Upieczonego łososia ułożyć na ryżu, polać ciepłym sosem i posypać natką pietruszki (posypałam jeszcze kilkoma ziarenkami czarnuszki).     Przepis dodaję do akcji: 