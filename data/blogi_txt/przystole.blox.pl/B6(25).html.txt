Przepis zaczerpnęłam z książki mojej mamy "Kuchnia polska" z lutego 1959 roku. Książka jest więc ode mnie starsza o równe 20 lat i mama mówi, że wszystkie przepisy z niej się sprawdzają. Tego jednak jeszcze nie wiem, bo ta babka jest pierwszym moim wypiekiem na podstawie przepisu z tej książki i jakżeby inaczej, wyszła i jest bardzo dobra :) Zastanawiam się tylko, gdzie ten marmurek, bo moja babka jakaś łaciata jest ;) Składniki (cytuję z książki):- 25 dkg mąki- 15 dkg masła- 15 dkg cukru w mączce- olejek migdałowy- wanilia (u mnie cukier wanilinowy)- 4 duże jaja- 1/2 paczki proszku do pieczenia (u mnie 1 łyżeczka)- 2 dkg kakaoFormę wysmarować masłem i posypać bułką tartą.Mąkę zmieszać z proszkiem, przesiać. Masło utrzeć na pulchną masę, dodawać kolejno żółtka, stopniowo przesiany cukier, wanilię, olejek migdałowy. Wszystkie składniki starannie utrzeć.Ubić i dodać pianę, przesypać mąką z proszkiem, lekko wymieszać.2/3 ciasta wyłożyć do formy, resztę ciasta wymieszać z kakao i wyłożyć na wierzch jasnego.Wstawić do nagrzanego piekarnika i piec 30-40 minut w 180C. Jest to kolejna moja propozycja w ramach Gotowania po polsku. 