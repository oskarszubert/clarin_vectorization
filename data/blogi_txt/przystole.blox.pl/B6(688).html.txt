Jeśli dzieci nie mają apetytu, trzeba sięgać po sprawdzone i proste przepisy na coś, co lubią. A że obaj lubią banany, to w takie "niejadkowe" dni robię szybkie placuszki bananowe. Wtedy jestem pewna, że chłopcy zjedzą je ze smakiem i głodni nie będą :)        Przepis znalazłam na blogu Wypieki z pasją, podaję z moimi zmianami.   Składniki:  2 szklanki mąki pszennej 1 łyżka cukru pudru 2 łyżeczki proszku do pieczenia 1/4 łyżeczki soli 1 jajko, lekko ubite 1 szklanka mleka 2 łyżki oleju roślinnego 3 dojrzałe banany, rozgniecione widelcem 1/4 łyżeczki cynamonu 1 łyżeczka ekstraktu waniliowego    W większej misce wymieszać mąkę, cukier, proszek do pieczenia, cynamon i sól. W drugiej misce wymieszać mleko, jajko, olej, ekstrakt waniliowy i banany. Mokre składniki wlać do suchych i wymieszać łopatką lub drewnianą łyżką. Na suchą, rozgrzaną dobrze patelnię łyżką nakładać porcje ciasta formując placuszki. Kiedy na ich powierzchni pojawią się pęcherzyki powietrza, przewracać je za pomocą łopatki na drugą stronę i smażyć na rumiano. Podawać posypane cukrem pudrem.   ﻿ 