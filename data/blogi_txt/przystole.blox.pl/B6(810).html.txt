Ta sałatka powstała spontanicznie, z tego co akurat miałam w lodówce. Doskonale spełniła rolę lekkiego letniego obiadu :) Przepis na sos zaczerpnęłam od Karoliny. Składniki (na 2 porcje):  1 filet z piersi kurczaka przyprawa kebab-gyros 6 ugotowanych niedużych młodych ziemniaków 5 rzodkiewek kilka liści sałaty 2 ugotowane na twardo jajka  sos:  1 łyżeczka musztardy z czerwonym winem 2 łyżki oliwy 1 łyżeczka miodu 1 łyżeczka ziół do sałatek sól do smaku  ﻿ Mięso pokroić w paseczki, posypać przyprawą do gyrosa, usmażyć na oleju. Ziemniaki pokroić w plasterki i obsmażyć na tłuszczu pozostałym ze smażenia kurczaka.Rzodkiewki pokroić w plasterki, liście sałaty porwać na kawałki. Jajka pokroić na ćwiartki.Wszystkie składniki przełożyć do miski.Składniki sosu wymieszać w zamkniętym niewielkim słoiczku, polać składniki sałatki, dokładnie wymieszać. Doprawić do smaku solą. 