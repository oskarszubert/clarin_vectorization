Znów coś z bananami :)Wszystko dlatego, że od kiedy maluch zaczął jeść te owoce w deserkach, zawsze mam kilka w szafce. Tym razem małe słodkości. Bardzo łatwe do przygotowania i szybko znikające.Dla tych, którzy nie lubią bardzo słodkich wypieków. Składniki (na 12 muffinek) suche:  275 g mąki pszennej 75 g cukru brązowego 60 g płatków owsianych 1 łyżeczka proszku do pieczenia 2 garści orzechów ziemnych drobno pokrojonych  mokre: 2 banany - rozgniecione widelcem 2 jajka - roztrzepane 50 g masła - stopionego i ostudzonego 250 ml mleka 115 g masła orzechowego  dodatkowo:  orzechy ziemne do posypania    W jednej misce wymieszać suche składniki, w drugiej składniki mokre. Mokre składniki wlać do suchych i wszystko wymieszać łyżką do połączenia składników. Cisto nałożyć do formy muffinkowej wyłożonej papilotkami, lub małych foremek wysmarowanych masłem. Posypać siekanymi orzechami. Piec w piekarniku nagrzanym do 190 st.C przez 20-25 minut. Po 5 minutach muffinki wyjąć z formy i ostudzić na kratce (jeśli były pieczone w formie muffinkowej, jeśli nie, po prostu zostawiamy je do ostudzenia w foremkach, w których się piekły). 