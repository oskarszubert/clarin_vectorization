Nie przepadam za pieczeniem ciastek. Wolę ciasta, bo są mniej pracochłonne. Nadchodzące święta jednak wpływają na mnie tak, że mam ochotę rozciasteczkować się na całego. No wiecie: pierniczki, ciasteczka na choinkę... Poza tym te wszystkie bakalie które kojarzą się z Bożym Narodzeniem aż kuszą żeby przygotować z nimi jakieś pyszne małe co nieco. W tym roku postanowiłam ulec pokusie i pieczenie ciastek zaczęłam od bardzo orzechowych ciasteczek. Ponieważ według informacji w przepisie zachowują one świeżość przez około 3 miesiące, upiekłam je wcześniej i teraz czekają na święta zamknięte w puszce. Ciastka są tak dobre, że kiedy spróbuje się jednego, to potem już trudno się oderwać, a każde kolejne smakuje jeszcze bardziej ;) Przepis pochodzi z wydania specjalnego magazynu Dobre Rady (nr 3/2008) "Słodkie Boże Narodzenie".Dołączam go do akcji Kuchnia Świąteczna i Noworoczna 2009 i Świąteczne Prezenty.Składniki (na ok. 80 sztuk):- 300 g zmielonych orzechów laskowych- 200 g zmielonych migdałów- 50 g drobno posiekanej kandyzowanej skórki pomarańczowej  - 50 g kandyzowanej skórki cytrynowej (użyłam mieszanki różnych kandyzowanych skórek)- 300 g cukru pudru- 3 białka- 2 łyżki śliwowicy (lub innej owocowej wódki albo rumu)lukier:- 10 łyżek cukru pudru- 1-2 łyżki śliwowicy lub soku z cytrynyOrzechy wymieszać z migdałami, skórką pomarańczową i cytrynową, cukrem, białkiem i alkoholem. Całość zagnieść na gładkie ciasto. Uformować z niego kulę, zawinąć w folię spożywczą i wstawić na 2 godziny do lodówki.Piekarnik rozgrzać do temperatury 200 st.C (z termoobiegiem do 180 st.C).Ciasto rozwałkować między dwoma kawałkami folii spożywczej na grubość około 7 mm. Folię delikatnie usunąć, a z ciasta wykroić radełkiem prostokąty o wymiarach 2x4 cm. Kawałki ciasta rozłożyć na blachach wyłożonych pergaminem i piec w rozgrzanym piekarniku przez 6-8 minut.Przygotować lukier: cukier puder utrzeć dokładnie z alkoholem lub sokiem z cytryny na gęsty lukier. Następnie umieścić w rękawie cukierniczym (lub po prostu zrobić rożek z papieru do pieczenia) i na jeszcze ciepłych ciastkach narysować kratkę. Odczekać aż lukier zastygnie. 