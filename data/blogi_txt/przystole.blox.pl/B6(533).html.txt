To ciasto upiekłam jeszcze przed świętami, bo świetnie nadaje się do długiego przechowywania. Po upieczeniu jest twardawe, ale kiedy poleżakuje w zamkniętym pojemniku mięknie. Całkiem jak piernik, który tez nieco przypomina w smaku. Pozostaje jednak zwarte i trochę suche, dlatego świetnie smakuje posmarowane marmoladą.Przepis zaczerpnięty z gazety "naj poleca: Boże Narodzenie" (nr 2/2003).Składniki:- 1 szklanka cukru pudru- 1 szklanka miodu- 6 jajek- 500 g mąki pszennej- 2 łyżeczki przyprawy do piernikaMiód podgrzać. Żółtka utrzeć z cukrem do białości, wymieszać z miodem. Wsypać przesianą mąkę i przyprawę, wyrobić.Białka ubić na sztywną pianę, wmieszać łyżką do masy. Ciasto wyłożyć do natłuszczonej formy keksówki i wstawić do nagrzanego piekarnika.Piec godzinę w temperaturze 170 st.C.Po wystudzeniu posypać cukrem pudrem.Przepis dodaję do akcji Olgi Kuchnia Świąteczna i Noworoczna 2009. 