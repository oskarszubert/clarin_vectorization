Postanowiłam sobie, że będę jeść więcej sałatek. Na początek taka, w której znajduje się wszystko co lubię: suszone pomidory, chorizo i feta. Można ją podać zarówno na ciepło, jak i na zimno. Dlatego doskonale sprawdzi się zimą. Dodatkowo przez to, że zawiera chorizo, jest pikantna, więc i rozgrzewająca.  Nie trzeba jej już doprawiać ani solą ani pieprzem.      Przepis z blogu Dodista.   Składniki (na 4 porcje):  2 puszki białej fasoli  10-12 suszonych pomidorów z oleju 140 g kiełbasy chorizo 2-3 ząbki czosnku garść posiekanej natki pietruszki 1/2 czerwonej cebuli (zastąpiłam zwykłą) kawałek sera feta Suszone pomidory pokroić w paski, chorizo w półplasterki, czosnek drobno posiekać, cebulę pokroić w kostkę. Na patelni rozgrzać łyżkę oleju ze słoiczka z pomidorami, wrzucić chorizo i czosnek, chwilę razem smażyć. Następnie dodać opłukaną wodą i osączoną fasolę oraz pomidory i natkę. podgrzewać mieszając, aż fasola będzie ciepła. Dosypać cebulę, wymieszać. Przed podaniem posypać pokrojoną w kostkę fetą. Podawać na ciepło lub na zimno z dodatkiem pieczywa. 