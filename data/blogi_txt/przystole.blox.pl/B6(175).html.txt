Bardzo puszyste, miękkie i wilgotne ciasto o cytrusowym aromacie. Idealne do gorącej herbaty i kawy.Składniki:- 2 duże mandarynki - ok. 200 g po obraniu ze skórki (następnym razem dałabym jednak więcej)- 250 g masła- 120 g cukru pudru- 4 jajka- cukier waniliowy- 200 g mąki pszennej- 100 g mąki ziemniaczanej- 1,5 łyżeczki proszku do pieczenialukier:- 120 g cukru pudru- 3-4 łyżki soku z mandarynek lub pomarańczyMandarynki obrać podzielić na cząstki i  każdą przekroić na 2-3 części.Miękkie masło utrzeć z cukrem i cukrem waniliowym. Nadal ucierając dodawać po jednym jajku, a potem stopniowo wsypywać obie mąki wymieszane z proszkiem do pieczenia. Wrzucić mandarynki i wszystko wymieszać delikatnie łyżką.Ciasto umieścić w nasmarowanej tłuszczem i obsypanej kaszą manną formie keksowej.Wstawić do nagrzanego do 180 st.C piekarnika i piec około 60 minut.Zimne ciasto posmarować lukrem utartym z soku i cukru pudru. 