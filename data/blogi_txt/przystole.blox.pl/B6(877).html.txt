Ciasto już na pewno jest Wam znane z   innych blogów, ale jest tak dobre, że i u mnie pojawić się musi. Nie ma w   nim ani grama sera, ale świetnie udaje sernik i w mojej rodzinie wszyscy za niego go brali, bo właśnie tak wygląda i smakuje. Dlatego ten   przepis wędruje już po mojej rodzinie i zachwyca oraz zaskakuje kolejne   osoby. Spróbujcie sami, taki "serniczek" wyjęty z lodówki świetnie się   spisuje w upalne dni.  Przepis podała w Galerii Potraw Wronka8.     Składnikina ciasto:- 3 szklanki mąki pszennej- 1/2 szklanki cukru pudru- 5 żółtek- 2 łyżeczki proszku do pieczenia  - 250 g masła lub margaryny- słoiczek dżemu z czarnej porzeczki (mogą być powidła śliwkowe, albo inne)na masę:- 1 litr kwaśnej śmietany 18 %  - 200 g wiórków kokosowych  - 5 białek  - 1 szklanka cukru  - 2 budynie śmietankowe  - 1 łyżka mąki ziemniaczanej- 1/2 łyżeczki proszku do pieczeniaZ podanych składników zagnieść ciasto i podzielić na 2 części. Jedną część   wyłożyć na spód blachy o wymiarach  37x23 cm i posmarować dżemem porzeczkowym lub inną konfiturą.   Drugą  włożyć do lodówki lub zamrażarki na około 30 minut. Przygotować masę:białka ubić z cukrem, dodać śmietanę i pozostałe składniki. Wymieszać.   Wyłożyć na ciasto posmarowane dżemem. Na wierzch zetrzeć na dużych oczkach drugą część ciasta. Piec ok. 50 min. W temperaturze 180 °C. Studzić ciasto ok. 3 godzin. 