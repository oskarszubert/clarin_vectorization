Ciągle szukam przepisu na idealną zupę pomidorową. Społeczna kampania "Makaron rządzi zdrowo" w której biorę udział zachęciła mnie do wypróbowania kolejnego przepisu. I powiem Wam, że to już prawie jest to. Zupa ma piękny kolor i dzięki dodatkowi keczupu lekko pikantny smak. Dodatkowo ma ładny, ziołowy aromat. Smakowała nam, dała się szybko ugotować, co też jest jej zaletą, ale będę szukać dalej. A może Wy macie jakiś sprawdzony przepis na pomidorową i zechcecie się nim ze mną podzielić?Składniki:- 500 g przecieru pomidorowego- 1 litr bulionu warzywnego- 1 cebula- 1 łyżka masła- 2 łyżki keczupu- po pół łyżeczki suszonego tymianku i oregano- 3 garści makaronu (grubsza nitka)Cebulę drobno posiekać, zeszklić na maśle. Dodać przecier pomidorowy oraz roztarty w palcach tymianek i oregano,  i razem smażyć jeszcze przez 5 minut. Następnie przelać do garnka z gorącym bulionem, dodać keczup, zagotować. Dodać makaron ugotowany al dente w osobnym garnku, wymieszać i podawać. 