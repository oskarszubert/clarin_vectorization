Miały być pomidory z niespodzianką i niespodziankę mi zrobiły. Niestety nie taką jak chciałam, ale to dlatego że gapa ze mnie. Źle przekręciłam kurek przy piekarniku i zamiast wyłączyć gaz, tylko go zmniejszyłam. Tym sposobem, po nakarmieniu synka zobaczyłam że moje pomidorki które miały sobie dojść w ciepłym piekarniku prawie się rozpłynęły. Mimo to zdjęcie zrobiłam, bo do końca Pomidorowego Tygodnia nie będę robiła powtórki. Kiedyś zamienię zdjęcie na lepsze, na razie musi być takie, mam nadzieję że nikogo nim nie zniechęcę. W każdym bądź razie pomidory były bardzo dobre i chyba dzięki temu długiemu opiekaniu łatwo dały się obrać ze skórki ;) Składniki:- 6 dużych pomidorów- 10 dag kaszy kuskus- 20 dag wędzonej szynki- 2 jajka- 1 łyżka startego żółtego sera- 1-2 ząbki czosnku- 2 łyżki masła- 1 niepełna szklanka śmietany 22%- 1 łyżka posiekanej natki pietruszki- sól i pieprzPomidory umyć, odciąć "czapeczki", wydrążyć, oprószyć wewnątrz ziarenkami smaku.Kaszę kuskus zalać wrzątkiem do wysokości 0,5 cm nad poziom kaszy, przykryć i odstawić aż napęcznieje. Szynkę pokroić w kostkę, wymieszać z posiekanym czosnkiem, jajkami, ciepłym kuskusem, śmietaną i natka pietruszki, wymieszać i przyprawić solą i pieprzem.Wydrążone pomidory napełnić farszem, posypać tartym serem, na każdym położyć po kawałeczku masła, przykryć odciętymi "czapeczkami". Ułożyć w żaroodpornym naczyniu (ja użyłam małej blachy do pieczenia posmarowanej masłem).Wstawić do piekarnika nagrzanego do 180ºC i zapiekać 15-20 minut. Przepis z magazynu "Kuchnia od kuchni" dla członków Klubu Winiary 