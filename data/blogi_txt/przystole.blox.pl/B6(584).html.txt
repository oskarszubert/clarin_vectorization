Wspominałam już, że ostatni weekend czerwca spędziliśmy w Szczawnicy. W niedzielę, w drodze powrotnej pojechaliśmy do Zakopanego, a tam oczywiście kupiliśmy oscypki, nie mogło być inaczej :) Żeby nie zjeść ich tylko w wersji grillowanej z żurawiną, znalazłam też dla nich zastosowanie w innych potrawach. Jako pierwsze zrobiłam naleśniki po zbójnicku - z bryndzą, oscypkiem i dużą ilością koperku. Bardzo nam smakowały, zwłaszcza że należymy do osób, które wolą jeść naleśniki w wersji pikantnej niż słodkiej.  Składniki (na 8 sztuk)ciasto:- 4 jajka- 100 g mąki pszennej- szczypta soli- 1/2 szklanki mlekanadzienie:- 250 g bryndzy- 1/2 pęczka koperku- 2 łyżki kwaśnej śmietany 18%- ząbek czosnku- sól i pieprzdo polania:- 3 łyżki kwaśnej śmietany 18%- 3 łyżki startego na dużych oczkach oscypka (można też użyć innego wędzonego żółtego sera)Jajka zmiksować mąką, solą i mlekiem, odstawić na 20 minut, a następnie usmażyć osiem cienkich naleśników.Bryndzę wymieszać z posiekanym koperkiem, śmietaną, rozgniecionym czosnkiem, doprawić do smaku solą i pieprzem.Naleśniki posmarować farszem serowym, zwinąć i ułożyć w żaroodpornym naczyniu. Polać śmietaną wymieszaną z serem.Zapiekać 15 minut w 200 st.C. 