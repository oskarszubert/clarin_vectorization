Maliny w ogródku dojrzewają i chętnie zjedlibyśmy wszystkie prosto z krzaczków, ale nie wyobrażam sobie lata bez choćby jednego wypieku z malinami. Dlatego wczoraj upiekłam malinowe muffinki. Szybkie do przygotowania i równie szybkie do zjedzenia ;)Przepis z książki "Ciastka, ciasteczka i babeczki" Hilaire WaldenSkładniki (na 12 babeczek)suche:- 300 g mąki pszennej- 1 łyżka proszku do pieczenia- 120 g drobnego cukru- 150 g świeżych malinmokre:- 250 ml maślanki- 60 ml oleju słonecznikowego- 1 jajkoW misce wymieszać mąkę, cukier i proszek do pieczenia, wsypać maliny i delikatnie wymieszać.W drugim pojemniku wymieszać jajko, maślankę i olej.Mokre składniki wlać do suchych i wszystko wymieszać łyżką tylko do połączenia składników.Do formy wyłożonej papilotkami nałożyć porcje ciasta, formę wstawić do rozgrzanego do 200 st.C piekarnika i piec przez 20-25 minut. Po 10 minutach od upieczenia muffinki wyjąć z formy i zostawić do ostygnięcia na kratce.Przepis dodaję do akcji Na zdrowie! Maliny! 