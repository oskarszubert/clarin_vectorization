Klopsiki mięsne w sosie pomidorowym o pięknym czerwonym kolorze, z niewielką ilością śmietany i zielonym akcentem w postaci szczypiorku na pewno znajdą swoich amatorów. Zwłaszcza, że  są bardzo łatwe do przygotowania. Ja podałam je z ryżem, ale mogą też być dodatkiem do kaszy czy makaronu.   Składniki (na 4 porcje):- 350 g mielonego mięsa drobiowego (z indyka)- 100 g wędzonego boczku (u mnie podgardle wędzone)- 100 g pieczarek- 1 jajko- 3 łyżki bułki tartej- sól, pieprz, szczypta gałki muszkatołowejsos:- puszka krojonych pomidorów (400 g)- 2-3 ząbki czosnku- 2 łyżki gęstej kwaśnej śmietany 18%- szczypiorek do posypaniaWędzony boczek i oczyszczone pieczarki zemleć, wyrobić z mięsem, jajkiem i bułką tartą. Doprawić do smaku solą, pieprzem i gałką muszkatołową. Z masy uformować kuleczki wielkości dużego orzecha włoskiego, usmażyć na oleju (jeśli masa będzie trochę zbyt rzadka, nie należy się przejmować, w czasie smażenia wszystko się ładnie zetnie i połączy). Zdjąć z patelni.Na tłuszcz ze smażenia klopsików wlać pomidory wraz z zalewą, dodać zmiażdżony czosnek, doprawić solą i pieprzem i dusić przez kilka minut. Do sosu włożyć mięsne kuleczki i podgrzać wszystko razem.Dodać śmietanę, posypać posiekanym szczypiorkiem. 