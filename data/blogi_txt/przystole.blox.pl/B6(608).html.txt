Moja druga propozycja dania dla maluszka. Tym razem nie deser, a danie obiadowe. Michałkowi bardzo smakowało. Zjadł wszystko z apetytem :)     Przepis zaczerpnięty z czasopisma "Dziecko" nr 3/2009.﻿  Składniki (na 1 porcję):  1/2 jabłka 1/2 gruszki 20 g surowej piersi z indyka 1 łyżka ugotowanego ryżu 1 łyżeczka masła lub oliwy z oliwek    Owoce umyć, cienko obrać, pokroić na nieduże kawałki i rozgotować w minimalnej ilości wody. Osobno ugotować mięso, wyjąć z wywaru. Dodać mięso do owoców i ryżu z masłem lub oliwą, zmiksować na gładką masę.   Raczkujący asystent oczywiście "pomagał" w robieniu zdjęć:  I to był koniec sesji zdjęciowej, poszliśmy jeść. :D ﻿ 