Lubię oscypka, lubię bryndzę, ziemniaki też lubię, więc i takie bryndzylki polubiłam :) Są łatwe do przygotowania, chociaż troszkę czasochłonne. Ale warto było, polecam.  Składniki (na 12 sztuk)ciasto:- 1 kg ziemniaków ugotowanych w mundurkach- 1 szklanka przesianej mąki pszennej- 1 żółtko- 1 łyżka oleju lub oliwy- sólnadzienie:- 3 duże ziemniaki ugotowane w mundurkach- 100 g startego na drobnych oczkach oscypka (zastąpiłam roladą ustrzycką)- 200 g bryndzy- 1 roztrzepane jajko- garść posiekanej zieleniny (natka pietruszki, koperek, szczypiorek, estragon, oregano)- sól i pieprzPrzygotowanie ciasta:ugotowane ziemniaki obrać ze skórki, przepuścić przez maszynkę lub przecisnąć przez praskę. Dodać żółtko, olej i zagnieść elastyczne ciasto, dosypując po trochu mąkę wymieszaną ze szczyptą soli. Przygotowanie nadzienia:obrane ziemniaki przepuścić przez maszynkę razem z bryndzą, dodać starty oscypek, jajko i posiekaną zieleninę, doprawić do smaku.Z wałka ciasta odciąć nożem 12 grubych plastrów. Każdy rozpłaszczyć, nałożyć nadzienie i zlepić formując owalne kluski. Ułożyć na natłuszczonej blasze i włożyć do piekarnika nagrzanego do 200 st.C. Piec przez 20-30 minut na złoty kolor.Przepis z książki "Kuchnia polska" Małgorzaty Caprari.Jest to moja ostatnia propozycja do akcji Gotujemy po polsku pod patronatem serwisu zPierwszegoTloczenia.pl 