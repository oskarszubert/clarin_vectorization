Dziś Światowy Dzień Chleba. Nie mam dla Was przepisu na chleb, ale na bułki. W końcu to też pieczywo, prawda? ;) Pyszne, zdrowe i łatwe do przygotowania bułki (nie trzeba robić zaczynu z drożdży i czekać aż wyrośnie). Dobrze smakują zarówno ze słodkimi jak i wytrawnymi dodatkami.      Przepis z blogu Gotowanie i Wypieki z Pasją.   Składniki:  300ml ciepłej wody 2 łyżki miodu﻿ 350g mąki pszennej 150g mąki orkiszowej pełnoziarnistej 3 łyżki płatków owsianych 7g drożdży suszonych łyżeczka soli (z lekką górką)    Wszystkie składniki wymieszać razem, wyrobić gładkie ciasto (można mikserem). Będzie lekko klejące, ale nie należy zbyt dużo podsypywać mąką, musi być dość luźne. Wyrobione ciasto uformować w kulę, przełożyć do miski, nakryć ściereczką i odstawić do podwojenia objętości (około 40 minut). Wyrośnięte ciasto wyrobić ponownie, podzielić na 8 części. Z każdej uformować kulkę, układać na blaszce wyłożonej papierem do pieczenia w odległości od siebie (sporo urosną). Odstawić do napuszenia na 20-30 minut. ﻿Po tym czasie bułeczki naciąć ostrym nożem (pominęłam), wstawić do nagrzanego do 200oC piekarnika. Tuż przed zamknięciem drzwiczek spryskać ściany piekarnika i lekko bułeczki zimną wodą. Piec około 17-20 minut.﻿ 