Kolejny przepis wypatrzony w gazecie "naj poleca: 365 obiadów". Tym razem nie trzymałam się kurczowo przepisu, lecz troszkę go zmieniłam. Mięso przygotowane w ten sposób bardzo nam smakowało i myślę że z powodzeniem można je podać także z innymi dodatkami.  Składniki (na 4 porcje):- 4 filety z kurczaka- sól- suszone oregano i bazylia- sok z cytryny- przyprawa w płynie maggi- oliwa- 4 łyżki mąki- 1 brokuł- 1,5 szklanki kuskusuMięso umyć, osuszyć i pokroić w cienkie płaty. Przełożyć do miski, oprószyć solą, oregano, bazylią i skropić sokiem z cytryny oraz oliwą. Przykryć i odstawić na 15 minut do lodówki.Brokuł umyć, podzielić na różyczki i włożyć do wrzątku z drobiną soli i cukru. Ugotować tak, żeby się nie rozpadał, ale pozostał jędrny.Kawałki kurczaka obtoczyć w mące i usmażyć na oliwie na złoty kolor z obu stron.Kuskus przygotować według instrukcji na opakowaniu, uformować z niego na talerzu zgrabny kopczyk, a wokół niego rozłożyć mięso z brokułami. 