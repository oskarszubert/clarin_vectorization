Jeszcze trzymam się lata. Jeszcze piekę ciasta z rabarbarem. Słodko-kwaśne. Słodkie kruche ciasto i migdałowa kruszonka połączone z aromatycznym kwaskowym rabarbarem. Tak powinno smakować lato.      Przepis z blogu Kulinarne spotkania. Rabarbar należy zamarynować kilka godzin, lub dzień wcześniej. Składniki (na tortownicę o średnicy 26 cm) na marynowany rabarbar:  800 g rabarbaru 1 laska wanilii 60 g cukru zwykłego 3 łyżki octu balsamicznego  na ciasto:  150 g masła 80 g cukru pudru 1 jajko 250 g mąki pszennej 7 g proszku do pieczenia szczypta soli  na migdałową kruszonkę:  100 g stopionego masła 50 g cukru 100 g mąki pszennej 100 g mielonych migdałów (nie obierałam ich ze skórki)    Na dzień (lub kilka godzin) przed pieczeniem ciasta zamarynować rabarbar:Łodygi rabarbaru pokroić w kawałki wielkości ok. 1,5 cm. Przełożyć do miski, wymieszać z ziarenkami z przekrojonej laski wanilii, pustą laską, cukrem i octem balsamicznym. Przykryć i odstawić, aby rabarbar się zamarynował. Przygotować kruche ciasto:masło posiekać z mąką wymieszaną z cukrem i proszkiem do pieczenia, uformować kopiec, na środku zrobić wgłębienie, wbić jajko, dodać szczyptę soli i wyrobić na gładkie ciasto. Wykleić nim dno i boki natłuszczonej tortownicy. Rabarbar odcedzić, zachowując marynatę i ułożyć na przygotowanym cieście.Z podanych składników zagnieść kruszonkę, posypać rabarbar. Formę z ciastem wstawić do piekarnika nagrzanego do 180 st.C i piec przez 50-60 minut, aż kruszonka nabierze złotego koloru.   Rabarbarową marynatę gotować, aby odparowała i zgęstniała. Powstanie sos, którym będzie można skropić ciasto (ja ten etap pominęłam). ﻿ 