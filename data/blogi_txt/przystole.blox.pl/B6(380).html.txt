Tak jak obiecałam, wklejam pierwszy mój przepis w ramach akcji Gotujemy po polsku. Ciasto drożdżowe od zawsze kojarzy mi się z Polską i ciepłem domu rodzinnego. Ten przepis według mojego źródła (magazyn "Kuchnia od kuchni" dla członków Klubu Winiary) pochodzi ze Śląska.Nie piekłam tego ciasta po raz pierwszy, ale jak napisałam w poprzednim wpisie, tym razem postanowiło się ono trochę wymknąć z pod kontroli i wygląda trochę inaczej niż powinno. Ma ładnie wywinięte brzegi, a na środku dołek zamiast górki ;) Zakalca nie było, a smakowało tak bardzo (zwłaszcza mężowi), że w dniu upieczenia połowa została zjedzona z mlekiem. Składniki:- 1 szklanka letniego mleka- 50 g drożdży- 100 g cukru pudru- 2 opakowania cukru wanilinowego- 600 g mąki pszennej- 3 jajka- 150 g stopionego masła- szczypta soli- 1 słoik powideł śliwkowychna posypkę:- 3 łyżki mąki pszennej- 2 łyżki cukru pudru- 3 łyżki stopionego masłaDrożdże rozetrzeć z 1 łyżeczką cukru kryształu i 1 łyżką mąki. Wlać mleko, dokładnie wymieszać, garnek przykryć ściereczką i odstawić aż zaczyn zacznie rosnąć.Mąkę przesiać do miski. Jajka ubić mikserem z cukrem i cukrem wanilinowym. Do mąki wlać ubite jajka z cukrem, zaczyn i masło. Wymieszać łyżką, a potem ręcznie wyrobić na gładkie ciasto. Przykryć i odstawić do wyrośnięcia w ciepłe miejsce.Jeszcze raz wyrobić, przełożyć do natłuszczonej formy, przykryć i ponownie odstawić na ok. 20 minut.( Piekłam w tortownicy o średnicy 24 cm, proponuję użyć większej, albo zwykłej dużej, prostokątnej blachy).Wyrośnięte ciasto posmarować powidłami, posypać posypką przygotowaną z podanych składników.Wstawić do piekarnika nagrzanego do 160ºC i piec ok. 45 minut. 