Tak, wiem, znowu pierogi :)Ale to już ostatni przepis z nimi w roli głównej. Tym razem przyszła kolej na ciekawe podanie pierogów z serem. Zamiast tradycyjnie ze śmietaną i cukrem podałam je z bakaliowym sosem pomarańczowym. Powiem tylko tyle: ależ to było dobre! I tak patrząc na wszystkie składniki myślę sobie, że takie danie mogłoby się nawet pojawić na wigilijnym stole, bo znajdziemy tutaj i ser i orzechy i pomarańcze, a nawet miód, czyli wszystko co jadamy w Boże Narodzenie :) Składniki (na 4-6 porcji):  800 g pierogów z serem Pudliszki (oczywiście możecie użyć domowych)  na sos:  80 g miodu 60 g orzechów laskowych 60 g orzechów włoskich duża garść rodzynek namoczonych godzinę wcześniej w wodzie sok wyciśnięty z 1 pomarańczy cząstki z 1 pomarańczyPierogi włożyć do garnka z wrzącą wodą i gotować przez 2 minuty. Odsączyć.Przygotować sos:na patelni lub w rondelku skarmelizować miód. Wsypać niezbyt drobno pokrojone orzechy oraz osączone rodzynki i mniej więcej po trzech minutach wlać sok z pomarańczy. Zmniejszyć ogień i od czasu do czasu mieszając zredukować płyn. Dodać ugotowane i odcedzone pierogi, delikatnie wymieszać, przełożyć na talerze. Obłożyć cząstkami pomarańczy. Od razu podawać. ﻿    WPIS KOMERCYJNY 