Końcówka ciąży nie sprzyja wielkiej chęci eksperymentowania w kuchni i spędzania czasu przy komputerze, stąd moja długa przerwa w pisaniu bloga. W tym czasie skupiłam się na przygotowaniach do pojawienia się nowego członka naszej rodziny, a więc na porządku dziennym było między innymi sprzątanie, pranie i prasowanie maleńkich ciuszków, a potem odpoczywanie ;) Wszystko już zrobione i teraz pozostało mi już tylko czekanie na ten "wielki dzień", który ma nastąpić jeszcze w tym miesiącu :)Skoro mam jeszcze troszkę wolnego czasu postanowiłam nadrobić zaległości blogowe. Na pierwszy ogień idą kruche ciasteczka z powidłami śliwkowymi. Poza zagniataniem ciasta nie wymagają one wiele pracy, bo piecze się jedno ciasto, które wystarczy potem pokroić w niewielkie kwadraty. Do przełożenia warstw wykorzystałam powidła śliwkowe, co sprawiło, że ciasteczka nie były zbyt słodkie. Jeśli wolicie słodsze ciastka, można je przed podaniem posypać cukrem pudrem. Składnikina ciasto jasne:- czubata szklanka mąki pszennej- 100 g masła- 2 żółtka- 2 łyżki cukru pudruna ciasto ciemne:- 1-1,5 szklanki mąki pszennej- 1 łyżeczka proszku do pieczenia- 100 g masła- 1 łyżka kwaśnej śmietany 18%- 2 żółtka- czubata łyżka ciemnego kakao- 1/3 szklanki cukru pudrudo przełożenia:- słoik powideł śliwkowychOsobno zagnieść oba ciasta, każde zawinąć w folię i włożyć do lodówki na co najmniej 3 godziny [moje chłodziło się całą noc, bo nie zdążyłam z pieczeniem tego dnia - za późno się za ciastka zabrałam ;)]. Na dużą prostokątną blachę zetrzeć schłodzone ciemne ciasto, lekko przyklepać. Posmarować powidłami i na wierzch zetrzeć jasne ciasto. Znów lekko przycisnąć dłonią. Piec przez około 35 minut w piekarniku nagrzanym do 190 st.C. Ostudzone ciasto pokroić na nieduże kwadraciki. 