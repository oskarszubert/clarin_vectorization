Potrzebowałam szybkiego sposobu na przygotowanie fileta z kurczaka. Znalazłam taki na blogu Wiosenki. Co prawda napisała ona że trzeba marynować mięso przez kilka godzin, a najlepiej całą noc, ale za jej radą znacznie ten czas skróciłam (do około 1 godziny) i też wyszło pyszne i bardzo aromatyczne. Mojego mięsa nie dusiłam, ale po prostu usmażyłam na rumiano. Podaję więc przepis z moimi zmianami, a po oryginał zapraszam tutaj. Składniki (dla 2 osób):- 1,5 piersi z kurczaka- 1/4 szklanki oliwy- sok z 1 cytryny- 1 łyżka ziół (oregano, bazylia, rozmaryn, tymianek)- 2-3 ząbki czosnku- 1 łyżka margaryny- sól i pieprzMięso pokroić na paseczki. Oliwę wymieszać z sokiem z cytryny, ziołami, czosnkiem, solą i pieprzem. Do marynaty włożyć mięso, wymieszać tak, żeby całe było w niej obtoczone. Przykryć i wstawić do lodówki na około 1-1,5 godziny.Po tym czasie mięso wyjąć z marynaty i obsmażyć na oliwie w której mięso się marynowało, dodać margarynę. Smażyć na rumiano. 