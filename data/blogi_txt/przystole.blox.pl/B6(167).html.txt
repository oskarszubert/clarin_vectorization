W spiżarni wciąż mam kilka dyń do wykorzystania. Okres świąteczny już minął, wiec mogę się za nie zabrać. Zaczynam od ciasta, które dzięki użytym przyprawom, w smaku nieco przypomina piernik. Jest proste do przygotowania jak muffinki, bo składniki wystarczy wymieszać łyżką, nie trzeba używać miksera. Przepis z blogu Mała Cukierenka, ja od siebie dodałam jeszcze orzechy włoskie.       Składniki (na formę o wymiarach 25x12 cm) na kruszonkę:  1/4 szklanki drobno posiekanych migdałów 1,5 łyżki schłodzonego masła 2 łyżki cukru 1/2 łyżeczki cynamonu 1,5 łyżki mąki pszennej   na ciasto:  2 szklanki mąki pszennej 1 łyżeczka sody szczypta soli 2/3 szklanki cukru 1/2 łyżeczki cynamonu 1/2 łyżeczki mielonej gałki muszkatołowej 1/2 łyżeczki mielonych goździków 1/2 szklanki rodzynek dwie garści orzechów włoskich grubo posiekanych 3/4 szklanki puree z dyni 1/2 szklanki miodu 1/3 szklanki jogurtu naturalnego 1/4 szklanki oleju 2 jajka Przygotować kruszonkę:w misce wymieszać mąkę, cynamon i cukier. Dodać masło i rozcierać palcami, aż powstanie kruszonka. Dodać migdały i wymieszać.   Przygotować ciasto:w dużej misce wymieszać mąkę, sodę, sol, przyprawy i rodzynki. W drugiej misce wymieszać dyniowe puree, miód, jogurt, olej i jajka.Do suchych składników wlać mokre i mieszać łyżką tylko do połączenia składników.Ciasto przełożyć do formy wyłożonej papierem do pieczenia, wierzch wyrównać i posypać kruszonką. Piec w piekarniku nagrzanym do 180 st.C przez około 60-65 minut. 