Rurki zrobione są z ciasta drożdżowego, ale smakują i wyglądają raczej jak z ciasta kruchego. Nadziałam je twardą marmoladą zamiast powideł czy dżemu, żeby w czasie pieczenia nie wypłynęła. Bardzo smaczne. Jeśli lubicie ciastka z marmoladą, takie rurki na pewno Wam będą smakować. W każdym razie my jedliśmy jedną po drugiej ;)Składniki:- 500 g mąki poznańskiej- szczypta soli- 180 g masła- 1 łyżka oleju- 60 g drożdży- 2 łyżki cukru- 2 łyżki letniego mleka- 1 jajko- 2 żółtka- 2 łyżeczki cukru waniliowego- twarda marmolada (taka nie wypłynie z rurek podczas pieczenia)Drożdże rozetrzeć cukrem i mlekiem, odstawić pod przykryciem na około 10 minut do wyrośnięcia. W międzyczasie utrzeć miękkie masło z żółtkiem, białkami, cukrem waniliowym i łyżką oleju. Dodać wyrośnięte drożdże i skończyć ucieranie. Wsypać mąkę, dodać sól i zagnieść dość luźne ciasto.Rozwałkować i kroić na kwadraty o boku 10 cm. Środek każdego posmarować grubo marmoladą zostawiając jeden z boków wolny. Zwinąć w rurki, ułożyć na blasze i odstawić na około 30 minut do wyrośnięcia.Wstawić do rozgrzanego do 180 st.C piekarnika i piec przez około 20 minut (do zrumienienia).Kiedy ostygną posypać cukrem pudrem. 