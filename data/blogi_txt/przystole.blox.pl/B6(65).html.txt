Dostałam od cioci pęczek botwinki, więc musiałam się z nim zmierzyć i po   raz pierwszy ugotowałam zupę o tej samej nazwie. Żeby znaleźć przepis   który najbardziej będzie mi odpowiadał, przeszukałam blogi kulinarne i   wybrałam ten od Natalii. Dla niej to też był botwinkowy debiut, i to   udany, jak napisała, więc wiedziałam że i mnie się uda ;) Ponieważ buraczki miałam malutkie, dokupiłam   jeszcze trzy nieduże i dołożyłam do zupy, tak jak radziła Natalia.   Całość bardzo nam smakowała, kolor miała przepiękny, no i przede   wszystkim udało mi się w niej przemycić synkowi jajko, którego nie chce   jeść solo. Jednak starte na dużych oczkach i wymieszane z gotowanym ziemniaczkiem i zalane zupą przejęło jej kolor i całość tak smakowała że została zjedzona do samego końca :)Składniki:  - duży pęczek botwiny wraz z buraczkami (gdy buraczki   przy botwinie są zbyt małe, dołożyć jeden, dwa buraki)  - 2 ząbki posiekanego czosnku  - sok z połowy cytryny  - 200 ml słodkiej śmietany  - łyżeczka   cukru  - sól, pieprz   - koperek, jajko, gotowane ziemniaki do podania      Buraczki obrać, pokroić w kostkę i gotować w bulionie   warzywnym przez 15 minut. Liście dokładnie opłukać i posiekać drobno   wraz z łodygami. Dodać do gotujących się buraczków. Dodać czosnek i sok   z cytryny. Przyprawić cukrem, solą i spora ilością pieprzu. Na końcu dodać śmietanę. Dokładnie wymieszać i zagotować.Podawać z jajkiem ugotowanym na   twardo i koperkiem, lub gotowanymi młodymi ziemniakami. 