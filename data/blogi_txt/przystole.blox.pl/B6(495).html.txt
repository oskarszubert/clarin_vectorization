Takie danie można podać zarówno na ciepło, jak i na zimno jako sałatkę. Dzieci jadły wersję ciepłą (oczywiście po wyjęciu pomidorów, bo jeden nie lubi, a drugi za mały), a dorośli zimną (na upały doskonałą). Bardzo dobre, aromatyczne, szybkie i łatwe do zrobienia. No i potrzeba tylko czterech składników, aby to danie przygotować. Same zalety :)      Składniki:  300 g makaronu (u mnie muszle lumaconi) 1 brokuł 3/4 słoiczka suszonych pomidorów w oleju 2-3 łyżki oleju ze słoiczka z pomidorami opakowanie sera feta w kostkach sól    Makaron ugotować w osolonym wrzątku al dente, odcedzić. Brokuła umyć, podzielić na różyczki, włożyć do wrzątku i gotować do miękkości bez przykrycia (żeby nie stracił koloru). Odcedzić. Pomidory pokroić w paseczki, wrzucić do miski. Dodać jeszcze ciepły makaron i olej, wymieszać. Następnie dodać brokuła i osączoną fetę. Wymieszać delikatnie. Podawać na ciepło lub zimno. 