Nasze dzisiejsze śniadanie. Kiedy podałam je moim dwóm mężczyznom i spróbowali, nasłuchałam się tylu komplementów jak chyba jeszcze  nigdy, zwłaszcza od synka :)))  Składniki (na 16-18 placuszków):- 225 g mąki pszennej- 1,2 łyżeczki proszku do pieczenia- 4 łyżki cukru pudru (można dać mniej)- 1 łyżka stopionego masła- 1 jajko- 300 ml mleka- 1 jabłko- 50 g czekolady deserowej (u mnie mleczna)gorący sos czekoladowy:- 1 łyżka gorzkiego kakao- 4 czubate łyżeczki mąki kukurydzianej- 3 łyżki mleka- 40 g czekolady deserowej (użyłam mleczną, następnym razem zamieniłabym ją na gorzką)- 1 łyżka masła- 175 g płynnego miodu- 1/4 łyżeczki esencji waniliowejPrzygotować sos:w małej misce wymieszać kakao i mąkę kukurydzianą, wlać mleko i wymieszać dokładnie. w rondelku roztopić miód, masło i połamaną na kawałki czekoladę. Kiedy składniki się połączą, dodać kakao z mąką i mlekiem i gotować na małym ogniu cały czas mieszając przez około minutę (jeśli wystygnie, można go podgrzewać).Przygotować placuszki:przesiać mąkę do miski, dodać proszek do pieczenia i cukier, wymieszać. W środku zrobić wgłębienie, do którego wlać stopione, ostudzone masło i roztrzepane jajko. Rózgą mieszać, stopniowo wlewając mleko, aż powstanie powstanie gładkie, półpłynne ciasto. Dodać obrane i starte na dużych oczkach jabłko, oraz pokrojoną czekoladę. Wymieszać.Patelnię rozgrzać na średnim ogniu i lekko ją natłuścić (ja smarowałam pędzelkiem zamoczonym w oleju). Na jeden placuszek nakładać po dwie łyżki ciasta, tak by otrzymać placki o średnicy ok. 7,5 cm.Smażyć przez kilka minut, aż na powierzchni placków pojawią się bąbelki. Wtedy przełożyć na druga stronę i smażyć jeszcze przez około 1 minutę. Podawać od razu, polane gorącym sosem czekoladowym. Zamiast sosu czekoladowego placuszki można polać miodem, lub syropem klonowym, albo podawać bez dodatków - same w sobie też są słodkie.Jeśli nie zjecie wszystkich na raz, to zimne również są smaczne ;)Przepis z książeczki pt. "Czekolada" należącej do serii "z kuchennej półeczki" wyd. Olesiejuk. 