Zima to w mojej kuchni czas warzyw sezonowych, gęstych zup, zapiekanek i dań jednogarnkowych. Takie też są te duszonki, a właściwie zapiekanka w której główną rolę odgrywają ziemniaki, chociaż są też pełne innych warzyw, a i mięso się znajdzie. Nauczyłam się je robić od teściowej, a ode mnie przejęła przepis także moja mama. Właściwie to nie ściśle ustalonej ilości poszczególnych składników i zawsze robię ta zapiekankę na oko, ale postaram się podać konkrety. Polecam używanie dużej ilości przypraw, bo pikantne duszonki smakują najlepiej, chociaż ja się teraz muszę w przyprawianiu ograniczać ze względu na synka który je z nami.Prawdziwe duszonki robi się w specjalnym garnku stawianym nad ogniskiem, a idealną porą na ich robienie jest jesień. Zimą z powodzeniem robię taki piekarnikowy zamiennik, chociaż oczywiście oryginał jest lepszy.  No i czas pędzony z rodziną na oczekiwanie na to aż duszonki dojdą w nad ogniskiem - bezcenny ;)Składniki (na ok. 4 porcje):- 6  średnich ziemniaków- 2 duże cebule- 4 marchewki- 2 filety z kurczaka- 30 dag wędzonego boczku- 1 czerwona papryka (niekoniecznie)- posiekana natka pietruszki, selera i lubczyka (używam mrożonych)- sól, pieprz- przyprawa typu vegeta- słodka papryka w proszku- 1 łyżka masłaZiemniaki i marchewki pokroić w cienkie plasterki, cebule w piórka, filety z kurczaka i paprykę w kostkę, a boczek w paseczki.W wysmarowanym masłem naczyniu żaroodpornym układać warstwami wszystkie składniki tak, żeby na dnie, w środku i na górze były plastry ziemniaków. Każdą  kolejną warstwę posypać przyprawami. Kilka paseczków boczku ułożyć na ziemniakach razem z kilkoma wiórkami masła.Naczynie przykryć i wstawić do piekarnika nagrzanego do 200 stC i zapiekać około 2 godzin (aż ziemniaki będą miękkie), po godzinie pieczenia temperaturę zmniejszyć do 180 stC. 