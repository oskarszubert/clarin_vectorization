Znów nie bardzo mogę zgodzić się z tą nazwą, bo cukier z cynamonem na wierzchu ciasta się nie roztopił i nie utworzył karmelowej skorupki. Może jednak trzeba było ciasto posypać cukrem przed włożeniem do piekarnika, albo wyjąc je do posypania troszkę wcześniej, zanim wierzch ciasta się ściął, ale piekłam to ciasto po raz pierwszy, więc stosowałam się  ściśle do przepisu. Brak karmelu nie zmienia faktu, że ciasto było przepyszne i smakowało wszystkim bez wyjątku domownikom. Nawet synek który na początku mówił że on chce samo ciasto z cukrem, ale bez "tego tego tam" (śliwek znaczy się) zjadał pokaźne kawałki ciasta kiedy go spróbował, nawet z "tymi" ;) Odchudzająca się mama natomiast z wielką chęcią sięgała po kolejny kawałek. Ja jakoś nigdy za ciastami ze śliwkami nie przepadałam, a to podbiło moje podniebienie i chociaż wczoraj zjadłam ostatni kawałek, już mam chęć na powtórzenie tego wypieku.Dodaję ten przepis do kończącej się już akcji Czas na śliwki zorganizowanej przez Blue_Megi.Przepis z gazety "Pyszne ciasta na koniec lata" Nr 30/2009Składniki:- 750 g śliwek- skórka i sok z 1 cytryny- 200 g masła lub margaryny- 175 g cukru pudru- szczypta soli- 4 jajka- 250 g mąki pszennej- 50 g mąki ziemniaczanej- 8 g proszku do pieczenia- 1 łyżeczka cynamonu- 2 łyżki brązowego cukru- 1 łyżka grubego cukru do posypaniaŚliwki umyć, osuszyć, przepołowić i sunąć pestki. Połówki owoców skropić sokiem z cytryny żeby nie ściemniały.Masło lub margarynę utrzeć z cukrem. Dodać sól i skórkę cytrynową. Następnie dodawać kolejno jajka i ucierać. Mąkę połączyć z mąką ziemniaczaną i proszkiem do pieczenia, po czym wymieszać z całością.Tortownicę o średnicy 26 cm wysmarować tłuszczem. Wyłożyć połowę ciasta starannie przykrywając spód formy. Śliwki rozłożyć równomiernie na cieście i przykryć pozostałym ciastem. Wstawić do piekarnika nagrzanego do 180 st.C i piec około 1 godziny.Cynamon dokładnie wymieszać z brązowym cukrem. Po około 30 minutach pieczenia ciasto posypać mieszanką i piec dalej. Gotowy placek wyjąć z piekarnika i zostawić w tortownicy do ostygnięcia. Posypać grubym cukrem. 