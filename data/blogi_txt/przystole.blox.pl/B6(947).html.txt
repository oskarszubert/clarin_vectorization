Wszyscy w domu bardzo lubimy wszelkiego rodzaju nadziewane rogaliki. Dlatego i takie z ciasta serowego musiałam wypróbować. Lubię ten rodzaj ciasta, bo po upieczeniu przypomina nieco ciasto francuskie - jest kruche i delikatnie listkujące. Jak można się było spodziewać, rogaliki smakowały i bardzo szybko znikały ze stołu :)Marmoladę zastąpiłam własnej roboty nutellą ze śliwek. Składniki (na 24 rogalki):- 200 g chudego twarogu- 200 g masła lub margaryny- 2 szklanki mąki pszennej- 1 jajko- 1/2 łyżeczki sody oczyszczonej- szczypta soli- 150-200 g twardej marmolady- cukier puder do posypaniaTwaróg zmielić, lub przecisnąć przez praskę do ziemniaków, dodać do niego miękkie masło lub margarynę, wsypać mąkę wymieszaną z sodą i szczyptą soli, wlać roztrzepane jajko. Dokładnie wyrobić ciasto, przykryć czystą lnianą ściereczką i na chwilę odstawić.Ciasto podzielić na 2 równe części. Każdą z nich rozwałkować na oprószonej mąką stolnicy na okrągły placek o średnicy około 40 cm i podzielić na 12 trójkątów. W najszerszym miejscu każdego trójkąta położyć marmoladę i zwinąć w rogalik.Rogaliki piec w piekarniku nagrzanym do 180 st.C przez około 15-20 minut, aż lekko się zarumienią. Ostudzone rogaliki posypać cukrem pudrem. 