Wspominałam już, że lubimy zupy-kremy. Wczoraj wypróbowałam kolejny przepis na taką zupę, tym razem z marchewki. Udało się, zupa była pyszna, kremowa i rzeczywiście pikantna. Troszkę dostosowałam składniki do tego co akurat miałam w lodówce, więc przepis podaję oryginalny, a w nawiasach zamieszczam moje niewielkie zmiany.Przepis dodaję do akcji Olciaky Festiwal Marchewki.Składniki:- 4 duże marchewki- 2 cebule- 1 ząbek czosnku- 2 łodygi selera naciowego (dałam jedną młodą łodygę selera korzeniowego z liśćmi i pół białej części pora)- 2 cm kawałek korzenia imbiru (u mnie pół łyżeczki imbiru mielonego)- 5 szklanek bulionu drobiowego- 2 łyżki masła- 1 łyżeczka curry- po 1/2 łyżeczki ostrej i słodkiej papryki- 1/2 szklanki jogurtu naturalnego- 1/2 pęczka szczypiorkuWarzywa oraz imbir obrać. Czosnek i cebule posiekać, marchewkę i seler pokroić w kostkę (por w półkrążki). Imbir zetrzeć łyżeczką do herbaty.W garnku rozgrzać masło, wrzucić cebulę i czosnek, zeszklić. Dołożyć marchewkę, seler (por) oraz imbir i smażyć razem jeszcze kilka minut. Warzywa oprószyć solą, curry oraz słodką i ostrą papryką. Zalać bulionem. Poczekać aż całość zawrze, po czym zmniejszyć ogień i gotować jeszcze 20-30 minut, co jakiś czas mieszając. Szczypiorek opłukać, osuszyć, grubo posiekać.Ugotowane do miękkości warzywa razem z bulionem zmiksować na gładki krem. W razie potrzeby ponownie doprawić do smaku curry i papryką. Zupę rozlać do kokilek lub talerzy. Każdą porcję zupy udekorować kleksem jogurtu, ewentualnie kwaśnej śmietany. Posypać szczypiorkiem. 