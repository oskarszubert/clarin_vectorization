Mięciutkie, puszyste bułeczki. Delikatnie słodkie, bo mają w sobie miód. Doskonałe na śniadanie posmarowane serkiem lub ulubionym dżemem. Pyszne!Składniki (na 18 bułeczek):- 25 g drożdży- 1/3 - 2/3 szklanki ciepłej wody- 1 szklanka ciepłej maślanki- 2 łyżki miodu- 3 łyżki roztopionego masła- 1 duże jajko- 2 łyżeczki soli- 4 do 4 i 1/2 szklanki mąki pszennejDrożdże rozetrzeć z cukrem i ciepłą wodą, przykryć i odstawić na około 10 minut.Do dużej miski wlać maślankę, masło, roztrzepane jajko, dodać cukier i sól. Wsypać 1,5 szklanki mąki, dodać wyrośnięty zaczyn i całość dokładnie połączyć. Następnie powoli dosypywać resztę mąki do czasu, aż ciasto zacznie odchodzić od miski. Ciasto przełożyć na lekko oprószony mąką blat i wyrabiać przez około 7-10 minut, aż zrobi się gładkie i elastyczne.Czystą miskę natłuścić, z ciasta uformować kulę i włożyć do miski. Przykryć i odstawić na 1,5 godziny w ciepłe miejsce do wyrośnięcia.Wyrośnięte ciasto podzielić na 18 części, z każdej uformować owalną bułeczkę lub inny dowolny kształt i ułożyć na natłuszczonej blasze. Przykryć i ponownie odstawić do wyrośnięcia na około 30 minut.Przed pieczeniem bułeczki można posmarować jajkiem i posypać np. makiem.Piec w 190 st.C przez około 15-18 minut.Przepis z blogu Gosi. 