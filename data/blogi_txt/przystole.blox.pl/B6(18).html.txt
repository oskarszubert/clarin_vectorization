Bardzo lubię wszelkie wypieki cytrynowe. Nie zapychają, a doskonale orzeźwiają. Dlatego moim ulubionym tortem jest właśnie tort z kremem cytrynowym i bezą, a ostatnio rozsmakowałam się w cieście mocno cytrynowym na ciemnym spodzie. Nic więc dziwnego, że i to puszyste, cytrynowe ciasto z kwaskowym lukrem tak mi zasmakowało. Mojej rodzinie zresztą też, zwłaszcza synkowi. Jest bardzo proste do zrobienia, więc na pewno każdy sobie z nim poradzi :)Składniki:- 1 szklanka cukru- 2 szklanki mąki pszennej- 1 czubata łyżeczka proszku do pieczenia- 250 g masła lub margaryny- 4 jajka- 1 cytrynalukier:- 200 g cukru pudru- sok z cytrynyCytrynę sparzyć, skórkę zetrzeć na drobnych oczkach, sok wycisnąć. Mąkę razem z proszkiem do pieczenia przesiać. Masło (w temperaturze pokojowej) utrzeć z cukrem na puch. Wciąż ucierając dodawać kolejno jajka, a następnie stopniowo wsypywać mąkę z proszkiem do pieczenia i skórkę z cytryny. Na końcu wlać do masy sok. Gotową masę przełożyć do nasmarowanej masłem i obsypanej mąką formy keksowej. Wstawić do piekarnika rozgrzanego do 180 st.C i piec przez około 40 minut.Ostudzone i wyjęte z formy ciasto polać lukrem przygotowanym z podanych składników. Odstawić do zastygnięcia. Przepis z TEJ strony, podałam z moimi zmianami. 