Murzynek to ulubione ciasto większości dzieci. Jest miękkie, puszyste i, co najważniejsze: czekoladowe :) Na blogu znajdziecie już kilka wersji murzynka: ze śliwkamiz makiemrumowyz kruszonkąz szarlotkąłatwy murzynek   A teraz upiekłam wersję bezglutenową. Z mąką gryczaną, kukurydzianą i ziemniaczaną. W smaku - rewelacja. Bardzo nam smakuje, najbardziej oczywiście starszakowi ;) I chociaż w naszym domu nie ma żadnych alergików, do przepisu na pewno będę wracać. Może upieczecie tego murzynka na święta? Moim zdaniem na bożonarodzeniowym stole sprawdzi się doskonale.   Ponieważ polewa jest zrobiona z gorzkiej czekolady, a na jej opakowaniu znalazłam informację, że mogą się w niej znajdować śladowe ilości glutenu, możecie ją zastąpić polewą czekoladową wg mojego przepisu, którą znajdziecie tutaj.      Składniki:  6 jajek 0,5 szklanki mąki gryczanej 0,5 szklanki mąki kukurydzianej 1 szklanka mąki ziemniaczanej 2 łyżeczki sody oczyszczonej 2 łyżki kakao 1,5 szklanki cukru pudru kostka (200 g) masła (roztopionego i ostudzonego)  na polewę:  tabliczka (100 g) czekolady gorzkiej 50 g masła   lub polewa z tego przepisu dodatkowo:  wiórki kokosowe do posypania    Oddzielić żółtka od białek.Białka ze szczyptą soli ubić na sztywną pianę, dodając powoli cukier. Nie przerywając ubijania dodawać po jednym żółtku. Całość dokładnie wymieszać.Wszystkie mąki przesiać przez sitko razem z kakao i sodą. Mieszankę mąki z kakao wsypywać po łyżce do masy jajecznej i mieszać drewnianą łyżką lub łopatką. Na koniec powoli wlać roztopiony i ostudzony tłuszcz. Dokładnie wymieszać. Ciasto wlać do keksówki o wymiarach 35x12 cm wyłożonej papierem do pieczenia lub wysmarowanej masłem.Formę wstawić do piekarnika nagrzanego do 190 st.C i piec ciasto przez około 50 - 60 minut.Po upieczeniu przez 15 minut zostawić w formie, a potem wyjąć i ostudzić na kratce. Zimne ciasto udekorować polewą przygotowaną z roztopionej z masłem czekolady (lub przygotowaną według mojego przepisu). Posypać wiórkami kokosowymi, zostawić do zastygnięcia. 