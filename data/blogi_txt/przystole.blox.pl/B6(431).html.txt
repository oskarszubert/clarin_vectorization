Dziś z mężem obchodzimy 9 rocznicę ślubu :)Na dzisiejsze święto zrobiłam dla nas mega czekoladowy blok ryżowy. Bardzo łatwy do przygotowania i nie wymagający pieczenia. Właściwie to można powiedzieć, że ten blok to czysta rozpusta, bo do zrobienia tej słodkości zużyłam 5 tabliczek czekolady! Ale przy takiej okazji można poszaleć, prawda? ;)Bardzo nam teraz słodko i czekoladowo, ale cóż poradzić, że jedzenie tych małych kosteczek aż tak wciąga? :)))Przepis znalazłam w książeczce pt. "Czekolada" należącej do serii "Z kuchennej półeczki" wyd. Olesiejuk.Składniki*warstwa z białą czekoladą:- 55 g masła- 1 łyżka płynnego miodu- 150 g białej czekolady- 50 g ryżu preparowanegowarstwa z ciemną czekoladą:- 55 g masła- 2 łyżki płynnego miodu- 125 g gorzkiej czekolady (w oryginale była deserowa)- 75 g ryżu preparowanegoPrzygotować białą warstwę: roztopić masło, miód i połamaną na kawałki białą czekoladę w blaszanej misce umieszczonej na rondlu z wrzącą wodą. Zdjąć z ognia, wsypać ryż i dokładnie wymieszać. Masę przełożyć do wyłożonej papierem do pieczenia kwadratowej blachy o wymiarach 20x20 cm. Lekko dociskając wyrównać wierzch.Przygotować ciemną warstwę: masło, miód i połamaną czekoladę stopić w blaszanej misce położonej na rondlu z wrzącą wodą. Zdjąć z ognia, wsypać ryż i wymieszać dokładnie tak, żeby wszystkie ziarenka ryżu były pokryte masą czekoladową. Wyłożyć na białą masę i lekko dociskając wyrównać wierzch.Całość wstawić do lodówki do zastygnięcia. Po schłodzeniu pokroić na kwadratowe kostki o bokach 5x5 cm.* ponieważ nie mam formy o wymiarach 20x20 cm, zwiększyłam proporcje składników o połowę i deser zrobiłam w formie o wymiarach 24x28 cm. Przepis podałam w wersji oryginalnej. 