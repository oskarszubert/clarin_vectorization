Niedawno pokazywałam tutaj słodkie wieżyczki, dzisiaj zrobiłam wieżyczki wytrawne, z pomidorów. Okazją do ich zrobienia była kończąca się już niestety akcja Olgi: Pomidorowy Sezon 2009. Pomidorowe wieże bardzo nam smakowały jedzone zarówno w całości, jak i sama sałatka która bardzo przypadła do gustu mojemu mężowi i mamie.Składniki (na 6 porcji)- 6 dużych pomidorów- 1 kg ziemniaków- 3-4 ząbki czosnku- 2 cebule- 2 łyżki musztardy- 3 łyżki gęstego majonezuZiemniaki dokładnie wyszorować. Zalać posoloną wodą, poczekać aż woda zawrze, zmniejszyć płomień i gotować ziemniaki w mundurkach około 20 minut.Ugotowane ziemniaki odcedzić i przestudzić polewając zimną wodą, po czym obrać i odłożyć aż całkiem ostygną. Zimne ziemniaki pokroić w niedużą kostkę i przełożyć do miseczki.Czosnek przecisnąć przez praskę i rozetrzeć z odrobiną soli. Cebule obrać, posiekać. Majonez wymieszać z czosnkiem i cebulą. Dołożyć musztardę, sos przyprawić do smaku solą i pieprzem, wlać do pokrojonych ziemniaków, wymieszać.Pomidory umyć, pokroić w grube plastry (na trzy części), ściąć dół, żeby wieżyczki mogły stać. Sałatkę układać między plastrami pomidorów. Gotowe wieżyczki ustawić na półmisku. 