Rewelacyjna  w smaku zapiekanka, zwłaszcza jeżeli użyjemy dobrze przyprawionej kiełbasy. Pyszna, sycąca, w sam raz na zimowy obiad. Dodatkowo jest dość szybka w przygotowaniu. Przepis wycięty z czasopisma "Claudia" mam już od kilku lat i kilkakrotnie go wypróbowałam, więc z czystym sumieniem polecam :)Składniki:- 1 szklanka ryżu- 300 g cienkiej kiełbasy- 2 czerwone papryki- 2 pory- 1 jajko- 1 szklanka bulionu (z kostki)- 1/2 szklanki kwaśnej śmietany 18%- 150 g żółtego sera- natka pietruszki- 3 łyżki oleju- sól i pieprz- słodka papryka w proszkuKiełbasę obrać i pokroić w plasterki. Paprykę pokroić w kostkę, pory w krążki. Rozgrzać na patelni 2 łyżki oleju i podsmażyć na nim pory, paprykę i kiełbasę.Ryż opłukać, wrzucić do osolonego wrzątku i gotować 8 minut. Odcedzić. Wymieszać z warzywami i połową bulionu. Doprawić do smaku solą, pieprzem i mieloną papryką.Ryż z dodatkami ułożyć w żaroodpornym naczyniu wysmarowanym resztą oleju. Polać śmietaną wymieszaną ze startym na dużych oczkach serem, jajkiem i pozostałym bulionem.Zapiekać 30 minut w piekarniku nagrzanym do 180 st.C.Przed podaniem posypać natką. 