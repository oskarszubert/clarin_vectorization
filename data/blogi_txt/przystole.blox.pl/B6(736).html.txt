W tym tygodniu 43 edycję Weekendowej Piekarni prowadzi Bea. Zaproponowała nam trzy wspaniałe przepisy.Brioszka mnie kusiła, kusiła, ale jednak uległam pysznym bochenkom z orzechami. Na brioszkę jeszcze przyjdzie pora, bo widzę że wspaniałe wygląda u wszystkich którzy ją upiekli ;) Chlebki smakują nam bardzo i na prawdę trudno im się oprzeć, tak że na jednej kromce przy jednym posiedzeniu przy stole się nie kończy. Chrupiąca skórka i wilgotny środek z prażonymi orzechami stanowią idealną całość.Beatko dziękuję za wspaniały przepis :)Ponieważ niczego w przepisie nie zmieniałam, kopiuję go więc z blogu Bei.Składniki (na 2 keksówki ok. 24 cm długości) zaczyn :  - 550 g mąki T45 (tortowej)  - 250 g jasnej mąki orkiszowej  - 25 g drożdży  - 200 ml letniego mleka ciasto :  - 200 ml wody  - 50 g stopionego masła  - 2,5 łyżeczki soli  - 200 g ziemniaków ugotowanych dzień wcześniej (w mundurkach)  - 150 g cukinii  - 150 g orzechów laskowych  Zaczyn : drożdże rozdrobnić i  dobrze rozpuścić w mlekiem. Obydwie mąki wymieszać, zrobić wgłębienie i  wlać mleko z drożdżami. Zasypać odrobiną mąki i pozostawić na 25-30  minut, aż drożdże ruszą. Ziemniaki zetrzeć na grubych oczkach;  cukinię zetrzeć na mniejszych oczkach i lekko odcisnąć. Orzechy lekko uprażyć na suchej patelni i wystudzić, rozdrobnić. Wymieszać wszystkie składniki ciasta i  zaczynu i wyrobić na jednolitą masę (uwaga : ciasto jest bardzo  lepkie). Przykryć ciasto i odstawić do wyrośnięcia (aż podwoi objętość). Następnie podzielić ciasto na dwie  części i przełożyć je do wysmarowanych oliwą i wysypanych otrębami  keksówek, odstawić ponownie na 25-30 minut. Piec chleby 10 minut w 220ºC, następnie  obniżyć temperaturę do 180ºC i piec je jeszcze 35-40 minut. Wyciągnąć chleby z formy i studzić na kratce. 