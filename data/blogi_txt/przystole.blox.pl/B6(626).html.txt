Podczas robienia spisu treści i porządków w kategoriach na blogu zorientowałam się, że mało jest tutaj propozycji do chleba. Sama nie wiem dlaczego tak jest, bo zawsze  bardzo lubiłam wszelkiego rodzaju pasty do smarowania pieczywa. Nadeszła więc chyba pora, żeby nadrobić te zaległości. Zaczynam od pasty serowej. Kiedy moja mama spróbowała tej pasty, od razu wzięła sobie przepis i teraz robi ją częściej ode mnie. Polecam ją więc wszystkim, którzy lubią różne "smarowidła" do chleba.Jest to moja druga propozycja w ramach akcji Majowe Śniadanie.   Składniki:- 250 g twarogu- 1 łyżka śmietany 18%- 1 łyżka majonezu- 1 łyżka koncentratu pomidorowego- 2 jajka na twardo- 1 mała cebula- 1 łyżka suszonego oregano- bazylia- zioła prowansalskie- sól i pieprzTwaróg rozgnieść w misce widelcem, jajka zetrzeć na tarce o dużych oczkach, cebulę drobno posiekać. Dodać pozostałe składniki, doprawić do smaku i wymieszać.Smarować pieczywo. 