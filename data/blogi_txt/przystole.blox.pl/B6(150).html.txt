Znów spotkałyśmy się z Szarlotkiem we wspólnej kuchni i tym razem piekłyśmy ciastka jednocześnie, a relację  z naszych poczynań w kuchni zdawałyśmy sobie na czacie na bieżąco :)Tym razem wybór padł na ciastka z cukierkami m m's które bardzo lubi mój synek nazywając  je kuleczkami i to głównie dla niego chciałam te ciastka zrobić, chociaż okazało się, że i mnie bardzo zasmakowały. Kiedy już spróbowałam pierwszego, to nie mogłam się oprzeć kolejnemu i kolejnemu... ale troszkę zostawimy mężowi, który niedługo wraca z sanatorium ;) Smakują zarówno " na sucho" jak i ze szklanką mleka.Szarlotku dziękuję za kolejne spotkanie w wirtualnej kuchni :))  Przepis znalazłyśmy na blogu Viridianki.Składniki (na ok.60 ciasteczek, mi wyszło 37 szt.)- 1 szklanka masła (225 g)- 1/2 szklanki brązowego cukru- 1/2 szklanki cukru pudru- 2 jajka, roztrzepane- 2 łyżeczki ekstraktu z wanilii- 2 i 1/4 szklanki mąki pszennej- 1 łyżeczka soli (może być mniej)- 1 łyżeczka sody oczyszczonej- 1 szklanka m m's (można dać pół na pół czekoladowe i z orzeszkami, ja dałam same czekoladowe)Masło utrzeć z cukrami na puszystą i lekką masę. Miksując dodać jajka i wanilię. Przesiać mąkę i sól i dodawać po łyżce do masy maślanej, miksując. Wmieszać ok. 2/3 szklanki m m'sów. Ciasto schłodzić w lodówce.Łyżeczką nabierać masę ciasteczkową i rękami oprószonymi mąką (ciasto jest trochę lepiące) formować nieduże kulki (mniejsze od orzecha włoskiego). Układać na blasze posmarowanej masłem w sporych odstepach, bo ciastka  w trakcie piecenia trochę rozpływają się na boki. Powciskać po kilka cukierków w ciastka leciutko je spłaszczając.Piec 10-11 minut w 180ºC (piekłam dłużej, ale mój piekarnik grzeje tylko od dołu). Studzić na kratce. 