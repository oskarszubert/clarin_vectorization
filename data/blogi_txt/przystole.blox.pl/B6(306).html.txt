W dalszym ciągu testuję produkty ekologiczne ze sklepu MyEcolife. Już widzę różnice między produktami ze zwykłych sklepów, a tymi ekologicznymi. Po pierwsze produkty ekologiczne smakują inaczej, "prawdziwiej", czyli na przykład ogórek konserwowy smakuje jak ogórek, a nie warzywo z dodatkiem octu. Soczewica z której w zeszłym tygodniu ugotowałam zupę ugotowała się szybciej niż zalecał przepis, co na pewno zawdzięcza brakowi sztucznych konserwantów. Jeśli macie ochotę poznać pełną gamę zdrowych produktów ekologicznych zapraszam tutaj.Gulasz który ugotowałam w sobotę różni się od wszystkich, które do tej pory przygotowałam i jadłam. Wszystko przez dodatek ogórków konserwowych i śmietany do duszenia mięsa. Jednak dzięki tym dodatkom zyskał on ciekawy, lekko kwaskowy smak, a przy tym był przyjemnie pikantny. Mięso było delikatne, a powstały sos miał kremową konsystencję. Podałam go najpierw z kaszą gryczaną, a potem z ryżem i w tej drugiej wersji bardziej mi smakował.Składniki (na 4 porcje):- 400 g wołowiny na gulasz- 400 g wieprzowiny na gulasz (u mnie karkówka)- 2 cebule- 200 g ogórków konserwowych- 2 łyżki musztardy- 750 ml bulionu- 150 g kwaśnej śmietany 18%- olej do smażenia- sól i pieprzOba rodzaje mięsa opłukać i osuszyć ręcznikiem papierowym. Pokroić w niedużą kostkę. Cebule obrać, pokroić w drobną kostkę, ogórki konserwowe w plasterki.W dużym rondlu rozgrzać około 3 łyżki oleju, podsmażyć na silnym ogniu mięso, następnie wrzucić cebulę i całość wymieszać. Smażyć aż cebula będzie szklista. Do mięsa z cebulą dodać połowę ogórków. Gulasz wymieszać z musztardą, solą oraz pieprzem. Zalać bulionem i śmietaną, zagotować, a następnie dusić pod przykryciem około 1,5 godziny. Po upływie podanego czasu, kiedy mięso będzie już miękkie, dodać resztę ogórków i ponownie zagotować.Podawać z nie prażoną kaszą gryczaną, lub ryżem albo kluskami śląskimi. 