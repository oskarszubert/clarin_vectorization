Taki piernik piekę na Boże Narodzenie już od 4 lat, bo jest bardzo smaczny, nie za suchy i trochę inny od tradycyjnego dzięki dodatkowi migdałów. Przepis zaczerpnęłam z gazety "Moje Gotowanie". Jest to moja przedostatnia propozycja do Kuchni Świątecznej i Noworocznej.Składniki:- 1 kostka masła- niepełna szklanka cukru pudru- 5 jajek- 1 i 1/4 szklanki mąki pszennej- 1/2 szklanki mąki ziemniaczanej- 2 płaskie łyżeczki proszku do pieczenia- 1 torebka przyprawy do piernika- 3 łyżki kakao- 10 dag kandyzowanej skórki pomarańczowej- 10 dag mielonych migdałów bez skórki- 10 dag całych, obranych migdałów- 3-4 łyżki konfitury morelowejMasło utrzeć z cukrem na puch. Cały czas ucierając, wbijać kolejno jajka, potem stopniowo wsypywać mąkę wymieszaną z mąką ziemniaczaną, proszkiem do pieczenia, kakao i przyprawą do piernika i dokładnie zmiksować. Wsypać mielone migdały i skórkę, wymieszać łyżką.Ciasto wyłożyć do natłuszczonej prostokątnej formy. Wyrównać powierzchnię, ułożyć całe migdały lekko wciskając je w ciasto. Wstawić do nagrzanego piekarnika i piec 40 minut w 180C.Ciepły piernik posmarować konfiturami wymieszanymi z łyżką gorącej wody. 