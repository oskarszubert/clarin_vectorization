W piątek mieliśmy ochotę na śniadanie z jajkiem w roli głównej, ale podane jakoś inaczej niż zwykle. Pomysł znalazłam na własnym blogu, bo zainspirowały mnie parówkowe serca. Żeby nie było to tylko tłuste i kaloryczne danie, nasze grzanki posypałam szczypiorkiem i czosnkiem niedźwiedzim z ogródka. Mogę teraz powiedzieć tylko jedno: było pyszne, a zielenina dodała grzankom wyrazistości i wiosennego kolorytu.   Mico z blogu Olive   Flour zorganizował akcję Majowe Śniadanie i jest to moja pierwsza propozycja w ramach tej akcji, mam nadzieję że jeszcze nie ostatnia.        Składniki (dla 2 osób)- 4 kromki chleba- 4 jajka- szczypiorek i czosnek niedźwiedzi do posypania- masło do smażeniaW każdej kromce wykroić niedużą szklanką kółko, środek wyjąć. Na patelni rozgrzać masło, ułożyć kromki, do środka każdej wbić jedno jajko. Smażyć aż jajko się zetnie, następnie kromki odwrócić łopatką i jeszcze chwilę smażyć.Gotowe grzanki ułożyć na talerzach, posypać posiekaną zieleniną. Można też posypać jajka zieleniną w trakcie smażenia. Jeść gorące, można polać keczupem. 