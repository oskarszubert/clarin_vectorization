Dla odmiany od ciast truskawkowych zrobiłam truskawkowe babeczki. Są dokładnie takie jak mówi nazwa: lekkie i puszyste. Podane prosto z lodówki przypominają w smaku lody truskawkowe.Przepis pochodzi z czerwcowego numeru czasopisma "Kobieta i życie".Oczywiście babeczki dodaję do moich propozycji w ramach Sezonu Truskawkowego.  Składniki (na 6 sztuk):- 50 dag truskawek- 25 dag serka mascarpone- 3-4 łyżki cukru- 4 łyżki soku z cytryny- 5 płaskich łyżeczek żelatyny- 200 ml śmietanki kremówki (30-36%)- 12 dag masła- 5 dag migdałowych herbatniczków (użyłam amaretti)- 15 dag biszkoptów- truskawki i mięta do dekoracjiWyłożyć folią spożywczą 6 filiżanek o pojemności 200 ml. Spód i brzegi filiżanek obłożyć cienkimi plasterkami truskawek układając je na zakładkę.Pozostałe truskawki zmiksować (w blenderze) z serkiem mascarpone, cukrem i sokiem z cytryny.Żelatynę rozpuścić w niewielkiej ilości gorącej wody i odstawić do przestygnięcia.Śmietankę ubić na sztywno.Do masy mascarpone wlewać stopniowo żelatynę, dokładnie wymieszać od razu wmieszać ubitą śmietankę. Kremem wypełnić filiżanki z truskawkami (tylko do 4/5 wysokości).Masło stopić, w blenderze zmielić herbatniki i biszkopty i wymieszać je z masłem. Po porcji masy ciasteczkowej równomiernie rozsmarować na kremie truskawkowym, lekko docisnąć. Filiżanki wstawić do lodówki i deser schładzać około 12 godzin.Przed podaniem babeczki wytrząsnąć na talerzyki, usunąć folię. Udekorować świerzymi truskawkami i listkami mięty. 