Jeśli jakiś przepis krąży po kolejnych blogach, to może znaczyć tylko jedno - to co według niego przygotujemy, musi być pyszne. Tak właśnie jest z tymi muffinkami. Nie dość, że ładnie wyglądają, to smakują wszystkim, a największych zwolenników znajdą wśród wielbicieli kawy i chałwy.Pierwszy raz zobaczyłam je u Majanki, która wypatrzyła je u Ewy. Potem to już poleciało i muffinki pojawiały się na kolejnych blogach, a teraz znajdą się również u mnie :)Składnikisuche:- 2/3 szklanki cukru pudru- 1 opakowanie cukru wanilinowego- 1 i 3/4 szklanki mąki pszennej- 1/4 łyżeczki soli- 1 i 1/2 łyżeczki proszku do pieczeniamokre:- 100 g stopionego i ostudzonego masła- 1 jajko- 1/2 szklanki mleka- 2 łyżki kawy rozpuszczonej w2 łyżkach gorącej wodydo środka:- 12 kawałków chałwy (ew. można do środka włożyć kawałki czekolady)W misce wymieszać suche składniki, wlać do nich zmieszane w innym pojemniku mokre składniki. Wszystko wymieszać łyżką tylko do połączenia składników (za długie mieszanie sprawi, że muffinki będą twarde). Do formy muffinkowej wysmarowanej masłem lub wyłożonej papilotkami nakładać po łyżce ciasta, na środku ułożyć kawałki chałwy (lub czekolady) i nałożyć resztę ciasta.Formę wstawić do piekarnika nagrzanego do 180ºC i piec muffinki około 20 minut. Po 5 minutach od wyjęcia z piekarnika muffinki wyjąć z formy i studzić na kratce. 