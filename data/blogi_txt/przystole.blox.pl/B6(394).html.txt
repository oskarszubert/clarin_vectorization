Oto hit ostatnich dwóch tygodni w naszym domu. Ja zrobiłam je dwa razy, a mama już pięć! Wszyscy bez wyjątku wcinają je bez opamiętania, a synek się nimi wprost zajada :)Przepis na kotleciki znalazłam u Karolki, a sos idealny do nich u Cudawianki. Najlepsze jest to, że ten sos był sosem do sałatki, a nie podawanym osobno. Jednak tak mi zasmakował, że teraz gdybym mogła, polewałabym nim wszystkie placki czy kotlety jakie robię ;) Zdecydowanie zdetronizował mój ulubiony do tej pory sos czosnkowy.   Składnikina kotleciki:- 2 filety z kurczaka (ok. 400 g)- 2 małe cukinie- 80 g startego na dużych oczkach sera żółtego (może być np. gouda wymieszana pół na pół z parmezanem)- 1 jajko- sól, pieprz- szczypta gałki muszkatołowej- kilka posiekanych listków bazylii (lub szczypta suszonej)na sos:- 1/2 szklanki majonezu (używam majonezu Winiary)- 1/6 szklanki słodkiej śmietanki 30%- 2 łyżeczki mleka- sok z z cytryny (do smaku)- 1 łyżka cukru pudru- sól (niekoniecznie, tylko do smaku)Cukinie dokładnie umyć i zetrzeć na tarce o dużych oczkach. Posypać solą i odstawić na chwilę, żeby cukinia puściła sok. Następnie dokładnie ją odcisnąć i wymieszać ze zmielonym mięsem z kurczaka, roztrzepanym jajkiem i serem żółtym. Doprawić pieprzem i gałką muszkatołową.Na rozgrzany na patelni olej łyżką nakładać porcje masy, formować kotleciki. Smażyć z obu stron na złoty kolor.Podawać gorące, z przygotowanym z podanych składników sosem. 