O czym myślicie słysząc nazwę "szneki z glancem"? Bo ja widzę jakieś pieczone mięso z sosem ;)Nic bardziej mylnego. Szneki to drożdżówki zawijane w ślimaki i polane lukrem, które pod taką nazwą istnieją w okolicach Poznania (Wielkopolsce).  Wyglądem przypominają maślane, delikatne  bułeczki które bardzo lubiłam kiedy byłam mała, tyle że tamte były bez lukru i zjadałam je z masłem. Te bułeczki są mięciutkie, puszyste, no wspaniałe po prostu. Lukier bardzo do nich pasuje i dzięki niemu sznekom nie potrzeba już żadnych więcej dodatków. Synek jadł je popijając kubkiem kakao, a my z mężem gorącą herbatą. Idealne na śniadanie i kolację.Składniki (na 12 bułeczek)na ciasto:- 500 g mąki pszennej- 50 g świeżych drożdży- 1 szklanka letniego mleka- 200 g masła lub margaryny- 60 g + 1 łyżka cukru pudru (dodałam od siebie)- 3 jajka- szczypta solina lukier:- 1 szklanka cukru pudru- sok z 1/2 - 1 cytryny- 1 łyżka gorącej wodyMąkę przesiać do miski, na środku zrobić wgłębienie, wkruszyć do niego drożdże, posypać łyżką cukru i polać niewielką ilością mleka. Rozgnieść palcami tworząc zaczyn,przykryć ściereczką i odstawić na 10-15 minut w ciepłe miejsce. Miękkie masło lub margarynę utrzeć z cukrem, jajkami i solą, dodać do mąki z wyrośniętym rozczynem. Wyrabiać ciasto ręką, stopniowo dolewając letnie mleko. Wyrobić gładkie, jednolite ciasto (jeśli będzie zbyt kleiste, można dosypać więcej mąki). Znów przykryć ściereczką i zostawić do do podwojenia objętości.Wyrośnięte ciasto jeszcze raz delikatnie wyrobić. Oddzielać równe kawałki (o wadze ok. 120 g), z każdego zrobić wałeczek o grubości ok. 2-2,5 cm (na posypanej mąką stolnicy) i zwinąć w ślimaka. Ułożyć na natłuszczonej blasze. Bułeczki przykryć i odstawić jeszcze na chwilę do podrośnięcia.Piec w piekarniku nagrzanym do 200 st.C przez 20-25 minut, aż się lekko zarumienią.Z podanych składników przygotować lukier i polać nim letnie bułeczki. Zostawić do zastygnięcia. Przepis pochodzi z książki "Kuchnia polska" Małgorzaty Caprari, ale podałam go z moimi modyfikacjami.Jest to moja kolejna propozycja w ramach akcji Gotujemy po polsku pod patronatem serwisu zPierwszegTloczenia.pl 