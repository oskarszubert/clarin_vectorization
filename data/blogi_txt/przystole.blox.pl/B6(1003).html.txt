Już w tą sobotę na kanale kuchnia.tv rusza nowy program kulinarny "Jakubiak w sezonie".   Do obejrzenia pierwszego odcinka zapraszam jutro o godz. 15,   a tymczasem polecam Wam przeczytanie wywiadu który przeprowadziłam z   bardzo sympatycznym prowadzącym, panem Tomkiem :)   To mój debiut w takiej roli, wydaje mi się, że udany ;)  - skąd zainteresowanie kuchnią i gotowaniem?   Ciężko  właściwie powiedzieć… Raczej się z tym urodziłem :) Odkąd pamiętam wkładałem w domowe garnki swoje małe  łapki i przeszkadzałem babci czy mamie w gotowaniu, zadając ciągle pytania.  Poza tym od zawsze u mnie w rodzinie wszyscy kochali jeść i godzinami  celebrować jedzenie!     - czy pamięta Pan swoją pierwszą samodzielnie przygotowaną  potrawę? :) nie jestem pewien  pierwszej jaka przyrządziłem bo to było wieki temu :) Pamiętam natomiast pierwszą potrawę z która szalałem w  wieku 14lat i sprzedawałem przepis rodzicom kolegów z podstawówki. Była to  sałatka z tuńczyka, jajek i majonezu, silnie doprawiona cytryną. Z tego co mi  wiadomo mama mojej pierwszej dziewczyny z podstawówki jeszcze niedawno ją  robiła :)    - kiedy gotowanie przerodziło się w prawdziwą pasję?   To zawsze była PASJA!!!  Z czasem jedynie zaczęła mnie bardziej uzależniać.    - skąd czerpie Pan inspiracje do tworzenia własnych  przepisów? Jak one powstają?   Nie da się jednoznacznie tego  określić. Myślę, że w dużej mierze ze słuchania osób które mnie otaczają, tych  bliskich jak i dalszych w końcu to dla nich gotuję :) bardzo duży wpływ mają produkty, które widzę na targach  i w sklepach. Nie mogę oczywiście pominąć fascynacji innymi kucharzami, zarówno  Tymi światowej klasy znanymi mi z telewizji i książek jak i Tymi, których wciąż  poznaję osobiście podczas swojej kulinarnej przygody.  Jak mówię jednoznacznie się nie da, wszystko  ma wpływ na moje inspiracje…. Nawet humor czy pogoda :)   - czy ma Pan swoje ulubione produkty, których najczęściej  używa Pan w kuchni?   Świeże, świeże i jeszcze raz  świeże, to moje ulubione produkty!! Chociaż życie bez kolendry, bekonu,  dobrej oliwy, octu balsamicznego i sałaty  byłoby bardzo smutne:((   - ma Pan swoją ulubioną potrawę, lub taką, której smak  zapamięta Pan na całe życie?   Ulubionej potrawy nie mam i  chyba mało który kucharz ma :) Mam pewną grupę produktów z których przygotowane dania zawsze trafią  w mój gust to np. jagnięcina, kaczka, gęś czy dobra wołowina! Kocham tez ponad  wszystko, wszystko co żyje w wodzie, mówię wszystko bo glony też. W pamięci  oczywiście mam wszystkie domowe smaki jak kaczuszka, zrazy, pieczeń w sosie czy ciasta mojej niestety już zmarłej babci.   Potrawa a właściwie jej smak, który zapamiętam na długi czas to homar  wyciągnięty prosto z morza, przepołowiony na pół i ugrilowany na brzegu, po prostu bajka!!      - istnieje potrawa którą potrafiłby Pan zrobić z zamkniętymi  oczami?   Chleb z masłem myyyy da radę :)) Tak serio to łososia norweskiego , którego przyrządziłem  już tyle razy zrobię bez problemu z zamkniętymi oczami a nawet do góry nogami!   - czy jest coś, czego by Pan nie zjadł, lub nie przyrządził?   Kurczę, jadłem zepsute rzeczy  (oczywiście nieświadomie :)), jadłem w warunkach …  nawet nie będę opisywał, jadłem nawet jeża na Sri Lance więc ciężko mi  stwierdzić że czegoś bym nie zjadł pod warunkiem że byłoby JADALNE! Co do przyrządzenia to świadomie nie podałbym nikomu czegoś, czego sam bym nie zjadł,  czegoś zepsutego i starego. Bardzo szanuję osoby którym gotuję!     - jakie było najtrudniejsze wyzwanie kulinarne w Pana życiu?   Chyba zrobić wigilię na około  130osób będąc przygotowanym na 30osóbJ kelnerzy się pomylili i nie wpisali dwóch rezerwacji :) co ciekawe wszyscy wyszli zadowoleni.    - Pana największa wpadka kulinarna? Była Taka? Kiedyś  wraz z przyjacielem przygotowywałem dania na  święta. Pewna Pani przyszła odebrać kaczki, za pierwszym raz ich nie było bo  zapomniałem, za drugim razem gdy wróciła na jej oczach kaczki wypadły z ręki a  dokładnie z blachy i doczołgały się pod nogi po podłodze… Boże co za wstyd!  Poza tym mam w życiu dużo szczęścia, otaczam się wspaniałymi ludźmi w związku z  czym każda wpadka kończy się sukcesem :)   - największy sukces?   W każdym etapie życia coś  osiągam, awansuję, zdobywam nowe umiejętności, poznaję ciekawych pracodawców i  wszystko to jest za każdym razem wielkim sukcesem. W tej chwili kręcąc program spełniam swoje marzenia i to oczywiście SUKCES ale nad nim pracowało wiele osób :)    Największym jednak sukcesem jest moja rodzina,  moja mama, tata, siostra, babcia i cała reszta, to dzięki nim osiągnąłem tak  dużo (no oczywiście ciężko pracowałem), to oni mnie wspierali i zawsze byli  obok…   Mogę też powiedzieć, że mam taki  mały dwuletni sukcesik – moją ukochaną, która dołączyła do grona osób będących  zawsze obok - co Pan robi kiedy nie gotuje?   Śpię :)   - gdyby nie został Pan kucharzem,  to kim mógłby Pan być?   Jak  powiedziałem wcześniej gotowanie to miłość i pasja ale pojawiło tez się życiowe  skrzyżowanie. Za małolata chciałem skończyć ogólniak, studia najlepiej o  profilu finanse, marketing, bankowość czy podobne kierunki i zostać szybko  rentierem :) Na szczęście byłem dosyć ciężkim szkolnym przypadkiem,  lubiłem pospać, pogotować, czy posiedzieć na ławce zamiast wejść na 4 piętro na zajęcia no i to spowodowało, że musiałem podjąć decyzje. Albo się w końcu zepnę  i nadrobię straty, oczywiście nigdy nie kiblowałem czy takie tam albo wymyślę  coś innego. Nagle w głowie lampka, kurcze przecież jak kocham robić zupełnie co innego, uwielbiam się tego uczyć o tym czytać i ciągle o tym mówić więc co ja  robię, spadam stąd :)    - co według Pana jest najważniejsze w gotowaniu?   Pasja, Miłość i ogromny Szacunek do jedzenia oraz produktu!! Jeśli kucharz nie lubi jeść, nie lubi celebrować  posiłków, nie lubi szperać w kulinarnych korzeniach poznając ich historię i  wartość to nigdy nie będzie dobry w tym co robi.    - ma Pan jakieś rady dla tych, którzy dopiero stawiają swoje  pierwsze kroki w kuchni?   System rozwojowy dla młodych  kucharzy wciąż raczkuje i często rzuca kłody pod nogi, jedyne co mogę  powiedzieć: Przeczytać pierwsze zdanie w poprzedniej wypowiedzi, wypiąć się na  wszystkich co chcę przeszkodzić w realizacji marzeń i brnąc ciężko pracując do przodu. Ja tak zrobiłem i jak widać poskutkowało! Chociaż dopiero się rozkręcam :))    - co sądzi Pan o polskiej kuchni? Czy jest zdrowa?   Prawdziwa polska kuchnia ta  mająca w sobie polską historię kulinarną jest obłędna, pyszna, kolorowa i bardzo ale to bardzo aromatyczna!!! Natomiast to co większość z nas nazywa  polską kuchnią, co naprawdę jest jej peerelowskim przekształceniem, według mnie  jest nie do końca ok. Lubię czasem tłuste żeberko czy bigos na taniej kiełbasie  ale to nie to. Dlatego bardzo szanuję kolegów po fachu którzy odkrywają ja na  nowo w swoich restauracjach pokazując gościom pyszną przepiórkę, jagnięcinę czy  ser, który ma wielowiekową tradycję a brak mu pieniędzy na wybicie się pomiędzy  wielkimi koncernami.  A czy zdrowa? Ja na  zdrowie nie narzekam a jem :) - w programie będzie Pan promował  polskie, sezonowe produkty. Dlaczego?   Bo są  pyszne!!! Zostały wyhodowane lub wyprodukowane blisko nas, są namacalne, są  świeże i prosto od dostawcy. Produkt sezonowy jest najbogatszy we wszystkie składniki odżywcze, witaminy no  i kolory  te boskie kolory!! Produkt sezonowy też jest tańszy od takiego sprowadzanego z końca świata. Używając produktów sezonowych mam tez większe wyzwanie do  tworzenia codziennych posiłków, ich zakres jest ograniczony w danym momencie  więc trzeba się nakombinować aby jeść zawsze co innego :)    I skąd pomysł na właśnie taki program?   Ja  miałem pomysł na taką książkę o programie nawet nie marzyłem i tu bach telefon,  że jest casting na prowadzącego właśnie takiego programu :)    Jak  mówiłem w życiu mam dużo szczęścia! 