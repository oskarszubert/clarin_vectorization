Tym razem to mnie przypada przyjemność poprowadzenia kolejnej edycji Weekendowej Cukierni.  Kiedy Polka zaproponowała mi jej poprowadzenie, nie zastanawiałam się ani chwili. Trochę więcej czasu zajęło mi znalezienie odpowiedniego przepisu. Doszłam do wniosku, że skoro wciąż jeszcze możemy się cieszyć sezonem na świeże truskawki to ciasto z tymi owocami będzie w sam raz no i znalazłam przepis idealny. Kruche ciasto, truskawki pod kakaową pierzynką i białą pianką stanowią pyszną całość idealnie nadającą się do kawy lub herbaty.  Przepis wypróbowany przeze mnie już kilkakrotnie znalazłam w segregatorze z przepisami który był dodany kiedyś do margaryny Kasia.  Dymek z pianą i truskawkami  Składnikina ciasto:- 3 szklanki* mąki pszennej- 6 żółtek- 1,5 kostki margaryny- 1 łyżeczka cukru pudru- 7,5 g proszku do pieczenia (2,5 łyżeczki)na wierzch:- 75 dag truskawek- 1 łyżka kakao- 6 białek- 1,5 szklanki drobnego cukru- 3 łyżki mąki ziemniaczanej- 1 łyżeczka soku z cytrynyMąkę posiekać z margaryną, następnie dodać żółtka, proszek do pieczenia i cukier puder. Zagnieść ciasto (jeśli jest zbyt lepiące, można jeszcze podsypać mąką). Gotowe ciasto podzielić na pół. Jedną część owinąć folią spożywczą i włożyć na godzinę do zamrażalnika, drugą wyłożyć natłuszczoną tortownicę o średnicy 28-30 cm, lub prostokątną blachę o wymiarach 36x23 cm.Truskawki opłukać, osuszyć, usunąć szypułki. Pokroić na połówki i ułożyć na cieście przecięciem do dołu. Kakao wsypać do sitka i oprószyć truskawki.Białka ubić na sztywną pianę ze szczyptą soli, wciąż ubijając wsypywać powoli cukier, a pod koniec mąkę ziemniaczaną i sok z cytryny.Ciasto wyjęte z zamrażalnika podzielić na dwie równe części. Jedną zetrzeć na tarce o dużych oczkach na truskawki. Nałożyć pianę i na nią zetrzeć drugą część zamrożonego ciasta.Wstawić do nagrzanego piekarnika i piec około godziny w 180ºC.* 1 szklanka to u mnie 250 ml lub 135 g  Mam nadzieję że dołączycie się do tej edycji Weekendowej Cukierni, bo ciasto jest na prawdę bardzo smaczne i szczerza polecam wypróbowanie tego przepisu. Zapraszam serdecznie! 