Czy Wam krokiety też kojarzą się z weselem, chrzcinami lub innymi tego rodzaju imprezami? U nas jest to żelazny punkt jadłospisu, podawany obowiązkowo z czerwonym barszczem :)Przepis dodaję do akcji Gotujemy po polsku! pod patronatem serwisu zPierwszegoTłoczenia.   Składnikina naleśniki:- 2,5 szklanki mleka- 250 g mąki pszennej- 1 jajkona nadzienie:- 600 g łopatki wieprzowej- 2 cebule- 1 czerstwa bułka- 1 jajko- sól i pieprzdo panierowania:- 1-2 jajka- bułka tartaWszystkie składniki ciasta naleśnikowego zmiksować (ja robię to w blenderze). Rozgrzaną patelnię smarować delikatnie olejem i usmażyć cienkie naleśniki.Przygotować nadzienie:mięso włożyć do zimnej wody i ugotować do miękkości, ostudzić. Cebulę posiekać i zeszklić na maśle. Bułkę namoczyć w wodzie i odcisnąć. Mięso, cebulę i bułkę zmielić, dodać rozkłócone jajko, doprawić do smaku i dobrze wymieszać. Jeśli nadzienie będzie zbyt suche, można dodać trochę wody spod gotowania mięsa. Z gotowego farszu uformować wałeczki, położyć na naleśniki. Zwinąć boki do środka i zwinąć w ruloniki.Każdy rulonik obtoczyć w roztrzepanym jajku, a potem w bułce tartej. Smażyć w głębokim oleju. 