Mięciutkie, niewielkie, pełne orzechowego nadzienia rogaliki. Bardzo dobre. Tak nam smakowały, że piekłam je już dwa razy, co nie zdarza mi się zbyt często. Mogę więc z czystym sumieniem polecić Wam ten przepis. Może przyda się na święta?Składniki (na 24 rogaliki)na ciasto:- 600 g mąki pszennej- 240 g masła- 2 żółtka- 4 łyżeczki cukru pudru- 40 g drożdży- 1 szklanka mleka- szczypta solina nadzienie:- 300 g drobno posiekanych orzechów włoskich- 1/2 szklanki wody- 1/2 szklanki cukru kryształu- 1 szklanka bułki tartej- 1 łyżka płynnego miodu- 2 łyżki rumudo posmarowania:- 1-2 jajkaDrożdże rozetrzeć z letnim mlekiem i cukrem, przykryć i odstawić na około 10 minut, żeby drożdże zaczęły pracować. Mąkę posiekać z masłem. Uformować kopiec, na środku zrobić dołek, wlać żółtka i zaczyn, wyrobić na gładkie, elastyczne ciasto. Przełożyć do miski, przykryć ściereczką i odstawić w ciepłe miejsce do wyrośnięcia. W tym czasie przygotować nadzienie. Wodę zagotować z cukrem. Gdy nieco przestygnie, dodać najpierw miód, wymieszać, a potem dodać resztę składników i starannie wymieszać. Wyrośnięte ciasto jeszcze raz wyrobić i podzielić na dwie części. Każdą rozwałkować na koło o średnicy około 35 cm i podzielić na 12 trójkątów. Rozsmarować nadzienie i zwinąć w rogaliki. Ułożyć na wyłożonych papierem blachach. Odstawić jeszcze na chwilę pod przykryciem aż podrosną.Przed pieczeniem każdy posmarować roztrzepanym jajkiem.Piec przez około 25 minut w temperaturze 180 st.C. 