Sycąca, rozgrzewająca zupa. Doskonały zimowy obiad. Składniki:  500 g kiszonej kapusty (waga po odciśnięciu z wody) 1,5 litra wody 2 cebule 150 g chudego wędzonego boczku 1 marchewka 1 pietruszka nieduży kawałek selera korzeniowego 1-2 ząbki czosnku 1/2 łyżeczki kminku 1 liść laurowy 2 ziarna ziela angielskiego 3 ziarna pieprzu sól i mielony pieprz do smaku Dobrze odciśniętą z wody kapustę pokroić. Marchewkę, pietruszkę i seler obrać, umyć i zetrzeć na tarce o dużych oczkach. Dodać do kapusty. Wędzony boczek pokroić w niedużą kostkę, wysmażyć na patelni z 1 łyżką oleju lub oliwy. Dodać pokrojoną w kostkę cebulę oraz posiekany drobno czosnek i mieszając, smażyć do zeszklenia. Przełożyć do garnka, w którym będzie gotowana zupa. Dodać kapustę z warzywami, liść laurowy, kminek, ziele angielskie i ziarna pieprzu. Zalać wodą. Doprowadzić do wrzenia i gotować na wolnym ogniu przez około 1 godzinę, aż kapusta będzie miękka (czas gotowania zależy od kapusty). Doprawić do smaku solą i pieprzem. 