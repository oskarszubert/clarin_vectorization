Kolejna odsłona wspólnego gotowania trzech blogerek. Wspólnego, chociaż każda z nas gotowała w swojej kuchni. Tym razem na przepis trafiłam ja, w książce "Kuchnia" Nigelli Lawson. Prosta, z łatwo dostępnych składników i sycąca, czyli w sam raz na zimę. Dziewczyny dziękuję za kolejne udane "spotkanie" w kuchni!Jeśli chcecie zobaczyć inne wersje tej sałatki, zapraszam na blogi Karoliny i Malwiny.      Składniki:  nieduża główka sałaty lodowej 225 g mięsa z kurczaka (filet) 250 g chudego wędzonego boczku 2 nieduże awokado 2,5 łyżeczki musztardy dijon 1 łyżka octu winnego pieprz do smaku szczypiorek lub natka pietruszki do posypania    Mięso ugotować, ostudzić i pokroić w paski. Sałatę porwać na nieduże kawałki, wrzucić do miski. Awokado przekroić na połówki, usunąć pestki i łyżeczką wydrążyć miąższ. Przełożyć do sałaty razem z mięsem.Boczek pokroić w kostkę, wysmażyć na patelni bez dodatku tłuszczu. Otrzymane skwarki wyjąć, przełożyć na talerz wyłożony ręcznikiem papierowym. Pozostały tłuszcz ostudzić. Dodać musztardę i energicznie wymieszać, następnie dodać ocet oraz pieprz i znów szybko wymieszać, najlepiej rózgą. Zalać sałatkę w misce. Trochę boczku odłożyć, resztę dodać do miski, wymieszać. Na koniec posypać sałatkę odłożonym boczkiem i zieleniną. 