Właśnie trwa, a właściwie to już się kończy Hawajski Weekend zorganizowany przez Monsai. Na tą okazję upiekłam wczoraj muffinki z kokosem i ananasem, czyli tym, co kojarzy mi się z Hawajami. Jak widać nadal pracuję nad wykorzystaniem moich zapasów wiórków kokosowych :-)Przepis znalazłam na forum hafciarskim i  jak się okazuje, moje dwie pasje czyli gotowanie i haft krzyżykowy czasem idą w parze ;-)  Składnikisuche:- 100 g wiórków kokosowych- 2,5 szklanki mąki pszennej- 2 łyżeczki proszku do pieczenia- 4-5 łyżek cukru pudru- szczypta soli- 4 plastry ananasa z puszki- 4 połówki brzoskwiń świeżych lub z puszkimokre:- 120 g masła- 2 jajka- 1 szklanka mlekaW osobnych miskach wymieszać składniki mokre i suche (owoce pokrojne w kostkę dodać do zmieszanych już suchych składników i dopiero wtedy wymieszać, żeby obtoczyły się trochę w mące). Następnie mokre  składniki wlać do suchych i wymieszać krótko, tylko do połączenia składników - mogą zostać grudki.Ciasto nakładać łyżką do formy wyłożonej papilotkami lub wysmarowanej masłem. Wierzch muffinek posypać kokosem.Formę wstawić do nagrzanego piekarnika i piec 20-25 minut w 200C. Po upieczeniu przez 5 minut zostawić w formie, a następnie muffinki studzić na kratce.Według przepisu podane składniki wystarczają na upieczenie 12 muffinek, mi wyszło ich 18. 