W sobotę chciałam upiec tartę z truskawkami. Truskawki czekały, dżem na glazurę też, tylko ciasto mi nie wyszło. Zamiast ładnej równej powierzchni z wysokimi bokami wyszedł mi okrągły placek z wybrzuszeniem na środku. Było to moje pierwsze podejście do tarty i niestety nie udane, ale nie poddam się i jeszcze będę próbować ;) Ciasto samo w sobie było smaczne i mąż zjadł je takie jakie było, bez dodtaków. Jednak ja nie chcąc żebyśmy na niedzielę zostali bez ciasta zrobiłam szybki torcik truskawkowy na zimno. Pyszny, niezbyt słodki za to bardzo truskawkowy.Jest to moja kolejna propozycja w ramach Sezonu Truskawkowego. Składniki:- 1/2 opakowania okrągłych biszkoptów- 500 g truskawek- 2 galaretki o smaku truskawkowym- 300 g serka waniliowego typu Danio- 300 g jogurtu naturalnegoDno małej tortownicy o średnicy 21 cm wyłożyć papierem do pieczenia, ułożyć na nim biszkopty. Truskawki umyć, osuszyć, usunąć szypułki i ułożyć na biszkoptach.Dwie galaretki rozpuścić w 0,5 litra gorącej wody, przestudzić. Kiedy galaretka będzie już lekko tężała, dodać do niej serek i jogurt, szybko wymieszać rózgą. Powstałą masą zalać biszkopty z truskawkami (masę należy wlewać do formy powoli, żeby truskawki i biszkopty się nie podniosły).Wstawić do lodówki na około 30 minut, aż masa stężeje. Torcik podawać udekorowany truskawkami. 