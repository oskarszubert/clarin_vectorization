Kolejny przepis z gazety "naj poleca: 365 obiadów". Jak widać, po moich wpisach ta gazeta to bardzo udany zakup ;)Knedle były przepyszne, a świadczyć o tym może to, że kiedy mąż jadł je na obiad, w kuchni było słychać tylko: "mmmm... mmmm... pyyychaa" :D Twaróg z dodatkiem cynamonu tak nam zasmakował że to nadzienie z knedli zrobiłam też jako dodatek do naleśników i też były rewelacyjne.Przepis dodaję do akcji Ziemniaczany Sezon 2009 i Kuchnia wegetariańska.  Składnikina knedle:- 400 g ugotowanych ziemniaków- 15 dag mąki - 1 jajko- sólna nadzienie:- 500 g twarogu półtłustego- 1 żółtko- 1/2 łyżeczki cynamonu- 3 łyżki cukru- 1 łyżka śmietany 22%dodatkowo:- śmietana 22% (użyłam 12%)- owoce sezonowe Ziemniaki zmielić w maszynce lub przecisnąć przez praskę, wymieszać z jajkiem, mąką i solą, zagnieść ciasto. Jeśli ciasto będzie zbyt lepiące, można dosypać więcej mąki. Odstawić na 20 minut.Ser zmielić (ja przecisnęłam go przez praskę), a następnie wymieszać z żółtkiem, łyżką śmietany oraz cynamonem i cukrem.Ciasto rozwałkować dość grubo i wykroić z niego krążki (szklanką lub filiżanką). Można też odrywać porcje ciasta i formować okrągłe placuszki. Na każdy krążek nałożyć porcję farszu i starannie zlepić.Wkładać porcjami do osolonego wrzątku i gotować aż wypłyną na powierzchnię wody, a potem jeszcze około5 minut.Podawać polane śmietaną i posypane cukrem, z owocami. 