Przepyszne ciasteczka. Jeśli spróbujecie jednego, na pewno sięgniecie po kolejne ;)Składniki (na około 60 ciastek):- 300 g mąki pszennej- 2 łyżki cukru waniliowego- 75 g cukru pudru- szczypta soli- po szczypcie startej gałki muszkatołowej, kardamonu i goździków- 1/2 łyżeczki cynamonu- 200 g zimnego masła- 1 żółtko- 3 łyżki dżemu brzoskwiniowego- 2 łyżki ciepłej wody- 100 g niesolonych orzechów arachidowychlukier:- 75 g cukru pudru- 1 łyżka soku pomarańczowegoMąkę przesiać na stolnicę, posypać cukrem, cukrem waniliowym i przyprawami. Na wierzchu położyć pokrojone w kostkę masło i posiekać razem. Następnie na środku zrobić wgłębienie, wbić żółtko i szybko zagnieść dłońmi na gładkie ciasto. Uformować kulę, zawinąć w folię spożywczą i włożyć na około 2 godziny do lodówki. Schłodzone ciasto podzielić na 2 części, każdą rozwałkować na posypanej mąką stolnicy na grubość ok. 4 mm. Wyciąć gwiazdki (lub inne kształty ciastek) i ułożyć na blasze. Każdą gwiazdkę posmarować dżemem wymieszanym z ciepłą wodą i posypać posiekanymi drobno (lub startych w maszynce do bakalii) orzechami arachidowymi. Piec przez 12-14 minut w piekarniku nagrzanym do 180 st.C na złotobrązowy kolor. Zimne ciasteczka udekorować paseczkami z lukru przygotowanego z podanych składników. Przepis własny. 