Tydzień z ciecierzycą zorganizowany przez Agę stał się dla mnie okazją do zapoznania się z jej smakiem., bo nigdy wcześniej jej nie próbowałam. Nie byłam pewna, czy uda mi się do tej akcji przyłączyć, jednak wczoraj w czasie zakupów natknęłam się na czerwcowy numer "mojego gotowania" z przepisem na tą sałatkę i od razu kupiłam wszystkie potrzebne składniki. Dziś zrobiłam sobie ciecierzycową sałatkę na obiad. Na początku nie zachwyciła mnie swoim smakiem, ale z każdym kolejnym kęsem coraz bardziej się do niej przekonywałam. Efekt był taki, że sama zjadłam wszystko co przygotowałam, czyli sałatkę z połowy ilości podanych składników. Więc całkiem dobra była :)  Składniki:- 2 czerwone papryki- 40 dag ciecierzycy z puszki- 4 łyżki posiekanych ziół (bazylia, oregano, natka pietruszki, rozmaryn)*- 3 łyżki oliwy- 1 łyżka octu balsamicznego- sól i pieprzPaprykę umyć, oczyścić, pokroić w kostkę. Na patelni rozgrzać oliwę, wrzucić paprykę i smażyć, mieszając około 12-15 minut aż zmięknie. Ostudzić.Ciecierzycę osączyć z zalewy, przełożyć do salaterki. Dodać smażoną paprykę, zioła i ocet, wymieszać i doprawić do smaku solą i pieprzem.*tylko pietruszkę miałam świeżą, resztę ziół (oprócz rozmarynu) dałam suszone, a od siebie dodałam jeszcze kilka gałązek rzeżuchy. 