Nadeszło lato, więc najwyższa już pora, żeby w zacząć robić miejsce w zamrażalniku na nowe zapasy owocowe na zimę. Dlatego właśnie upiekłam to ciasto. Świeża aronia jest kwaśna i bardzo gorzka, ale po przemrożeniu goryczkę traci i wtedy świetnie sprawdza się jako dodatek do ciast, może nawet zastąpić w nich jagody lub borówkę amerykańską. Składniki:- 500 g aronii lub borówek amerykańskich- 150 g orzechów laskowych- 250 g masła lub margaryny- 200 g cukru pudru- opakowanie cukru waniliowego- szczypta soli- 4 jajka- 250 g mąki pszennej- 75 g mąki ziemniaczanej- 2 łyżeczki proszku do pieczenia- 1 łyżeczka cynamonu- 6 łyżek śmietany kremówkiOrzechy posiekać niezbyt drobno, owoce oczyścić (mrożonych nie rozmrażać).Miękkie masło lub margarynę utrzeć z cukrem, cukrem waniliowym i solą. Nadal ucierając, kolejno dodawać jajka. Mąkę pszenną wymieszać z ziemniaczaną, cynamonem oraz proszkiem do pieczenia. Na zmianę z kremówką dodawać do masy, cały czas ucierając. Na końcu dodać owoce i posiekane orzechy (100 g), delikatnie wymieszać łyżką.Ciasto przełożyć do prostokątnej formy (o wymiarach 37x23 cm), wyrównać powierzchnię i posypać pozostałymi orzechami.Wstawić do nagrzanego do 180 st.C piekarnika. Piec około 30 minut. 