Bardzo bakaliowe ciasto, które dzięki dodanym przyprawom w smaku przypomina piernik. Przepis dodaję do konkursu Ciasto na niedzielę.Składniki:- 1 filiżanka zimnej, mocnej herbaty- 250 g bakalii (u mnie suszone morele, rodzynki, żurawina, skórka pomarańczowa i kandyzowany ananas)- 1 szklanka brązowego cukru- 3 jajka- 3 szklanki mąki krupczatki- 2 łyżeczki proszku do pieczenia- 1/2 łyżeczki cynamonu- 1/2 łyżeczki mielonych goździkówDo małej miseczki wsypać bakalie, wymieszać i zalać zimną herbatą. Odstawić na noc pod przykryciem. Następnego dnia bakalie odsączyć, herbatę zostawić.Jajka ubić z cukrem i nadal ucierając stopniowo dodawać odłożoną herbatę na przemian z mąką wymieszaną z proszkiem do pieczenia i przyprawami. Na końcu wsypać bakalie i wymieszać dokładnie łyżką.Ciasto przełożyć do natłuszczonej i posypanej bułką tartą formy w kształcie wieńca o średnicy 24 cm (można też to ciasto upiec w keksówce). Wstawić do nagrzanego do 180 st.C piekarnika i piec około 1 godziny.Po ostudzeniu i wyjęciu z formy posypać cukrem pudrem. 