Do upieczenia tego ciasta skłoniły mnie słoiki z gruszkami w zalewie stojące na jednej z półek w spiżarni. Zrobiła je dla nas moja mama. Stały tak i stały, a ja nie miałam pomysłu co z nimi zrobić (poza zjedzeniem gruszek prosto ze słoika oczywiście ;)), do chwili kiedy znalazłam ten przepis w moim pudle z wycinkami "przepisowymi" z różnych gazet. Nie wiem z jakiego czasopisma przepis pochodzi, ale warto było go wykorzystać. Na pewno jeszcze kiedyś zrobię powtórkę.  Składniki:Ciasto:- 30 dag mąki pszennej- 20 dag masła- 2 żółtka- 1/2 szklanki cukru pudru- 1 łyżka rumu (nie miałam więc dodałam wódkę grejfrutową)- szczypta soliWierzch:- 6-7 mało dojrzałych gruszek- 10 dag cukru- 3 łyżki soku z cytryny- 25 dag nutelliTutaj wykorzystałam właśnie gruszki ze słoika :) Krem:- 2 szklanki śmietany kremówki- 1 szklanka jogurtu naturalnego- 2/3 szklanki cukru pudru- cukier wanilinowy- 4 łyżeczki żelatyny  - 2 łyżki startej gorzkiej czekolady do dekoracji Posiekać masło z mąką, dodać resztę składników ciasta i szybko zagnieść. Z ciasta uformować kulkę, owinąć w folię spożywczą, schłodzić w lodówce.Gruszki obrać, pokroić na ćwiartki, wyciąć gniazda nasienne. Z cukru, 3 szklanek wody i soku z cytryny ugotować syrop i włożyć do niego gruszki. Gotować je ok. 5 minut, osączyć i ostudzić.Średniej wielkości tortownicę wylepić ciastem i gęsto nakłuć widelcem. Wstawić do nagrzanego piekarnika i piec aż wierzch się zrumieni. Na ostudzonym cieście rozsmarować nutellę, na niej ułożyć gruszki. Żelatynę rozpuścić w gorącej wodzie, lekko ostudzić, wymieszać z jogurtem. Śmietankę ubić na sztywno, nadal ubijając dodawać cukier i cukier waniliowy. Wymieszać z jogurtem, wyłożyć na owoce, wyrównać powierzchnię.Wstawić do lodówki na co najmniej 2 godziny. Przed krojeniem posypać tartą czekoladą. 