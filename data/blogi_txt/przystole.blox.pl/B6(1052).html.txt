Kolejna jesienno-zimowa zupa, która wspaniały aromat zyskuje dzięki dodatkowi suszonych grzybów. Zresztą nie tylko aromat, ale i smak. Może i nie wygląda zbyt atrakcyjnie, bo ma taki szaro-bury kolor, ale zapewniam że smakuje wspaniale.Składniki:- 300 g pieczarek- 2-3 suszone grzyby- 2 pory- 4 duże ziemniaki- 1 mała cebula- 1 łyżka masła- kostka rosołowa (mięsna lub warzywna) - niekoniecznie- listek laurowy- 2-3 ziarenka ziela angielskiego- 4 łyżki kwaśnej śmietany 18%- sól i pieprz- 1 łyżeczka suszonego koperkuSuszone grzyby zalać zimną, przegotowaną wodą i odstawić na 30 minut.Pory i cebulę obrać, opłukać. Pokroić - pory w krążki, cebulę w kostkę. Warzywa zalać 5 szklankami wody. Dodać listek laurowy i ziele angielskie. Chwilę gotować.Pieczarki umyć i oczyścić, pokroić w plasterki. Podsmażyć na maśle. Namoczone grzyby osączyć i pokroić. Razem z wodą w której się moczyły i pieczarkami dodać do zupy. Gotować 35 minut.Pokrojone w plasterki (lub półplasterki) ziemniaki razem z kostką rosołową wrzucić do zupy 15 minut przed końcem gotowania.Kilka łyżek zupy połączyć ze śmietaną i wlać do pozostałej zupy. Doprawić do smaku solą, pieprzem i koperkiem, zagotować. 