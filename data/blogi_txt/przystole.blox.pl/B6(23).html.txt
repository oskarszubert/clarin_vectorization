Taka zwykła-niezwykła babka. Ucierana, łaciata, ale z kawowo- kardamonową nutką smakową. Oblana pięknie błyszczącą polewą. Była ozdobą naszego wielkanocnego stołu.      Przepis z "Ugotuj.to na Wielkanoc" (podaję z moimi zmianami)   Składniki na ciasto:  200 g masła w temperaturze pokojowej 240 g mąki pszennej 100 g brązowego cukru 100 g drobnego białego cukru 3 jajka 1 łyżka ekstraktu z wanilii 1 płaska łyżka proszku do pieczenia 1 płaska łyżeczka mielonego kardamonu 3 łyżki mleka 1/2 łyżki kawy rozpuszczalnej  na polewę:  50 g masła 4 łyżki brązowego cukru 1 łyżka ciemnego kakao 1/2 łyżki kawy rozpuszczalnej 8 łyżek mleka 1/2 łyżeczki mielonego kardamonu Przygotowanie ciasta:masło z cukrem ucierać mikserem na pulchną masę przez około 10 minut. Dodawać po jednym jajku, każde kolejne dodawać dopiero kiedy poprzednie dobrze połączy się z masą. Dodać 2 łyżki mleka, ekstrakt z wanilii oraz kardamon i miksować do połączenia składników. Zmniejszyć obroty miksera na minimalne i po łyżce dodać mąkę wymieszaną z proszkiem do pieczenia. Dwie trzecie ciasta wyłożyć do formy babkowej natłuszczonej i posypanej bułką tartą. Do pozostałego ciasta dodać kakao, 1 łyżkę mleka, kawę i wymieszać. Masę kakaową wyłożyć na jasne ciasto i przemieszać trzonkiem widelca tworząc marmurek. Formę wstawić do piekarnika nagrzanego do 180 st.C i piec przez około 60 minut.   Przygotowanie polewy:wszystkie składniki oprócz kardamonu włożyć do rondelka i zagotować, mieszając od czasu do czasu. Mieszając gotować przez 10 minut na małym ogniu, aż masa zgęstnieje. Zdjąć z palnika, wsypać kardamon i dobrze wymieszać. pozostawić do przestygnięcia i od czasu do czasu mieszać. Gęstniejącą polewą udekorować babkę. Można jeszcze udekorować cukrowymi jajeczkami. 