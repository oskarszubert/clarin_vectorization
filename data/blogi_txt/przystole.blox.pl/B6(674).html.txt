Gotuję tą zupę już od siedmiu lat, czyli od naszego ślubu i zawsze nam smakuje. Oczywiście nie gotuję jej zbyt często, żeby się nie znudziła :)Składniki:- 500 g wieprzowiny (u mnie karczek)- 4 duże cebule- 2 ząbki czosnku- 2 zielone lub czerwone papryki- puszka kukurydzy konserwowej- 2 litry rosołu (może być z kostki)- 4 łyżki przecieru pomidorowego- 2 łyżki ketchupu - 3 łyżki oleju- 1/2 łyżeczki pieprzu czarnego- 1/4 łyżeczki pieprzu cayenne- 1 łyżeczka mielonej papryki  Mięso umyć, pokroić w drobną kostkę. Podsmażyć na mocno rozgrzanym oleju. Cebulę i czosnek obrać, cebulę posiekać, czosnek przecisnąć przez praskę. Paprykę pokroić w drobną kostkę. Warzywa wrzucić do garnka z mięsem i dusić przez 15 minut. Kukurydzę osączyć z zalewy i przełożyć do garnka i dusić jeszcze 10 minut.Dolać rosół i przecier pomidorowy, gotować pod przykryciem na małym ogniu około 45 minut. Przed końcem gotowania przyprawić do smaku solą, pieprzem, pieprzem cayenne i mieloną papryką. Można też dodać odrobinę cukru. 