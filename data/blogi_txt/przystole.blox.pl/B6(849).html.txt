Zauważyliście jak rzadko pojawiają się tutaj serniki? Sprawdziłam i wychodzi na to, że  piekę je tylko na święta. Sama nie wiem dlaczego, skoro tak je lubię. Zabieram się więc za nadrabianie zaległości i postaram się piec więcej serników, bo przepisów na nie mi nie brakuje. Na pierwszy ogień poszedł ten z kawową kruszonką. Dodatek sera mascarpone sprawił, że masa serowa była kremowa i sprężysta. Przepis zaczerpnęłam z miesięcznika "Sól i pieprz" nr 3/2010.Składnikiciasto kruche:- 150 g mąki pszennej- szczypta soli- 80 g masła- 1 łyżka kakao- 40 g cukru pudru- 1 roztrzepane jajko- 4 łyżki zimnej wodymasa serowa:- 500 g chudego twarogu- 4 jajka- 160 g cukru pudru- 2 opakowania cukru waniliowego- 3 łyżki mąki ziemniaczanej- 250 g sera mascarponekruszonka:- 125 g mąki pszennej- 1 łyżka kakao- 1 łyżeczka kawy rozpuszczalnej- 100 g cukru pudru- 100 g masłaKruche ciasto:mąkę wymieszać z solą, przesypać na stolnicę i przesiekać z zimnym masłem. Wymieszać z cukrem i kakao, na środku zrobić wgłębienie i wlać do niego roztrzepane jajko oraz wodę. Energicznie zagnieść gładkie ciast. Uformować kulę, owinąć folią spożywczą i włożyć na około 30 minut do lodówki.Tortownicę o średnicy 26 cm wyłożyć papierem do pieczenia. Schłodzone ciasto rozwałkować i przełożyć do tortownicy formując wysoki brzeg.Masa serowa:twaróg zmielić, zmiksować z cukrem i cukrem waniliowym na kremową masę. Wciąż ubijając, dodawać po łyżce mascarpone oraz mąkę ziemniaczaną. Masę rozprowadzić na przygotowanym cieście i wygładzić wierzch.Kruszonka:mąkę wymieszać z kakao, kawą* i cukrem. Dodać starte na dużych oczkach masło. Zagnieść i wyrobić kruszonkę, a następnie równomiernie posypać wierzch sernika (można zetrzeć na dużych oczkach). Formę z ciastem włożyć do piekarnika nagrzanego do 180 st.C i piec przez 45-50 minut. Wyjąć i ostudzić. Przed podaniem można posypać cukrem pudrem.*jeśli używacie kawy w granulkach, rozgniećcie je na proszek wałkiem w woreczku, lub w moździerzu. 