Jak już pisałam, testuję frytownicę Tefal Actifry. Ponieważ jest ona bardziej uniwersalna od zwykłych frytownic, można też w niej przygotowywać dania obiadowe, nie tylko smażyć. Dodatkową jej zaletą jest to, że do gotowania w niej i smażenia zużywa się mało tłuszczu, więc przygotowane potrawy są zdrowsze.Dziś przedstawię Wam pierwszy przepis z książeczki z przepisami, którą dostałam razem z frytownicą. Jest to kurczak z ananasem. Jeśli lubicie mięsa podawane na słodko, to danie z pewnością przypadnie Wam do gustu.  Składniki (na 4 porcje):- 600 g filetów z kurczaka pokrojonych na cienkie paski- 1 miarka (14 ml) mąki kukurydzianej + odrobina do panierowania pasków kurczaka- 2 miarki oleju słonecznikowego- 1/2 miarki mielonego imbiru- 1/2 miarki curry- 250 g kawałków ananasa z puszki (waga po odcedzeniu, sok należy zachować)- 2 miarki lekkiego sosu sojowego- 250 ml zimnej wody- 1/2-1 miarki brązowego cukru do smaku- 2 miarki soku z ananasa- sól i pieprz do smakuW dużej misce lekko wymieszać paski kurczaka z mąką kukurydzianą, solą i pieprzem. Przygotowane mięso ułożyć w naczyniu Actifry i równomiernie polać olejem. Smażyć przez 5 minut. W małej miseczce wymieszać imbir, curry i kawałki ananasa z sosem sojowym. Następnie równomiernie polać podsmażone mięso i zostawić do zamarynowania na 5 minut. Po tym czasie dodać wodę i cukier. Wymieszać 1 miarkę mąki kukurydzianej z sokiem z ananasa do uzyskania jednolitej konsystencji. Dodać do Actifry.Smażyć przez następne 10 minut, lub do chwili, aż kurczak będzie usmażony i kruchy.Podawać z ugotowanym osobno ryżem.Przypominam, że na Facebook'u wciąż trwa konkurs, w którym można wygrać frytownicę Actifry oraz inne sprzęty firmy Tefal.WPIS KOMERCYJNY 