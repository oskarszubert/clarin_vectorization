Czebureki to tradycyjne danie regionalne Tatarów krymskich. Są to pierogi z ciasta na bazie wody, mąki i soli smażone na głębokim tłuszczu. Farszem może być zarówno mięso z ostrymi przyprawami, jak i ser z przyprawami. U mnie jest to mielone mięso z pieczarkami.Przyznaję, że przygotowanie takich pierogów sporo czasu zajmuje. Ale jaki efekt można otrzymać! Synek, kiedy jeszcze jadł już mówił, że mam "codziennie takie pierogi robić", a do tego  w końcu, przy tej okazji udało mi się przekonać go do spróbowania i zjedzenia sosu jogurtowo-majonezowego właśnie przy tym daniu. Bo ten sos jest doskonałym uzupełnieniem dla tych pierogów.Czas przygotowania czebureków zaraz przed jedzeniem można zmniejszyć przygotowując ciasto i farsz dzień wcześniej. Potem pozostaje już tylko rozwałkowanie ciasta, napełnienie farszem i usmażenie.   Składniki (na 8 pierogów)ciasto:- 320 ml wody- 1 łyżka masła- 1/3 łyżki soli- 3 szklanki mąki pszennej- 1 łyżka wódki (by ograniczyć wchłanianie tłuszczu przec ciasto w czasie smażenia)farsz:- 300 g mielonego mięsa - 1 cebula- 250 g pieczarek- 2 kromki chleba (czerstwego) bez skórki- 1/2 szklanki mleka- przyprawy (sól, pieprz, majeranek, natka pietruszki)sos:- mały jogurt naturalny- 3-4 łyżki majonezu- sól i biały pieprz Przygotowanie ciasta:w garnku zagotować wodę z masłem i solą. Gdy zacznie wrzeć, wsypać 2/3 szklanki mąki i energicznie wymieszać rózgą (lub mikserem). Kiedy masa będzie dokładnie wymieszana i zacznie odstawać od ścianek garnka odstawić do ostudzenia.Stolnicę obficie posypać mąką, wyjąc ciasto z garnka, na środku zrobić wgłębienie, wlać do niego wódkę. Zagniatać stopniowo dosypując resztę mąki. Wyrabiać aż ciasto stanie się miękkie i nie będzie się lepiło do rąk. Wyrobione ciasto odstawić na 20 minut, a następnie owinąć folią spożywczą i wstawić do lodówki na co najmniej 3 godziny (może być też cała noc).Przygotowanie farszu:oddzielnie usmażyć mięso i starte na tarce pieczarki z posiekaną cebulą. Doprawić do smaku i połączyć ze sobą. Dodać namoczony w mleku i rozgnieciony widelcem chleb. Wymieszać i ostudzić.Przygotowanie pierogów:schłodzone ciasto podzielić na 8 równych części, każdą rozwałkować na cienkie koło o średnicy ok. 14 cm. Nałożyć farsz, zlepić delikatnie odpowietrzając środek. Brzegi docisnąć widelcem.Na patelni rozgrzać olej (ok. 3 cm. warstwę) i wkładać po dwa pierogi. Smażyć na złoty kolor z obu stron. Odsączyć z nadmiaru tłuszczu na papierowym ręczniku.Jeść ciepłe, maczając w przygotowanym z podanych składników sosem.Przepis z blogu Dziś mam ochotę na... 