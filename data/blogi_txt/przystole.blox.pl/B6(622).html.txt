W lodówce miałam napoczęty słoiczek z suszonymi pomidorami, a w szufladzie białą fasolę. Z tych składników powstała bardzo smaczna pasta do pieczywa. Można nią posmarować chleb lub bułkę do szkoły lub pracy, dobrze też smakuje z chrupkim pieczywem czy waflami ryżowymi.        Przepis ze strony Sense Of Taste, podaję z małymi zmianami.   Składniki:  1 szklanka ugotowanej białej fasoli lub fasola z puszki 8 suszonych pomidorów 1/2 łyżeczki suszonego tymianku 1-2 łyżki oleju ze słoika z pomidorami sól i biały pieprz do smaku    Wszystkie składniki zmiksować na gładką masę. Doprawić do smaku solą i pieprzem. Podawać z pieczywem. 