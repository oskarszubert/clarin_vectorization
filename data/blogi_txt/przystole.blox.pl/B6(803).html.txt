Taka sobie zwyczajna sałatka. W sam raz na zimę, bo nie wymaga wielu świeżych warzyw. Bardzo uniwersalna, pasuje do wielu dodatków, np. kanapek z szynką, albo kotletów.Składniki:- 5 jajek ugotowanych na twardo- puszka ananasa w kawałkach- 200 g szynki- słoik selera konserwowego- puszka kukurydzy- 2 duże jabłka- 1 por- majonez- sól i pieprzJajka zetrzeć na tarce o dużych oczkach, jabłka i szynkę pokroić w kostkę, por w cieniutkie półkrążki. Ananasa, seler i kukurydzę osączyć z zalewy. Seler pokroić. Wszystkie składniki połączyć z majonezem (ilość wg uznania), doprawić do smaku solą i pieprzem. Odstawić do lodówki do przegryzienia. 