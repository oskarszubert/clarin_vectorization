Chlebek nieco kwaskowaty i przez to przypominający w smaku chleb razowy. Wilgotny dzięki zawartemu w nim selerowi, ciężki, ale puszysty. Jeśli lubicie smak selera korzeniowego i sezamu, a do tego jeszcze chleb razowy, to ten chleb jest właśnie dla Was :)Przepis pochodzi z książeczki "Domowe pieczywo" z serii Biblioteki Poradnika Domowego.Składniki:- 250 g mąki pszennej typ 550- 250 g mąki pszennej pełnoziarnistej- 3 łyżki ciemnego kakao- czubata łyżka masła- 200 g selera startego na tarce o drobnych oczkach- 100 g lekko uprażonego na patelni sezamu- 50 g świeżych drożdży- 1,5 szklanki maślanki- sól- jajko do posmarowaniaMaślankę lekko podgrzać, rozpuścić w niej drożdże, dodać łyżkę mąki, wymieszać i wlać do zagłębienia zrobionego w pozostałej mące. Przykryć ścierką i poczekać aż zaczyn zacznie rosnąć. Następnie dodać kakao, około 80 g sezamu, seler, sól, stopione i ostudzone masło i wyrobić ciasto. Jeśli okaże się zbyt luźne, wgnieść jeszcze trochę mąki. Zostawić pod przykryciem do wyrośnięcia na godzinę.Wyrośnięte ciasto przełożyć do wyłożonej papierem do pieczenia dużej formy keksowej. Posmarować roztrzepanym jajkiem, posypać pozostałym sezamem i odstawić jeszcze na 20-30 minut aby wyrosło. Rozgrzać piekarnik do temperatury 220 st.C, naciąć chleb w kilku miejscach i wstawić do pieczenia. Po 15 minutach obniżyć temperaturę do 180 st.C i piec jeszcze 30-40 minut. 