Bardzo, a nawet bardzo bardzo prosta do ugotowania zupa, a przy tym niesamowicie smaczna (zwłaszcza dla tych, którzy tak jak ja lubią żółty ser i wszystkie dania które go zawierają). W dodatku do tego, aby ją przygotować nie potrzeba wielu składników i dużej ilości czasu. Kolejny raz okazało się, że siła smaku tkwi w prostocie. Składniki (na 3-4 porcje):- 1 litr wywaru warzywnego lub mięsnego- 2 serki topione kremowe (2x100 g)- 125 ml śmietany 12%- 1 łyżka mąki pszennej- sól, pieprz- natka pietruszki- grzankiDo wrzącego wywaru włożyć pokrojone w kostkę serki topione i podgrzewać na małym ogniu pod przykryciem, aż serki się roztopią. Od czasu do czasu mieszać.Śmietanę posolić, rozkłócić z mąką. Łyżkę gorącej zupy wlać do śmietany, wymieszać, wlać do zupy. Zagotować. Doprawić do smaku solą i pieprzem.Podawać z grzankami z chleba pokrojonego w kostkę i usmażonego na złoty kolor na maśle. Posypać natką pietruszki.Zupa ma kremową konsystencję, ale nie jest bardzo gęsta. Jeśli wolicie gęstsze zupy, dodajcie zamiast 1, 2 łyżki mąki, lub użyjcie mniejszej ilości wywaru. 