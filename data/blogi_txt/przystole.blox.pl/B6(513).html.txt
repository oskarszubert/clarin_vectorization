Grasz w zielone?Gram!Masz zielone?Mam!Tak sobie w zielone z Polką gramy przygotowując zielone tiramisu. A nóż, widelec uda nam tym deserem wiosnę przywołać? ;)Przepis znalazła Polka, przysłała mi potrzebną herbatę Matcha i umówiłyśmy się że Matchamisu przygotujemy na Walentynki i zjemy razem z naszymi D. :)Muszę się przyznać, że miałam trochę wątpliwości co do tego deseru. Po pierwsze przepis jest długi i gdy się go czyta, wydaje się skomplikowany, ale okazało się, że nie jest tak źle jak myślałam i wszystko poszło mi całkiem sprawnie. Drugą sprawą która mnie zastanawiała był smak, ponieważ nigdy nie próbowałam ani herbaty Matcha, ani za zieloną herbatą specjalnie nie przepadam. I tutaj zostałam bardzo pozytywnie zaskoczona bo smakuje bardzo nam obojgu. Aż szkoda że tylko cztery porcje zrobiłam ;)Poleczko dziękuję za wspólne pieczenie i to zielone wyzwanie!*Przepis podaję w wersji Polki, moje niewielkie zmiany zamieszczam w nawiasach.Składniki (na 4 porcje):Biszkopt z Matcha3 jajka1/2 szklanki drobnego cukru1/2 szklanki mąki pszennej (u mnie krupczatka)2 łyżeczki herbaty w proszku Matcha5 kropli ekstraktu z migdałówPiekarnik nagrzewamy do temperatury 160 st.C.Mąkę przesiewamy do miski. Jajka ubijamy z cukrem do białości mikserem na najwyższych obrotach. Do ubitej masy jajecznej dodajemy ekstrakt z migdałów oraz partiami mąkę i łyżką delikatnie(!) mieszamy całość, sięgając dna miski.Prostokątną blachę o wymiarach 20x30 cm (piekłam w formie 21x25 cm) smarujemy masłem, spód wykładamy papierem do pieczenia i wylewamy do niej masę mączno-jajeczną. Wkładamy do piekarnika i pieczemy 20 minut.Zostawiamy w piekarniku do przestygnięcia, następnie studzimy na kratce. Syrop z Matcha½ szklanki wody½ szklanki cukru2 łyżki Sake (u mnie zwykła czysta wódka) 1 łyżeczka zielonej herbaty w proszku Matcha Wodę doprowadzić do wrzenia. Dodać cukier i gotować przez 5 minut do tzw. nitki. Zdjąć z palnika dodać Sake i Matcha. Dokładnie wymieszać i ostudzić. Masa Mascarpone500 g sera Mascarpone4 żółtka3 łyżki cukru pudru lub bardzo drobnego cukru do wypieków 3 łyżki wódki1 łyżeczka zielonej herbaty w proszku Matcha5 kropli ekstraktu z migdałów Żółtka ubijamy z cukrem jak najkrócej (dłuższe ubijanie pozwala na przedostanie się większej ilości pęcherzyków powietrza, a to powoduje rozrzedzenie się masy jajecznej). Stopniowo dodajemy ser Mascarpone i bardzo powoli (ale jak najkrócej) ubijamy całość mikserem na najniższych obrotach. Dodajemy ekstrakt z migdałów, Sake i Matcha, jeszcze raz mieszamy.Galaretka200ml naparu z zielonej herbaty3 łyżki wódki1 łyżeczka zielonej herbaty w proszku Matcha2 łyżki białego cukru4 listki żelatyny (2 łyżeczki żelatyny)* Listki żelatyny namaczamy w zimnej wodzie tak, by swobodnie pływały. Zostawiamy na 10 minut. Po tym czasie dobrze je odciskamy i wkładamy do blaszanej miski. Miskę ustawiamy na garnku z wrzącą wodą i rozpuszczamy żelatynę (uwaga miska nie może dotykać wody).W małym rondlu podgrzewamy zieloną herbatę i cukier. Gdy cukier rozpuści się, zestawiamy z palnika do ostygnięcia. Dodajemy Sake i Matcha. Mieszamy. Całość dodajemy do rozpuszczonej żelatyny dokładnie mieszając. Lekko studzimy.* ponieważ używałam sypkiej żelatyny zagotowałam napar z zielonej herbaty z cukrem i rozpuściłam w niej żelatynę. Potem dodałam wódkę i herbatę Matcha, wymieszałam. WykonanieNa dno pucharków lub szklanek wlać trochę galaretki. Poczekać, aż zastygnie.Z biszkoptu wyciąć krążki o średnicy szklanki lub paski (gdy używamy prostokątnego naczynia). Na zastygniętą galaretkę wyłożyć cienką warstwę masy Mascarpone.Na nią ułożyć krążek biszkoptu namoczony w syropie. Na biszkopt wyłożyć znowu masę Mascarpone. Na to znów biszkopt i znowu masa.Przykryć folią spożywczą i zostawić na całą noc w lodówce.Przed podaniem posypać herbatą w proszku Matcha.* wpis miał się pojawić o godz. 13, razem z Polkowym ale blox sprawił mi psikusa i nie przepuszczał tej notki ani żadnej innej. Dopiero teraz, po powrocie do domu udało mi się znaleźć na to sposób. 