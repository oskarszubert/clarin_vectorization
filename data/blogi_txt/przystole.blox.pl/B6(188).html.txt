Przepis ten znalazłam już w zeszłym roku na blogu Abbry, od razu go sobie odpisałam i tak przeleżał sobie cały rok w segregatorze czekając na swój czas i kolejny rabarbarowy sezon. Zmieniłam trochę nazwę, bo zamiast prażonych jabłek użyłam własnoręcznie zrobionej konfitury gruszkowej. Nie wiem jak smakuje oryginał, ale moja wersja jest rewelacyjna, a moje konfitury idealnie się tutaj wpasowały, bo w składzie mają też cynamon. Wszyscy którzy tego ciasta spróbowali, a była to nie tylko rodzina, bardzo chwalili jego smak. Polecam je więc wszystkim lubiącym rabarbar do upieczenia póki jeszcze można kupić te kwaskowe łodygi, lub też urwać je z własnego ogródka oczywiście :)   Składnikina ciasto:- 2 szklanki mąki pszennej- 1/2 kostki margaryny- 1/2 szklanki cukru pudru- 2 łyżeczki proszku do pieczenia- 3 żółtka- 3 łyżki śmietanyna masę owocową:- około 1/2 kg rabarbaru- 1/2 litra konfitury gruszkowej (lub jabłek prażonych)- 2-3 łyżki brązowego cukru- 1 łyżeczka cynamonuna bezę:- 3 białka- 1/2 szklanki cukruNa stolnicę wysypać mąkę, dodać pokrojoną margarynę i chwilę siekać nożem. Następnie dodać pozostałe składniki i zagnieść gładie ciasto. Owinąć folią i włażyć do lodówki na około 30 minut.Schłodzone ciasto rozwałkować, wyłożyć na dużą prostokątną blachę nasmarowaną masłem, ponakłuwać widelcem. Wstawić do nagrzanego do 220C piekarnika i piec około 15-20 minut do zrumienienia.Rabarbar obrać, pokroić na cienkie plasterki, posypać go cukrem i cynamonem, dodać jabłka, wymieszać. Wyłożyć na podpieczony spód i przykryć pianą ubitą z białek z cukrem.Piec w 190C około 30 minut.Abbra pisze że do tego ciasta można też dać same jabłka lub inne owoce. 