Przepis na ten chleb krążył kiedyś po blogach, a zaczęła Dorota. Upiekłam go wtedy i ja, ale dopiero teraz pokazuję. Posłuchałam instrukcji wykonania, a raczej zaleceń co do formy do pieczenia i upiekłam chleb w prostokątnym naczyniu żaroodpornym. Widocznie moja forma jest za duża, bo wyszedł mi taki "plaskacz", ale za to jaki dobry ;)Składniki:- 350 ml ciepłego mleka- 50 ml ciepłej wody- 25 g miękkiego masła- 2 łyżeczki cukru- 1 łyżeczka soli- 300 g mąki chlebowej- 150 g płatków owsianych (dałam zwykłe, ale lepsze byłyby błyskawiczne)- 1,5 łyżeczki drożdży instantDrożdże i cukier wsypać do szklanki ciepłego mleka i poczekać, aż ruszą. Masło  rozpuścić i wychłodzić, a następnie razem z mlekiem i drożdżami dodać  do pozostałych składników.Wyrobić ciasto i pozostawić do wyrośnięcia aż podwoi swoją objętość. Po tym czasie wyrobić ciasto jeszcze raz, uformować bochenek i zostawić jeszcze na około 30 minut do wyrośnięcia.Piec w naczyniu żaroodpornym około 40-50 minut w temperaturze 200 stC. 