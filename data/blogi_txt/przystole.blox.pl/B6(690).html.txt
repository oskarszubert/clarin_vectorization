Od kilku dni testuję w mojej kuchni nową wielofunkcyjną szatkownicę Moulinex Fresh Express +. Z przyjemnością zastąpiłam nią moją starą szatkownicę ręczną, której montaż i mycie zajmowało sporo czasu. Teraz wystarczy, że  wyjmę z szafki szatkownicę, założę potrzebną przystawkę i już mogę przystąpić do pracy. Przygotowanie tych placków poszło bardzo szybko i teraz już wiem, że wszelkie warzywne potrawy będą się pojawiały na naszym stole jeszcze częściej niż do tej pory. ﻿Odkąd 8 miesięcy temu na świecie pojawił się mój drugi synek zdarzało się, że nie jadłam obiadu, bo po prostu nie miałam czasu na jego przygotowanie. Zadowalałam się czymś, co można szybko zjeść, co nie zawsze było zdrowe ;) Teraz przygotowanie sałatki, surówki, czy placków to dosłownie chwilka.  Ogromną zaletą tej szatkownicy jest też to, że wszystkie nasadki do tarcia można przechowywać razem z maszynką - nasadki od ręcznej maszynki nie dały się tak przechowywać, przez co zajmowały dodatkowe miejsce tak cenne w kuchni każdego kto lubi gotować ;)      Mam też dla Was niespodziankę: już niedługo będziecie mogli wygrać taką szatkownicę w konkursie na moim blogu!     Przepis na te placki podobał mi się odkąd je w gazecie zobaczyłam, ale jak to często bywa, sporo czasu minęło, zanim go wykorzystałam. To chyba u nas rodzinne, bo w tym roku przepis pokazałam mamie, nawet dałam jej gazetę, ale placków jeszcze nie zrobiła ;)Ale teraz, kiedy ich spróbowałyśmy, takie placki będziemy robić częściej, zwłaszcza, że w ogródku wciąż rosną cukinie. Placki były chrupiące, dodatek sera bardzo spodobał się starszemu synkowi, a mnie smakowały znacznie bardziej niż placki z samych ziemniaków.      Przepis z gazety "Sól i pieprz" nr 9/2011. Składniki (na 4 porcje):  250 g zwartych ziemniaków 250 g marchwi 450 g cukinii'3 gałązki koperku 1/2 pęczka szczypiorku 2 jajka 100 g mąki pszennej 2 łyżki mąki ziemniaczanej sól, pieprz 1/2 łyżeczki tartej gałki muszkatołowej 100 g tartego żółtego sera olej do smażenia Ziemniaki i marchew obrać, umyć. Cukinie umyć, przeciąć wzdłuż na pół i wydrążyć gniazda nasienne. Tak przygotowane warzywa zetrzeć na dużych oczkach. Koperek i szczypiorek opłukać i drobno posiekać. Dodać do warzyw. Jajka roztrzepać i razem z mąkami dodać do warzyw. Masę warzywną doprawić do smaku solą, pieprzem i gałką muszkatołową. Na patelni rozgrzać niewielką ilość oleju i łyżką nakładać porcje masy formując nieduże placki. Smażyć z obu stron na złoty kolor. Każdy placek posypać żółtym serem, patelnię przykryć pokrywką i smażyć na małym ogniu, aż ser się roztopi. Placki podawać od razu, najlepiej z sosem przygotowanym z majonezu, jogurtu naturalnego i odrobiny soku z cytryny. 