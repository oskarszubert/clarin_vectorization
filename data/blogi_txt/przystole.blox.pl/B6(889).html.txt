Święta Bożego Narodzenia nie mogą się obejść bez piernika. Najlepiej z dużą ilością bakalii. Taki właśnie jest ten piernik. Polecam!      Składniki:  400 g mąki pszennej 120 g masła 250 g cukru pudru 2 jajka 4 łyżki powideł (u mnie dżem z cukinii - akurat miałam otwarty słoik) 3 łyżeczki ciemnego kakao 1 opakowanie przyprawy do piernika 1,5 łyżeczki sody 1 szklanka mleka bakalie - posiekane niezbyt drobno orzechy laskowe i włoskie, suszona żurawina, rodzynki, pokrojone daktyle, suszone morele, kandyzowana skórka pomarańczowa (razem ok. 250-300 g) Masło roztopić i przestudzić.Mąkę wymieszać z sodą, przyprawą do piernika i kakao. Jajka wbić do miski i ubić razem z cukrem. Nie przerywając ubijania stopniowo dodawać mąkę na przemian z mlekiem. Następnie dodać powidła lub dżem, a na końcu powoli wlać tłuszcz i mieszać do uzyskania jednolitej masy. Bakalie wymieszać z łyżką mąki, dodać do masy i wymieszać łyżką. Ciasto przełożyć do włożonej papierem do pieczenia lub natłuszczonej prostokątnej formy o wymiarach 40x25 cm (mierzone od góry). Wstawić do piekarnika nagrzanego do 180 st.C i piec przez około 60 minut. Po ostygnięciu można dodatkowo udekorować polewą czekoladową. 