Na zakończenie Sezonu Ziemniaczanego 2009 zrobiłam dziś pieczone ziemniaki z boczkiem i cebulą. Przepis znalazłam kilka dni temu w trakcie przeglądania moich karteluszków czekających na wpięcie do segregatora. Ziemniaczki wyszły wspaniałe: miękkie i aromatyczne, idealne na dzisiejszy obiad. Do tego ciekawie wyglądały, a i zmywania było po obiedzie niedużo, bo zjadaliśmy je prosto z folii.Składniki (dla 2-3 osób)- 5 dużych ziemniaków- 300 g wędzonego boczku- 2 średnie cebule- sól, pieprz, suszony koperek- masłoZiemniaki obrać, pokroić w cienkie plasterki i każdy osobno ułożyć na kawałku folii aluminiowej. Między plasterki ziemniaków wkładać plasterki boczku i cieniutkie krążki cebuli. Następnie posypać solą i pieprzem, na każdym ziemniaku ułożyć wiórki masła i posypać suszonym koperkiem. Folię zawinąć do góry i zagiąć brzegi tak, by ziemniaki były całe nią owinięte. Ułożyć na blasze.Wstawić blachę do piekarnika rozgrzanego do 200 st.C i zapiekać przez 1 godzinę. 