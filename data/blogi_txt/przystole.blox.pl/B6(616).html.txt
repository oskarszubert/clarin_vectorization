Takie paluszki możecie posypać czym tylko chcecie. Ponieważ z podanej ilości   składników wychodzi naprawdę dużo paluszków, zrobiłam kilka rodzajów: z   grubą solą, sezamem, czarnuszką, kminkiem, makiem, a nawet z grubym   cukrem, ale te mi nie smakowały, bo cukier za bardzo stwardniał. Dobrze   że tych z cukrem zrobiłam najmniej, bo wolałam jednak wersję wytrawną. Paluszki są bardzo smaczne, kruche i chrupiące, świetnie pasują do czerwonego   barszczu, lub mogą być po prostu przekąską. Na przykład na Sylwestra.       Składniki:  - 1 kg mąki pszennej  - 1/2 szklanki letniego mleka  - 50 g drożdży  - 1 łyżeczka cukru - 300 g masła  - 2 jajka  - sól (ewentualnie)   - 2 białka do smarowania   do posypania (do wyboru):  - sól gruboziarnista  - sezam  - czarnuszka  - mak  - kminek   - kminek mielony     W garnuszku rozetrzeć drożdże z cukrem, zalać mlekiem i wymieszać. Przykryć i odstawić na chwilę, żeby zaczyn podrósł.    Mąkę posiekać z masłem i jajkami. Na środku zrobić wgłębienie, wlać zaczyn drożdżowy i wyrobić gładkie ciasto (ewentualnie do ciasta można   dodać sól). Przełożyć do miski, przykryć i odstawić do wyrośnięcia.   Kiedy ciasto podwoi swoją objętość podzielić je na 4 części. Każdą z   nich rozwałkować na grubość ok. 4 mm i pociąć na paski o wymiarach 13x2   cm. Każdy pasek posmarować roztrzepanymi białkami, posypać wybraną   posypką i skręcić. Ułożyć na wyłożonej papierem do pieczenia blasze.   Odstawić jeszcze na chwilę, żeby paluszki nieco podrosły.   Piec w 180-200 st.C przez około 15 minut. 