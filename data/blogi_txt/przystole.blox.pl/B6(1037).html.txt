Za oknem widać już pierwsze oznaki wiosny, ale w mojej kuchni królują jeszcze potrawy ciepłe, rozgrzewające i sycące. Na sałatki jeszcze przyjdzie czas.      Składniki:  1 puszka białej fasoli 150 g chudego wędzonego boczku 1 marchewka 1 cebula 1 ząbek czosnku 6 średnich ziemniaków sól, pieprz, majeranek siekana natka pietruszki    Fasolę odsączyć.Marchewkę i ziemniaki obrać, umyć i pokroić w niedużą kostkę.Cebulę i czosnek obrać, posiekać.Boczek pokroić w kostkę. W garnku zagotować 1 litr wody, wrzucić marchewkę i ziemniaki, przykryć i gotować przez około 15 minut (aż zmiękną). Dodać fasolę oraz majeranek i gotować jeszcze przez 5 minut. Boczek podsmażyć bez dodatku tłuszczu, dodać cebulę oraz czosnek i zeszklić. Przełożyć do garnka z zupą, wymieszać. Doprawić do smaku solą i pieprzem. Posypać natką pietruszki. 