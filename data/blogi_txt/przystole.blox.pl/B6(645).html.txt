Na Dzień Dziecka upiekłam ciasteczka z czekoladą, bo mój synek czekoladę uwielbia każdego rodzaju i pod każdą postacią, jak to dziecko. Chociaż z drugiej strony ciekawa jestem, czy i wśród dorosłych znalazłby się ktoś, kto czekolady nie lubi? Żadnej? Ja przepadam za Milką truskawkową na przykład i wczoraj zjadłam sama całą tabliczkę ;)Ciasteczka kruche, nie bardzo słodkie, z kawałkami czekolady. W sam raz dla łasuchów małych i dużych :)Składniki (na 30 ciasteczek):- 300 g mąki pszennej- 100 g cukru pudru- 100 g masła- 100 g margaryny- 2 żółtka- 80 g groszków czekoladowych (u mnie posiekana gorzka czekolada)Mąkę wymieszać z cukrem, wysypać na stolnicę, dodać mocno schłodzone masło i margarynę, posiekać nożem. Dodać żółtka, wymieszać ręką składniki, dosypać czekoladowe groszki lub czekoladę, zagnieść ciasto. Jeśli za bardzo lepi się do rąk, można podsypać mąką.Ciasto podzielić na 3 równe części i z każdej uformować wałek o średnicy 3 cm. Każdy wałeczek zawinąć w folię spożywczą i wstawić na 3 godziny do lodówki. Po tym czasie wałeczki ciasta pokroić na plastry o grubości 1 cm. Ułożyć na blachach wyłożonych papierem do pieczenia i wstawić do piekarnika rozgrzanego do 180 st.C. Piec przez 10-15 minut. Przed zdjęciem z blachy odczekać około 5 minut. 