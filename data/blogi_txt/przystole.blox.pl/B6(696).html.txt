Po zrobieniu roladek z oscypkiem trochę sera zostało, więc zrobiłam z nim placki. Wyglądem przypominają placki ziemniaczane, chyba dlatego, że pieczarki po zmieleniu ciemnieją jak ziemniaki. Te placki smakują jednak inaczej i bardzo do nich pasuje sałatka z pomidora i cebuli. Taka sałatka dodaje całej potrawie ostrości. Zastanawiałam się czy ta potrawa nadaje się do pokazania w ramach Pomidorowego Tygodnia i doszłam do wniosku że jednak może być, bo bez dodatku sałatki pomidorowej nie wyobrażam sobie tego dania.  Składniki:- 30 dag pieczarek- 14 dag oscypka- 1 papryka (dałam białą, bo taką akurat miałam)- 1 cebula- 1 bułka kajzerka- 1 jajko- 1/2 szklanki mąki pszennej- sól, pieprz sałatka:- 3 pomidory- 1 cebula- sól i pieprz Pieczarki, paprykę i cebulę obrać i pokroić na cząstki. Kajzerkę namoczyć w wodzie i odcisnąć. Wszystko razem przepuścić przez maszynkę, dodać jajko, mąkę, sól i pieprz, wymieszać. Oscypek zetrzeć na dużych oczkach (troszkę odłożyć do posypania), domieszać do masy.Na patelni rozgrzać olej, łyżką kłaść porcje ciasta formując placuszki. Smażyć do uzyskania złotego koloru z obu stron. Na talerzu gorące placki posypać startym na drobnych oczkach oscypkiem.Podawać z sałatką przygotowaną z obranego i pokrojonego w plastry pomidora, posypanego posiekaną cebulą i przyprawionego na pikantnie solą i pieprzem.  Myślę że oscypka można zastąpić zwykłym twardym serem, np. goudą, albo jakimś wędzonym. 