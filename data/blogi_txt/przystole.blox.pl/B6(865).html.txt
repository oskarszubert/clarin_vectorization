Wygląda na to, że u mnie w ramach Kuchni Świątecznej i Noworocznej same słodkości będą. Miała być kapusta z grochem, którą mama na wigilię gotuje, ale za rzadka Jej tym razem wyszła i nie fotogeniczna. Miała być sałatka jarzynowa, ale została zjedzona zanim zdążyłam zrobić zdjęcia. Śledzi nie jadam, a żadnych innych świątecznych potraw nie przygotowywałam. Mam nadzieję, że słodkie wypieki w moim wykonaniu jeszcze się Wam nie znudziły, bo jeszcze się tutaj będą pojawiać ;)Ciasto które teraz prezentuję upiekłam w ubiegłym roku na święta i teraz zrobiłam powtórkę. Trochę czasu trzeba poświęcić do jego przygotowania, ale zapewniam, że to się opłaca :) Przepis pochodzi z gazety "Moje gotowanie".Składnikina ciasto:- 1 i 1/2 szklanki mąki pszennej- 1/2 kostki margaryny- 1/2 szklanki cukru pudru- 1 żółtkona masę makową:- 1/2 kg maku- 1 szklanka cukru pudru- 2 jajka- 1 białko- aromat waniliowy- 2 łyżki bułki tartejna masę serową:- 1 kg mielonego białego sera- 5 jajek- 1 szklanka cukru pudru- 1/2 kostki masłana wierzch:- polewa czekoladowaPrzygotować ciasto: mąkę posiekać ze schłodzoną margaryną i cukrem. Dodać żółtko i szybko wyrobić gładkie ciasto. Owinąć w folię spożywczą, wstawić na godzinę do lodówki. Wyjąć, rozwałkować, przełożyć do formy wyłożonej papierem do pieczenia i wstawić do nagrzanego piekarnika. Piec 15 minut w 200ºCMasa makowa: mak sparzyć, osączyć, dwukrotnie zemleć. Utrzeć z cukrem i żółtkami, dodać kilka kropli aromatu i bułkę tartą. Białka ubić na sztywną pianę, wymieszać ją delikatnie z masą makową, wyłożyć na podpieczone ciasto.Masa serowa: masło utrzeć z cukrem i żółtkami, nadal ucierając dodawać po łyżce ser. Z białek ubić pianę, dodać do masy serowej, delikatnie wymieszać. Masę serową wyłożyć na warstwę makową. Piec około 1 godziny w 180ºC.Po wystudzeniu udekorować polewą czekoladową. 