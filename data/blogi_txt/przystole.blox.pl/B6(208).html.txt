Przepis na te placuszki znalazłam na blogu Gosi i od razu napisałam, że muszę je zrobić. Od słów przeszłam do czynów i na naszym stole pojawiły się bardzo smaczne placuszki. Zmieniłabym w nich tylko fetę na twardszą (innego producenta), bo ta którą dałam do placuszków za bardzo się rozpadała podczas smażenia. Nie zmieniło to jednak smaku, więc z czystym sumieniem przepis polecam do wypróbowania.      Składniki (na ok.12 placuszków): 2 duże marchewki 1 spora cukinia 1 cebula ok.100 g fety 40-50 g mąki 1/4 łyżeczki mielonego kminu rzymskiego 1/2 łyżeczki maku (opcjonalnie) 1 łyżeczka średnio ostrego curry 1 łyżka posiekanej natki pietruszki sol,pieprz 1 rozbełtane jajko do smażenia olej i 2 łyżki masła  Cukinie, marchewkę i cebulę zetrzeć na grubej tarce, dodać pokruszona fetę, przyprawy, jajko, mąkę, doprawić intensywnie solą i pieprzem i dobrze wszystko wymieszać. Smażyć na rozgrzanym oleju z dodatkiem masła na złoto, osączyć krótko na ręczniku papierowym i podawać gorące z sosami lub dipami.Tak jak Gosia placuszki podałam z tzatzykami (serek lub grecki jogurt wymieszać z przeciśniętym przez praskę czosnkiem, startym i odciśniętym z soku ogórkiem,sola i koperkiem).Smaczne są też bez żadnych dodatków. 