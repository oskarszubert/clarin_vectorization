Moje pierwsze pankejki :) Debiut uważam za bardzo udany. Szczególnie zadowolony był nasz synek, który uwielbia wszystko, co ma w sobie choć odrobinę czekolady ;)Ja i mąż jedliśmy placuszki z koroną z bitej śmietany (bez cukru) i cząstkami pomarańczy (dla przełamania słodyczy), a synek wolał wersję bez pomarańczowego akcentu.Teraz mam otwartą drogę do wypróbowywania kolejny przepisów na pancakes - zwłaszcza, że smaży się je na minimalnej ilości tłuszczu - no wiecie, dieta ;)  Składniki (na około 12 pancakes):- 2 duże jajka- 1 szklanka mleka- 3 łyżki oleju- 1,5 szklanki mąki- 1/3 szklanki cukru- 1 łyżka proszku do pieczenia- 3 łyżki ciemnego kakao- 1/2 łyżeczki soli- 1/2 szklanki chipsów czekoladowych lub posiekanej czekolady (dałam gorzką)Wszystkie składniki poza kawałkami czekolady zmiksować, na końcu dorzucić czekoladę, wymieszać łyżką.Smażyć na minimalnej ilości oleju, z obu stron, odwracając na drugą stronę, gdy zobaczymy pęcherzyki powietrza na placku.Podawać od razu. Można udekorować bitą śmietaną i owocami.Przepis z blogu Moje Wypieki. 