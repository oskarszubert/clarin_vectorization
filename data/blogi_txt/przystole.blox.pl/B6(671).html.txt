Chyba jako ostatnia zdaję relację z piątkowego spotkania blogerek (bo tym razem były same kobiety) w Makro Centrum Rozwoju Firm, ale czuję się usprawiedliwiona, bo do Warszawy miałam chyba najdalej ze wszystkich i do domu wróciłam dopiero w sobotę i zamiast odpoczywać po kilkugodzinnej drodze musiałam od razu wziąć się za przygotowania do niedzielnego rodzinnego spotkania z okazji moich urodzin ;)Było wesoło, smacznie i inspirująco. Ponieważ mieszkam daleko od innych kulinarnych blogerów miałam okazję poznać osobiście choć część osób które wirtualnie znałam z ich blogów oraz inne, których blogów jeszcze nie znałam. Niestety nie udało mi się z wszystkimi porozmawiać, ale mam nadzieję, że jeszcze uda się to nadrobić innym razem.W Centrum HoReCa czekał na nas zastawiony samymi dobrociami szwedzki stół, na którym główną rolę odgrywały ryby, ze względu na to, że to właśnie one były tematem warsztatów. Były też i inne potrawy oraz desery w uroczych malutkich szklaneczkach. Zanim zabrałyśmy się do gotowania mogłyśmy spróbować wszystkiego,  bo jak powiedział nam Grzegorz Kazubski, szef kuchni "z pustym żołądkiem źle się gotuje" ;)Z napełnionymi brzuchami udałyśmy się do profesjonalnie wyposażonej kuchni i przed przystąpieniem do gotowania wysłuchałyśmy wykładu na temat ryb, tego jak je wybierać i jak rozpoznać czy są świeże. Zobaczyłyśmy też jak filetuje się łososia.Potem dobrałyśmy się w pary. Ja gotowałam z Karoliną, a miejsce przy drugim stanowisku zajęły Komarka i Nina. Pod okiem szefa kuchni, korzystając z dokładnych instrukcji przygotowałyśmy:grillowany stek z łososia z jaśminowym ryżem i pomidorową salsąorazgotowanego na parze halibuta z puree z ziemniaków i zielonego groszkuObydwie potrawy były bardzo smaczne, ale to druga smakowała mi bardziej - ach to zielone puree ;)Na koniec jeszcze gotująca ekipa w całości:Dziękuję za przemiłe, inspirujące spotkanie i zaproszenie do udziału. Mam nadzieję, że wkrótce uda się to powtórzyć :)Serdecznie pozdrawiam wszystkich uczestników warsztatów! 