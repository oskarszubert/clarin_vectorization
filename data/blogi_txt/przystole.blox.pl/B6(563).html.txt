Za oknem znów pada śnieg i zrobiło się zimno, a mnie naszła ochota na coś przypominającego lato. W zamrażalniku mam zapas truskawek, w lodówce stała i czekała na wykorzystanie maślanka, więc wybór był oczywisty. Skorzystałam z przepisu Atiny, troszkę go jednak zmieniając.Składnikisuche:- 2 szklanki mąki pszennej- 1 łyżka proszku do pieczenia- szczypta soli- 1/2 szklanki mielonych orzechów włoskich- 1/2 szklanki cukru pudru- 2 szklanki truskawek (świeżych lub mrożonych)mokre:- 90 g roztopionego i ostudzonego masła- 2 jajka- 1 łyżeczka ekstraktu z wanilii- 1/2 szklanki maślanki lub mlekado posypania:- 1 łyżka cukru jasnego trzcinowego- 1 łyżeczka cynamonu W jednym naczyniu wymieszać składniki suche, wymieszać. Dodać truskawki (jeśli używamy świeżych owoców, można je pokroić) i wymieszane wcześniej składniki mokre, wymieszać tylko do momentu aż wszystkie składniki się połączą.Formę do pieczenia muffinek wyłożyć papilotkami, wyłożyć ciasto.  Posypać mieszanką cukru i cynamonu. Wstawić formę do nagrzanego piekarnika i piec około 25-30 minut w 190ºC. Studzić na kratce. 