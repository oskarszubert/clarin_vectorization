To danie często gości na naszym stole. Jest w nim sporo marchewki którą z wielkim apetytem zajada mój synek :) Składniki: - 3 piersi kurczaka - 500g marchewki - 2 cebule - 2 łyżki oleju - 1/4 litra bulionu drobiowego (ja dodaję więcej, bo wszyscy lubimy dużo sosu :)) - 1/2 szklanki śmietany 30% UHT - sól i pieprz   Mięso pokroić w niedużą kostkę, cebule posiekać, marchewki pokroić w cienkie półplasterki. Na głębokiej patelni lub w rondlu rozgrzać olej, wrzucić mięso. Kiedy stanie się białe, wsypać cebule i marchewkę, chwilę razem smażyć. Potem wlać bulion i dusić pod przykryciem aż marchewka stanie się miękka. W razie potrzeby można dolać wody. Zestawić z ognia, mieszając dolewać śmietanę, wymieszać. Gotować mieszając jeszcze 10 minut. Doprawić do smaku, podawać z ryżem. 