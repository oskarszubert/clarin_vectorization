Chciałam zrobić na wczorajszy obiad mięso, które wystarczy na dwa - trzy dni. Takie, które da się też bez problemu podgrzać i zapakować do termosu, żeby mąż mógł zabrać obiad do pracy. Ponieważ wszyscy lubimy pałki z kurczaka, wybór padł właśnie na to mięso. Do przygotowania pieczonych udek wykorzystałam torebki do pieczenia firmy Gosia w ramach testowania i mogę powiedzieć, że się sprawdziły. Właściwie to pierwszy raz piekłam mięso zamknięte w torebce. Wyszło miękkie, soczyste i aromatyczne. Na pewno teraz będę częściej z takiej opcji korzystać, bo w torebkach można piec mięsa bez dodatku tłuszczu, co jest ważne, jeśli któryś z domowników jet na diecie, tak jak u nas. Do tego przepisu też będę wracać.  Składniki:- 8-10 pałek z kurczaka (u mnie 4 udka podzielone na dwie części)- 1 cebula- 8 ząbków czosnku- 1 łyżka ziół prowansalskich - 1 łyżeczka ostrej mielonej papryki- 2 łyżki przyprawy do kurczaka - 1 łyżeczka soli- 1 łyżeczka pieprzu- 1 łyżka oliwyMięso oczyścić, osuszyć papierowym ręcznikiem i umieścić w woreczku do pieczenia. Dodać posiekaną cebulę, czosnek, oraz roztarte z oliwą przyprawy. Wszystko wymieszać tak, żeby mięso było dobrze obtoczone w przyprawach. Worek zakręcić i włożyć do lodówki na 2 godziny, żeby mięso się zamarynowało (ja nie miałam tyle czasu i mięso chłodziło się tylko godzinę).Zamarynowane mięso wyjąć z lodówki, woreczek zamknąć klipsem tak, żeby zostało w nim powietrze. Ułożyć na blasze do pieczenia i włożyć do piekarnika nagrzanego do 180 st.C. Piec przez 1 godzinę, a potem odciąć górę woreczka, rozchylić go i piec jeszcze 30 minut, żeby mięso się zarumieniło.Przepis ze strony fotoprzepis.pl.  Od dziś pod każdym wpisem pojawia się ikonka Print Friendly, więc można łatwiej drukować przepisy ;)Przepis dodaję do akcji Dzień Czosnku zorganizowanej przez Irenę i Andrzeja (wczoraj nie zdążyłam zrobić wpisu, więc dodaję go dzisiaj, za zgodą organizatorów ;) ). 