Sierpień to najlepszy czas na wykorzystywanie w potrawach cukinii. Dlatego i na moim blogu będzie więcej przepisów które ją w sobie zawierają. Dziś proponuję Wam cukinie faszerowane. Danie bardzo smaczne i sycące, a do tego kolorowe, pachnące i zachęcające do jedzenia wszystkich, szczególnie dzieci, które mogą nam pomoc w przygotowaniu tego dania.  Składniki (na 4 porcje):- 2 cukinie po ok. 450 g- 2 filety z kurczaka (400 g)- 1 czerwona papryka (200 g)- 1 mała cebula- 1,5-2 łyżeczki przyprawy Delikat Moc koperku i pietruszki firmy Knorr- 3 łyżki oleju- 2 jajka- 50 g startego żółtego sera- 100 ml bulionu warzywnego- sól i pieprzCukinie przekroić na pół, łyżką wydrążyć miąższ, a środki delikatnie oprószyć solą i pieprzem. Mięso, paprykę i cebulę pokroić w bardzo małą kostkę i podsmażyć na oleju, oprószyć Delikatem, dodać pokrojony miąższ z cukinii i dusić aż płyn odparuje.Doprawić do smaku pieprzem, przestudzić.W misce roztrzepać 2 jajka, dodać farsz mięsno-warzywny, dokładnie wymieszać. Połówki cukinii napełnić farszem (z górką) i posypać tartym serem. Do naczynia do zapiekania wlać bulion, włożyć połówki cukinii i wstawić do nagrzanego piekarnika.Zapiekać przez 30 minut w 200 st.C.Przepis dodaję do akcji Cukiniowy sierpień 2.Cukinie przygotowaliśmy razem z Krystiankiem, co uwieczniliśmy na nagraniu, żeby zachęcić wszystkich rodziców do wspólnego  gotowania z dziećmi.  Zapraszamy Was do obejrzenia pierwszego, jedynego i ostatniego odcinka programu kulinarnego "Z Krystiankiem i Edysią w kuchni" ;)) 