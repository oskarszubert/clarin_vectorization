W ostatnim czasie sporo korzystam z przepisów znalezionych w gazecie "naj poleca - 365 obiadów", w końcu zawiera ona pomysły obiadowe na każdy dzień roku. Dzisiaj przedstawiam kolejny, który świetnie wpisuje się w Sezon Ziemniaczany Olgi.Składniki (na 4 porcje)- 500 g ziemniaków- 2 cebule- 300 g wędzonego boczku- 300 g ostrego żółtego sera- 2 łyżki masła- 2 jajka- 2 szklanki kwaśnej śmietany 18%- sól, pieprz, curryna sałatkę:- 1 brokuł- 4 pomidory- majonez- jogurt naturalnyObrane ziemniaki pokroić w niezbyt cienkie plastry. Wrzucić do osolonego wrzątku i obgotować przez 8 minut. Cebule pokroić w cienkie krążki i zeszklić na 1 łyżce masła. Boczek pokroić w kostkę, ser zetrzeć na grubych oczkach.Żaroodporne naczynie wysmarować resztą masła i posypać tartą bułką. Układać w nim ziemniaki przesypując cebulą, kostkami boczku i tartym serem (część sera odłożyć). Jajka roztrzepać ze śmietaną, solą, pieprzem i łyżeczką curry. Polać potrawę w naczyniu, wierzch posypać odłożonym serem. Zapiekać 30 minut w 200 st.C. Podawać z sałatką z ugotowanego brokuła i pomidorów polaną sosem z majonezu połączonego z jogurtem. 