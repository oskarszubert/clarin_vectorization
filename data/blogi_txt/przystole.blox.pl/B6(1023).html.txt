Tak, wiem, że mamy już kalendarzową wiosnę, na dworze też ją już widać, ale w ubiegłym tygodniu jeszcze u nas spadł śnieg, więc na pożegnanie zimy ugotowałam typowo zimową zupę. Ależ ona była dobra... taka gęsta i sycąca, mogąca dzięki temu zastąpić cały obiad. Najlepiej smakowała gorąca, prawie parząca w język - stąd pewnie jej nazwa. Składniki:- 350 g ziemniaków- mała główka kapusty- 150 g cebuli - 250 g wieprzowiny (u mnie łopatka)- 5 cienkich kiełbasek (surowe frankfurterki)- 2 łyżki tłuszczu- 1,5 litra bulionu warzywnego- sól, pieprz, natka pietruszkiMięso pokroić w małą kostkę, zalać gorącym rosołem, gotować 20 minut. Ziemniaki pokroić w grubą kostkę. Kapustę dość grubo poszatkować i razem z ziemniakami dorzucić do zupy. Gotować przez kolejne około 20 minut.Cebulę posiekać, kiełbaski pokroić w plasterki, razem podsmażyć na rozgrzanym tłuszczu. Połączyć z zupą, doprawić i jeszcze chwilę pogotować. Przed podaniem posypać posiekaną natką pietruszki (nie miałam). 