Przedstawiam pierwszy przepis z nowej książki "Kuchnia włoska" wydawnictwa Bellona :) Ciasto z jabłkami od razu wpadło mi w oko, więc musiałam je upiec jako pierwsze, oczywiście pomijając przepisy które czekają w kolejce do wypróbowania. Nie zawiodłam się, bo ciasto bardzo smaczne i całkiem inne niż wszystkie ciasta z jabłkami które do tej pory piekłam i jadłam, więc ta książka jeszcze bardziej mi się podoba :) Nieznacznie zmieniłam tylko glazurę do posmarowania ciasta.  Składniki: - 125 g masła - 100 g cukru kryształu - otarta skórka z 1 cytryny - 2 jajka - szczypta soli - 250 g mąki pszennej - 1/3 szklanki mleka  - 2 łyżeczki proszku do pieczenia - 4 średnie jabłka - 2 łyżki soku z cytryny - 3 łyżki dżemu morelowego  Jabłka obrać, przekroić na pół, wydrążyć gniazda nasienne. Na każdej połówce zrobić nożem nacięcia tak, żeby utworzyły kratkę, skropić sokiem z cytryny. Masło utrzeć z cukrem i skórką z cytryny na kremową masę. Nadal miksując kolejno dodawać jajka, a potem wsypywać mąkę wymieszaną z proszkiem do pieczenia i solą. Gładką masę przełożyć do natłuszczonej i posypanej mąką tortownicy.  Jabłka ułożyć na cieście płaską stroną do dołu.  Wstawić do piekarnika nagrzanego do 180C i piec około 45 minut. Jeszcze ciepłe ciasto posmarować dżemem wymieszanym z 1 łyżką gorącej wody.    Zdjęcia zrobiłam w tym samym miejscu, gdzie fotografowałam poprzednie ciasto. Mam nadzieję że Wam to nie przeszkadza, ale korzystam z tej jesiennej aranżacji dopóki liście trzymają się na drzewie ;) 