W tym cieście połączyłam lato i jesień. Ostatni rabarbar z ogrodu z aronią.Kwaskowe owoce i słodkie ciasto oraz chrupiąca kruszonka. Połączenie doskonałe. Moje ulubione.      Składniki (na formę o wymiarach 25x40 cm) na ciasto:  300 g mąki pszennej 2 łyżeczki proszku do pieczenia 300 g masła w temperaturze pokojowej 120 g cukru pudru 2 łyżeczki cukru z wanilią 3 jajka szczypta soli 8 łyżek mleka  na kruszonkę:  250 g mąki pszennej 100 g cukru szczypta soli 2 łyżeczki cukru z wanilią 150 g zimnego masła 1 jajko  owoce:  250 g aronii (wcześniej przemrożonej przez 2 dni, a następnie odmrożonej) 500 g rabarbaru  do posypania:  30 g brązowego cukru    Aronię rozmrozić, rabarbar oczyścić i pokroić w ok. 1,5 cm kawałki. Przygotowanie ciasta:miękkie masło utrzeć z cukrem i cukrem z wanilią oraz szczyptą soli na puszystą masę. Nie przerywając ucierania dodawać kolejno jajka. Następnie dodawać mąkę wymieszaną z proszkiem do pieczenia na przemian z mlekiem.Gotowe ciasto przełożyć do natłuszczonej formy. Na wierzchu rozłożyć przygotowane owoce. Kruszonkę zagnieść z podanych składników, pokruszyć na owoce. Posypać brązowym cukrem.   Formę z ciastem włożyć do piekarnika nagrzanego do 180 st.C i piec przez 45-50 minut. 