Ostatni raz robiłam takie pieczarki kilka lat temu i ostatnio postanowiłam przypomnieć sobie ich smak. Były wspaniałe. Szkoda tylko że tak szybko zniknęły z talerza ;) Składniki:- 12 dość dużych pieczarek- 10 dag żółtego sera- 1 cebula- pęczek natki pietruszki- 1 białko jajka- sól, pieprz- olej do smażeniaPieczarki oczyścić i umyć. Odciąć nóżki i pokroić w drobną kostkę, kapelusze odłożyć. Cebulę obrać, posiekać. Na patelni rozgrzać olej, podsmażyć pieczarki i cebulę, ostudzić. Natkę pietruszki drobno pokroić, ser zetrzeć na tarce o drobnych oczkach. Białko ubić na sztywno. Wymieszać usmażone pieczarki z natką, serem i białkiem. Przyprawić do smaku.Kapelusze pieczarek ułożyć w natłuszczonej małej formie, napełnić farszem i wstawić do piekarnika nagrzanego do 200ºC. Zapiekać ok. 15 minut. 