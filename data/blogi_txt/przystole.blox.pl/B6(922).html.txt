No to jednak mi się udało. Dołączyć do pierwszej w tym roku edycji Weekendowej Cukierni, bo już myślałam że nic z tego nie będzie. Nowy rok zaczynamy z przepisami wybranymi przez Gosię. Ja skusiłam się na torcik marchewkowy, bo już od dawna miałam na takie ciasto z marchewką chęć i chyba już na wszystkich blogach je widziałam, a sama jeszcze nie próbowałam ani go upiec ani zjeść. Wielką fanką samego ciasta chyba jednak nie zostanę, ale ten krem - mmm... mogłabym go jeść bez żadnych dodatków :D No dobrze, całość mi smakuje, a mężowi jeszcze bardziej, bo wiecie - te rodzynki ;)Przepis cytuję za Gosią, bo prawie nic w nim nie zmieniłam oprócz tego, że nie posmarowałam boków ciasta kremem no i zamiast czekoladą polałam je polewą czekoladową przygotowaną z połowy składników.Składnikina ciasto:  250g mąki 2łyżeczki proszku do pieczenia  200g cukru  cukier waniliowy 400g startej marchewki  płaska łyżeczka soli  3łyżeczki cynamonu 200ml oleju  4jaja  aromat migdałowy (2-3krople)  100g rodzynek na masę serową:  500g twarożku śmietankowego (lub zwykłego kwarku lub sera białego)  100g cukru pudru  200g masła  aromat waniliowy  skórka z jednej cytryny   +(opcjonalnie) ok. 100g czekolady do dekoracji  Wymieszać w misce mąkę, proszek  do pieczenia, cukier, cukier waniliowy i cynamon. Dodać olej, ucierać  mikserem dodając kolejno po jednym jajku. Dodać starte na drobnej tarce  marchewki, rodzynki i aromat. Dokładnie wymieszać. Przełożyć do formy  wyłożonej papierem do pieczenia o śr. ok.24cm. Piec ok. 60min. w temp.  170 st. C. po upieczeniu wyjąć i pozostawić do ostygnięcia. Zrobić masę: stopić masło, odłożyć aby wystygło. Zmielić ser z cukrem pudrem, dodać skórkę cytrynową i aromat. Nie przerywając miksowania, powolutku wlewać masło.  Ciasto przekroić na pół. Gotową masę rozsmarować we wnętrzu torciku oraz na jego wierzchu i bokach.  Wstawić na co najmniej godzinę do lodówki. Można udekorować czekoladą. 