Nasz niedzielny obiad: klopsiki, ryż i gotowane buraczki. Klopsiki wyjątkowo zachowały swój kształt i w trakcie smażenia nie straciły swoich krągłości, co zazwyczaj dzieje się kiedy smażę takie małe mięsne kuleczki. Bardzo nam smakowały razem z pomidorowym sosem. Polecam, nie tylko na niedzielę.Przepis z gazety "naj poleca: 365 obiadów".  Składniki (na 4 porcje):- 800 g mieszanego mielonego mięsa- 1-2 czerstwe kajzerki- mleko do namoczenia bułek- 1 duża cebula- 4 łyżki masła- 2 jajka- zioła prowansalskie- pieprz, sól- mąka- olej do smażenia- duża puszka krojonych pomidorów bez skóry- 1 szklanka bulionu (z kostki)- 3 łyżki śmietany 18%- suszona bazylia- świeża natka pietruszkiKajzerkę namoczyć w mleku, odcisnąć. Cebulę drobno posiekać, zeszklić na 2 łyżkach masła, ostudzić i wymieszać z mielonym mięsem. Dodać kajzerkę, rozbełtane jajka, zioła prowansalskie, oraz sól i pieprz do smaku, wyrobić na jednolita masę. Uformować małe klopsiki, obtoczyć je dokładnie w mące. Smażyć ze wszystkich stron na oleju wymieszanym z resztą masła. Do rondla włożyć pomidory razem z zalewą, wlać bulion i doprowadzić do wrzenia. Przełożyć klopsiki z patelni, przykręcić ogień i dusić około 20 minut. Przyprawić śmietaną i sporą ilością bazylii.Podawać posypane natką, z ryżem na sypko i jarzynką z buraczków. 