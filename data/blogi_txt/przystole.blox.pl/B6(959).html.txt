Pomidorowy Tydzień trwa, pora więc wkleić jakiś przepis z tym warzywem :)Zrobiłam dziś sałatkę pokazaną przez Abbrę na jej blogu. Po jej spróbowaniu wcale się nie dziwię dlaczego Abbra pisała że ta sałatka zawsze znika jako pierwsza na imprezach ;) Składniki:- 2-3 duże pomidory- 1 duża cebula- 3-4 jajka ugotowane na twardo- 20 dag żółtego sera- 4-5 łyżek majonezu- 2 łyżki śmietany- 1 czubata łyżka musztardy- sól, pieprz- szczypiorekJajka pokroić w plasterki ułożyć na dużym półmisku. Cebulę pokroić w krążki, połową posypać jajka. Przyprawić solą i pieprzem.Pomidory obrać, pokroić w plastry, posypać resztą cebuli. Ponownie przyprawić, posypać startym na dużych oczkach serem.W miseczce wymieszać majonez, śmietanę i musztardę. Sosem polać sałatkę. Posypać posiekanym szczypiorkiem.Nie robiłam sałatki na jednym półmisku, przygotowałam po porcji dla każdej osoby na osobnym talerzyku. W ten sposób łatwiej było mi ją podać. Z rozpędu pokroiłam cebulę w kostkę, dlatego zdjęcia różnią się nieznacznie od opisu ;) 