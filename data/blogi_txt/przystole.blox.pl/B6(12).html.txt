Wiem, wiem, znudziły się Wam już te mięsa, więc dzisiaj będzie przepis na babkę ;) Taką prostą i zwyczajną, ale z nutką alkoholu. Chociaż po upieczeniu nie jest on za bardzo wyczuwalny w smaku.Składniki:- 500 g mąki pszennej- 200 g masła lub margaryny- 200 g cukru pudru- cukier waniliowy- 7 g proszku do pieczenia- 4 jajka- 1/2 szklanki ajerkoniaku (u mnie kawowy advocat)Tłuszcz rozetrzeć na puszystą masę, dodać kolejno jajka, potem cukier wymieszany z cukrem waniliowym. Wsypać mąkę z proszkiem do pieczenia i wyrobić łyżką na gładką masę. 1/3 masy zostawić, resztę wyłożyć do natłuszczonej i oprószonej mąką formy babkowej. Do odłożonego ciasta wlać ajerkoniak, dokładnie wymieszać i wylać na ciasto w formie.Wstawić do nagrzanego do 180 st.C piekarnika i piec około godziny. 