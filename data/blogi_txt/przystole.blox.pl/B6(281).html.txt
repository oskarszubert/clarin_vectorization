Ten wspaniały pomysł na podanie pieczarek znalazłam u Kasi. Było to już prawie dwa lata temu, a zrobiłam je dopiero teraz, ponieważ wcześniej nie udało mi się trafić na   pieczarki o odpowiednio dużych kapeluszach. Teraz mogę Wam powiedzieć,   że warto było tyle czekać, bo pieczarki bardzo nam smakowały z tą chrupiącą   skorupką i miękkim wnętrzem. Polecam podane z frytkami i sałatą jako   danie obiadowe.   Składniki:  - 8 dużych, twardych   pieczarekfarsz: - 8 dużych pieczarek- 1 duża cebula- 1 pęczek natki   pietruszki- 2 jajka- 3 łyżki bułki tartej- 1 łyżeczka vegety- sól- pieprzPanierka:- 2 jajka- bułka tarta8 dużych pieczarek   obrać ze skórki i łyżeczką wydrążyć je, aby zmieściło się jak najwięcej   farszu. Pozostałe pieczarki drobno posiekać i podsmażyć z posiekaną   cebulą i przyprawami, aż woda odparuje. Pod koniec smażenia dodać posiekaną natkę – im więcej tym lepiej. Do przestudzonego farszu dodać   jajka i bułkę tartą i takim farszem napełniać kapelusze aż po brzegi.   Następnie dwukrotnie obtoczyć w jajku i bułce. Smażyć na głębokim   tłuszczu aż będą przyrumienione. 