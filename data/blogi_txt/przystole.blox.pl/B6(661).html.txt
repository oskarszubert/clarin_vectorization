Te pierogi nieco przypominają inne, które są naszymi ulubionymi, czyli słone pierożki z mortadelą. Jednak znacznie szybciej się je robi, bo zamiast twarogu używamy do ciasta gotowego kremowego serka i są większe, więc i brzegów do zlepiania jest mniej. No i chyba dlatego te nowe pierogi zdetronizują tamte maluchy ;)Przepis znalazłam w "moim Gotowaniu" nr 3/2010, w dziale kuchnia regionalna - warszawska. Dlatego dodaję go akcji Gotujemy po polsku! pod patronatem serwisu zPierwszegoTłoczenia. Czy ktoś z czytelników mieszkających w okolicach Warszawy zna te pierogi? Jestem bardzo ciekawa ;)  Składniki (na 26 sztuk)na ciasto:- 2,5 szklanki mąki pszennej- 200 g masła- 250 g kremowego serka twarogowego (u mnie bieluch)- 0,5 łyżeczki soli- 0,5 łyżeczki startej z cytrynyna farsz:- 250 g chudego wędzonego boczku- 200 g sera żółtego- 2 łyżki masła- 1 żółtko- sól i pieprz- 50 g płatków migdałowychdo posmarowania:- 1 białko- płatki migdałowePrzygotowanie ciasta:mąkę przesiać, posiekać z masłem, dodać resztę składników, szybko zagnieść ciasto, owinąć w folię i włożyć do lodówki.Przygotowanie farszu:boczek zmielić, żółty ser zetrzeć na małych oczkach. Masło otrzeć z żółtkiem, doprawić solą i pieprzem. Cały czas mieszając, małymi porcjami dodawać boczek i ser, a na koniec pokruszone płatki migdałowe. Wymieszać dokładnie.Przygotowanie pierogów:ciasto podzielić na dwie części, każdą rozwałkować na prostokąt i pokroić na kwadraty o wymiarach 10x10 cm. Na każdy kwadrat nałożyć farsz i dokładnie skleić po przekątnej. Pierogi ułożyć na wysmarowanej masłem blasze. Posmarować roztrzepanym białkiem, posypać płatkami migdałowymi.Piec w temperaturze 200 st.C przez około 20 minut na złoty kolor. 