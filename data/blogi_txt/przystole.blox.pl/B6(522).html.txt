Nie wiem dlaczego wcześniej nie wpadłam na to, że smak kotletów mielonych można wzbogacić o natkę pietruszki. Może dlatego że za nią nie przepadam? Ostatnio jednak to się zmienia i zaczynam ją dodawać do różnych potraw które gotuję (wcześniej wcale jej nie używałam w mojej kuchni). W ramach "zaprzyjaźniania się" z natką zrobiłam dziś na obiad mięsne kulki które podpatrzyłam u Casiapaw.     Składniki: - ok. 500 g mięsa mielonego - 1 cebula - 1 czerstwa bułka - 1 jajko - pęczek natki pietruszki - bułka tarta - pieprz i sól Cebulę posiekać i zeszklić na oleju, ostudzić. Mięso włożyć do miski, dodać jako, namoczoną w wodzie i odciśniętą bułkę, cebulę, posiekaną natkę,pieprz i sól oraz tyle bułki tartej żeby masę dało się formować. Dokładnie wyrobić, ulepić niewielkie kulki. Układać je na patelni z rozgrzanym olejem i smażyć na złoty kolor. 