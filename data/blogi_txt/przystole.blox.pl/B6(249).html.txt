Tak przygotowane filety z kurczaka na pewno zasmakują dzieciom, chociaż dorośli też na pewno nimi nie pogardzą. W każdym razie ja nie byłam w stanie im się oprzeć i zjadłam sporą ich część razem z przygotowanym do nich sosem czosnkowym. Polecam gorąco! Składniki (dla 4-6 osób):- 2 podwójne piersi z kurczaka- przyprawa typu vegeta- sól i pieprzna ciasto:- 2 jajka- 2 szklanki mąki pszennej- 1 szklanka mleka- 2 łyżeczki sodyna sos czosnkowy:- mały słoiczek majonezu- 4 ząbki czosnku- 2 łyżeczki musztardyMięso umyć, osuszyć i przełożyć do garnka. Zalać zimną wodą, doprowadzić do wrzenia i gotować kilka minut na średnim ogniu (po ugotowaniu mięso powinno być lekko twarde, ale nie surowe w środku). Wyjąć, odłożyć na kilka minut do przestygnięcia, a następnie pokroić w grube paski, a potem na niewielkie kawałki. Przygotować ciasto:jajka rozkłócić, wymieszać z mąką i mlekiem. Wsypać sodę i trochę przyprawy uniwersalnej do smaku. Gotowe ciasto powinno mieć konsystencję gęstej śmietany.Kawałki mięsa oprószyć solą i pieprzem, nadziewać na widelec, zanurzać w cieście i kłaść na rozgrzany na patelni głęboki olej. Smażyć na złocisty kolor ze wszystkich stron.Przygotować sos:ząbki czosnku obrać i drobno posiekać lub przecisnąć przez praskę, wymieszać z majonezem, musztardą i wodą. Gotowy sos przełożyć do miseczki i mocno schłodzić w lodówce.Mięsne kawałki w cieście podawać na gorąco, z przygotowanym sosem. 