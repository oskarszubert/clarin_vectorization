Jeszcze trochę zimowo i rozgrzewająco. Pyszne połączenie wołowiny i soczewicy z warzywami. Kolorowe, ciepłe, gęste i sycące. Polecam!Składniki (na 6 porcji; 1 porcja = ok. 480 kcal):- 400 g wołowiny (u mnie udziec wołowy)- 400 g czerwonej soczewicy- 2 łyżki mąki pszennej- 2 cebule- 1 nieduża czerwona papryka- 2 łyżki masła- 2 łyżki oleju- puszka czerwonej fasoli- 2 szklanki wody- puszka pomidorów krojonych- sól, pieprz, słodka mielona papryka- natka pietruszkiMięso wołowe opłukać, pokroić w drobną kostkę, oprószyć mąką, obsmażyć na oleju, przełożyć do rondla, podlać wodą i dusić pod przykryciem do miękkości. Soczewicę opłukać, zalać ilością wody podaną na opakowaniu, ugotować. Cebulę i paprykę pokroić w kostkę, zeszklić na maśle, dodać pomidory, soczewicę i fasolę z puszki, wymieszać. Połączyć z uduszonym mięsem, doprawić do smaku solą, pieprzem i papryką, zagotować. Posypać posiekaną natką pietruszki.Podawać gorące, można z dodatkiem pieczywa. 