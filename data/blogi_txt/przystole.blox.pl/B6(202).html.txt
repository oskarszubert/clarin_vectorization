Po prostu pyszne ciasto. I tyle ;) Składniki:- 20 dag mąki pszennej- 15 dag mąki ziemniaczanej- 25 dag cukru pudru - 5 jajek- 25 dag margaryny- 1 łyżeczka proszku do pieczenia- 25 dag suszonych moreli Margarynę utrzeć z połową cukru, następnie wbijać po jednym żółtku i dalej ucierać aż powstanie jednolita puszysta masa. Białka ubić na sztywną pianę ze szczyptą soli, dodać odłożony cukier i ubijać aż cukier całkowicie się rozpuści. Powstałą pianę przełożyć do masy z żółtkowej, delikatnie wymieszać łyżką, najlepiej drewnianą. Kiedy masa będzie już jednolita, stopniowo dosypywać obie mąki wymieszane z proszkiem do pieczenia. Wymieszać dokładnie łyżką, dosypać pokrojone morele i jeszcze raz delikatnie wymieszać.Przełożyć do natłuszczonej i wysypanej bułką tartą formy keksowej, wstawić do nagrzanego piekarnika     i piec ok. 50-60 minut w 180ºC Przepis pochodzi ze starego numeru "przyjaciółki". 