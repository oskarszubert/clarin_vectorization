Ciekawe w smaku, ciekawe w formie i do tego pięknie pachnące orzechami ciasto drożdżowe. W naszym domu wszyscy się nim wprost zajadają.Składniki:-40 dag mąki pszennej- 5 dag drożdży świeżych- 9 łyżek cukru kryształu- 1 szklanka mleka- 10 dag masła- 1 opakowanie cukru wanilinowego- szczypta soli- 2 jajka- 1/2 łyżeczki cynamonu- 2 łyżki kakao- 30 dag mielonych orzechów laskowych (użyłam włoskich)- 1 żółtko- 2 łyżki posiekanych orzechów laskowych- 2 łyżki konfitury morelowej- 1 łyżka cukru pudru do posypaniaMąkę wsypać do miski, pośrodku zrobić wgłębienie, wkruszyć tam drożdże i posypać 1 łyżką cukru. Zalać połową szklanki letniego mleka, przemieszać palcami tak, żeby zaczyn był nadal w dołku z mąki. Miskę przykryć ściereczką i odstawić na około 15 minut w ciepłe miejsce.Masło stopić, przestudzić. Do wyrośniętego zaczynu dodać 3 łyżki cukru, cukier wanilinowy, szczyptę soli, 1 jajko i płynne masło. Wyrobić mikserem na gładkie ciasto (ja najpierw wyrobiłam je mikserem, potem jeszcze trochę ręcznie, do uzyskania gładkiego ciasta). Ponownie przykryć i odstawić na 30 minut.Resztę mleka zagotować z 5 łyżkami cukru oraz cynamonem i kakao. Zdjąć garnek z ognia, wsypać mielone orzechy, wymieszać dokładnie, przestudzić. Następnie do masy dodać 1 rozbełtane jajko i dobrze wymieszać.Ciasto rozwałkować na posypanym mąką blacie na prostokąt (30 x 40 cm). Posmarować masą orzechową, zwinąć w rulon, pokroić na 8 grubych plastrów. Tortownicę o średnicy 20 cm (piekłam w takiej o śr. 24 cm, bo mniejszej nie mam) wysmarować masłem, ułożyć w niej plastry ciasta układając powierzchnią przecięcia do góry, w formie kwiatka. Przykryć, odstawić jeszcze na 20 minut do wyrośnięcia. W tym czasie nagrzać piekarnik do 180C. Następnie ciasto posmarować rozbełtanym żółtkiem, posypać 1 łyżką posiekanych orzechów. Wstawić do piekarnika na około 40 minut, do zarumienienia się wierzchu ciasta.Jeszcze ciepłe ciasto posmarować z wierzchu i po bokach marmoladą wymieszaną z 1 łyżką gorącej wody i posypać 1 łyżką siekanych orzechów. Zostawić do całkowitego wystygnięcia. 