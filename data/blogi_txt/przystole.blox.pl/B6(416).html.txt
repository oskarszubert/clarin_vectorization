Wspominałam już kilkakrotnie że oboje z mężem bardzo lubimy kremowe zupy. Najlepiej oczywiście smakują nam jesienią i zimą, bo sycą i wspaniale rozgrzewają. Taka jest też i ta zupa. Wiem że nie wszyscy lubią smak selera, ale tym, którym jego smak i zapach nie przeszkadzają polecam jej przygotowanie, a nie zawiodą się na pewno.Składniki:- 1 duży seler korzeniowy- 3 ziemniaki- 1 cebula- 1 ząbek czosnku- szklanka mrożonego zielonego groszku- litr bulionu warzywnego- 2 łyżki masła- 4 łyżki kwaśnej śmietany 18%- sól i pieprz- natka pietruszkiSeler i ziemniaki obrać, pokroić w drobną kostkę. Cebulę i czosnek posiekać i smażyć na łyżce masła przez 2-3 minuty aż cebula będzie szklista. Dodać seler i ziemniaki, chwilę smażyć razem cały czas mieszając. Wlać gorący bulion, zagotować, zmniejszyć ogień i gotować pod przykryciem przez 15 minut. Zdjąć z ognia, lekko ostudzić i zmiksować.Groszek opłukać, zupę ponownie zagotować, dodać groszek. Gotować razem przez 5 minut. Zupę doprawić solą i pieprzem, wymieszać ze śmietaną, zagotować, posypać natką.Podawać z grzankami. 