To już 41 edycja Weekendowej Piekarni, a ja dopiero drugi raz się do niej przyłączam. Tak jak poprzednio, tak i teraz skusiły mnie bułeczki na drożdżach. Pieczywo na zakwasie też kusi, ale wciąż się go boję (tego zakwasu) i może tak jak on muszę jeszcze trochę do niego dojrzeć.W tym tygodniu do wspólnego pieczenia zaprosiła nas Ania i wybrała pyszne zawijane bułeczki. Bardzo nam smakowały, szczególnie mojemu mężowi, który jak już wielokrotnie pisałam jest wielbicielem rodzynek. Ja za nimi za bardzo nie przepadam, ale czego się nie robi dla ukochanej osoby? Po prostu musiałam je upiec i dowiedziałam się, że te bułeczki to niebo w gębie, szczególnie na ciepło :)Stosowałam się ściśle do przepisu, zmniejszyłam tylko o połowę składniki syropu którym polałam bułeczki po upieczeniu. Następnym razem zmniejszyłabym też ilość cukru w nadzieniu, bo bułeczki są jednak dość słodkie.Przepis cytuję za Anią, moje uwagi zamieściłam kursywą w nawiasach:Składnikinadzienie:50 gr miękkiego brązowego cukru50 gr zwykłego cukru50 gr masła miękkiegoskórka otarta z 1/4 cytryny1/4 łyżeczki świeżo utartej gałki muszkatołowej*100 gr "currants" - rodzaju rodzynek, można śmiało zastąpić małymi ciemnymi rodzynkamiciasto:150 gr mąki pszennej zwykłej300 gr mąki pszennej chlebowej (dałam tylko zwykłą mąkę wrocławską)1 łyżeczka drobnej soli morskiej75 gr mleka (temperatura pokojowa)75 gr wody (temperatura pokojowa)2 średnie jajka50 gr "golden syrup" lub po prostu jasnego miodu2 łyżeczki świeżych drożdży, rozdrobnionych+ masło do foremki oraz drobny cukier do posypaniasyrop:150 gr cukru100 gr wodySyrop zagotować, gotować 2 minuty i zostawić do wystygnięcia.Mieszamy składniki nadzienia (bez currants czy rodzynek) aż do uzyskania miękkiej masy. Zostawiamy ją w temperaturze pokojowej na czas wyrabiania ciasta.W dużej misce mieszamy mąki i sól. W drugim naczyniu mieszamy mleko, wodę, jajka, golden syrup (miód) i świeże  drożdże. Wlewamy płyn do naczynia z mąką i wyrabiamy do uzyskania  miękkiego, lepkiego ciasta. Przykrywamy i odstawiamy na 10 minut.Smarujemy  oliwą stolnicę czy inną powierzchnię na której będziemy wyrabiać  ciasto, wykładamy nasze ciasto i wyrabiamy 10 sekund. Kształtujemy  gładką kulę. Myjemy i wycieramy naszą miskę z ciasta, smarujemy ją  oliwą i przekładamy ciasto do miski na kolejne 10 minut. Jeszcze raz wyrabiamy ciasto na natłuszczonej powierzchni i ukształtowawszy kulkę  wkładamy do miski, przykrywamy i odstawiamy na 1 godzinę w ciepłe  miejsce (21 - 25 C)Dan Lepard teraz radzi wyłożyć spód kwadratowej  foremki o bokach 30 cm papierem do pieczenia i wysmarować i papier i  boki foremki roztopionym masłem. Nasze bułeczki będą miały wtedy  charakterystyczny lekko kwadratowy kształt. Myślę, że jak ktoś nie ma  akurat takiej foremki to po prostu można wyłożyć blachę papierem  posmarować masłem i ułożyć bułeczki obok siebie w formie kwadratu (piekłam w zwykłej, prostokątnej formie).Naszą  stolnicę lekko posypujemy tym razem mąką i rozwałkowujemy ciasto by  uzyskać kwadrat o boku około 35 cm. Naszą masę na nadzienie kruszymy na  całej powierzchni ciasta i posypujemy currants (rodzynkami). Następnie  zwijamy ciasno od jednego końca jak roladę. Kroimy naszą "roladę" na 9 równych części (wyszło mi 12 bułeczek) i układamy te plasterki w foremce (3 rzędy po 3), lub po  prostu obok siebie na blasze. Otrzymamy w ten sposób nadziewane  ślimaczki.Przykrywamy je ściereczką i zostawiamy do wyrośnięcia na 1  godzinę.Nagrzewamy piekarnik do 180 C. Odkrywamy nasze bułeczki,  posypujemy po wierzchu drobnym cukrem. Pieczemy na środkowej półce 25  minut, po czym zmniejszamy temperaturę do 170 C i pieczemy dalsze 15-20 minut aż bułeczki nabiorą pięknego jasno brązowego koloru. W między  czasie przygotowujemy syrop. Bułeczki po wyjęciu z piekarnika  zostawiamy na kratce na 10 minut. Smarujemy je po wierzchu syropem i  podajemy jeszcze ciepłe! 