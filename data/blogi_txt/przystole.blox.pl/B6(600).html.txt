Na urodziny dostałam od mojej siostry silikonową foremkę do pieczenia babeczek. Od razu pomyślałam wtedy, że będzie idealna do wypieków na Wielkanoc. Oczywiście musiałam ją wcześniej wypróbować i upiekłam babeczki z czekoladą, orzechami i sokiem pomarańczowym. Udały się wspaniale i bardzo nam smakowały. Przed świętami upiekę je jeszcze raz, będą ozdobą koszyczków ze święconką w naszej rodzinie ;)Składniki (na około 20 babeczek):- 80 g gorzkiej czekolady- 2 jajka- 100 g cukru pudru- szczypta soli- 150 ml soku z pomarańczy- 75 ml oleju- 200 g mąki pszennej- 1 łyżeczka proszku do pieczenia- 100 g zmielonych orzechów laskowych- cukier puder i skórka z pomarańczy do dekoracjiCzekoladę pokroić niezbyt drobno. Białka jajek oddzielić od żółtek. Żółtka z cukrem i szczyptą soli utrzeć na gęstą, kremową masę. Dalej ucierając powili, dolewać sok z pomarańczy oraz olej. Następnie porcjami dosypywać mąkę z proszkiem do pieczenia i mielone orzechy. Białka ubić na sztywną pianę i razem z czekoladą ostrożnie wymieszać z ciastem. Obficie nasmarować tłuszczem i wysypać mąką foremki z kominkiem do babek (średnica 6,5 cm). Napełnić je ciastem do 3/4 wysokości. Formę wstawić do piekarnika nagrzanego do 175 st.C i piec przez 15-18 minut. Na chwilę zostawić w foremce, potem wyjąć i zostawić do całkowitego ostygnięcia.Przed podaniem babeczki udekorować cukrem pudrem i skórką startą z pomarańczy. 