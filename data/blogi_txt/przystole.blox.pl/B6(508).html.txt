To już ostatni (na razie oczywiście) przepis ze złotej księgi. Znaleźć go można w rozdziale "Ciasta do kawy i herbaty", z czym się absolutnie zgadzam, bo z kubkiem gorącej herbaty z cytryną czekoladowo-cynamonowy smak ciasta wspaniale się komponuje i rozgrzewa. Jest to więc ciasto idealne na zimę, która powoli nas opuszcza (mam nadzieję że tak jest :)), i przedwiośnie które coraz bardziej zbliża nas do zielonej i ciepłej wiosny. Składniki:- 350 g mąki pszennej- 1,5 łyżeczki proszku do pieczenia- 1/4 łyżeczki soli- 400 g cukru pudru- 2 łyżki ciemnego kakao- 2 łyżki mielonego cynamonu- 250 g masła- 250 g serka kremowego (u mnie Bieluch)- 2 łyżeczki esencji waniliowej- 4 duże jajka- 100 g wiórków gorzkiej czekolady*W małej misce wymieszać 100 g cukru, kakao i cynamon.W średniej misce wymieszać mąkę z proszkiem do pieczenia i solą. Mikserem na średniej prędkości utrzeć w dużej misce miękkie masło z serkiem na gładki krem. Stopniowo wmieszać w to pozostały cukier i esencję waniliową. Dodać kolejno jajka i równomiernie rozprowadzić. Przełączyć obroty na niskie i stopniowo wmiksować przygotowaną wcześniej mieszankę mączną. Na koniec delikatnie wmieszać wiórki czekoladowe.Posmarować masłem i oprószyć mąką formę do pieczenia o wymiarach 32x23 cm. Przełożyć do niej 2/3 przygotowanego ciasta i posypać przygotowaną mieszanką z kakao. Pozostałą część ciasta nabierać łyżeczką i robić kleksy ciasta na warstwie kakao, a potem zamieszać końcem noża, by uzyskać efekt marmurkowy.Piec w 180 st.C przez 40-50 minut, aż włożona w środek wykałaczka będzie sucha po wyjęciu. Przed podaniem ostudzić ciasto na kratce.*nie miałam wiórków czekoladowych, więc tabliczkę gorzkiej czekolady starłam na wiórki obieraczką do warzyw. 