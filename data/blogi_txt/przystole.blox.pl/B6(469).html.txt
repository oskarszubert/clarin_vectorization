Dania jednogarnkowe należą do moich ulubionych. Z reguły są kolorowe, gęste i bardzo sycące. No i nie potrzeba do ich przygotowania wielu naczyń, a po wrzuceniu wszystkiego do tego jednego garnka właściwie same się robią, wystarczy od czasu do czasu pomieszać.Leczo to właśnie jedno z takich dań. Obowiązkowo pojawia się na naszym stole jesienią, a jeśli uda mi się zamrozić surową cukinię, to i zimą mogę przygotować danie przywołujące aromaty lata.Tym razem skorzystałam z przepisu Małgosi. I było to najlepsze leczo z cukinią jakie jadłam. Polecam więc i Wam.Składniki (na 4-5 sporych porcji):- 1 duża cebula- 2 średnie cukinie (około 20 cm długości)- 2 papryki (najlepiej kolorowe: czerwona i żółta)- ok. 3 łyżki oliwy (tyle, by delikatnie przykryć dno garnka)- sól i pieprz do smaku- 1 łyżeczka suszonego oregano- 1/4 łyżeczki suszonego tymianku- 1 i 1/2 łyżeczki słodkiej papryki (jeśli macie taką możliwość, to łyżeczkę słodkiej papryki zastąpcie łyżeczką wędzonej)- szczypta mielonej papryczki chili - 1 litr passaty pomidorowej, albo domowego przecieru pomidorowego- ok. 300-400 g ulubionej wędliny (kiełbaski, parówki, boczek, etc.)Cebulę obrać i drobno posiekać. Cukinię pokroić w kostkę nie większą niż 1x1 cm. Paprykę pozbawić gniazd nasiennych, wyciąć białe części i pokroić w paseczki lub kostkę.W większym garnku rozgrzać oliwę. Wrzucić posiekaną cebulę i delikatnie ją zeszklić. Dołożyć cukinię i 1 łyżeczkę soli. Mieszając smażyć około 3 minuty. Dodać pokrojoną paprykę, oraz przyprawy: oregano i tymianek (rozetrzeć najpierw w dłoniach, żeby uwolnić aromat), paprykę w proszku i małą szczyptę papryczki chili. Wymieszać dokładnie i smażyć kolejne 3 minuty. Zalać wszystko passatą pomidorową i gotować przez 20 minut na średnim lub małym ogniu, mieszając co jakiś czas. W międzyczasie pokroić kiełbasę w plasterki i podsmażyć na patelni, na minimalnej ilości tłuszczu. Wrzucić wędlinę do garnka. Doprawić pieprzem, a w razie potrzeby jeszcze dodatkowo solą i chili. Gotować kolejne 15 minut.Podawać na ciepło z dodatkiem pieczywa. 