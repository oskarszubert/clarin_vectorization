Lubicie ciasta z budyniem? A z jabłkami?Jeśli pozytywnie odpowiedzieliście na te dwa pytania, to jest to ciasto właśnie dla Was. Drożdżowe ciasto, delikatny krem budyniowy, soczyste jabłka i wiśnie z konfitur tworzą wspaniałą  i bardzo smaczną całość.Składnikina ciasto:- 300-350 g mąki pszennej- 20 g świeżych drożdży- 1 jajko- 1 szklanka (250 ml) mleka- 2 łyżki cukru- szczypta solina krem:- opakowanie budyniu waniliowego z cukrem- 100 g cukru pudru- 3 jajka- 1 szklanka kwaśnej śmietany 18%- 200 g serka homogenizowanego (u mnie bieluch)poza tym:- 1 kg jabłek- 150 g konfitur wiśniowych- 2-3 łyżki płatków migdałowychPrzygotowanie ciasta:pół szklanki ciepłego mleka wymieszać z drożdżami, 2 łyżkami mąki i cukru. Wlać do zagłębienia w pozostałej mące wsypanej do miski, przykryć ściereczką i odstawić do wyrośnięcia. Następnie dodać roztrzepane jajko, szczyptę soli i tyle mleka, by wyrobić gładkie i miękkie ciasto. Przykryć i odstawić do wyrośnięcia.Przygotowanie masy:jajka ubić z cukrem, dodać twarożek, śmietanę i proszek budyniowy, zmiksować na gładką masę.Jabłka obrać, pokroić w plasterki.Wyrośnięte ciasto rozwałkować, wyłożyć na prostokątną blachę, formując brzeg o wysokości 1 cm, odstawić do wyrośnięcia. Masę budyniową rozsmarować na cieście. Ułożyć na niej jabłka, a na nich łyżeczką rozłożyć konfitury tworząc kleksy. Posypać płatkami migdałowymi.Wstawić do nagrzanego do 180 st.C piekarnika i piec przez około 30 minut. 