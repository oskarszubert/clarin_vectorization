To był pierwszy przepis który wpadł mi w oko kiedy kupiłam i zaczęłam przeglądać "Złotą księgę czekolady". Od razu wiedziałam, że na pewno takie serduszka upiekę. I teraz właśnie przyszedł na to czas. Ciasteczka udały się wspaniale. Kruche, czekoladowe ciasto przykryte orzechową posypką. Dla wielbicieli takich smaków to niebo w gębie. Trudno się od nich oderwać, kiedy spróbuje się pierwszego ciastka ;)Składniki (na około 30 ciastek):- 200 g mąki pszennej- 50 g zmielonych orzechów laskowych- 50 g ciemnego kakao- 1/8 łyżeczki soli- 125 g miękkiego masła- 150 g ciemnego brązowego cukru- 2 duże jajka, w tym jedno z oddzielonym żółtkiem od białka- 50 g posiekanych orzechów laskowychW średniej misce wymieszać mąkę, zmielone orzechy, kakao i sól. Na wysokich obrotach zmiksować w dużej misce masło z brązowym cukrem na gładką masę. Nie wyłączając miksera, dodać jedno całe jajko i żółtko z drugiego. Potem zmniejsz obroty na niskie, wsypać przygotowaną mieszankę z mąką i wyrabiać aż do uzyskania jednolitej masy. Z ciasta uformować kulę, owinąć folią spożywczą i wstawić do lodówki na 30 minut.Schłodzone ciasto wyjąć z lodówki i odwinąć z folii. Na posypanej mąką powierzchni rozwałkować je na placek o grubości ok. 5 mm i wyciąć serduszka foremką o średnicy ok. 4 cm. Pozostałe wycinki zbierać, przerabiać ponownie na placek i kontynuować wycinanie ciastek aż do zużycia ciasta.Wykrojone ciasteczka ułożyć na natłuszczonych blachach w odległości 2,5 cm od siebie. Pozostałe z drugiego jajka białko ubić na sztywną pianę, posmarować nią ciastka, posypać posiekanymi orzechami.Piec w 180 st.C przez 10-15 minut, aż staną się chrupiące.Przepis dodaję do Orzechowego Tygodnia, który dziś się zaczął. 