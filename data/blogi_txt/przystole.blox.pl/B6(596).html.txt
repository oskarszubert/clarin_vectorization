Od czasu do czasu mam ochotę zjeść na śniadanie coś innego niż zwykłe kanapki. Dlatego już jakiś czas temu kupiłam książeczkę z serii Smaczna kuchnia pt. "Sandwicze, tosty i inne smakołyki" i zamierzam z niej częściej korzystać. Dziś pierwszy przepis, na pikantne sandwicze z boczkiem i papryką. Bardzo dobre, inne od tych tradycyjnych z szynką i serem. Polecam, jeśli lubicie zacząć dzień na ostro ;)  Składniki (na dwa sandwicze):- 1 ząbek czosnku- 50 g przerośniętego wędzonego boczku- 1/2 małej cebuli- 1/2 strączka czerwonej papryki- 1-2 łyżki masła lub margaryny- 1-2 łyżki pasty paprykowej (zamieniłam na pikantny ketchup)- 1 łyżka ziaren zielonego pieprzu (pominęłam)- sól, świeżo zmielony pieprz- szczypta pieprzu cayenne- 1 łyżka siekanej natki pietruszki- 4 kromki pieczywa tostowegoCzosnek drobno posiekać. Boczek pokroić w drobną kostkę. Na patelni rozgrzać masło i stopić na nim boczek z dodatkiem czosnku. Dodać drobno posiekane cebulę i paprykę, całość zeszklić. Domieszać pastę paprykową (lub ketchup) i ziarna pieprzu. Całość doprawić na ostro solą, pieprzem i pieprzem cayenne. Ostudzić. Domieszać natkę.Pieczywo posmarować cienko masłem lub margaryną. Na dwóch kromkach rozsmarować równomiernie przygotowaną masę. Przykryć pozostałymi kromkami pieczywa i opiekać w tosterze przez 5-6 minut. Po wyjęciu przekroić ukośnie na pół i od razu podawać. 