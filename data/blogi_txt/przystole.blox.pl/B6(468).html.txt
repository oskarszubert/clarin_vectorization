Jesień to czas miedzy innymi dań z papryką w roli głównej. Na przykład leczo. Tym razem dodałam do niego ryż i pikantną kiełbasę chorizo. Oryginalnie danie zostało nazwane gulaszem, ale według mnie z gulaszem to ono nic wspólnego nie ma, więc przemianowałam je na leczo.      Przepis z magazynu "moje Gotowanie" nr 9/2013.   Składniki (na 2 porcje):  50 g ryżu 150 g fasolki szparagowej 1 czerwona papryka 1 żółta papryka 1 cebula ząbek czosnku 100 g chorizo 2 łyżki oleju 1 łyżeczka suszonego cząbru 1/2 pęczka natki pietruszki pieprz i sól do smaku  Ryż ugotować na sypko, ostudzić.Fasolkę oczyścić, przeciąć w poprzek na pół, zblanszować we wrzącej, osolonej wodzie przez 10 minut, odcedzić i przepłukać zimną wodą.Czerwoną i żółtą paprykę umyć, przeciąć na pół i usunąć gniazda nasienne. Pokroić w 2-cm kawałki. Cebulę i czosnek obrać, drobno posiekać. Chorizo pokroić w plasterki. Na patelni rozgrzać olej, podsmażyć chorizo, przełożyć je do miski, a na tłuszczu ze smażenia zeszklić cebulę i czosnek (mieszając i nie pozwalając, żeby czosnek się przypalił). Dodać kawałki papryki i smażyć przez 1 minutę. Wlać 0,5 litra wody, dodać sól oraz suszony cząber, doprowadzić do wrzenia, przykryć i gotować przez 5-8 minut na małym ogniu (lub do chwili, aż papryka odpowiednio zmięknie). Dodać fasolkę i ryż, wymieszać, doprawić do smaku solą i pieprzem. Przed podaniem posypać posiekaną natką pietruszki. 