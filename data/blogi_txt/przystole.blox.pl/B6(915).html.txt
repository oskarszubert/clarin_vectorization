Nasz dzisiejszy obiad: smaczna tarta, łatwa do przygotowania i pełna warzyw, choć nie zabrakło też mięsa. Tak smakowała całej naszej rodzinie (oprócz synka, bo on papryki nie lubi) że chociaż w przepisie zaznaczono że jest to danie na 6 porcji, to we trójkę zjedliśmy ją za jednym zamachem.Przepis pochodzi z gazety "moje Gotowanie" (nr 1/2010).  Składnikiciasto:- 200 g mąki pszennej- 100 g masła- 3 łyżki zimnej wodynadzienie:- 4 cebule- ząbek czosnku- 2 łyżki oleju- 1/2 strąka czerwonej papryki- 1/2 strąka zielonej papryki- 350 g mielonego mięsa z indyka- 1 łyżka koncentratu pomidorowego- sól, pieprz- 1 jajko- 5 łyżek kwaśnej śmietany 18%- 1 łyżeczka suszonego tymiankuMąkę i zimne masło przesiekać nożem na stolnicy, dolać wodę i zagnieść gładkie ciasto. Owinąć folią spożywczą i włożyć do lodówki na 30 minut.Cebule pokroić w cienkie piórka, a czosnek posiekać, wrzucić na rozgrzany olej i lekko podsmażyć. Dodać papryki pokrojone w cienkie paseczki i smażyć kilka minut. Wrzucić mielone mięso, koncentrat pomidorowy, sól i pieprz. Smażyć 10 minut, cały czas mieszając i odstawić do ostudzenia.Ciasto rozwałkować, przełożyć do natłuszczonej formy do tart. Przykryć papierem do pieczenia i obciążyć surowymi ziarnami fasoli. Wstawić do nagrzanego do 200 st.C piekarnika piec 12-15 minut. Do farszu wlać jajko roztrzepane ze śmietaną i tymiankiem, wymieszać. Tak przygotowaną masę wyłożyć na podpieczony spód tarty. Piec 30 minut w 200 st.C 