Kiedy przychodzi jesień i na dworze robi się chłodniej, w mojej kuchni i na stole na dobre rozgaszczają się zupy. Gęste, treściwe i rozgrzewające. Dlatego teraz i na blogu będą się często pojawiały. Dziś zupa z zielonej soczewicy. Pikantna, gęsta i rozgrzewająca. Składniki (na 4 porcje):- 250 g zielonej lub brązowej soczewicy- 1/4 szklanki oliwy z oliwek- 1 cebula- 100 g wędzonego boczku- 2 ząbki czosnku- 2 marchewki- 1 seler naciowy (6 łodyg)- 2 puszki krojonych pomidorów- 1 łyżka suszonego oregano- sól i pieprzSoczewicę zalać wodą tak, by ją całkowicie przykryła. Doprowadzić do wrzenia, gotować 3 minuty, odcedzić. Cebulę pokroić w piórka, boczek i seler w kostkę, marchewki w plasterki, a czosnek drobno posiekać.W dużym rondlu rozgrzać 2 łyżki oliwy. Przez 5 minut smażyć na niej cebulę, boczek i połowę czosnku. Potem dodać resztę oliwy i czosnku, marchewkę, seler, pomidory razem z zalewą, roztarte w dłoniach oregano i soczewicę. Zalać 1 litrem wody, przykryć i dusić 30-40 minut, aż soczewica i marchewka zmiękną. Doprawić do smaku solą i pieprzem.Przed podaniem można zupę jeszcze posypać grzankami. 