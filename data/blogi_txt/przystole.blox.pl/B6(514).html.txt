Mazurek zawsze kojarzył mi się jako coś bardzo słodkiego. I właśnie taki jest mazurek, który zrobiłam na tegoroczną Wielkanoc - niesamowicie słodki. Ale nie ma w tym nic dziwnego, skoro składa się głównie z masy kajmakowej. Dzięki temu jednak wystarczy zjeść niewielki kawałek, żeby zaspokoić ochotę na słodycze. No i nie trzeba go piec, co jest niewątpliwą zaletą w czasie przedświątecznej krzątaniny.      Składniki:  6 wafli (1 opakowanie) 1,5 puszki mleka skondensowanego słodzonego 50 g masła 1 tabliczka białej czekolady 2 łyżki śmietanki kremówki 1 łyżka ekstraktu waniliowego bakalie i krem czekoladowy do dekoracji    Dzień przed przygotowywaniem mazurka zamknięte puszki z mlekiem umieścić w wysokim garnku i zalać zimną wodą tak, żeby puszki były przykryte. Garnek przykryć i doprowadzić do wrzenia, a potem gotować przez 3 godziny na małym ogniu pilnując, by puszki były cały czas przykryte wodą! Po tym czasie wodę wylać i zostawić puszki do ostygnięcia. Wafle (oprócz górnego) kolejno smarować powstałym kajmakiem (2 łyżki odłożyć do posmarowania górnego wafla). Owinąć folią spożywczą i przycisnąć czymś ciężkim, np. deską do krojenia. Odstawić na 2-3 godziny. Po tym czasie posmarować odłożonym kajmakiem wierzch mazurka.   Przygotować krem z białej czekolady:czekoladę połamać na kawałki, włożyć do garnuszka, wlać śmietankę. Postawić na małym ogniu i podgrzewać mieszając, aż czekolada się rozpuści i połączy ze śmietanką. Ostudzić. Miękkie masło utrzeć z cukrem na puch, dodać czekoladę. Krem przełożyć do szprycy, udekorować brzegi mazurka (z pozostałego zrobiłam kwiatki). Udekorować dowolnie bakaliami.   Przechowywać w lodówce. ﻿ 