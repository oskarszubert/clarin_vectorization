Ta zupa długo czekała na swoją kolej, ale w końcu się doczekała. A że kremowe zupy to nasze ulubione, to i ta nam bardzo smakowała. Obowiązkowo podana z grzankami oczywiście ;)Składniki:- 5 średnich porów- 2 łyżeczki masła- ząbek czosnku- 4 średnie ziemniaki- 1 bulionetka drobiowa Knorr- kilka łyżek mleka- sól i pieprzPory przekroić na pół i w piórka. Masło rozgrzać w rondelku, wrzucić posiekany (nie zmiażdżony) czosnek i pory. Podsmażyć na większym ogniu, po czym zmniejszyć ogień i dusić przez około 10 minut, od czasu do czasu mieszając.Ziemniaki pokroić w kostkę, wrzucić do garnka i jeszcze chwilę poddusić z porami. Dodać 4 szklanki wrzątku oraz bulionetkę drobiową. Doprowadzić zupę do wrzenia, zmniejszyć ogień i gotować pod przykryciem przez 15-20 minut, aż ziemniaki zmiękną. Całość zmiksować, doprawić do smaku solą i pieprzem, podprawić kilkoma łyżkami mleka, wymieszać.Podawać z grzankami posmarowanymi słonym masłem.Przepis z blogu Brudnopis: cudawianki w kuchni. 