Co należy zrobić, żeby moje dziecko z chęcią zjadło śliwki? Upiec ciasto ze śliwkami i czekoladą :)))Przepis zobaczyłam u Asi i od razu go wydrukowałam. Bo któż mógłby się oprzeć pysznej drożdżówce która ma w sobie tyle dobroci? I czekolada i owoce a do tego jeszcze cukier puder na wierzchu. Niebo w gębie po prostu. Czekoladę pokroiłam w dość duże kawałki, żeby były widoczne i smak był wyczuwalny, więc synek zajadał ciasto ze smakiem i jeszcze chwalił ;)Przepis podaję z moimi niewielkimi zmianami.Składniki:- 25 g świeżych drożdży- 1/4 szklanki ciepłego mleka- 350 g mąki pszennej (dosypałam jeszcze 50 g)- 60 g cukru pudru- szczypta soli- 3 jajka (w temperaturze pokojowej)- 100 g masła (stopionego i ostudzonego)- 100 g gorzkiej czekolady (pokrojonej na kawałeczki)- ok. 350 g śliwek (wypestkowanych i pokrojonych na 3 cm kawałki)*- 2-3 łyżki roztopionego masła- cukier puder do posypaniaMąkę wsypać do miski, na środku zrobić wgłębienie, wkruszyć do niego drożdże, posypać łyżeczką cukru i polać niewielką ilością ciepłego mleka, rozgniatając drożdże palcami, żeby powstał zaczyn. Miskę przykryć ściereczką i odstawić na około 10 minut.Dodać resztę cukru, sól, roztrzepane jajka i roztopione masło i wyrabiać ciasto stopniowo dolewając pozostałe mleko. Wyrabiać, aż ciasto będzie gładkie, elastyczne i będzie odchodziło od ręki. Wyrobione ciasto przykryć ściereczką i odstawić do wyrośnięcia na 60 minut, aż podwoi swoją objętość. Uderzyć pięścią w wyrośnięte ciasto i wyrabiać jeszcze przez 3-5 minut. Na koniec dodać pokrojoną czekoladę i delikatnie wmieszać ją w ciasto.Ciasto przełożyć do prostokątnej, wysmarowanej tłuszczem formy o wymiarach 22x26 cm, na wierzchu ułożyć śliwki. Przykryć ściereczką i odstawić na 45-60 minut do wyrośnięcia.Wierzch ciasta posmarować roztopionym masłem i wstawić do piekarnika rozgrzanego do 180 st.C. Piec przez około 25 minut na złoty kolor.Przed podaniem posypać cukrem pudrem.* moje śliwki były małe, więc przekroiłam je jedynie na pół i to wystarczyło.Przepis dodaję do akcji Czas na śliwki. 