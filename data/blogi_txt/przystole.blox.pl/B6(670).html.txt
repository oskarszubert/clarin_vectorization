Znacie taką mrożonkę "warzywa na patelnię"? Kiedyś często ją kupowałam i smażyłam na obiad. Teraz już do niej na pewno nie wrócę, bo sama, w domu, we własnym piekarniku zrobiłam lepsze. W dodatku z mięsem, więc bardziej sycące. Danie pyszne, kolorowe i bardzo aromatyczne dzięki dodatkowi świeżych ziół.Świetnie nadaje się na niedzielny obiad, bo wystarczy składniki pokroić, przyprawić i wstawić do piekarnika, a reszta już zrobi się sama, my możemy poświęcić czas rodzinie ;)Przepis zaczerpnęłam z gazety "Sól i pieprz" nr 10/2009, nieco go zmieniłam.  Składniki (na 4 porcje):- 500 g filetów z piersi kurczaka- 500 g ziemniaków- 1 czerwona papryka- 1 żółta papryka- 1 cukinia- 150 g cebuli- 50 ml bulionu warzywnego- 4 łyżki soku z cytryny- 1 łyżka oliwy- 2 ząbki czosnku- sól i pieprz- słodka papryka w proszku- rozmaryn i tymianekZiemniaki wyszorować i pokroić w cząstki. Papryki oczyścić i pokroić w większą kostkę, lub dłuższe paseczki, cebulę w piórka, a cukinię razem ze skórką w półplasterki. Wymieszać bulion, sok z cytryny i oliwę, przez praskę wycisnąć czosnek. Dobrze wymieszać. Na dużą blachę z piekarnika wysypać wymieszane warzywa, polać marynatą i wymieszać. Dodać mięso pokrojone w paseczki, przyprawione solą, pieprzem i papryką. Wszystko posolić i lekko przemieszać. Posypać 2 łyżkami igieł rozmarynu i 2 łyżkami listków tymianku (lub łyżką suszonego). Skropić łyżką oliwy.Blachę wsunąć do rozgrzanego do 200 st.C piekarnika i piec przez około 35 minut.Przed pieczeniem:  i już gotowe do jedzenia:   Przepis dodaję do dwóch akcji: Cukiniowy sierpień 2 oraz Kurczak na 1000 sposobów. 