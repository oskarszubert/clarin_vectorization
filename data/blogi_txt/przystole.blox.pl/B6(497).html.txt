Podobno wszyscy znają i pamiętają to danie z dzieciństwa. Jednak nie wszyscy, bo ja go nie znałam. Zrobiłam wczoraj, głównie ze względu na dzieci i... pytam sama siebie dlaczego dopiero teraz? Przecież to jest pyszne! Kto zna, ten pewnie na przepis nie spojrzy, ale wszystkim, którzy jeszcze nie znają (są tacy, czy tylko ja się uchowałam?), a lubią truskawki, serdecznie polecam :)        Inspirowałam się przepisem z blogu Smakowity kąsek. Składniki (dla 3 osób):  450 g makaronu świderki 500 g truskawek 1 łyżka cukru trzcinowego 1 łyżka cukru z wanilią - przepis tutaj 2 łyżki śmietanki kremówki    Makaron ugotować wg przepisu na opakowaniu, odsączyć, przelać zimną wodą. Truskawki umyć, usunąć szypułki, kilka odłożyć, a resztę zmiksować z cukrem trzcinowym i waniliowym, oraz śmietanką. Najlepiej nie miksować na gładko, zostawić większe kawałki owoców. Porcje makaronu nałożyć do miseczek, polać sosem truskawkowym, udekorować odłożonymi i pokrojonymi w cząstki truskawkami. Wymieszać i podawać. 