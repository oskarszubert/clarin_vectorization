Pewnie zdążyliście już zapomnieć o wielkanocnych wypiekach? Ja w tym roku upiekłam babkę, którą zaraz Wam pokażę i przepyszny sernik, który upiekłam już drugi raz i znów na sesję zdjęciową się nie załapał. No nic, będę musiała go upiec jeszcze raz ;) Babka z ciasta ucieranego efektownie się prezentuje dzięki orzechowym falom. Wierzch udekorowałam karmelową polewą. Długo zachowuje szczelność w zamkniętym pojemniku - właśnie do kawy zjadam ostatni kawałek ;) Polecam nie tylko na Wielkanoc. Składniki ciasto ucierane:  250 g miękkiego masła 250 g cukru pudru 2 łyżki cukru waniliowego 3 jajka 3 żółtka 400 g mąki pszennej 2 łyżeczki proszku do pieczenia 8 łyżek mleka  warstwa orzechowa:  3 białka 150 g cukru pudru szczypta soli 300 g orzechów laskowych lub włoskich  polewa:  7 łyżek śmietanki kremówki (30%) 200 g cukierków toffi    Przygotować ciasto ucierane: masło utrzeć z cukrem i cukrem waniliowym. Dodać 3 jajka i 3 żółtka. Wciąż ucierając, dodawać na zmianę mąkę wymieszaną z proszkiem do pieczenia i mleko. Utrzeć na gładką, jednolitą masę. Przygotować warstwę orzechową: białka ubić ze szczyptą soli, a potem zmniejszyć obroty i wymieszać z cukrem pudrem. Wsypać mielone orzechy i delikatnie, ale dokładnie wymieszać łyżką.   Formę do pieczenia babki natłuścić i posypać mąką. 1/3 ciasta przełożyć do formy. Następnie kolejno włożyć połowę masy orzechowej, ciasto, masę orzechową i resztę ciasta. Piec w piekarniku nagrzanym do 180 st.C przez 60-70 minut. Po upieczeniu babkę zostawić do ostygnięcia i wyjąć z formy. Przygotować polewę: w garnuszku zagotować kremówkę, wrzucić pokrojone na połówki cukierki toffi i mieszać aż do ich rozpuszczenia. Gotową polewę nieco ostudzić i udekorować babkę. Zostawić do zastygnięcia.      Przepis z gazety "pyszne Ciasta na Wielkanoc" nr 7/2010. 