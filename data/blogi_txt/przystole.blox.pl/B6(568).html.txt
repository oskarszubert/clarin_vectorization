Święta Wielkanocne nie mogą się obejść bez białej kiełbasy. Żeby nieco odmienić sposób jej podania, wpakowałam ją do muffinek. Podane na ciepło razem z chrzanowym sosem były doskonałym początkiem dzisiejszego dnia. Jako potrawa na świątecznym stole też by się sprawdziły.      Pomysł na muffiny zaczerpnęłam z czasopisma "moje Gotowanie" nr 4/2012.   Składniki (na 12 sztuk) suche:  3/4 szklanki mąki żytniej 3/4 szklanki mąki pszennej 1 czubata łyżeczka proszku do pieczenia 1 łyżka przyprawy do żurku i barszczu białego Kamis 1/4 łyżeczki cukru szczypta soli 1 łyżka drobno pokrojonego szczypiorku ząbek czosnku 2 nieduże białe kiełbaski parzone (200 g)  mokre:  1/2 szklanki maślanki 2 jajka 6 łyżek stopionego masła    sos/krem*:  100 g serka śmietankowego 2 łyżki chrzanu (ze słoiczka) sól do smaku      W dużej misce wymieszać obydwa rodzaje mąki, dodać przyprawy, szczypiorek oraz obraną ze skórki i pokrojoną w niedużą kostkę kiełbasę. Wymieszać. W innym naczyniu roztrzepać jajka z maślanką i ostudzonym masłem. Mokre składniki wlać do suchych, wymieszać tylko do połączenia składników. Ciasto nałożyć do wyłożonej papilotkami formy. Wstawić do piekarnika nagrzanego do 200 st.C i piec przez 20 minut. Najlepiej smakują ciepłe, podane z kremem przygotowanym z podanych składników. * to, czy otrzymacie krem do smarowania, czy sos do maczania muffin zależy od tego, jak gęstych produktów użyjecie. Ja akurat miałam jedno i drugie dość rzadkie, więc wyszedł mi  sos, a nie krem. WPIS KOMERCYJNY ﻿ 