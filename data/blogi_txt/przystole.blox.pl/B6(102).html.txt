Są czasem takie dni, kiedy nie chce mi się iść do sklepu, ale pójść musiałabym po pieczywo na śniadanie lub kolację. Wtedy wyciągam drożdże z zamrażalnika, wyszukuję przepis na bułki i kiedy tylko drożdże się rozmrożą zabieram się za wyrabianie ciasta. W ten sposób na kolację i kolejne śniadanie możemy zjeść własne, świeże bułeczki, w dodatku takie, jakich w sklepie bym nie kupiła. Warto więc czasem dopuścić swojego wewnętrznego lenia do głosu ;)Składniki (na 10-12 bułek):- 1/2 szklanki płatków owsianych- 1-2 łyżki miodu (użyłam miodu z mniszka)- 1 łyżka  (17 g) masła- 3/4 łyżeczki soli- 1 szklanka wrzącej wodyW dużej misce zalać płatki, miód, masło i sól wrzącą wodą, dobrze wymieszać (aż miód i masło się rozpuszczą) i odstawić do wystygnięcia.ponadto:- 14 g świeżych drożdży- 0,5 łyżeczki cukru- 3 łyżki letniej wody- 2 łyżki zmielonego siemienia lnianego (dałam w całości)- 1,5 szklanki mąki pszennej razowej- 3/4 szklanki mąki pszennej- 1 roztrzepane jajko do posmarowania- płatki owsiane do posypaniaObydwa rodzaje mąki wsypać do miski, wymieszać. Na środku zrobić wgłębienie, wkruszyć do niego drożdże, posypać cukrem i zalać wodą. Palcami rozetrzeć drożdże, żeby powstał zaczyn. Miskę przykryć i odstawić na ok. 10 minut.Kiedy zaczyn podrośnie, dodać pozostałe składniki razem z zawartością miski z płatkami i wyrobić miękkie, elastyczne ciasto (wyrabiać przez około 8 minut, ciasto może być lekko klejące).Przełożyć do lekko natłuszczonej miski, przykryć ściereczką i odstawić do podwojenia objętości. Następnie odgazować uderzając lekko dłonią i zostawić, by odpoczęło przez 5 minut.Ciasto podzielić na 10-12 równych części. Z każdej uformować bułeczkę, ułożyć na blasze i pozostawić pod przykryciem na około 30 minut, do napuszenia.Przed samym pieczeniem bułeczki posmarować jajkiem i posypać płatkami owsianymi..Piec w temperaturze 200 st.C przez około 15 minut, aż będą ładnie zarumienione. Wystudzić na kratce.Przepis z blogu Moje wypieki (podałam z moimi niewielkimi zmianami) 