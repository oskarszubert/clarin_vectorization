Ciasto łatwe, szybkie i przyjemne do przygotowania, a do zjedzenia jeszcze szybsze ;) Do odmierzania składników nie jest potrzebna waga, wystarczy szklanka (moja ma pojemność 250 ml), a truskawki można również zastąpić innymi owocami sezonowymi. Ciasto najbardziej smakowało nam w dniu pieczenia.       Przepis z TEJ strony. Składniki:  3 jajka 3 szklanki mąki pszennej + 1 czubata łyżka do obtoczenia owoców 1 szklanka cukru pudru 1 szklanka mleka 125 g masła w temperaturze pokojowej 3 łyżeczki proszku do pieczenia 2 łyżki cukru z wanilią truskawki lub inne owoce sezonowe    Masło utrzeć w misce na puch i wciąż ucierając wsypywać cukier z cukrem waniliowym, a potem dodawać po jednym jajku. Następnie, na przemian dodawać po łyżce mąkę wymieszaną z proszkiem do pieczenia i mleko. Truskawki (najlepiej nieduże) lub inne owoce wymieszać w misce z łyżką mąki tak, żeby były całe nią pokryte - zapobiegnie to ich opadaniu na dno formy w trakcie pieczenia.Do przygotowanego ciasta wsypać owoce i delikatnie wymieszać łyżką.Ciasto przelać do natłuszczonej formy o wymiarach 24x28 cm.Wstawić do piekarnika nagrzanego do 180 st.C i piec przez około 40-45 minut.Ostudzone ciasto przed podaniem można posypać cukrem pudrem. 