Od tego tygodnia postanowiłam sobie, że będę gotować dwudaniowe obiady, żeby synek przed popołudniową drzemką i po obudzeniu mógł zjeść coś ciepłego i treściwego. Zobaczymy jak długo uda mi się wytrwać w tym postanowieniu, bo jak z tych niecierpliwych i raczej nie wytrwałych jestem ;-) Wzięłam więc dziś segregator z przepisami na zupy do ręki i pierwszy wypróbowany, ale jeszcze tutaj nie pokazywany był właśnie na zupę koperkową z kluseczkami. Wszystkie składniki miałam w domu i bardzo dobrze, bo padający śnieg z deszczem skutecznie zniechęcił mnie do wyjścia do sklepu. Zupa została ugotowana, dziecko nakarmione i śpi, więc pierwszy dzień realizacji postanowienia mogę odkreślić :-)   Składnikizupa:- 1 łyżka mąki pszennej- 1 łyżka masła- pół pęczka koperku- 1 litr bulionu mięsnego lub warzywnego- 1 torebka ryżu- śmietana 12%- 1 łyżka soku z cytryny- sól i pieprzkluseczki:- 1 pierś z kurczaka- 1 jajko- 2 łyżeczki mąki ziemniaczanej- szczypta soliŁyżkę mąki podsmażyć na maśle, następnie do zasmażki wsypać posiekany koperek i dusić przez chwilę. Wlać bulion, zagotować. W międzyczasie przygotować masę na kluseczki: mięso pokroić w kostkę, zmielić w blenderze, wymieszać z roztrzepanym jajkiem i mąką, delikatnie posolić. Wymieszać dokładnie na dość zwartą masę która łatwo da się formować.Dwie łyżeczki moczyć we wrzącej zupie i formować z ich pomocą niewielkie kluseczki z przygotowanego ciasta. Wkładać je od razu do zupy. Kiedy wszystkie kluseczki wypłyną do góry, dodać osobno ugotowany ryż i śmietanę. Wszystko razem zagotować i doprawić do smaku. 