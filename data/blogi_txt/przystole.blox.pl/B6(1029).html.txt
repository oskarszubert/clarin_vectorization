Rewelacyjny sposób na przyrządzenie filetów z kurczaka. Podałam je na obiad razem z surówką marchewkową z pomarańczą i pieczonymi ziemniakami. Majonezowy sos z dodatkiem ketchupu i soku pomarańczowego wspaniale się tutaj wkomponował. Moim dwóm mężczyznom bardzo smakowało :)Te kotleciki stały się też już hitem wśród mojej dalszej rodziny.   Składniki (na 4 porcje)kotleciki:- 300 g piersi z kurczaka- ulubiona przyprawa do kurczaka- 100 g mąki pszennej- 2 jajka- 150 g płatków kukurydzianych- 60 g bułki tartejsos koktajlowy:- 60 g majonezu- 60 g ketchupu- sok z połowy pomarańczyPrzygotowanie kotlecików:mięso pokroić w paski, posypać przyprawą do kurczaka, przykryć i odstawić na 10 minut do lodówki.Płatki rozdrobnić w blenderze lub wałkiem do ciasta i wymieszać z bułką tartą. Mięso panierować w mące, roztrzepanych jajkach, a na końcu w płatkach z bułką.Smażyć na złoty kolor w gorącym oleju sięgającym do połowy kotlecików. Po usmażeniu kłaść je na ręczniku papierowym, żeby wchłonął nadmiar tłuszczu.Przygotowanie sosu:wszystkie składniki sosu dokładnie wymieszać, podawać do kotlecików.Przepis z tej strony, ja nieco pozmieniałam proporcje. 