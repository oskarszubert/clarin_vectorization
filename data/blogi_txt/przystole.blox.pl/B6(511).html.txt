Kolejny przepis na ciasto z rabarbarem i kolejny zaczerpnięty z blogu Abbry. Oczywiście jak to często u mnie bywa, trochę zmieniłam składniki. Okazało się bowiem, że mam w ogrodzie za mało rabarbaru i żeby mieć tyle owoców ile powinno się na cieście znaleźć, dołożyłam do rabarbaru jabłka. Dlatego zmieniłam trochę nazwę ciasta i składniki podaję w takich proporcjach, jakie sama zastosowałam. Ciasto jest bardzo smaczne, wilgotne i niezbyt słodkie, czyli dokładnie takie jakie lubię. Zresztą nie mogło być inaczej, bo wszystkie przepisy które znajduję u Abbry sprawdzają się w mojej kuchni :)Składnikina ciasto:- 1 szklanka maślanki- 1 szklanka cukru pudru- 2,5 szklanki mąki pszennej- 3 łyżeczki proszku do pieczenia- 3 jajka- 1/2 szklanki oleju- 1 cukier waniliowy- 1 łyżeczka aromatu waniliowegona wierzch:- ok. 300 g rabarbaru- 3-4 łyżeczki cukru - 2 jabłkana kruszonkę:- 100 g masła lub margaryny- mąka - cukier Rabarbar obrać, pokroić w cienkie plasterki i wymieszać z cukrem.Składniki ciasta zmiksować - najpierw jajka z cukrem i cukrem waniliowym, następnie dodać płynne składniki, a na końcu mąkę z proszkiem do pieczenia. Zmiksowane ciasto wylać na prostokątną blachę do pieczenia wyłożoną papierem do pieczenia.Rabarbar osączyć z nadmiaru soku. Jabłka obrać, pokroić w niedużą kostkę, dodać do rabarbaru, wymieszać i wyłożyć na ciasto.Szybko zagnieść kruszonkę - do masła pokrojonego na małe kawałki dodać mąkę i cukier (tak jak Abbra zaczęłam od trzech łyżek mąki i cukru, a potem dosypywałam stopniowo aż uzyskałam gładkie ciasto które łatwo się dało pokruszyć). Kruszonką posypać warstwę owocową i blachę z ciastem wstawić do piekarnika nagrzanego do 180C. Piec około 50 minut.Po upieczeniu i ostudzeniu ciasto można posypać cukrem pudrem.  Na koniec już nie kulinarnie, ale chciałam się pochwalić moim kaktusem który wypuścił aż 24 pączki które kolejno zakwitają. Dziś kaktus zaszalał i w jednym dniu rozwinęło się aż sześć kwiatów. Oto jeden z nich:  Prawda że piękny? 