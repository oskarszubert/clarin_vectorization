Jeszcze nie dietetycznie, wprost przeciwnie. Właściwie to muszę się przyznać, że przy przygotowaniu tego dania to przesadziłam ;) Dla dwóch osób zrobiłam dwa "sandały" - tak to danie mój mąż nazwał :)) z dwóch całych filetów z kurczaka (następnym razem dałabym jeden przecięty w poprzek na dwie osoby), no i jeszcze jako dodatek podałam pieczone ziemniaki i sos czosnkowy, a powinnam zrobić zamiast nich sałatkę. Po zjedzeniu takiego obiadu nie mogliśmy się ruszać - takie to było obżarstwo ;) Co nie zmienia faktu, że dobre to to było.  Składniki (na 2 porcje):- opakowanie ciasta francuskiego- duży filet z kurczaka- 200 g pieczarek- 1 cebula- 2 plastry boczku- sól i pieprzCiasto francuskie rozmrozić, rozwinąć, przeciąć na pół. Filet z kurczaka przeciąć na dwie części, oprószyć solą i pieprzem, ułożyć na cieście francuskim. Wystające części ciasta pokroić na paski o grubości ok. 2 cm.Cebulę i pieczarki drobno posiekać, usmażyć, doprawić do smaku. Ułożyć na mięsie. Przykryć plastrem boczku i zawinąć naprzemiennie w paski ciasta.   Posmarować roztrzepanym jajkiem i wstawić do piekarnika nagrzanego do 200 st.C. Piec do zrumienienia ciasta, przez ok. 25-30 minut.Przepis z Galerii Potraw. 