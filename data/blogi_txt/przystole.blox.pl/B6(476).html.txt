Orzeźwiające, chociaż nie lekkie. Raczej tłuste, ale nie ma w tym nic dziwnego, skoro składają się głównie z kremówki i serka mascarpone. Ale przecież od czasu do czasu można zaszaleć kalorycznie, prawda? Zwłaszcza, jeśli jest to takie smaczne szaleństwo ;)      Wzorowałam się na przepisie z czasopisma "Sól i Pieprz" nr 4/2012, ale podaję z moimi zmianami.  Składniki: 200 ml śmietanki kremówki 30% sok wyciśnięty z 1 cytryny (u mnie 1,5 limonki) 250 g sera mascarpone 100 g cukru pudru    W misce utrzeć mascarpone z cukrem i sokiem z cytryny (lub limonki). W osobnym naczyniu ubić na pół sztywno śmietankę. Dodawać ją po łyżce do masy cytrynowej mieszając łopatką. Gotową masę przełożyć do naczynia do zamrażania i włożyć do zamrażalnika. Wyjmować co około 30 minut i mieszać łyżką. Czynności powtarzać aż do uzyskania przez masę odpowiedniej konsystencji. 