Wszyscy pieką muffinki, chciałam piec i ja ;) Kupiłam więc formę i papilotki, wczoraj dostałam je w paczce    i dziś zadebiutowałam w muffinkowym świecie. Debiut uważam za udany, ciastka są przepyszne, a muszę się przyznać ze muffinki jadłam pierwszy raz w życiu..  Nie zawiodłam się, wręcz przeciwnie. Muszę Was ostrzec że teraz często na blogu będą gościć takie wypieki ;)  Składniki suche:- 2 szklanki mąki- 1 szklanka cukru pudru- 2 łyżeczki proszku do pieczenia- 1 łyżeczka sody oczyszczonej- szczypta soli- 1 szklanka pokrojonych w kostkę suszonych śliwek- 1/2 szklanki posiekanych orzechów włoskich (dodałam laskowych)- cukier wanilinowy Składniki mokre:- 1 jajko- 1 żółtko- 1 szklanka maślanki - 6 łyżek rozpuszczonego masłaDo posypania:- 1 łyżka cukru kryształu- 1 łyżka drobno posiekanych orzechów- 1/3 łyżeczki cynamonu W dwóch osobnych miskach wymieszać składniki suche i mokre. Mokre wlać do suchych i krótko mieszać, tylko do połączenia składników.Nakładać porcje ciasta do natłuszczonej lub wyłożonej papilotkami formy muffinkowej. Posypać mieszanką cynamonowo-orzechową.Wstawić do nagrzanego do 180ºC piekarnika i piec 20-25 minut aż będą lekko złociste.Po upieczeniu wyjąć z formy i zostawić do ostygnięcia na kratce lub talerzu. Oryginalny przepis podała Bajaderka na forum cincin w tym wątku , ja go minimalnie zmieniłam i dopasowałam do tego co miałam w domu :) 