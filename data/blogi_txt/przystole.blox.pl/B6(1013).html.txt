Tyle było przygotowań, a święta tak szybko minęły. Za szybko jak dla mnie. Dobrze, że chociaż choinką możemy się cieszyć dłużej niż przez te trzy świąteczne dni. W tym roku mamy chyba najładniejszą choinkę ze wszystkich które były do tej pory - chociaż co roku tak myślę ;) Jednak dopiero z tegorocznej synek naprawdę się cieszył i ubierał ją razem ze mną, wcześniej jakoś go to nie ruszało. Dorasta mi dziecko :)Oto nasza choinka:Tuż po świętach się rozchorowaliśmy i teraz oboje z synkiem jesteśmy na antybiotykach. Chyba zaczęły już działać, bo dziś nawet zaległe zdjęcia ciastkom zrobiłam, a wcześniej nic mi się nie chciało robić, nawet pisać ;)Możecie się więc spodziewać jeszcze kilku świątecznych przepisów (głównie na ciastka), których przed świętami nie zdążyłam Wam pokazać. Może na przyszły rok się przydadzą, albo i bez specjalnej okazji, bo ciasteczka przecież zawsze są dobre, nie tylko od święta, prawda?Dzisiaj zamiast przepisu chcę Wam polecić przeczytanie dwóch artykułów. W pierwszym możecie przeczytać o świątecznych hitach blogerek kulinarnych, także i moim: LINK.Drugi to wywiad ze mną w serwisie We-Dwoje: LINK.A już dziś zapraszam Was na jutrzejszy przepis na drożdżowe paluszki z sezamem, solą lub inną ulubioną posypką. Może sprawdzą się jako sylwestrowa przekąska? 