Bardzo prosty przepis na coś słodkiego. Bez wielu skomplikowanych składników i bez pieczenia. Takie małe co nieco na szybko. Ostrzegam jednak, że jedzenie tych wafelków bardzo wciąga ;)Jak myślicie, czy może to być także propozycja na święta dla zapracowanych osób, które nie mogą poświęcić wiele czasu na pieczenie ciasteczek? Mnie się wydaje, że może. Gdyby jeszcze pokroić je zamiast na takie duże wafle na takie malutkie (np. 5x2,5 cm), otrzymalibyśmy ciasteczka takie "na raz". Też ładnie by się prezentowały.  Składniki:- opakowanie prostokątnych suchych wafli (andrutów)- 1 szklanka mleka- 1 szklanka cukru kryształu- 1/3 kostki margaryny- 3 czubate łyżki gorzkiego kakao- 3/4 szklanki mleka w proszku (nie granulowanego)Do garnka wlać mleko, dodać cukier i margarynę, gotować od czasu do czasu mieszając przez około 20 minut. Pod koniec gotowania wsypać kakao i mleko w proszku. Utrzymywać w stanie lekkiego wrzenia ciągle mieszając (najlepiej rózgą) jeszcze przez kilka chwil.Lekko ostudzić i ciepłą masą przekładać wafle. Przycisnąć (np. dużą drewnianą deską do krojenia) i zostawić do zastygnięcia (można wstawić do lodówki.Kiedy masa zastygnie pokroić na ciastka. 