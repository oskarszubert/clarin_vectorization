Kiedy pierwszy raz zabierałam się do gotowania tej zupy miałam bardzo mieszane uczucia. No bo jak to: ugotować ogórki? jak one będą smakować i czy taka zupa może się w ogóle udać? Ale że lubię eksperymentować, to się wątpliwościom nie poddałam i wyszła mi całkiem smaczna, letnia zupa. Nie za ciężka, nie za gęsta, w sam raz na lekki letni posiłek. Od tego czasu gotuję tą zupę co roku.Składniki:- porcja młodej włoszczyzny (bez kapusty)- 300 g świeżych ogórków (długich, sałatkowych)- 200 g ziemniaków- 20 g masła- 1/2 szklanki kwaśnej śmietany 18%- 2 łyżki mąki pszennej- 2 łyżki posiekanego koperku- sólObrane i umyte warzywa korzeniowe oraz białą część pora pokroić w krążki lub słupki. Dodać ziemniaki pokrojone w kostkę, zalać litrem wody i gotować 20 minut. Związać w pęczek zieloną cześć pora oraz nać selera i gałązki pietruszki i włożyć do zupy pod koniec gotowania.Ogórki obrać, przekroić na pół, usunąć nasiona, a miąższ pokroić w kostkę i udusić na maśle w osobnym naczyniu z dodatkiem łyżeczki koperku. Przełożyć do garnka z wywarem. Wyjąć związaną zieleninę, zabielić zupę śmietaną wymieszaną z mąką, zagotować. Posypać resztą koperku. 