Alternatywa dla tradycyjnej świątecznej rolady makowej. Ciasto z którego zrobione zostały rogaliki jest mięciutkie i delikatne. Świetnie pasuje do masy makowej którą rogaliki zostały wypełnione. Pyszne.Składniki (na 32 rogaliki):- 2 homogenizowane serki waniliowe (Danio)- 2 kostki masła (2x200 g)- 5 szklanek mąki pszennej- 2 łyżki cukru pudru- duża puszka gotowej masy makowej (850 g)Zagnieść ciasto z serków, masła, mąki i cukru. Uformować kulę, owinąć folią spożywczą i włożyć do lodówki na 2 godziny. Po wyjęciu z lodówki ciasto podzielić na 4 części. Każdą rozwałkować na koło o średnicy 33 cm i podzielić na 8 części. Na każdy z powstałych trójkątów u podstawy nałożyć 2 łyżeczki masy makowej i zwinąć w rogaliki. Piec przez około 30 minut na wyłożonej papierem do pieczenia blasze, w piekarniku nagrzanym do 180 st.C (przed pieczeniem można posmarować roztrzepanym jajkiem).Po upieczeniu i ostudzeniu posypać cukrem pudrem.Przepis z Galerii Potraw, podałam z moimi zmianami. 