Pokazywałam już tutaj fale Dunaju z jabłkami, teraz pora na właściwą wersję, czyli taką z wiśniami. Ten przepis jest inny od poprzedniego, a po raz pierwszy skorzystałam z niego w czasach, gdy jeszcze nie prowadziłam bloga kulinarnego i ciasto zawsze się udaje, więc można powiedzieć że jest dobrze przetestowany i niezawodny.Składnikina ciasto:- 1 szklanka cukru pudru- 1 szklanka oleju- 5 jajek- 2,5 szklanki mąki pszennej- 0,5 szklanki maki ziemniaczanej- 3 płaskie łyżeczki proszku do pieczenia- 3 łyżki kakao- duży słoik wiśni w kompociena krem:- 150 g białego serka kremowego (Bielucha)- 4 łyżki cukru pudru- 2 szklanki śmietany kremówki- 2 opakowania zagęstnika do śmietany (śmietan-fix)na polewę:- 150 g masła- 2 tabliczki czekoladyJajka ubić z cukrem i olejem. Wymieszać z mąką pszenną połączoną z proszkiem do pieczenia i 3/4 szklankami wody. Do połowy ciasta dodać kakao. Do reszty mąkę ziemniaczaną. Obie części osobno dobrze wymieszać.Jasną część ciasta wyłożyć do natłuszczonej prostokątnej dużej formy. Ułożyć osączone z soku wiśnie i wyłożyć ciemne ciasto.Wstawić do nagrzanego do 180 st.C piekarnika i piec około 25 minut.Kiedy ciasto ostygnie, kremówkę ubić z cukrem i zagęstnikiem. Wymieszać z serkiem. Wyłożyć na ciasto i całość wstawić do lodówki na godzinę.Czekoladę rozpuścić z masłem w gorącej kąpieli wodnej i chwilę ucierać. Ostudzić trochę i polać ciasto. Widelcem zrobić na polewie fale. Zostawić do zastygnięcia. 