Umówiłyśmy się z Cudawianką na wspólne gotowanie zeszłym roku, a skończyło się wspólnym pieczeniem już w tym roku :) Tym razem przepisy zaproponowała Ona i ostatecznie nasz wybór padł na muffinkowe pączki - końcu wczoraj był Tłusty Czwartek.Muffinki bardzo nam smakowały, synkowi chyba najbardziej, chociaż jednak nie są bardzo podobne w smaku do naszych pączków, Cudawianka mówiła że przypominają raczej pączki angielskie. Najsmaczniejsza była góra z tą cukrową, chrupiącą posypką i oczywiście najlepiej smakują jeszcze ciepłe (tak jak moje pączusie zresztą). :)Cudawianko dziękuję za świetny przepis i wspólne pieczenie, już zaczynam się szykować na to wspólne gotowanie i szukam przepisów! ;)Oryginalny przepis jest tutaj, my troszkę go pozmieniałyśmy.Składniki (na 10-12 sztuk)*suche:- 300 g mąki pszennej- 3/4 łyżeczki proszku do pieczenia- 3/4 łyżeczki sody oczyszczonej- 120 g cukrumokre:- 1 jajko- 80 ml oleju- 175 ml maślanki- 1 łyżeczka ekstraktu z waniliiponadto:- dowolny dżem (u mnie z czarnej porzeczki)- 50 g masła - 25 g białego cukru - 25 g brązowego cukru - 1 łyżeczka cynamonuSuche  składniki wymieszać w jednej misce, mokre składniki w drugiej misce. Mokre składniki wlać do suchych i wymieszać tylko do połączenia składników (mogą zostać niewielkie grudki). Foremkę na muffinki wysmarować masłem lub wyłożyć papilotkami. Po łyżce masy nałożyć do 10 lub 12 dołków, potem na każdą porcję położyć pół łyżeczki dżemu i przykryć łyżką masy. Wstawić do nagrzanego piekarnika i piec przez 20-25 minut w  180 stopniach.Wyjąć, lekko ostudzić. Następnie roztopić 50 g masła. Wymieszać obydwa rodzaje cukru i cynamon. Muffinki smarować rozpuszczonym masłem i  obtaczać w posypce z cukru i cynamonu. Najlepiej podawać kiedy będą jeszcze nieco  ciepłe.* oryginalny przepis mówi że z podanych składników otrzymamy 6 muffinek, ale mi wyszło ich 10, a Cudawiance 7. Gdybym nakładała troszkę mniejsze porcje ciasta, to spokojnie wystarczyłoby na wypełnienie całej foremki. Babeczki pięknie wyrastają, więc nie będzie problemu z tym że są za małe. Polecam zrobienie 12 sztuk :)Przepis dodaję do akcji Olcika Karnawałowe przekąski. 