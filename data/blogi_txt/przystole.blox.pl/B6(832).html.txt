Sezon na truskawki właściwie już się kończy, a ja dopiero jeden przepis z   ich wykorzystaniem pokazałam. Wszystko przez te ulewne czerwcowe deszcze, które zniszczyły nasze ogrodowe krzaczki truskawek, w związku z czym zebraliśmy bardzo mało owoców. Do tego jeszcze w tym roku jakoś miałam mniejszą ochotę na truskawki niż zwykle. Dlatego dziś pokazuję drugi i niestety ostatni przepis z truskawkami w roli głównej: zimny serowy deser na ochłodę według przepisu Dorotus.Składniki (na 4 niewielkie szklanki):- 80 g ciastek digestive lub innych, pokruszonych- 350 g kremowego serka białego (u mnie bieluch)- 4 łyżki cukru pudru- nasiona z 1 laski wanilii- 1/2 szklanki jogurtu naturalnego- kilka truskawek na wierzch deserusos truskawkowy:- 300 g truskawek- 1 łyżka cukru- 2 łyżeczki mąki ziemniaczanej- 1 łyżka świeżo wyciśniętego soku z cytrynyPokruszone ciastka wsypać na dno szklanek.Biały ser wymieszać z cukrem, ziarenkami wanilii i jogurtem.Przygotować sos:truskawki rozgnieść widelcem w niedużym garnuszku (lub rozdrobnić w blenderze), dodać sok z cytryny, mąkę ziemniaczaną i cukier, zagotować. Ostudzić.Na ciastka w szklankach wykładać kolejno warstwy: twarogowa, truskawkowa, twarogowa i  truskawkowa. Wierzch deserów udekorować truskawkami pokrojonymi w plasterki.Schłodzić. 