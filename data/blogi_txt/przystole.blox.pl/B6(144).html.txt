Czekolada nadal rządzi w mojej kuchni ;)Tym razem zrobiłam ciasteczka z płatków owsianych, z miodem i rodzynkami, więc są zdrowe i pełne błonnika. Doskonałe do przegryzania, zasmakują wszystkim którzy lubią wszelkiego rodzaju batoniki owsiane.Składniki (na 16 sztuk):- 125 g masła- 75 g cukru- 1 łyżka płynnego miodu- 350 g płatków owsianych błyskawicznych- 75 g gorzkiej czekolady (w oryginale była groszki z czekolady deserowej)- 50 g rodzynek Do rondla włożyć masło, cukier i miód. Gotować na małym ogniu, mieszając, aż się roztopią i powstanie jednolita masa. Zdjąć z ognia, dodać płatki owsiane i starannie wymieszać. Dodać rodzynki i czekoladę, dokładnie wymieszać.Masę przełożyć do formy o wymiarach 20x20 cm wyłożonej papierem do pieczenia (jeśli nie macie takiej formy, możecie te ciastka przygotować w formie o wymiarach 24x28 cm, zwiększając ilość składników o połowę, tak jak ja). Wyrównać wierzch masy i lekko docisnąć. Formę wstawić do piekarnika rozgrzanego do 180 st.C i piec przez około 30 minut (jeśli pieczecie w większej formie, czas pieczenia należy przedłużyć o około 10-15 minut). Po wyjęciu z piekarnika, gdy ciasto lekko przestygnie, zaznaczyć porcje nożem, tworząc kwadraty o wymiarach 5x5 cm. Pokroić, gdy ciasto wystygnie.Przepis z książeczki pt. "Czekolada" należącej do serii "z kuchennej półeczki" wyd. Olesiejuk. 