Ostatnio pokazuję tutaj same słodkie ciasta i desery, ale to wina tylko i wyłącznie dojrzewających w ogródku truskawek ;) Dzisiaj jednak przerwę, choć tylko na chwilkę, tą słodką serię i przedstawię przepis na chlebek z otrębami.Jest to pierwszy chleb jaki upiekłam, a przepis dostałam od mojej licealnej przyjaciółki i kuzynki mojego męża, Agnieszki. Było to jeszcze w czasach, kiedy dopiero zaczynałam się interesować pieczeniem i gotowaniem więc zawsze będę z sentymentem na ten przepis patrzeć. Zwłaszcza, że był taki czas że piekłam po dwa takie chlebki na raz, a pieczywa w sklepie wcale wtedy nie kupowaliśmy.Zdjęcie, tak jak i przepis wyciągnęłam z archiwum :) Składniki:- 40 dag mąki pszennej- 1/3 kostki drożdży- 1 łyżeczka soli- 1 łyżeczka cukru- 3 łyżki oleju- 3 łyżki otrąb pszennych- 2 łyżki mąki żarnówki- 1 szklanka letniej wody- garść lub dwie ziaren słonecznikaMąkę wsypać do miski, zrobić w niej dołek. Do dołka wkruszyć drożdże, posypać je łyżeczką cukru i polać odrobiną letniej wody, rozrobić palcami tak, żeby zaczyn nie wypłynął z dołka. Przykryć ściereczką i odstawić do wyrośnięcia.Następnie dodać wszystkie pozostałe składniki oprócz wody, którą należy dolewać stopniowo w czasie wyrabiania ciasta. Gotowe ciasto przełożyć do formy keksowej i ponownie odstawić do wyrośnięcia.Piekarnik nagrzać do 180-200ºC, wstawić formę z ciastem i piec około 60 minut. 