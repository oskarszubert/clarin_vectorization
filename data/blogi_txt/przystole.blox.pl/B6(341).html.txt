Rok się kończy, więc nadchodzi czas podsumowań i zakańczania rozpoczętych spraw. Dlatego postanowiłam nadrobić wszelkie zaległości blogowe. Po sprawdzeniu dysku okazało się, że mam ponad 20 zdjęć do nie pokazanych jeszcze na blogu przepisów. Oczywiście, jak można było się tego spodziewać, do dwóch nie mam przepisów (przełożyłam gdzieś, nie wiem gdzie), kolejne dwa mi się nie podobają, a trzecie jest tak bardzo letnio-jesienne, że go w zimie na blogu nie pokażę ;) Reszta zdjęć jak najbardziej do pokazania się nadaje, więc może cie się spodziewać, że przez najbliższy tydzień zasypię Was przepisami :)Zaczynam od ciasta, w którym znajdziecie między innymi mak, dżem i polewę czekoladową, co sprawia, że i na świątecznym stole mogłoby się pojawić (zdjęcie ciasta zrobiłam.... 24.10.2011 r., więc już wiecie, jakie zaległości mam). To takie ciasto-niespodzianka, bo za każdym razem nieco inaczej wygląda ;)      Przepis z mojego segregatora, spisany nie pamiętam skąd. Składniki:  2,5 szklanki mąki pszennej 2 łyżeczki proszku do pieczenia 300 g miękkiego masła 8 jajek (oddzielnie żółtka i białka) 2 szklanki cukru pudru 1/2 szklanki maku 2 łyżki kakao ok. 300 g okrągłych biszkoptów 2 słoiki dżemu morelowego lub malinowego   polewa czekoladowa z tego przepisu    Masło utrzeć z cukrem, wciąż ucierając dodawać po jednym żółtku, a potem stopniowo mąkę wymieszaną z proszkiem do pieczenia (2 łyżki mąki odłożyć). Z białek ubić sztywną pianę i za pomocą łyżki dokładnie połączyć z ciastem. Ciasto podzielić na 3 równe części.Do I dodać kakao, do II suchy mak, a do III odłożone 2 łyżki mąki. Do natłuszczonej lub wyłożonej papierem do pieczenia prostokątnej formie o wymiarach 40x25 cm, wykładać kolejno warstwy:ciemne ciastobiszkoptydżem z pierwszego słoiczkaciasto z makiembiszkoptydżem z drugiego słoiczkajasne ciastoBlachę z ciastem wstawić do piekarnika nagrzanego do 180 st.C i piec aż wierzch się zarumieni, a brzegi ciasta zaczną odstawać od blachy (ok. 50-60 minut). 