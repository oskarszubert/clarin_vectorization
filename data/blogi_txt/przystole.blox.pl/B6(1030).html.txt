Kiedy spróbowałam tego ciasta stwierdziłam że jest to najsmaczniejsze ciasto jakie w ostatnim czasie udało mi się upiec. Tym samym stało się moim numerem 1. Polecam na święta i nie tylko.Przepis pochodzi z gazety "naj poleca: Boże Narodzenie, 90 sprawdzonych przepisów" (nr2/2003).Oczywiście dołączam to ciasto do Kuchni Świątecznej i Noworocznej 2009.Składnikiciasto:- 3 szklanki mąki pszennej- 1/2 szklanki cukru pudru- 5 łyżek miodu- 1 łyżeczka sody- 1/3 kostki masła- 1 jajko- 2 łyżki kwaśnej śmietany 18%krem:- 2 szklanki mleka- 5 łyżek kaszy manny- 3/4 szklanki cukru pudru- 250 g masła lub margaryny- 1 łyżka cukru pudru do posypania- cukrowe perełki do dekoracji Miód rozpuścić z masłem i cukrem pudrem na małym ogniu. Wystudzić, dodać sodę, mąkę, jajko i śmietanę. Wymieszać i zagnieść ciasto.Masę podzielić na 4 równe części, rozwałkować na prostokątne placki o wymiarach blachy (21x25 cm). Na natłuszczoną formę kłaść kolejno placki i piec na złoto - po około 12 minut w 180 st.C.Wyjąć i zostawić do ostygnięcia.Przygotować krem: pół szklanki mleka odlać, resztę zagotować. Kaszę wsypać do odłożonego mleka, wymieszać i wlać do gotującego mleka i gotować na małym ogniu cały czas mieszając, aż kasza się rozklei i zgęstnieje. Wsypać połowę cukru, kaszę wystudzić mieszając od czasu do czasu, żeby nie utworzył się kożuch.Masło utrzeć z pozostałym cukrem. Dalej ucierać dodając po łyżce zimną ugotowaną mannę. Masę podzielić na cztery części i przełożyć nią placki lekko dociskając, oraz posmarować kremem wierzch ciasta. Włożyć do lodówki na całą noc, żeby płaty ciasta zmiękły. Przed pokrojeniem ciasto oprószyć cukrem pudrem i udekorować złotymi cukrowymi perełkami. 