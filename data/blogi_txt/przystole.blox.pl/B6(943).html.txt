Niedawno Krystianek przybiegł do kuchni z pokoju gdzie oglądał bajki wołając: -mamo! masz jakąś karteczkę?-mam, a po co?-szybko zapisz sobie przepis na tiramisu z truskawkami! na minimini właśnie robili!i podał mi wszystkie składniki które mają się znaleźć w szklance i w jakiej kolejności, a potem zapytał:- masz wszystko?- niestety nie..- no to kup, to zrobimy sobie takie tiramisuCo więc miałam zrobić, skoro dziecko tak rwie się do kuchni? Składniki zapisałam, kupiłam, czego nie miałam i synek zrobił dla nas wszystkich taki pyszny deser. No dobrze, troszkę mu pomogłam, ale większość zrobił sam, a potem jeszcze zapozował do zdjęcia ze swoim dziełem :)      Deser był pyszny i powiem Wam, że zjadłabym nie jeden, ale ze cztery, a synek powiedział, że zjadłby 10 takich deserów - i tu chyba troszkę przesadził ;) W każdym razie zjadł ze smakiem, z czego bardzo, bardzo się cieszę, bo jeszcze do niedawna upierał się, że truskawek nie lubi...Składniki (na 4 porcje)*:  8 podłużnych biszkoptów sok z 1 małej pomarańczy lub połowy dużej 150 g kremowego serka 50 g śmietanki 30% 1 łyżka cukru pudru mała miseczka truskawek listki mięty do dekoracji    Biszkopty połamać, włożyć do szklaneczek, polać sokiem wyciśniętym z pomarańczy.Śmietankę ubić na sztywno z dodatkiem cukru, wymieszać z serkiem, przełożyć na biszkopty.Na wierzchu ułożyć pokrojone truskawki, udekorować listkiem mięty. * możecie podwoić ilość składników, jeśli chcecie, żeby deser zapełnił całą szklaneczkę :) 