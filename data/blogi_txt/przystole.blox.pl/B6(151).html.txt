Wytrawne ciasteczka które świetnie spisują się w roli małej przekąski. Pasują do piwa lub wina. Najlepiej smakują kiedy są jeszcze ciepłe, bo wtedy w przekroju i smaku przypominają ciasto francuskie - są chrupiące i listkujące. Po nocy spędzonej w zamkniętym pojemniku miękną, ale pozostają smaczne.Inspirowałam się przepisem z książki "Pikantne ciastka i ciasteczka" Hanny Szymanderskiej, jednak w trakcie wyrabiania ciasta musiałam wprowadzić tak wiele zmian, ze teraz właściwie można powiedzieć że przepis jest mój ;)Składniki (na 40 sztuk):- 1 szklanka mąki pszennej- 1 szklanka mąki razowej- 2 łyżeczki proszku do pieczenia- 4 łyżeczki ostrej musztardy (Dijon)- szczypta soli- 2 łyżki masła- 8 łyżek startego na drobnych oczkach sera żółtego- 100 g chudej wędzonej szynki- 3/4 szklanki letniego mleka- 1 jajko- 1 łyżeczka ziaren sezamu- 1 łyżeczka ziaren czarnuszkiObydwa rodzaje mąki wymieszać, wsypać do miski. Dodać masło i rozetrzeć palcami tak, żeby powstały grudki. Dodać sól, proszek do pieczenia, musztardę, starty ser i drobniutko posiekaną szynkę. Dokładnie wymieszać i stopniowo dolewać letnie mleko, wyrabiając ciasto. Gdy powstanie miękkie ciasto, przełożyć na posypaną mąką stolnicę. Wyrabiać jeszcze kilka minut, po czym rozwałkować na placek grubości około 1 cm. Okrągłą foremką lub szklaneczką o średnicy 5 cm wycinać ciastka i układać je na wysmarowanej masłem i posypanej mąką blasze. Każde ciasteczko posmarować roztrzepanym jajkiem i posypać zmieszanymi ziarnami sezamu i czarnuszki (ciastka można układać na blasze dość blisko siebie, bo wyrastają tylko do góry).Formę z ciastkami wstawić do nagrzanego do 220 st.C piekarnika i piec przez około 15 minut, aż ciastka się zrumienią. 