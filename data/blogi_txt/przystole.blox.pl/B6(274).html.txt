Nie lubiłam eklerków. Teraz mogę powiedzieć że do tej pory ich nie lubiłam, bo dziś upiekłam własne. Chrupiące eklerki przepysznym  delikatnym nadzieniem. Dla nas - rewelacja. I wcale nie były takie trudne do przygotowania jak myślałam, chociaż przepis jest dość długi. Może i Wy się dacie skusić tak jak ja? Przepis znalazłam w gazetce "Ciasta i desery" nr 2/2009, ale wprowadziłam do niego kilka niewielkich zmian.Składniki (na 10-14 eklerków)*ciasto:- 250 ml wody- 60 g masła- szczypta soli- łyżeczka soku z cytryny- 200 g mąki pszennej- 4 jajkanadzienie:- 400 ml słodkiej śmietanki 30%- 1 opakowanie fixu do śmietany- 60 g cukru pudru- 100 g niesolonych, niezbyt drobno posiekanych pistacjilukier:- 60 g cukru pudru- sok z cytrynyWodę zagotować z masłem, solą i sokiem cytrynowym. Dodać naraz całą przesianą mąkę i mieszać drewnianą łyżką aż do uzyskania gładkiej masy. Ciasto powinno odrywać się od ścianek garnka, pozostawiając białawy nalot. Przełożyć ciasto do miski, lekko przestudzić i do jeszcze mocno ciepłego dodać jedno jajko i natychmiast zagnieść. Dodawać kolejne jajka, przy czym każde wbijać dopiero po dokładnym połączeniu ciasta z poprzednim. Po wyrobieniu ciasto powinno być elastyczne i lśniące.Gotowe ciasto przełożyć do rękawa cukierniczego lub szprycy o końcówce w kształcie dużej gwiazdki i wyciskać na wyłożoną papierem do pieczenia blachę 10-14 pasków ciasta o długości około 8 cm.Blachę wstawić na drugą od dołu półkę piekarnika nagrzanego do 220 st.C. Na dolną półkę wstawić płaskie żaroodporne naczynie z filiżanką wody - parująca woda sprawi, że ciasto ładniej wyrośnie.Piekarnika nie otwierać przez pierwsze 10 minut pieczenia, by ciasto nie opadło.Jeszcze ciepłe eklerki rozciąć wzdłuż na pół i zostawić do wystygnięcia.Śmietanę ubić na sztywno z fixem i cukrem pudrem. Odłożyć odrobinę pistacji do dekoracji, resztę wymieszać ze śmietaną. Śmietanę przełożyć do rękawa cukierniczego i wycisnąć na dolne połówki eklerków - ja nakładałam masę łyżką. Nakryć górnymi częściami.Lukier utrzeć z cukru pudru i takiej ilości soku z cytryny by powstał dość gęsty lukier i posmarować nim eklerki. Od razu posypać odłożonymi pistacjami i odstawić do zastygnięcia.* robiłam z połowy porcji i wyszło mi 6 eklerków.Przepis dodaję do akcji Zielono mi... 