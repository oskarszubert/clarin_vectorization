Polędwiczki wieprzowe lubię za to, że są nie wymagają wiele pracy, czasu i składników, a po przyrządzeniu są miękkie i bardzo smaczne. No i smakują zarówno na słodko, jak i pikantnie. Tym razem wersja lekko słodka, bo w marynacie miodowo- musztardowej. Bardzo, bardzo dobra!     Przepis znaleziony u Karoliny, która zobaczyła je u Wiosenki.   Składniki:  2 polędwiczki wieprzowe 2 czubate łyżki miodu 2 czubate łyżki musztardy (np. kremskiej) 1 łyżka musztardy Dijon 2 łyżki oliwy 2 ząbki czosnku 1 łyżeczka słodkiej mielonej papryki 1 łyżka suszonego tymianku sól i pieprz  Oczyszczone polędwiczki pokroić ukośnie na plastry. Delikatnie rozgnieść dłonią, oprószyć solą i pieprzem. W misce wymieszać miód, dwa rodzaje musztardy, oliwę, czosnek, paprykę i tymianek. Do marynaty włożyć mięso i wymieszać, żeby było całe nią dokładnie obtoczone. Miskę przykryć i wstawić do lodówki na 2 godziny, a najlepiej na całą noc. Zamarynowane mięso wyjąć z marynaty i smażyć na rozgrzanym oleju na rumiano z każdej strony.    ﻿ 