Niedawno proponowałam Wam zupę ze świeżych ogórków. W tamtej wersji ogórki były krojone w kostkę, ale można też z takich świeżych ogórków zrobić zupę-krem. Z dodatkiem dużej ilości koperku i serka topionego ma bardzo ciekawy smak. Na pewno inny od ogórkowej którą wszyscy znają gotowanej na ogórkach kiszonych. Do mojej zupy dodałam jeszcze ryż, żeby była bardziej sycąca.Składniki (na 4 porcje):- 1 kg świeżych ogórków zielonych- 1 litr bulionu (u mnie z Bulionetki drobiowej Knorra)- 2 serki topione (np. Złoty Ementaler, 2 x 100 g)- 1 duży jogurt naturalny (340 g)- pęczek posiekanego koperku- pieprz, słodka mielona paprykaOgórki obrać, zetrzeć na tarce o dużych oczkach, zalać gorącym bulionem i gotować przez 20 minut. Następnie dodać jogurt i serki topione, zmiksować i zagotować. Dodać posiekany koperek, doprawić do smaku pieprzem i mieloną papryką, ewentualnie dosolić.Można podawać z ugotowanym ryżem. 