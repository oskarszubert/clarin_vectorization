Takie pulpeciki są bardzo delikatne i miękkie, więc idealnie nadają się dla małych dzieci. Dorosłym też z pewnością zasmakują, oczywiście pod warunkiem, że lubią koperek, bo wiem że są tacy którzy go nie znoszą ;)   Podałam je z kaszą jęczmienną pęczak i surówką z tartych rzodkiewek. Tak skomponowany obiad wszyscy zjedliśmy ze smakiem.   Składniki (na 4 porcje)pulpety:- 600 g mielonego mięsa drobiowego- 1 spora cebula- 1/2 pęczka koperku- 4 łyżki bułki tartej- 2 jajka- sól- 1 litr bulionusos:- 1 łyżka masła- 1 łyżka mąki pszennej- 1 szklanka rosołu (można użyć tego, w którym gotowały się pulpety)- 2 łyżki kwaśnej śmietany 18%- pęczek koperkusurówka:- 1-2 pęczki rzodkiewek- kwaśna śmietana 18%- sól i cukier do smakuPrzygotowanie pulpetów:koperek i cebulę posiekać (można ją zeszklić na łyżce oliwy, lub użyć surowej), wymieszać z mięsem, bułką tartą, roztrzepanymi jajkami i doprawić solą.Z powstałej masy uformować kulki o średnicy około 4 cm. Wkładać kolejno do wrzącego rosołu i gotować przez około 15 minut, do miękkości.Przygotowanie sosu:w garnuszku rozpuścić masło i wymieszać z mąką. Powoli, ciągle mieszając, dolewać szklankę rosołu w którym gotowały się pulpety. Podgrzewać 5 minut. Wlać śmietanę i wsypać posiekany koperek. Wymieszać (można zagotować). Podawać z pulpetami i kaszą jęczmienną (może być perłowa).Przygotowanie surówki:rzodkiewki umyć, zetrzeć na dużych oczkach, wymieszać ze śmietaną i doprawić do smaku cukrem oraz solą. 