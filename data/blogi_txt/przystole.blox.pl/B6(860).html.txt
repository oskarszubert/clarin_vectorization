Od jakiegoś czasu miałam ochotę na upieczenie czegoś słodkiego ale nie dużego, więc dziś przejrzałam swoje segregatory z przepisami i znalazłam ten na rogaliki. W lodówce miałam akurat drożdże i powidła śliwkowe, więc nie zostało mi nic innego jak zabrać się do roboty. Pierwszy raz upiekłam je kilka lat temu i od tej pory miałam długą przerwę, zdążyłam już zapomnieć jakie są dobre. Polecam je na śniadanie, lub podwieczorek, świetnie nadają się też do zabrania na piknik lub spacer w ciepły wiosenny dzień.Przepis pochodzi ze starego numeru "Przyjaciółki". Rogaliki są moją trzecią propozycją w ramach Majowego Śniadania.  Składniki:- 50 dag mąki pszennej- 4 dag drożdży- 1 szklanka letniego mleka- 2 łyżki cukru- 5 dag rozpuszczonego masła- 1 opakowanie cukru waniliowego- 1 żółtko- 1 jajko- 1/2 słoiczka marmolady lub dowolnego dżemu- gruby cukier do posypaniaDrożdże i cukier wymieszać z letnim mlekiem, wlać do mąki, lekko przemieszać i zostawić na chwilę pod przykryciem, żeby zaczyn zaczął pracować. Następnie dodać masło, cukier waniliowy i żółtko. Wyrobić ciasto i odstawić do wyrośnięcia przykryte ściereczką.Podzielić ciasto na dwie części, każdą rozwałkować na okrągły placek o grubości 1/2 cm. Każdy podzielić na 8 części tak, by powstały trójkąty (tak jak kroi się tort). Na każdym trójkącie położyć 1 łyżeczkę marmolady przy szerszym końcu, zwinąć rogaliki, ułożyć na natłuszczonej blasze w sporych odstępach i odstawić w ciepłe miejsce.Kiedy rogaliki wyrosną, posmarować je roztrzepanym jajkiem, posypać cukrem.Wstawić do nagrzanego piekarnika i piec 20-25 minut w 200ºC. 