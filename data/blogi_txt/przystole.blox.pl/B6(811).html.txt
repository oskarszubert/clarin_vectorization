Zauważyłam, że ostatnio rzadko, zbyt rzadko pojawiają się tutaj przepisy na sałatki. A przecież to, że mamy zimę (w każdym razie powinniśmy mieć, ale śniegu brak), nie oznacza wcale, że z sałatek trzeba zrezygnować. Dzisiaj zaproponuję Wam sałatkę typową dla tej pory roku, z wszystkiego co jest łatwo dostępne w sklepach i bardzo prostą do zrobienia. Składniki (na 4 porcje):- 700 g małych ziemniaków- 4 jajka ugotowane na twardo- 1 brokuł- 200 g chudego wędzonego boczkusos musztardowy:- 1/2 szklanki majonezu- 2-3 łyżki soku z cytryny- 2 łyżeczki musztardy z czerwonym winem Kamis Specialte- 2 łyżeczki posiekanego koperku (u mnie mrożony)- sól- przyprawa do sałatek Kamis SpecialiteZiemniaki obrać, ugotować, ostudzić, każdy przekroić na pół.Wymieszać z sosem przygotowanym z podanych składników (oprócz przyprawy do sałatek).Brokuła podzielić na różyczki, włożyć do wrzątku i gotować przez około 15 minut bez przykrycia (wtedy nie straci koloru).Boczek pokroić w paseczki, wysmażyć na suchej patelni bez tłuszczu.Na talerze wyłożyć ziemniaki z sosem, dookoła ułożyć różyczki brokuła i pokrojone na ćwiartki jajka. Posypać paseczkami boczku i oprószyć przyprawą do sałatek. 