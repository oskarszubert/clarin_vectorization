Nie wiem czy na prawdę jest to przepis na doskonały piernik, gdyż za mało ich jeszcze upiekłam. Z opinią Frezji-finezji która przepis umieściła w Galerii Potraw zgadzają się jednak mąż i mama. Dla męża ten piernik jest idealny i stwierdził że tak dobrego i puszystego jeszcze nie jadł. Synek zresztą, tak samo jak ja, też się tym ciastem zajada. Moja mama już zabrała sobie przepis i ma zamiar upiec to ciasto na święta. Takie opinie powinny wystarczyć jako polecające ten piernik do upieczenia :) Składniki:- 1 szklanka płynnego miodu- 3/4 szklanki cukru pudru- 3 szklanki mąki pszennej- 8 jajek- 2 łyżki oleju- 1 łyżka przyprawy do piernika (dałabym więcej następnym razem)- 1 łyżka kakao- 1 łyżka sody oczyszczonej rozpuszczonej w 1/3 filiżanki wodyna krem:- 1 opakowanie budyniu waniliowego- 400 ml mleka- 1/3 kostki masła- odrobina aromatu waniliowego- słoik dżemu truskawkowego- polewa czekoladowa- orzechy do posypaniaJajka zmiksować z cukrem, następnie stopniowo wsypywać mąkę wymieszaną z przyprawą do piernika i kakao. Na końcu wlać miód, olej i rozpuszczoną sodę, zmiksować.  Ciasto wylać do natłuszczonej i posypanej mąką blachy o wymiarach 23x34 cm. Wstawić do nagrzanego piekarnika i piec w 180C przez 40-50 minut. Przygotować krem: ugotować budyń, garnek od razu przykryć folią spożywczą i zostawić do ostygnięcia. (folia spowoduje to, że na wierzchu budyniu nie zrobi się "kożuch" po wystygnięciu i w masie nie będzie grudek) W misce utrzeć masło na puch, nadal miksując po łyżce dodawać zimny budyń, dodać aromat i utrzeć na gładką masę.Ciasto przekroić na trzy blaty. Pierwszy posmarować masą budyniową, przykryć drugim ciastem, rozsmarować dżem i położyć trzeci kawałek ciasta.  Polewę przygotować wg przepisu, lub stopić w kąpieli wodnej czekoladę i polać ciasto. Posypać posiekanymi orzechami (użyłam mieszanych włoskich i laskowych). Odtsawić do zastygnięcia polewy. 