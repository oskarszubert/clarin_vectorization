Lubimy takie kremowe zupy, ale jakoś tak wychodzi, że zbyt rzadko je gotuję. W czasie ostatniego przeglądu przepisów w poszukiwaniu sposobów na wykorzystanie cukinii trafiłam na ten przepis i w ten oto sposób na nasz stół trafiła pyszna kremowa zupa z pieczarkami. Mama po jej spróbowaniu stwierdziła że przepis sobie bierze i też taką zupę sobie ugotuje, a to chyba najlepsza rekomendacja dla przepisu prawda? Wszak wiadomo, że mamy gotują najlepiej ;)Składniki:- 150 g pieczarek- 2 ząbki czosnku- 1 cebula- 700 g cukinii- 400 ml bulionu warzywnego- listek laurowy- sok z cytryny- 150 g topionego serka śmietankowegoPieczarki oczyścić, pokroić w plasterki i usmażyć na oleju. Zdjąć z patelni i odłożyć.Na tłuszczu pozostałym ze smażenia grzybów podsmażyć posiekane ząbki czosnku i pokrojoną w kostkę cebulę. Przełożyć do garnka, wrzucić obraną i pokrojoną w kostkę cukinię i kilka plasterków pieczarek. Całość zalać bulionem dolewając jeszcze 200 ml wody. Wcisnąć trochę soku z cytryny. Włożyć listek laurowy, doprawić i gotować 15 minut. Wyjąć listek i zmiksować.Dodać pokrojony serek i trzymając zupę na małym ogniu mieszać aż serek się rozpuści. Przed podaniem posypać odłożonymi pieczarkami. Wspaniale smakuje podana z grzankami. 