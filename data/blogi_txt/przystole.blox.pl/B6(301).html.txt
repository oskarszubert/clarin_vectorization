Kiedy za oknem szaro, buro i ponuro, albo co gorsza jest zimno i pada, jak dzisiaj deszcz ze śniegiem, lubimy z mężem zjeść ciepłe, pożywne i dające energię śniadanie. Od pewnego czasu takim śniadaniem jest dla nas granola - z ciepłym mlekiem dla mnie, z zimnym dla męża. Gotową mieszankę kupowałam do czasu, kiedy zobaczyłam u Ani przepis na domową wersję. Od tej pory jadamy tylko domową, a wypróbowałam już kolejne dwa przepisy ale o nich będzie kiedy indziej. Dużo pracy przy przygotowaniu granoli w domu nie ma, a można sobie jej skład dostosować do własnego smaku i podniebienia. Ja na razie jestem wierna tej pierwszej wersji i nie mam zamiaru niczego zmieniać, chyba że się nam "przeje". Podaję przepis ze swoimi niewielkimi zmianami.Przepis dołączam do Orzechowego Tygodnia.  Składniki (na około 1 kg gotowej mieszanki):- 300 g płatków owsianych zwykłych- 40 g płatków ryżowych- 60 g płatków kukurydzianych- 3/4 szklanki migdałów obranych ze skórki- 3/4 szklanki posiekanych orzechów włoskich - 3/4 szklanki ziaren słonecznika- 1/4 szklanki sezamu- 1/4 szklanki otrąb pszennych- 1/2 szklanki pestek dyni- 2 garści suszonej żurawiny- 60 g brązowego cukru- 2 łyżeczki cynamonu- 1 łyżeczka mielonego imbiru- 1/2 łyżeczki soli- 150 ml soku jabłkowego- 4 łyżki miodu- 3 łyżki olejuWszystkie suche składniki wymieszać na blasze do pieczenia, zalać mieszanką z soku jabłkowego, miodu i oleju. Wszystko dokładnie wymieszać.Wstawić blachę do piekarnika nagrzanego do 180 st.C i piec 40 minut (po 20 minutach pieczenia przemieszać). Zostawić do ostygnięcia. 