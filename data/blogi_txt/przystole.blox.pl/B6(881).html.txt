Przepis na tą surówkę znalazłam jakiś czas temu na opakowaniu płatków owsianych firmy Kupiec. Jej skład mnie zaintrygował i przepis sobie zostawiłam z zamiarem wypróbowania. Długo się do niego zabierałam, ale wreszcie się doczekał. Nie wiem, czy rzeczywiście ma ona jakieś szczególne działanie na urodę, ale na pewno nie zaszkodzi ;) Surówka jest bardzo smaczna i świetnie nadaje się na lekkie drugie śniadanie. Składniki:- 3 łyżki płatków owsianych zwykłych- 1/4 szklanki mleka- 1 łyżka miodu- 1 jabłko (ok. 15 dag)- sok z połowy cytryny- 10 posiekanych orzechów laskowychPłatki wsypać do miseczki i zalać 6 łyżkami zimnej przegotowanej wody. Przykryć i odstawić na noc.Rano do płatków dodać starte na dużych oczkach jabłko, miód, sok z cytryny, orzechy i zalać mlekiem. Wymieszać. 