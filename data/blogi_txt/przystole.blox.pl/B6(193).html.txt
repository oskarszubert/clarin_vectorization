Ciekawa nazwa dla ciasta, prawda?Ale wystarczy popatrzeć na zdjęcie, żeby wiedzieć, skąd się wzięła - boki ciasta przypominają zawinięte wąsy ;)Ponieważ ciasto ma w sobie dużo orzechów i powidła które kojarzą mi się z Bożym Narodzeniem, w takim świątecznym klimacie zrobiłam też zdjęcia. Przepis oczywiście dodaję też do mojej listy bożonarodzeniowych przepisów. Przepis na to ciasto przysłała na konkurs z "Festiwal Bakalii Paulina P., której gratuluję zwycięstwa w tej edycji i proszę o przesłanie danych potrzebnych do wysyłki nagrody :) Oczywiście już teraz zapraszam Was na jutrzejszą odsłonę konkursu.Przepis podaję z moimi zmianami.Składnikina ciasto:- 350 g mąki pszennej- 1 łyżka cukru pudru- 2 łyżeczki proszku do pieczenia- 150 g masła lub margaryny- 4 żółtka- 2 łyżki śmietany- 7 łyżek mlekado posmarowania:- słoik powideł śliwkowych- 1 łyżka kakao- 100 g posiekanych orzechów włoskich Bakallandna pianę:- 4 białka- 150 g cukru pudru- 2 łyżki cukru waniliowego- 1 łyżeczka mąki ziemniaczanej- 1 łyżka kakao- 100 g posiekanych orzechów włoskich BakallandPrzygotowanie ciasta:mąkę wsypać na stolnicę, dodać cukier puder, proszek do pieczenia i masło lub margarynę. Posiekać. Uformować kopiec, na środku zrobić wgłębienie i wlać do niego roztrzepane z mlekiem żółtka oraz śmietanę i zagnieść gładkie, elastyczne ciasto. Owinąć w folię i włożyć na ok. 30 minut do lodówki.Schłodzone ciasto podzielić na dwie części i każdą rozwałkować na prostokąt o dłuższym boku długości 35 cm (lub takiej, która zmieści się na Waszej blasze do pieczenia).Każdy z prostokątów posmarować po bokach powidłami, posypać kakao oraz orzechami, pozostawiając na środku wolne miejsce.Dłuższe boki prostokątów zwinąć do środka w rulony, tak, żeby pośrodku, między nimi zostało wolne miejsce.Tak przygotowane rolady ułożyć na blasze wyłożonej papierem do pieczenia lub matą silikonową.Przygotować pianę:białka ubić ze szczyptą soli na sztywną pianę, zmniejszyć obroty miksera i po łyżce dodawać cukier, a potem mąkę ziemniaczaną i kakao. Na końcu wsypać posiekane orzechy i wymieszać łyżką. Pianę wyłożyć łyżką w wolne miejsce pomiędzy rulonami ciasta, wyrównać powierzchnię. Formę wstawić do piekarnika nagrzanego do 180 st.C i piec przez około 35-40 minut. 