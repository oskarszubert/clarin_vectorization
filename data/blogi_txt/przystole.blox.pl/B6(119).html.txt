Znowu będzie o ziarnach :)Tym razem jednak nie w granoli, ale w chlebie. W naszej rodzince wszyscy lubimy takie ziarniste pieczywo. Dlatego kiedy zobaczyłam ten przepis u Majki od razu wiedziałam że upiekę ten chlebek. No i jest, a raczej był, bo już go zjedliśmy. Tak jak szybko się go robi, tak i szybko zjada. Polecam!Składniki troszkę pozmieniałam, więc podaję moją wersję. Po oryginał zapraszam tutaj.Składniki:- 400 g maki pszennej krupczatki - 100 g mąki żytniej- 50 g drożdży- 1/2 l wody - 2 łyżeczki cukru- 1,5 łyżeczki soli- 3 łyżki siemienia lnianego- 3 łyżki ziaren słonecznika- 2 łyżki sezamu- 1 łyżka pestek dyni- 1/2 szklanki otrąb owsianych- 2 łyżki otrąb pszennychDo szklanki włożyć drożdże i zasypać dwiema łyżeczkami cukru. Rozcierać aż drożdże staną się płynne.Do miski wsypać oba rodzaje mąki oraz wszystkie ziarna i sól, wymieszać. Wlać płynne drożdże oraz letnią wodę. Wszystko wymieszać łyżką. Przykryć ścierką i odstawić w ciepłe miejsce na około godzinę do wyrośnięcia. Ciasto powinno podwoić swoją objętość, lub znacznie ją powiększyć.Przełożyć do foremki keksowej posmarowanej masłem i odstawić do wyrośnięcia jeszcze na 10 minut.Wstawić do piekarnika rozgrzanego do 200 st.C na 60-80 minut.Nie wszystkie kromki dotrwały do końca sesji zdjęciowej ;) 