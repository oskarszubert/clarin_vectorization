Nareszcie kupiłam syrop klonowy. Na placki które nim poleje, jeszcze sobie poczeka, a tym czasem upiekłam z jego dodatkiem muffinki. Ponieważ lubimy wszystko co ma w sobie orzechy, tak i te babeczki bardzo nam posmakowały. Polecamy, wszyscy troje :)Składniki (na 20-24 muffinki):- 150 g orzechów pekan lub włoskich (u mnie włoskie)- 300 g mąki pszennej- 1 łyżeczka proszku do pieczenia- 1 łyżeczka sody oczyszczonej- szczypta soli- 1/4 łyżeczki mielonego cynamonu- 120 g drobnego cukru- 50 g cukru brązowego- 45 ml syropu klonowego- 150 g miękkiego masła- 3 jajka- 300 ml maślanki- 20-24 połówki orzechów do dekoracjiMąkę przesiać do miski, dodać proszek do pieczenia, sodę, sól i cynamon. Wymieszać i odstawić. W drugiej misce utrzeć masło z dwoma rodzajami cukru oraz syropem klonowym na jasny, puszysty krem. Nadal ucierając wbijać po jednym jajku i za każdym razem ucierać przez chwilę, żeby krem był gładki. Zmniejszyć obroty miksera, dodawać na przemian trochę maślanki i mąki z dodatkami i ucierać na gładkie ciasto. Do utartego ciasta wsypać posiekane orzechy. Całość wymieszać łyżką.Porcje ciasta nałożyć przygotowanej formy wyłożonej papilotkami, na wierzchu każdej babeczki ułożyć połówkę orzecha.Wstawić do nagrzanego do 180 st.C piekarnika i piec przez 20-25 minut. Muffinki powinny wyrosnąć i zrumienić się. Po upieczeniu należy zostawić je w formie jeszcze przez 5 minut, a następnie wyjąć i pozostawić do ostygnięcia na kratce.Przepis z książki "Ciastka, ciasteczka i babeczki" H. Walden. 