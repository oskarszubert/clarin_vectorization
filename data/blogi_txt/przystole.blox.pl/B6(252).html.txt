Kolejny przepis Ilki76. Sprawdzony przeze mnie już kilkakrotnie, chociaż groszek z marchewką dodałam po raz pierwszy. Zawsze smakują i nam i synkowi. Poza tym są takie "zwyczajne", więc gotuję je, kiedy mam ochotę na odmianę po wszystkich moich eksperymentach kulinarnych ;)                        Składniki: - 500 g mieszanego mięsa drobiowego - 1 cebula - 1 czerstwa bułka - 1 jajko - sól - mąka do obtoczenia pulpecików na sos: - 50 g masła - 50 g mąki pszennej - 1/2 opakowania mrożonego groszku z marchewką - natka pietruszki - sól i pieprz Mięso zmielić razem z cebulą oraz namoczoną i odciśniętą z wody bułką. Dodać jajko i sól, wyrobić na jednolitą masę. Uformować niewielkie pulpeciki, każdy obtoczyć w mące. Włożyć do garnka z 1 litrem osoloneg wrzątku, ugotować. Około 15 minut przed końcem gotowania, wsypać mrożone warzywa. Pulpeciki wyjąć na talerz i przygotować sos. Z masła i mąki zrobić zasmażkę, przełożyć do wywaru z pulpetów i zagotować. Wsypać pokrojoną natkę, doprawić solą i pieprzem. Włożyć pulpety, podgrzać i podawać. 