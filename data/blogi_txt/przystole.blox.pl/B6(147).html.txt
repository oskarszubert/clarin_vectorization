Zdrowe, pełne dobroci ciastka. Bardzo zasmakowały naszym dzieciom. Starszak po spróbowaniu pytał, czy są w nich orzechy. W ciastkach ich nie ma, ale podprażony słonecznik nadał im lekko orzechowego posmaku i chrupkości.       Na podstawie przepisu z tej strony.   Składniki (na 24 ciastka):  2/3 szklanki mąki pszennej 2/3 szklanki mąki pszennej razowej 1 szklanka płatków owsianych (u mnie błyskawiczne) 100 g masła w temperaturze pokojowej 2 czubate łyżki przecieru z dyni lub jabłkowego 1/2 szklanki brązowego cukru 1 łyżka domowego cukru waniliowego - przepis tutaj 1 szklanka ziaren słonecznika czubata łyżeczka proszku do pieczenia szczypta soli    Słonecznik podprażyć na suchej patelni, mieszając, żeby się nie przypalił. Ostudzić. Masło utrzeć z cukrem i cukrem waniliowym. Dodać uprażony słonecznik, płatki owsiane, sól i jeszcze raz wymieszać. Wsypać mąkę z proszkiem do pieczenia i zagnieść ciasto. Formować kulki wielkości orzechów włoskich, układać na wyłożonej papierem lub matą do pieczenia blasze. Lekko spłaszczyć ręką lub tłuczkiem do mięsa - wtedy powstanie wzorek). Piec w piekarniku nagrzanym do 180 st.C przez 20-25 minut, aż spód będzie upieczony i lekko złoty. 