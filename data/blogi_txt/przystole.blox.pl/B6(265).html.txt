Bardzo prosty i nie wymagający dużej ilości składników sposób na sałatkę do obiadu. Nauczyłam się ją gotować od mojej Mamy. Jadamy ją właśnie zimą, bo o tej porze roku gorące dodatki do obiadu pasują idealnie.Składniki (dla 4 osób):- 500 g kiszonej kapusty- 2-3 duże cebule- 2 łyżki oleju- sól i pieprzKapustę osączyć, jeśli jest bardzo kwaśna opłukać, pokroić, przełożyć do garnka. Podlać niewielką ilością zimnej wody, przykryć, zagotować i dusić od czasu do czasu mieszając, przez 30-40 minut (lub do chwili gdy kapusta odpowiednio zmięknie). Jeśli trzeba, dolewać wody.W połowie duszenia dodać pokrojone w kostkę i zeszklone na oleju cebule. Doprawić do smaku solą i pieprzem (ja lubię tą kapustę w wersji pikantnej, więc dodaję sporo pieprzu).Podawać na gorąco. 