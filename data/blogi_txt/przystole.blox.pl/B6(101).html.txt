Postanowiłam przyłączyć się do Weekendowej Piekarni po godzinach i oczywiście miałam zamiar grzecznie wykonywać każde zadanie, ale bagietek nie zrobiłam, bo przeraził mnie opis wykonania, no po prostu za trudne to wszystko mi się wydawało. Drugie zadanie, czyli bułeczki owsiane wydawały się już proste, a dodatkowo kusiły ze zdjęć osób które je upiekły. Upiekłam więc i ja, w sobotę. Okazało się jednak, że tygodnie mi się pokręciły i jestem tydzień do tyłu, bo dziewczyny już zakwas zdążyły wyhodować. No nic, gapa ze mnie i już, ale bułeczki pyszne były :)Nie mam mąki chlebowej, więc użyłam zwykłej, a temperaturę pieczenia jednak bym zmniejszyła, bo mój piekarnik grzeje tylko od dołu i za bardzo mi się spody bułeczek przypiekły. Reszta bez zastrzeżeń, więc i Wy pieczcie bułeczki, bo na prawdę warto ;)Przepis podaję za Tatter.Składniki (na 12 bułek):- 375g białej pszennej mąki chlebowej (wysokoglutenowej np. Manitoba)*- 125g mąki pszennej razowej (100%)- 83g płatków owsianych- 313g wody (o temp. 24C)- 50g mleka- 33g płynnego miodu- 33g oleju roślinnego- 11g soli- 1 1/2 łyżeczki drożdży instant1. Mieszanie i zagniatanieNa  początek płatki owsiane zalać ciepłą wodą i zostawić na 20 minut. Gdy  zmiękną, dają się łatwo rozgnieść pomiędzy palcami. Do płatków dodać  resztę składników i wszystko dokładnie wymieszać. Następnie zagnieść  średnio luźne ciasto, delikatnie lepkie od miodu.2. Fermentacja głównaMiskę z ciastem zakryć folią, zostawić na 45 min na kuchennym stole, po czym włożyć ją na noc do lodówki (4C).Pobyt  w chłodzie pozwala ciastu wzbogacić smak jak również przedłużyć  późniejsze przechowywanie pieczywa. Zimne ciasto kilkakrotnie  odgazowywać w trakcie wyrastania (pierwsze kilka godzin).3. Dzielenie i kształtowanie ciastaNastępnego  dnia, po ogrzaniu (1-2 godz. w temperaturze pokojowej) podzielić ciasto  na 12 równych części (86g), lekko ukształtować, ułożyć zlepieniami w  górę, zakryć i zostawić na 20 minut. Uformować sprężyste bułeczki, wierzchy maczać w wodzie, a następnie w rozsypanych na tacy płatkach owsianych. Ułożyć na blasze.4. Ostatnia fermentacja1 - 1 1/2 godziny w 24C5. PieczeniePiec w 240C przez 15 minut, zmniejszyć temperaturę do 220C i dopiekać jeszcze 10-15 minut.Można również z ciasta upiec dwa średnie bochenki (w foremkach lub free-style) - procedura jak wyżej, jedynie wydłużyć czas pieczenia.Przepis  pochodzi z książki J. Hamlemana "Bread" p. 234. Proporcje podane przeze  mnie to połowa wagi składników z przepisu oryginalnego.* jeśli Manitoba jest niedostępna, proponuje użyć mąki chlebowej tylko, o odpowiedniej wadze oczywiście ( tutaj ogólnie: 500g) 