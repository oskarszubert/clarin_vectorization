Rozgrzewania przez żołądek ciąg dalszy. Ugotowałam mój drugi w życiu bigos. Jak stwierdziła rodzina, jeszcze lepszy od poprzedniego, świątecznego. Pierwszy bigos ugotowałam z samej kiszonej kapusty, a teraz chciałam spróbować jak będzie smakowała wersja z dodatkiem kapusty świeżej. Dodałam też więcej rodzajów mięsa oraz czerwone wino. Udał się wspaniale, dla nas to po prostu bigos idealny. Ugotowałam większą ilość, żeby część zamrozić, ale tak nam ten bigos zasmakował, że zjedliśmy go zanim zdążyłam odłożyć część do zamrażalnika ;)Szukałam przepisu, ale żaden nie odpowiadał mi w całości, więc wzorując się na kilku, stworzyłam swój własny.Składniki:- 2 kg kapusty kiszonej- 1 mała główka świeżej kapusty białej (ok. 1,3 kg)- 300 g wędzonego boczku- 500 g mięsa wołowego gulaszowego- 500 g karczku wieprzowego- 300 g mięsa gulaszowego z indyka- 1 szklanka czerwonego wytrawnego wina- 500 g dobrze uwędzonej cienkiej kiełbasy- 5-6 cebul- 2 łyżki smalcu- duża garść suszonych grzybów- 10 suszonych śliwek bez pestek- 3 liście laurowe- 6 ziarenek ziela angielskiego- kminek- pół opakowania słodkiej papryki w proszku- mały słoiczek koncentratu pomidorowego (200 g)Kiszoną kapustę opłukać jeśli jest zbyt kwaśna, odcisnąć i pokroić. Wlać 5 szklanek zimnej wody, dodać ziele angielskie, liście laurowe i pokrojone śliwki. Przykryć, zagotować i gotować do miękkości od czasu do czasu mieszając i w razie potrzeby podlewając wodą.Słodką kapustę poszatkować, wrzucić do osolonego wrzątku i gotować do miękkości. Odcedzić, przełożyć do ugotowanej kapusty kiszonej, wymieszać.Wszystkie rodzaje mięsa razem z boczkiem pokroić w niedużą kostkę, włożyć na patelnię, dodać 1 łyżkę smalcu i podsmażyć na rumiano. Potem podlać połową wina, przykryć i dusić do miękkości w razie potrzeby podlewając wodą. Miękkie mięso przełożyć do kapusty.Cebule pokroić w kostkę, kiełbasę w plasterki i usmażyć na łyżce smalcu. Dodać do kapusty z mięsem.Wszystkie składniki wymieszać, wlać resztę wina, dodać koncentrat pomidorowy, paprykę i kminek, wymieszać. Gotować razem jeszcze przez 5-10 minut. W razie potrzeby doprawić jeszcze do smaku solą i pieprzem. 