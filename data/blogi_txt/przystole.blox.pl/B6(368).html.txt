Pierwszy raz makaron z serem zjadłam u teściowej, w moim rodzinnym domu się makaronu na słodko nie jadało. Smakowało mi wtedy i to tak bardzo, że sama zaczęłam taki makaron często podawać na obiad. Zawsze był to jednak po prostu makaron podany z pokruszonym twarogiem polany stopionym masłem i posypany cukrem oraz cynamonem. Niedawno jednak do sera dodałam jeszcze bakalie i to dopiero była rewelacja. Dlatego chociaż jest to pewnie danie dobrze Wam znane, podaję tutaj ten przepis. Szczerze polecam, bo jest to bardzo smaczne i proste danie, którego przygotowanie w dodatku nie zajmuje wiele czasu. W czasie wakacji i okresu urlopowego takie przepisy są przecież najlepsze :)  Składniki (na 4 porcje):- 500 g makarony kokardki- 500 g półtłustego białego sera- 2 łyżki cukru pudru- 2 płaskie łyżeczki cukru waniliowego- 2 łyżki posiekanych migdałów- 2 łyżki rodzynek- 4 łyżki kwaśnej śmietany 18%- 2 płaskie łyżeczki cynamonuMakaron ugotować wg przepisu podanego na opakowaniu.Twaróg rozgnieść widelcem i wymieszać z cukrem pudrem i cukrem waniliowym, bakaliami oraz śmietaną.Na talerzach ułożyć porcje makaronu. Na makaronie położyć kilka łyżek twarogu, posypać cynamonem. 