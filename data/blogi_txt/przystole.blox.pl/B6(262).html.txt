Nie wyobrażam sobie sezonu jagodowego bez jagodzianek. Moje pierwsze wyglądały tak, w ubiegłym roku zrobiłam je z tego samego przepisu bo jest niezawodny, ale w tym roku zachciało mi się spróbować czegoś nowego. Warto było spróbować. Bułeczki wyszły bardzo puszyste, lekkie, delikatne i nie za słodkie, czyli dokładnie takie jak lubimy. Nawet mój synek, który twierdził że jagód nie lubi, zjadł trzy (nie na raz oczywiście) i sam upominał się o części bułek w których było najwięcej owoców :)Przepis znalazłam u Doroty.Składniki (na 12 bułeczek):- 450 g mąki pszennej- 16 g świeżych drożdży- 1 i 1/8 szklanki letniego mleka- 80 g drobnego cukru- 1 łyżeczka soli- 70 g miękkiego masła- 1 duże roztrzepane jajkonadzienie:- 200 g jagód - 150 g serka śmietankowego jak na serniki (u mnie bieluch)- 2 łyżki miodu- 2-3 łyżki cukru waniliowegolukier:- 3/4 - 1 szklanka cukru pudru- 3 łyżki gorącej wodyJagody opłukać i osuszyć.Serek, miód i cukier waniliowy wymieszać i odstawić.Do dużej miski wsypać mąkę, na środku zrobić wgłębienie, wkruszyć do niego drożdże, posypać łyżeczką cukru i polać ostrożnie niewielką ilością mleka. Rozgnieść palcami drożdże z cukrem i mlekiem tak, żeby powstała w miarę jednolita masa. Miskę przykryć ściereczką i odstawić na chwilę, żeby zaczyn zaczął rosnąć. Następnie dodać pozostałe składniki ciasta i wyrobić miękkie, elastyczne ciasto (jeśli za bardzo będzie się kleić, można dosypać mąki). Ponownie przykryć i odstawić do wyrośnięcia w ciepłe miejsce, aż podwoi swoją objętość.Wyrośnięte ciasto wyjąć, lekko wyrobić. Podsypując delikatnie mąką rozwałkować na prostokąt o wymiarach 30x35 cm (nie większy, bo ciasto będzie zbyt cienkie). Posmarować powierzchnię ciasta twarożkiem, posypać jagodami. Całość zwinąć wzdłuż krótszego boku. Pokroić na 12 równych części - ślimaków. Ułożyć ja na blasze wyłożonej papierem do pieczenia w odległości 1 cm od siebie. Odstawić znowu do wyrośnięcia w ciepłe miejsce na około 60 minut.Piec w temperaturze 190 st.C przez około 20-30 minut aż bułeczki będą dobrze wypieczone. Jeszcze ciepłe polukrować.Oczywiście przepis dodaję do akcji Jagodowo Nam 2! 