W naszej diecie jest stanowczo za mało ryb. Staram się to jakoś nadrabiać. Dlatego coraz częściej, a zazwyczaj co piątek, kupuję wędzoną makrelę. Najlepiej smakuje mi z domową bułką i masłem, ale wyszukuję też różne pomysły na jej inne wykorzystanie. Na przykład w takiej sałatce.      Przepis z blogu Niebieska Pistacja.  Składniki:  1 duża wędzona makrela 100 g ryżu  1 czerwona cebula 3 jajka 5-6 ogórków konserwowych lub kiszonych pęczek szczypiorku (nie miałam) sól, pieprz olej lub oliwa chili w proszku    Ryż ugotować na sypko, jajka na twardo. Ostudzić. Ogórki pokroić w kostkę, jajka zetrzeć na tarce o dużych oczkach, cebulę pokroić w cienkie piórka. Szczypiorek posiekać. Do miski wsypać ryż, ogórki, jajka, cebulę, szczypiorek i obraną z ości, podzieloną na cząstki makrelę. Doprawić do smaku solą, pieprzem oraz chili, skropić olejem lub oliwą. Wymieszać.Sałatka najlepiej smakuje po schłodzeniu w lodówce przez 3-4 godziny. 