Efektów mojego "lenistwa" ciąg dalszy ;)Fantastyczne bułeczki. Lekko słone, puszyste i pachnące ziołami. Idealnie byłoby upiec je rano, na śniadanie, lub zaraz po upieczeniu zjeść na kolację (ostudzone oczywiście), bo wtedy zioła pachną najintensywniej i bułeczki są najbardziej aromatyczne.Składniki (na 12 bułek):- 24 g świeżych drożdży- 3 płaskie łyżki cukru pudru- 1 łyżeczka soli- 1 łyżka suszonej lub świeżej posiekanej natki pietruszki- 1 łyżka suszonego lub świeżego posiekanego koperku- 1 łyżka suszonego lub świeżego posiekanego drobnego szczypiorku- 1 łyżka suszonego lub świeżego drobno posiekanego rozmarynu- 2 łyżki roztopionego i ostudzonego masła- 1 duże roztrzepane jajko- 1 szklanka letniego mleka- 3,5-3,75 szklanki mąki pszennej- 1 jajko roztrzepane z 1 łyżką mleka - do posmarowania- 1 łyżka grubszej soli (morskiej) - do posypaniaMąkę wsypać do miski, na środku zrobić wgłębienie, wkruszyć do niego drożdże, posypać łyżeczką cukru i wlać trochę mleka. Palcami rozetrzeć drożdże, żeby powstał zaczyn. Miskę przykryć i odstawić na ok. 10 minut. Kiedy zaczyn podrośnie, dodać pozostałe składniki i wyrobić gładkie, elastyczne ciasto. Uformować kulę, przykryć i odstawić w ciepłe miejsce do podwojenia objętości (około 1,5 godziny).Po tym czasie ciasto krótko wyrobić, podzielić na 12 równych części (po ok. 82 g), ułożyć na blasze wyłożonej papierem do pieczenia. Przykryć, odstawić do wyrośnięcia na około 45 minut.Bułeczki przed pieczeniem posmarować jajkiem roztrzepanym z mlekiem, posypać grubą solą.Piec w 180 st.C przez około 25-30 minut, aż się zarumienią. Wyjąć i przestudzić na kratce.Przepis z blogu Moje wypieki. 