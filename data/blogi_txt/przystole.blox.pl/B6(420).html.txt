Od kiedy pierwszy raz zrobiłam te krokiety, weszły do mojego repertuaru na stałe.  Składniki: Naleśniki - 2 szklanki mąki - 1 szklanka mleka - 1 szklanka wody mineralnej (daję zwykłą przegotowaną) - 3 jajka - 1 łyżka posiekanej natki pietruszki lub rzeżuchy - ziarenka smaku ziołowe Winiary Farsz - 500g białej kapusty - 1 posiekana cebula - 100 g warzyw (por+marchew+pietruszka, ew. seler) - 2 łyżki masła - pieprz, ziarenka smaku ziołowe  Z podanych składników przygotować ciasto naleśnikowe, dodać 2 łyżeczki ziarenek smaku i posiekaną natkę. Na rozgrzanym oleju usmażyć naleśniki. Kapustę drobno pokroić, zalać wrzącą wodą, zagotować, odsączyć. Na maśle zeszklić posiekaną cebulę, dodać do niej kapustę i pozostałe warzywa starte na tarce o dużych oczkach. Doprawić ziarenkami smaku i pieprzem. Przykryć i dusić do miękkości. Ostudzić. Farsz podzielić na tyle części ile jest naleśników, nakładać na każdy po porcji i zwijać w krokiety. Panierować w roztrzepanym jajku i tartej bułce, smażyć na rozgrzanym oleju na złoty kolor. Najlepiej smakują z barszczem czerwonym do popicia :)  Przepis pochodzi z kwartalnika "Kuchnia do kuchni" dla członków Klubu Winiary 