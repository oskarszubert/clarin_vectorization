Nadzienie z sera białego jest chyba najpopularniejszym i najbardziej znanym wypełnieniem do naleśników. Dziś proponuję trochę zmienioną wersję, bardzo smaczną zapewniam.Jest to moja pierwsza propozycja w ramach trwającego Naleśnikowego tygodnia. Składnikina ciasto naleśnikowe:- 20 dag mąki- 2 jajka- 1 szklanka mleka- 1 szklanka wody- 1 łyżka cukru- szczypta solina nadzienie:- 40 dag białego tłustego sera- 2-3 łyżki śmietany- 2 łyżki cukru pudru- 3 łyżki kakao instant + 3 łyżki mleka- 7 dag rodzynek- 1 łyżeczka cukru waniliowego- 1 łyżka kandyzowanej skórki pomarańczowejPrzygotowanie ciasta: mąkę, mleko i wodę ubić trzepaczką na gładką masę. Dodać cukier, jajka i szczyptę soli, dokładnie wymieszać na jednolite, płynne ciasto, odstawić na 30 minut.Nadzienie: kakao rozpuścić w mleku. Ser przetrzeć przez sito lub po prostu rozgnieść dobrze widelcem, połączyć z cukrem pudrem, cukrem waniliowym i śmietaną, wlać kakao, delikatnie wymieszać. Dodać rodzynki i skórkę pomarańczową, dokładnie wymieszać.Usmażyć naleśniki, każdy posmarować nadzieniem serowym, zwinąć. Polać syropem klonowym lub płynnym miodem. 