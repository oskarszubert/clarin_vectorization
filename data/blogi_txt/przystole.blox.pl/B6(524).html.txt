Wracam do wypieków ze śliwkami. Muszę Wam powiedzieć, że każde kolejne ciasto z tymi owocami jest jeszcze smaczniejsze od poprzedniego. I pomyśleć, że kiedyś nie chciałam takich ciast jeść. Dobrze że zmądrzałam :)Ciasto które dziś Wam zaproponuję podbiło nasze podniebienia. Migdałowe ciasto i miękkie śliwki obsypane płatkami migdałów stanowiły całość której ciężko było się oprzeć. Dlatego nawet nie zdążyłam zrobić zdjęcia w przekroju ;)Polecam!Przepis z gazety "Pyszne ciasta z owocami" nr 1/2010.Składniki:- 350 g śliwek- 100 g miękkiego masła lub margaryny- 125 g cukru pudru- 2 jajka- 50 g mąki pszennej- 150 g zmielonych migdałów bez skórki- 1 łyżeczka proszku do pieczenia- 50 g płatków migdałowychŚliwki umyć, przepołowić i usunąć pestki.Tłuszcz utrzeć dokładnie z cukrem. Kolejno dodawać jajka. Mąkę wymieszać z proszkiem do pieczenia i zmielonymi migdałami, a następnie połączyć z masą.Tortownicę o średnicy 26 cm posmarować tłuszczem. Wyłożyć ciasto. Rozłożyć na nim śliwki skórką do dołu, posypać płatkami migdałowymi.Wstawić do rozgrzanego do 180 st.C piekarnika i piec przez 35-45 minut.Przepis dodaję do akcji Czas na śliwki.Przypominam też o moim ubiegłorocznym cieście ze śliwkami  -Ciasto karmelowe z cynamonem. 