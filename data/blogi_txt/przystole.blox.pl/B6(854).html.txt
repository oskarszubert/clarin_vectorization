Paluszki te upiekłam specjalnie po to, żeby mieć coś do przegryzania w czasie drogi do Szczawnicy w zeszły weekend, no i żeby mieć co zabrać na wycieczki które planowaliśmy na miejscu.Sprawdziły się - smakowały nam bardzo i szybko okazało się, że najlepiej byłoby zrobić je z podwójnej porcji składników ;)Ponieważ mąż i synek nie przepadają za kminkiem w ziarenkach, część paluszków zostawiłam bez kminkowej posypki, ale i te posypane nim mąż ze smakiem zjadał, bo były po prostu smaczniejsze od tych z samą solą.Przepis z książki "Pikantne ciasta i ciasteczka" Hanny Szymanderskiej.Składniki:- 200 g mąki pszennej- 200 g startego na drobnych oczkach sera żółtego- 200 g masła- szczypta cukru pudru- szczypta soli- 1/4 łyżeczki mielonego kminkudo posmarowania:- 1 surowe żółtko- 1-2 łyżki gazowanej wody (dałam nie gazowaną)do posypania:- 1 łyżka nasion kminku- 1 łyżka grubej soliNa stolnicę przesiać mąkę, dodać zimne masło i posiekać bardzo drobno. Dodać ser, kminek, po szczypcie soli i cukru pudru. zagnieść ciasto, owinąć folią spożywczą i włożyć do lodówki na 2-3 godziny. Piekarnik rozgrzać do temperatury 200 st.C.Ze schłodzonego ciasta na posypanej mąką stolnicy formować cienkie wałeczki (o grubości ok. 1,5 cm), kroić na kawałki długości 10 cm i układać na oprószonej mąką blasze. Żółtko roztrzepać dokładnie z wodą. Smarować ciastka, posypać solą i kminkiem.Wstawić do nagrzanego piekarnika i piec przez 15-20 minut, do zrumienienia. 