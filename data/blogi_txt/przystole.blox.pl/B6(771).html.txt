Znów zrobiłam roladki. Jakoś tak ostatnio na kręcenie w kuchni mnie wzięło ;)  Składniki:- 4 filety  z kurczaka- 4 plastry wędzonego boczku- 20 dag pieczarek- 1 cebula- 1/2 pęczka natki pietruszki (można użyć mrożonej)- 5 dag masła- śmietanka 18% UHT- sól i pieprzPieczarki oczyścić, obrać, posiekać lub zetrzeć na dużych oczkach. Cebulę posiekać, zeszklić na 2 łyżkach masła, dodać pieczarki, usmażyć, dodać natkę, doprawić solą i pieprzem. Ostudzić.Filety cienko rozbić, rozsmarować na nich przygotowany pieczarkowy farsz, zwinąć w rulony. Każdą roladkę owinąć plastrem boczku, spiąć wykałaczką.  W rondlu rozgrzać resztę masła, zrumienić roladki ze wszystkich stron, podlać 1/2 szklanki wody i dusić pod przykryciem do miękkości (ok. 10-15 minut). Gotowe roladki wyjąć, trzymać w cieple. Do sosu dolać śmietanę (nie podaję ilości, bo sama dodawałam jej na oko), wymieszać, chwilę pogotować, doprawić solą i pieprzem. Sosem polać roladki, podawać z ryżem. 