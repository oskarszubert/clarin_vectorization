Zaprosiłam Szarlotka do wspólnego pieczenia :) Jakież było nasze zdziwienie, kiedy przy pierwszym zaproponowanym przeze mnie przepisie okazało się, że obie miałyśmy zamiar upiec te same ciastka. Nie pozostało nam więc innego, jak zabrać się za pieczenie, a potem konsumowanie. Moje wieżyczki zostały zjedzone od razu po obfotografowaniu, ale ja zrobiłam z połowy składników więc wyszły mi akurat trzy sztuki, czyli tyle ile osób w domu. Smakowały nam bardzo, bo wszyscy lubimy czekoladę, zwłaszcza synek :) Po zjedzeniu swojego ciastka czułam się jakbym zjadła porządny kawałek tortu, takie było sycące, a przy tym nie za słodkie lecz w sam raz. Jeśli tak jak ja lubicie lody i serki o smaku stracciatella, koniecznie musicie upiec takie ciastka! Szarlotku dziękuję za spotkanie we wspólnej blogowej kuchni, było mi bardzo miło :) Mam nadzieję, że jeszcze kiedyś to powtórzymy?  Przepis pochodzi z gazety "Ciasta i desery" nr 2/2009 i jest moją drugą włoską propozycją do akcji Z widelcem po Europie.Składniki (na 6 wieżyczek)ciastka:- 4 żółtka- 4 białka- kilka kropli aromatu waniliowego- 100 g cukru pudru- szczypta soli- 50 g mąki ziemniaczanej- 75 g mąki pszennej (użyłam tortowej)- szczypta proszku do pieczenianadzienie:- 400 g śmietany 30%- 2 opakowania śmietan-fixu- 100 g wiórków czekoladowych (użyłam czekoladę gorzką startą na dużych oczkach)do dekoracji- listki czekoladowe lub jak u mnie, czekoladowe opiłkiBiałka ubić ze szczyptą soli na sztywną pianę.Żółtka utrzeć mikserem z cukrem i aromatem, następnie łyżką połączyć z pianą z białek. Przesiać na wierzch oba rodzaje mąki z proszkiem do pieczenia i starannie ale delkikatnie wymieszać łyżką (najlepiej drewnianą). Dwie blachy do pieczenia wyłożyć natłuszczonym papierem do pieczenia. Ciasto przełożyć do rękawa cukierniczego o okrągłej końcówce i wycisnąć na papier 18 kręgów o średnicy 8 cm (nie mam rękawa, więc na papierze od spodniej strony narysowałam od kubka kółka o podanej średnicy a potem ciasto nakładałam łyżką formując okrągłe "placuszki").Wstawić do piekarnika nagrzanego do 180ºC na około 10 minut.Śmietanę ubić z fixami, wsypać czekoladowe wiórki i wymieszać łyżką. Ułożyć z krążków 6 wieżyczek , nakładając między poszczególne "piętra" po warstewce śmietany. Wierzch wieżyczek posmarować pozostałą śmietaną i udekorować czekoladowymi listkami lub opiłkami.Najlepiej smakują jeśli przed podaniem trochę schłodzimy je w lodówce. 