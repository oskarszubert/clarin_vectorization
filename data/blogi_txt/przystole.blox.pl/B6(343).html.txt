Początkowo wydawało mi się, że połączenie kapusty kiszonej i śmietany nie może smakować dobrze, albo co najmniej dziwnie. Postanowiłam jednak zaryzykować i ten kapuśniak ugotować trzymając się przepisu. Dobrze zrobiłam, bo dobre to było, a najbardziej smakowało mężowi i to on zjadł większość ;)Przepis z gazetki z cyklu "Lubię gotować" nr 1/2005.Składniki:- 1 kg kiszonej kapusty- 200 g wędzonego boczku- 200 g cienkiej kiełbasy- 2-3 cebule- 1 szklanka gęstej kwaśnej śmietany 18%- 1 łyżka mąki pszennej- ząbek czosnku- łyżeczka słodkiej mielonej papryki- sólKapustę osączyć, jeśli jest bardzo kwaśna, opłukać, pokroić. Zalać trzema litrami wody, zagotować.Boczek pokroić w kostkę i razem z posiekaną cebulą podsmażyć na patelni bez dodatku tłuszczu. Dodać do zagotowanej kapusty razem z przeciśniętym przez praskę czosnkiem. Całość gotować na małym ogniu, aż kapusta będzie miękka. Pod koniec gotowania dodać pokrojoną w plasterki kiełbasę, przyprawić do smaku solą, zaprawić śmietaną wymieszaną z mąką i zagotować.Można podawać z pieczywem. 