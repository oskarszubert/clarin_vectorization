Prosta, domowa zupa. Może i kojarzy się bardziej z zimą niż wiosną, ale na razie ta nasza wiosna jakaś zimna jest, nawet śnieg w niektórych rejonach kraju padał. Na rozgrzewkę więc proponuję miseczkę tej pysznej zupy.Składniki:- 800 g ziemniaków- 2 marchewki- 2 l rosołu mięsnego lub bulionu warzywnego- 200 g pieczarek- 1 cebula- 2 łyżki oleju- 1 łyżka mąki- 150 ml śmietany 12%- 1 łyżka posiekanej natki pietruszki- sól, pieprz, majeranekZiemniaki pokroić w kostkę, marchewki w talarki.W garnku zagotować rosół lub bulion, wrzucić warzywa i gotować około 15 minut.Cebulę posiekać, pieczarki pokroić w plasterki i przesmażyć razem na oleju. Oprószyć mąką, wlać śmietanę, zamieszać.Dodać do wywaru z ziemniakami, przyprawić i gotować jeszcze 10 minut. Przed podaniem posypać natką. 