Sernik kawowy w wykonaniu Kuchareczki58 wygląda wspaniale. Moja wersja, chociaż wg Jej przepisu, niestety nie jest taka ładna, ale zapewniam że bardzo smaczna. Lubię takie aksamitne, rozpływające się w ustach ciasta.  Składnikina spód:- 1 i 3/4 szklanki czekoladowych herbatników digestive- 1/3  szklanki roztopionego masłana masę serową:- 56 g gorzkiej czekolady- 2 łyżki wody- 1 łyżka kawy rozpuszczalnej (proponuję dać więcej, bo dla mnie smak kawy był za słabo wyczuwalny)- 2 łyżki likieru kawowego- 680g sera na sernik- 1 szklanka cukru pudru- 2 łyżki mąki- 1 łyżeczka ekstraktu waniliowego (zastąpiłam go całą torebką cukru wanilinowego)- 3 jajkaTortownicę o średnicy 24 cm wysmarować masłem, spód i boki wyłożyć papierem do pieczenia (masło jest po to, żeby papier się nie przesuwał przy nakładaniu masy).Ciastka zemleć w blenderze, dodać stopione masło, dokładnie wymieszać. Masę wyłożyć do tortownicy, wyrównać wierzch, włożyć do lodówki.Do rondelka włożyć podzieloną na kostki czekoladę, 2 łyżki wody i kawę. Podgrzewać na małym ogniu, aż czekolada się stopi. Zdjąć z ognia, dodać likier, wymieszać i odstawić do ostygnięcia.Ser zmiksować z cukrem, mąką i esencją waniliową do uzyskania kremowej masy, ale nie ubijać zbyt długo. Następnie dodawać kolejno jajka i miksować do połączenia składników. Z uzyskanej masy serowej odlać 2 szklanki, przykryć i odstawić.Do pozostałej masy dodać stopioną czekoladę i wymieszać. Masę wylać na spód z herbatników i wstawić do nagrzanego do 180ºC piekarnika i piec 30 minut. Po tym czasie delikatnie wyjąć formę z piekarnika, ostrożnie wlać po okręgu białą masę serową, dając jej samej się rozprowadzić. Ostatecznie można wyrównać powierzchnię łyżką. Wstawić do piekarnika jeszcze na 25 minut (ja piekłam trochę dłużej). Piekarnik wyłączyć, otworzyć drzwiczki i nie wyjmować ciasta od razu. Potem studzić na metalowej kratce.  Kiedy ciasto całkowicie ostygnie, zdjąć obręcz i wstawić do lodówki na co najmniej 4 godziny.Udekorować paskami polewy (ja polałam polewą ostudzone ciasto i dopiero wtedy wstawiłam do lodówki) 