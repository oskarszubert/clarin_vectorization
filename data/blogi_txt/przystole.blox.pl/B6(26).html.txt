Długo zbierałam się za to ciasto. Zawsze coś stawało mi na przeszkodzie: a to miałam za mało migdałów, a to nie miałam ich wcale, albo znowu szkoda mi było otwierać puszkę ananasów do jednego ciasta. Ostatnio jednak udało mi się znaleźć w kuchni wszystko czego potrzebowałam więc musiałam skorzystać z okazji i upiekłam taką oto babkę: Składniki:- 4 duże jajka- 23 dag margaryny- 23 dag cukru  pudru- 23 dag mąki pszennej- 23 dag obranych i zmielonych migdałów (ja starłam migdały w maszynce na drobnych oczkach)- 1 cukier wanilinowy- 1 łyżka soku z cytryny- 2 płaskie łyżeczki proszku do pieczenia- 3 krążki ananasa z puszkiMargarynę utrzeć na puch, ciągle ucierając dodawać stopniowo cukier, cukier wanilinowy, sok z cytryny, potem wbijać po jednym jajka.Mąkę wymieszaną z proszkiem do pieczenia dosypywać małymi porcjami, na końcu dodać migdały. Podłużną keksówkę wysmarować margaryna, obsypać mąką, przełożyć do niej ciasto. Na wierzchu ułożyć plastry ananasa:  Ciasto włożyć do zimnego, nie nagrzanego wcześniej piekarnika. Piec ok. 50 minut w 180st.CPo upieczeniu cisto zostawić w formie przez ok. 10 minut. Ta babka należy do tych słodszych, ale bez przesady. Bardzo smakowała mojej teściowej ;) 