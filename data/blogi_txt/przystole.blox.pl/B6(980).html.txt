Ciekawe połączenie mięsa i pieczarek z makiem. Mogę nawet powiedzieć, że nieco zaskakujące połączenie, ale całkiem smaczne. Właściwie to roladki smakowały mi coraz bardziej wraz z każdym kolejnym kęsem. Spróbujcie żeby się przekonać czy i Wam zasmakują ;)  Składniki:- 4 plastry schabu- 2 jajka- 4 łyżki mąki pszennej- 4 łyżki bułki tartej- 4 łyżki masła- 1 łyżka oliwynadzienie:- 300 g pieczarek- 100 g chudego wędzonego boczku- 1 cebula- 2 jajka- 5 łyżek zmielonego maku- 2 łyżki posiekanej natki pietruszki- sól i pieprzMięso rozbić i  posolić z obu stron.Przygotować nadzienie: grzyby zetrzeć na tarce o dużych oczkach, cebulę i boczek pokroić w drobną kostkę. Wszystko razem podsmażyć na patelni bez dodatku tłuszczu. Ostudzić, dodać natkę, doprawić solą i pieprzem. Wymieszać z jajkami i makiem.Farsz nałożyć na plastry mięsa, zawinąć i spiąć wykałaczkami. Każdą roladkę obtaczać w mące, jajku i bułce tartej.Smażyć na rozgrzanym maśle z dodatkiem oliwy. 