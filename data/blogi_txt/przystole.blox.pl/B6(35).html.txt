Kiedy czytałam ten przepis po raz pierwszy, zaintrygował mnie dodatek żurawiny. Nigdy jeszcze ciasta z żurawiną nie jadłam. Wiedziałam, że muszę upiec taką babkę i sprawdzić jak smakuje. Z braku dostępu do żurawiny w syropie, użyłam żurawiny do mięs ze słoiczka. Też się doskonale sprawdziła. A sok z żurawiny w lukrze zastąpiłam syropem malinowym.Babka ładnie wyrosła, jest kolorowa, pięknie wygląda z różowym lukrem. Jest puszysta, ale nie lekka, taka typowo ucierana. Jeszcze tylko dziś, do północy możecie przysyłać swoje propozycje do wielkanocnego konkursu z Kasią, w którym czekają nagrody ufundowane przez producenta kostki do pieczenia Kasia i serwis MojeCiasto.pl.Składniki:- 100 g żurawiny ze słoiczka + 1 łyżka- 1 kostka (250 g) do pieczenia Kasia- 250 g cukru pudru- szczypta soli- 2 łyżki cukru waniliowego- 5 jajek- 500 g mąki pszennej- 1 łyżka proszku do pieczenia- 100 g śmietanki kremówkilukier:- 150 g cukru pudru- 1 łyżka syropu malinowego- 1 łyżka zimnej wodyŻurawinę ze słoiczka zmiksować.Miękką Kasię utrzeć na gładką masę z cukrem, szczyptą soli i cukrem waniliowym. Nadal ucierając dodawać po jednym jajku, następnie stopniowo dosypywać mąkę z proszkiem do pieczenia, na przemian ze śmietanką. Ciasto podzielić na dwie równe części, do jednej dodać zmiksowaną żurawinę, plus jedną łyżkę ze słoiczka, dokładnie wymieszać.Do natłuszczonej, wysypanej mąką formy babkowej z kominkiem nakładać na przemian po 2 łyżki żurawinowego i jasnego ciasta. Forma powinna być napełniona do ok. 3/4 wysokości. Piec przez ok. 60 minut w temperaturze 180 st.C. Przygotować lukier z podanych składników i udekorować ostudzoną babkę. Zostawić do zastygnięcia.Przepis z gazety "Kobieta i życie", podałam z moimi zmianami.Do udekorowania babki posłużyły mi stokrotki, które dostałam od synka. Z każdego spaceru, albo nawet krótkiego pobytu na podwórku Krystianek przynosi mi kwiatki - takiego mam małego mężczyznę :)))Teraz stoi sobie stokrotkowy bukiecik na oknie kuchennym i sprawia, że kiedy na niego patrzę, na mojej twarzy od razu pojawia się uśmiech... 