Przepyszne rogaliki z ciasta półfrancuskiego. Ciasto nie zawiera cukru, więc całą słodycz zawdzięczają jabłkom i cukrowej posypce. Najlepiej smakują kiedy są jeszcze ciepłe i w dniu pieczenia. Potem ciasto już nie jest takie kruche, bo delikatnie mięknie, ale taki już jest urok wypieków z jabłkami.Składniki (na około 30 sztuk):- 200 g masła- 300 g mąki pszennej- 2 żółtka- 1 jajko- 1 łyżka kwaśnej śmietany 18%- 30 g świeżych drożdży- szczypta soli- 5-6 małych jabłek- 1 łyżeczka cynamonu- 1 łyżka cukru z prawdziwą wanilią (użyłam domowego)- białko jaja- gruby cukier do posypaniaMąkę wsypać na stolnicę, posiekać z masłem, dodać starte na dużych oczkach drożdże, sól, żółtka, jajko i śmietanę. Wyrobić na gładkie ciasto (jeśli będzie się zbytnio lepiło do rąk, można dosypać mąki). Zwinąć w folię spożywczą i włożyć do lodówki na 2 godziny*. Jabłka obrać, usunąć gniazda nasienne, każde pokroić na 6-8 części (w zależności od wielkości jabłka), włożyć do miski, posypać cynamonem i cukrem z wanilią, wymieszać.Schłodzone ciasto rozwałkować na placek o grubości ok. 4 mm i foremką lub szklanką o średnicy 7-8 cm wycinać kółka. Na każdym ułożyć kawałek jabłka i zlepić tworząc pierożek.Pierożki ułożyć na blasze, posmarować lekko ubitym białkiem i posypać grubym cukrem.Piec w 200 st.C przez około 15 minut, aż się lekko przyrumienią. 