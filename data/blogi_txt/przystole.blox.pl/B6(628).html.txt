Propozycji do chleba ciąg dalszy. Tym razem prosta do zrobienia, chociaż trochę pracochłonna, ale bardzo smaczna pasta rybna. Zazwyczaj pojawia się na naszym stole w piątki na śniadanie lub kolację. Najlepsza ze świeżo zerwaną w ogródku natką pietruszki. To moja kolejna propozycja w ramach akcji Majowe Śniadanie. Składniki:- 1 nieduża wędzona makrela- 2 jajka ugotowane na twardo- 25 dag pieczarek- 1 spora cebula- 1 łyżka margaryny do smażenia- natka pietruszki- pieprz i sólPieczarki oczyścić, zetrzeć na dużych oczkach i razem z  posiekaną cebulą usmażyć na margarynie. Ostudzić. Jajka również zetrzeć na tarce o dużych oczkach a natkę posiekać. Rybę obrać ze skóry i ości, rozgnieść widelcem w misce. Dodać pozostałe składniki, wymieszać i przyprawić do smaku. Pastą smarować pieczywo. 