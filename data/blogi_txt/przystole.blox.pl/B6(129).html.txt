Jeśli najdzie Was ochota na coś bardzo, bardzo słodkiego i chrupiącego, polecam te migdałowe ciasteczka. Mają jeszcze jedną ważną zaletę - w szczelnym, zamkniętym pojemniku można je długo przechowywać, nawet do 3 tygodni i nie tracą walorów smakowych (sprawdzone osobiście).Składnikiciasto:- 300 g mąki pszennej- 100 g cukru pudru- 1 opakowanie cukru waniliowego- 200 g miękkiego masła- 1 żółtkomasa migdałowa:- 100 ml śmietany 18%- 50 g masła- 150 g cukru kryształu- 100 g migdałów w słupkach- 100 g płatków migdałowychMąkę z cukrem i cukrem waniliowym wsypać do miski. Wokół rozłożyć pokrojone masło, na  środku ułożyć żółtko. Całość wyrobić mikserem na gładkie ciasto. Ciasto rozwałkować na wyłożonej papierem do pieczenia blasze (o wymiarach 40x25 cm), powierzchnię kilkakrotnie nakłuć widelcem.Śmietanę z masłem i cukrem umieścić w garnku i zagotować mieszając aż cukier się rozpuści. Dodać słupki i płatki migdałowe, wymieszać i gorącą masę rozprowadzić na cieście w formie. Piec w nagrzanym do 180 st.C piekarniku przez około 20-25 minut. Jeszcze ciepłe ciasto pokroić nasmarowanym olejem nożem na kwadraty o wymiarach 3,5x3,5 cm. Odstawić do całkowitego ostygnięcia.Przepis z gazety "Słodkie Boże Narodzenie" nr 3/2008. 