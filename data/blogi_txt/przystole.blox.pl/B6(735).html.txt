W sobotę nie chciało mi się iść do   sklepu, ale był jeden problem: skończył nam się chleb. Ponieważ zawsze w zamrażalniku trzymam drożdże, postanowiłam upiec bułeczki, trzeba było   tylko zdecydować się na konkretny przepis. Wybrałam ten od Liski, na pszenno-orkiszowe   bułeczki z solą i rozmarynem. A skoro już zabrałam się za pieczenie   bułek w domu, to chciałam żeby były one zdrowsze od tych które mogłabym kupić. Dlatego do tego wypieku użyłam razowej mąki orkiszowej ze sklepu   MyEcolife. Jak   się dowiedziałam*, orkisz jest bardziej wartościowym zbożem od pszenicy   zwyczajnej, gdyż zawiera więcej białka, błonnika, oraz cenne minerały i witaminy A, E i D. Warto więc używać do pieczenia mąki pochodzącej z   upraw ekologicznych, gdyż nie stosuje się tam żadnych szkodliwych   chemicznych środków wspomagania wzrostu ani ochrony roślin. Wtedy możemy   mieć pewność, że wartości odżywcze otrzymanych z takich upraw produktów   zostały zachowane.Więcej o uprawach i produktach ekologicznych   możecie się dowiedzieć na stronie MyEcolife.Bułeczki udały się znakomicie, były lekkie, puszyste, lekko słone i, co dla mnie najważniejsze, bardzo smakowały mojemu synkowi, który po spróbowaniu pierwszej, wszystkim w koło je zachwalał, nawet przez telefon jeśli tylko z kimś rozmawiałam :)))Składniki (na 18 bułeczek): Zaczyn:150 g razowej   mąki orkiszowej 200 g mąki pszennej 20 g świeżych drożdży   (lub 1 łyżeczka  suszonych)400 g wody w temp. pokojowejWszystko   wymieszać w  naczyniu, przykryć folią i odstawić w ciepłe miejsce na   godzinę. Następnie  dodać:350 g mąki pszennej120   g miękkiego masła2 łyżeczki soli30 g wody60 g mleka w   proszkudo    posmarowania bułeczek: 40 g masła - rozpuścić w garnuszku i   ostudzić Wyrobić  gładkie ciasto, które nie   powinno się kleić (w razie potrzeby można podsypać odrobiną mąki).   Można to zrobić mikserem,  wyrabianie zajmie nam wtedy ok. 10 minut.Odstawić do wyrastania na  1,5 godziny.Prostokątną formę do pieczenia posmarować masłem. Ciasto  podzielić na 18 małych kawałków, z każdego z nich uformować okrągłą bułeczkę, ułożyć na blasze zostawiając   1,5 cm odstępy. Posmarować roztopionym masłem, wierzch obsypać grubą   solą i  posiekanym rozmarynem.Odstawić pod przykryciem  do   ponownego wyrastania na ok. 30-40 minut.Piekarnik nagrzać do    180 st C.Wstawić bułeczki i piec je ok. 30-40 minut.* źródło: Wikipedia 