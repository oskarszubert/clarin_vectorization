Podwieczorek lub drugie śniadanie w ogrodzie? Mam wspaniałą propozycję :)  Deser ten zobaczyłam na blogu Dorotus i od razu chciałam go zrobić. Poczekałam jednak na jagody, bo Dorota napisała że właśnie z jagodami smakuje Jej najlepiej. Zrobiłam i tak się zachwyciłam, że już cztery razy jedliśmy taki deser, przeważnie na kolację ;) Zrobiłam go z jagodami, truskawkami, z jagodami i truskawkami na raz (owoce zmiksowane z cukrem osobno) i ten był bardzo kolorowy. Teraz czekam na maliny..Składniki (na 4 porcje)- 250g jagód- 4 łyżeczki cukru pudru- kilka ciastek owsianych Digestive- 500g gęstego jogurtu naturalnegoDo blendera wrzucić ciastka (nie udało mi się kupić ciastek Digestive, więc dałam 3 ciastka Go musli z owocami i 3 zwykłe herbatniki petitki). Zmielić na niezbyt drobne okruszki, wysypać do miseczki. Do blendera przełożyć owoce, dodać cukier, zmiksować na gładki sos.  Do przygotowanych szklanek nałożyć 1,5 łyżki jagodowego puree, na to 2 łyżki jogurtu, posypać pokruszonymi ciastkami . Jeszcze raz ułożyć warstwy w takiej samej kolejności tak, żeby ciastka były na wierzchu.Podawać od razu albo po schłodzeniu.  Deser można też przygotować z owoców mrożonych zimą lub jesienią i w ten sposób przywołać wspomnienia z ciepłych letnich dni ;) 