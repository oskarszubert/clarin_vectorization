Proste ciasto drożdżowe z powidłami śliwkowymi, ale w nieco zakręconej formie. Nie za słodkie, nie za suche, takie w sam raz. Najbardziej smakowało nam z ciepłym mlekiem. Składniki:- 40 g świeżych drożdży- 1 łyżka cukru kryształu- 300 g mąki pszennej- 1/2 szklanki letniego mleka- 150 g masła- 150 g cukru pudru- 3 żółtka- szczypta soli- słoik powideł śliwkowychDrożdże rozetrzeć z cukrem kryształem. Dodać łyżkę mąki, wlać mleko, wymieszać. Odstawić na 5-10 minut do wyrośnięcia. Miękkie masło utrzeć z cukrem pudrem i żółtkami. Wlać rozczyn, dodać szczyptę soli. Stopniowo wsypywać mąkę i wyrabiać ciasto aż do chwili, gdy będzie odchodziło od ręki (ewentualnie dosypać jeszcze trochę mąki). Przykryć ściereczką i odstawić na 30 minut do wyrośnięcia.Wyrośnięte ciasto rozwałkować na posypanej mąką stolnicy na kształt prostokąta. Na cieście rozsmarować powidła śliwkowe, zostawiając z każdej strony brzeg szerokości 2 cm. Zwinąć struclę, przełożyć do natłuszczonej tortownicy o średnicy 24 cm, z wkładem z kominem, formując wieniec. Zostawić pod przykryciem na 15 minut do napuszenia.Piec w piekarniku rozgrzanym do temp. 200 st.C przez około 1 godzinę. 