Rzadko robię sałatki z makaronem, a szkoda, bo są łatwe do przygotowania, smaczne i sycące. Dziś polecam sałatkę z selerem naciowym, delikatną i wiosenną.Składniki:- 200 g makaronu świderki- 4 łodygi selera naciowego- 500 g fileta z kurczaka- 1-2 ząbki czosnku- kubek jogurtu (180 g)- 2 łyżki majonezu- sól i pieprzMakaron ugotować w osolonej wodzie tak, by był sprężysty, przecedzić, przelać zimną wodą i wystudzić. Mięso pokroić na podłużne kawałki, oprószyć solą i pieprzem, usmażyć na patelni grillowej (na odrobinie oleju) na złoty kolor, ostudzić. Łodygi selera oczyścić, usunąć włókna i pokroić w plasterki.Jogurt wymieszać z majonezem i przeciśniętym przez praskę czosnkiem.Wszystkie składniki wymieszać, sałatkę doprawić do smaku solą i pieprzem. 