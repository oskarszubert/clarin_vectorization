Wczoraj pokazałam przepis na bułki hamburgerowe, dziś będzie to, co się w nich znalazło :)Zrobiłam burgery z mięsa drobiowego. Najbardziej z takiej domowej wersji ucieszył się starszak, który teraz codziennie pyta, czy dziś też będą hamburgery na obiad ;) On dostał wersję nieco odchudzoną - bez cebuli i ogórka, bo po pierwsze za nimi nie przepada, a po drugie wygodniej mu się jadło ;)      Składniki (na 8 sztuk): na burgery drobiowe:  500 g mielonego mięsa z indyka (zmieliłam gulaszowe) 1 łyżka musztardy z płatkami wędzonej papryki (może być inna ulubiona) 1 jajko (roztrzepane)  sól i pieprz  Mięso wymieszać z musztardą i jajkiem, doprawić do smaku solą i pieprzem. Z masy mięsnej uformować 8 okrągłych burgerów i usmażyć na rozgrzanym oleju na złoty kolor.   na sos majonezowy:  2 łyżki majonezu 1 łyżeczka śmietanki kremówki 1 łyżka mleka 1 łyżeczka soku z cytryny 1 łyżeczka cukru pudru  Wszystkie składniki umieścić w miseczce i wymieszać (najlepiej za pomocą rózgi) na gładki sos.   poza tym: bułki hamburgerowe 8 małych liści sałaty lub 4 duże 1 pomidor pokrojony w plasterki 1/2 cebuli pokrojonej w cieniutkie piórka 2 ogórki kiszone pokrojone w podłużne plastry ketchup    Każdą bułkę przekroić na pół. Każdą połowę posmarować ketchupem. Na spodach kolejno układać: plaster pomidora, cebulę, sos majonezowy, mięso, ketchup, plastry ogórka i przykryć górną połową bułki. Oczywiście kolejność składników można zmieniać wg swojego upodobania :) Od razu podawać. 