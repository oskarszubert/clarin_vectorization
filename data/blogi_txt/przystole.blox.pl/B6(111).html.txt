Pierwszy raz przygotowywałam makaron cannelloni. Nadziałam go mięsem z kurczaka, cebulką oraz cukinią. Do tego sos beszamelowy i dwa rodzaje sera. Dla nas - niebo w gębie - a najbardziej cieszyłam się z tego, że synek zajadał ze smakiem ;)  Polecam! Składniki (na 4 porcje; 1 porcja = ok. 715 kcal):- 500 g filetów z kurczaka- 2 cebule- 1 ząbek czosnku- 1 mała cukinia- 12 cannelloni - sól, pieprzsos beszamelowy:- 50 g masła- 30 g mąki pszennej- 500 ml mleka- gałka muszkatołowado posypania:- 80 g startego żółtego sera- 30 g startego parmezanu (ja zastąpiłam serem grana padano)Mięso umyć, osuszyć i pokroić w bardzo małą kostkę. Cebule i czosnek obrać, drobno posiekać. Cukinię umyć i także pokroić w kostkę. Mięso wymieszać z cebulą, czosnkiem i cukinią. Farsz doprawić solą i pieprzem. Surowe rurki cannelloni napełnić farszem, ułożyć w natłuszczonym naczyniu żaroodpornym.Przygotować sos:mąkę podsmażyć na roztopionym maśle i mieszając, wlewać do niej mleko. Sos beszamelowy zagotować i gotować przez ok. 5 minut na małym ogniu, od czasu do czasu mieszając. Doprawić solą, pieprzem i gałką muszkatołową. Piekarnik rozgrzać do 160 st.C (z termoobiegiem do 140 st.C).Cannelloni zalać sosem, posypać tartymi serami.Zapiekać przez 45 minut.  Przepis z gazety "Sól i pieprz" nr 10/2009. 