Rzadko robię pierogi. Nie lubię rozwałkowywania ciasta. Ale jak już się skuszę, nie żałuję czasu poświęconego na ich zrobienie. Tym razem spróbowałam po raz pierwszy nadzienia z soczewicy. Doprawiłam je podobnie jak pasztet z czerwonej soczewicy. Pierogi smakowały wszystkim domownikom, nawet dzieciaki zjadły ze smakiem. Właściwie to muszę powiedzieć, że Młodszy zjadł więcej niż Starszak.      Składniki na ciasto:  400 g mąki pszennej 1 żółtko 2 łyżki stopionego masła szczypta soli ok. 1/2 szklanki letniej przegotowanej wody  na nadzienie:  1 szklanka czerwonej soczewicy 2 ziemniaki ugotowane w mundurkach i obrane 2 cebule 1 jajko ugotowane na twardo i 1 surowe sól, pieprz liść laurowy 2 goździki 2 ziarna ziela angielskiego szczypta mielonego imbiru 1/2 łyżeczki łagodnego curry szczypta mielonego kminu rzymskiego (ewentualnie kminku) 2 łyżki oleju Przygotować nadzienie:w garnku zagotować 2 szklanki wody. Wsypać opłukaną na sitku soczewicę, dodać goździki, liście laurowe, ziele angielskie i łyżeczkę soli. Gotować bez przykrycia od czasu do czasu mieszając, aż soczewica zacznie się rozpadać i powstanie gęsta papka (nie trwa to długo). Wyjąć przyprawy i przestudzić.﻿ Na patelni rozgrzać olej, wsypać wymieszane w miseczce przyprawy (kmin lub kminek, curry oraz imbir) i smażyć przez kilka sekund, aż uwolni się z nich aromat. Na patelnię wsypać pokrojoną drobno cebulę﻿ i smażyć, aż stanie się szklista, przestudzić. Ziemniaki przecisnąć przez praskę, ugotowane jajko posiekać lub zetrzeć na tarce o dużych oczkach i wymieszać z soczewicą oraz cebulą. Dodać roztrzepane surowe jajko, wymieszać, doprawić do smaku pieprzem.   Przygotować ciasto:na stolnicę przesiać mąkę, na środku zrobić wgłębienie, wbić do niego żółtko, wlać margarynę, posolić i wyrabiać na gładkie i elastyczne ciasto dolewając wodę. Gotowe ciasto uformować w kulę, owinąć w ściereczkę i odstawić na kilkanaście minut, żeby "odpoczęło".   Ciasto cienko rozwałkować, wyciąć kółka, nałożyć po łyżeczce farszu i zlepić brzegi.Wkładać do wrzącej osolonej wody i gotować przez kilka minut od wypłynięcia.   Pierogi podawać z podsmażoną cebulką. 