Jest to obiad z rodzaju tych, które właściwie same się robią. Wystarczy krótko obsmażyć mięso, następnie warzywa, później wszystko połączyć, zalać śmietaną, a potem to już tylko trzeba czekać aż wszystko razem się udusi. Nam bardzo smakowało. Mięso przygotowane w ten sposób było miękkie i delikatne, warzywa zresztą też, więc taki obiad będzie idealny także  dla dzieci. Składniki (na 4 porcje):- 8 pałek kurczaka- mały pojemnik (180 g) kwaśnej śmietany 18%- 4 duże marchewki- 2 cebule- sos sojowy lub maggi- pieprz ziołowy, słodka papryka, majeranek- 2 ząbki czosnkuPałki obsmażyć (ok. 10 minut) na oleju, zdjąć z patelni. Marchewki pokroić w plasterki, cebulę w talarki i podsmażyć na tym samym tłuszczu co mięso. na patelnię włożyć z powrotem mięso, zalać śmietaną wymieszaną z przyprawami, sosem sojowym i przeciśniętym przez praskę czosnkiem. Przykryć i dusić przez około 25 minut.Pod koniec duszenia zdjąć pokrywkę, żeby sos trochę odparował.Podawać z ziemniakami puree i sałatą z sosem winegret. 