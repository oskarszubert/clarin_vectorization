Ten przepis to mój kolejny kandydat do świątecznej listy. Chrupiąca kokosowa beza i miękka makowa masa stanowią doskonale dopasowaną całość z puszystym spodem. Wszystkie składniki ciasta sprawiają, że jest ono idealne na Boże Narodzenie, a przy tym jest bardzo efektowne.Za przepis dziękuję milk_chocolate, której serdecznie gratuluję zwycięstwa w trzeciej edycji konkursu "Festiwal Bakalii" i proszę o przesłanie danych potrzebnych do wysyłki nagrody :)Składnikina spód:- 150 g masła- nieco ponad szklanka mąki- 2 jajka- 4 łyżki mleka- 1/2 łyżeczki proszku do pieczenia- szczypta sody- 1/3 szklanki cukru pudru- 2 łyżki ciemnego kakao- skórka otarta z jednej pomarańczymasa:- 400 g masy makowej Bakalland- 3 białka- 150 g cukru pudru- 1,5 szklanki wiórków kokosowych BakallandMasło utrzeć z cukrem. Dodać kolejno jajka. Mąkę wymieszać z sodą, kakao i proszkiem do pieczenia. Dodawać częściami do masła na przemian z mlekiem. Na końcu dodać skórkę z pomarańczy. Ciasto wyłożyć równomierną warstwą do formy o wymiarach 20x25 cm. Z białek z dodatkiem cukru ubić sztywną pianę. Wsypać wiórki kokosowe i wymieszać łyżką. Bezę wykładać na ciasto na przemian z masą makową (pasek bezy, pasek masy makowej). Najlepiej zrobić to za pomocą rękawa cukierniczego z nakładką o dużej średnicy (ja skorzystałam ze szprycy bez żadnej końcówki).Piec przez około 40 minut w piekarniku nagrzanym do 180 st.C. 