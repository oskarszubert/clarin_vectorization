Na blogu będzie się pojawiało coraz więcej świątecznych przepisów. To kolejny z nich - puszysty makowy biszkopt przełożony masą o cynamonowym aromacie, posypany prażonymi płatkami migdałowymi. Musicie przyznać, że to bardzo świąteczne połączenie. Przepis nadesłała Katarzyna G. na IV etap konkursu "Festiwal Bakalii" i została jego zwyciężczynią. Za przepis dziękuję i proszę o przesłanie danych potrzebnych do wysyłki nagrody :)Wieczorem zaproszę Was na ostatnią już odsłonę konkursu!Przepis nieco zmodyfikowałam i podaję w mojej wersji.Składnikina biszkopt makowy:- 125 mąki pszennej- 1,5 łyżeczki proszku do pieczenia- 160 g maku- 100 g cukru pudru- 5 jajek- 2 łyżki zimnej wodydo nasączenia:- szklanka mocnej gorzkiej herbaty- 2 kieliszki likieru amarettona masę:- 750 g słodkiej śmietanki 30 lub 36%- 1 łyżka cukru waniliowego- 50 g cukru pudru- 2 łyżeczki cynamonu- 100 g migdałów kruszonych Bakalland- 60 ml gorącej wody- 1 łyżeczka żelatynydo posypania:- 75 g płatków migdałowych Bakalland- garść złotej posypki cukrowej (niekoniecznie)Przygotowanie biszkoptu:żółtka oddzielić od białek. Białka ubić na sztywno z połową cukru pudru. Żółtka ubić na jasną i puszystą masę z resztą cukru i wodą. Mąkę przesiać z proszkiem do pieczenia i makiem.Do ubitych białek wlać powoli masę żółtkową i delikatnie wymieszać łopatką. Wciąż mieszając, stopniowo wsypywać mąkę z makiem. Gotowe ciasto przelać do natłuszczonej i obsypanej bułką tartą kwadratowej formy o boku 24 cm (u podstawy 20 cm) - można też użyć tortownicy o średnicy 24 cm.Wstawić do piekarnika nagrzanego do 180 st.C i piec przez 35-40 minut. Przygotowanie masy:do gorącej wody wsypać żelatynę i mieszać do całkowitego rozpuszczenia. Odstawić na bok, żeby ostygła. W tym czasie ubić śmietanę z cukrem pudrem i waniliowym na puch. Pod koniec ubijania wsypać cynamon i wlać żelatynę. Na końcu wsypać kruszone migdały i wszystko delikatnie wymieszać łopatką. Przygotowanie ciasta:ostudzony biszkopt przekroić na trzy blaty. Ten, który będzie na samym dole nasączyć 1/3 herbaty wymieszanej z likierem i posmarować 1/3 masy śmietanowej. Tak samo postąpić z drugim i trzecim blatem. Przy ostatnim blacie posmarować kremem też boki ciasta.Na suchej patelni uprażyć płatki migdałowe, ostudzić. Posypać nimi ciasto, udekorować złotą posypką cukrową. Całość wstawić do lodówki i chłodzić przez około 3 godziny. 