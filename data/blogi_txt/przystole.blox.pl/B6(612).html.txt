To już chyba ostatni przepis ze śliwkami w tym sezonie. No chyba, że jeszcze w najbliższym czasie skuszę się na zakup...Na razie jednak muszę zabrać się za czekające w piwnicy jabłka ;) Zmodyfikowałam przepis z gazety "Sól i Pieprz" nr 10/2010. Składniki (na ok. 12 sztuk)suche:  300 g mąki 2 łyżeczki proszku do pieczenia 1 łyżeczka cynamonu 100 g cukru trzcinowego 40 g płatków migdałowych 200 g śliwek węgierek  mokre:  1 jajko 80 ml oleju 250 ml maślanki    W jednej misce wymieszać suche składniki razem z wypestkowanymi i pokrojonymi śliwkami. W drugiej misce wymieszać składniki mokre i wlać je do suchych. Wymieszać łyżką.Ciasto nałożyć do formy do pieczenia muffinek wyłożonej papilotkami. Piec w piekarniku nagrzanym do 180 st.C przez około 30 minut. 