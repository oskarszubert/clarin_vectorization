W tym roku, tak jak i w poprzednich latach na wielkanocny obiad zaplanowałam podanie sałatki, jednak tym razem zamiast kotletów do niej, chciałam zrobić pieczeń z mielonego mięsa. Potrzebowałam więc sałatki która by do takiej pieczeni pasowała. Udało mi się znaleźć idealny przepis, właśnie na sałatkę ziemniaczaną. Kiedyś już zrobiłam sałatkę ziemniaczaną i niezbyt mi smakowała, dlatego teraz miałam obawy czy ta wersja się sprawdzi. Obawy okazały się bezpodstawne, bo smakowała nam bardzo i świetnie komponowała się z pieczenią.Składniki (na 6-8 porcji):- 1,5 kg ziemniaków- 3 ogórki konserwowe- 1 świeży ogórek- 400 g jabłek- 1-2 cebulesos:- 8 łyżek majonezu- 3/4 szklanki śmietany 18%- 2 ząbki czosnku- 2 łyżki posiekanej natki pietruszki- sól, cukierZiemniaki ugotować w mundurkach, wystudzić, obrać i pokroić w  dość dużą kostkę. Ogórki i jabłka również pokroić w kostkę, a cebulę drobno posiekać.Składniki sosu wymieszać, dodać do pozostałych składników sałatki i wymieszać, doprawić do smaku.Najlepiej smakuje schłodzona.Przepis dodaję do akcji Kuchnia Wielkanocna 2010. 