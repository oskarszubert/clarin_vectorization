Kolejną edycję Weekendowe Cukierni prowadzi Kuba. Wybrał dla nas przepis swojej Mamy i bardzo dobrze, bo nie ma to jak sprawdzone rodzinne przepisy :)Śmietanowca zrobiłam już tydzień temu, ale nie miałam czasu wstawić go tutaj, więc robię to dopiero dzisiaj. Trochę pracy przy tym deserze było, ale opłacało się, bo wszystkim smakował i trudno było poprzestać na jednym kawałku. Dziękuję więc serdecznie za kolejną udaną edycję Cukierni :)Skoro są tutaj truskawki, przepis ten dodaję również do Sezonu Truskawkowego Olgi.    Przepis podaję za Kubą, w nawiasach podaję zmiany jakich dokonałam Składniki:- 250 g biszkoptów (użyłam 1 paczki 125 g)- sok wiśniowy do nasączenia biszkoptów- powidła śliwkowe - 1 l śmietany tortowej 36% - 3 łyżki cukru pudru- 4 łyżki żelatyny- 75 g czekolady mlecznej (dałam gorzką)- 1 kg truskawek- 1 galaretka truskawkowa Biszkopty układamy w tortownicy o średnicy 28 cm tak, aby utworzyły zwarty spód pod nasze ciasto. Wolne przestrzenie możemy wypełnić pokr0uszonymi częściami (ja po prostu ułożyłam jedną warstwę biszkoptów, nie zasypywałam przerw okruszkami).Biszkopty trzeba jakoś zwilżyć. Większość osób używa w tym celu alkoholu, ja wolę zastosować rozcieńczony sok np. wiśniowy. Tak nasączone biszkopty smarujemy powidłami.Żelatynę rozpuszczamy w odrobinie gorącej wody i mieszając od czasu do czasu czekamy aż ostygnie (należy zwracać uwagę czy nie zastyga).Schłodzoną  śmietanę ubijamy mikserem dodając cukier puder.Do ubitej śmietany powoli dodajemy żelatynę i miksujemy.Do masy śmietanowej wrzucamy umyte i podzielone na ćwiartki truskawki (około 750 g, resztę pokroić w połówki). Dodajemy także startą czekoladę (pokroiłam czekoladę w grubą kostkę) i delikatnie mieszamy całość łyżką.Wykładamy na spód biszkoptowy, a na wierzchu układamy pozostałe truskawki. Tortownicę wstawiamy do lodówki. W oczekiwaniu na schłodzenie się masy, przygotowujemy galaretkę zgodnie z przepisem na opakowaniu. Ją również należy ostudzić mieszając tak, aby nie zastygła. Gdy już temperatura wystarczająco opadnie wylewamy ją na wierzch naszego śmietanowca i znowu wstawiamy do lodówki przynajmniej do czasu aż galaretka się całkowicie zetnie. 