Miałam zamiar zrobić te naleśniki w ramach Naleśnikowego tygodnia, ale nie zdążyłam i zrobiłam je dopiero w poniedziałek. Byłam ciekawa jak będą smakowały naleśniki na piwie i na początku po zrobieniu ciasta miałam spore wątpliwości czy da się je z tego usmażyć. Okazało się, że nie było się o co martwić, bo nawet pierwszy usmażony naleśnik mi się udał, co nie zawsze zdarza się przy zwykłym cieście. Do tego smaczny i prosty do zrobienia farsz oraz sos pomidorowy i pyszny obiad gotowy. Przepis pochodzi z magazynu "Kuchnia od kuchni" dla członków Klubu Winiary.  Składnikina naleśniki:- 6 łyżek mąki- 2 jajka- 1 szklanka jasnego piwa- suszony majeranek i estragon- 1 łyżka posiekanej świeżej natki pietruszki- szczypta solina farsz mięsny:- 200 g mielonego mięsa drobiowego- 1 czerwona papryka- 1 cebula- 2 łyżki przyprawy do zup w płynie- sól i pieprz-3 łyżki oleju do smażenia  Z podanych składników przygotować ciasto naleśnikowe i odstawić na 30 minut. Następnie usmażyć na oleju 8 cienkich naleśników (mi wyszło 6).Cebulę obrać, posiekać i zeszklić na oleju, dodać pokrojoną w paseczki paprykę i mielone mięso. Dusić pod przykryciem około 10 minut. Doprawić do smaku przyprawą do zup, solą i pieprzem.Na naleśniki nałożyć porcje farszu i zwinąć. Podawać gorące, polane sosem pomidorowym. 