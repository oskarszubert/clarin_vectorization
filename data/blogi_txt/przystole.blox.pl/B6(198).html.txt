Przepis ten dostałam kilka lat temu od bratowej. Wtedy piekłam go dość często, a potem o nim zapomniałam. Z okazji dzisiejszego Dnia Jabłka zorganizowanego przez Tatter postanowiłam przypomnieć sobie jego smak.   Składniki:- 250 g mąki pszennej- 150 g masła lub margaryny- 3/4 szklanki cukru pudru- 2 jajka- 1 łyżeczka proszku do pieczenia- 1 łyżeczka cynamonu- 3 duże jabłka- 2 łyżki soku z cytryny- 1/2 słoika powideł śliwkowych- kilka orzechów włoskichMasło rozetrzeć mikserem, dodać cukier, utrzeć na puch. Nadal miksując dodać jajka oraz mąkę wymieszaną z proszkiem do pieczenia. Masę wyłożyć do prostokątnej formy nasmarowanej margaryną.Jabłka obrać, wydrążyć środki, pokroić w ok 1 centymetrowe plastry tak, żeby w środku powstała dziurka. Jabłka ułożyć na cieście, skropić je sokiem z cytryny. Do środka każdego plasterka nałożyć ok. 1 łyżeczki powideł, na nich położyć po połówce orzecha. Między jabłkami też można ułożyć kawałki orzechów. Oprószyć cynamonem.Formę z ciastem włożyć do rozgrzanego do 180ºC piekarnika i piec 40-50 minut. 