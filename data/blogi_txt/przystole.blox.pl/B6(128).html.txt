Jak widać w nazwie tego dania, nie jest to typowa pizza. Właściwie to taki omlet bardziej, tyle że zamiast na patelni, upieczony w piekarniku. Ale zawsze to jakaś opcja, kiedy nie mamy czasu na wyrabianie ciasta drożdżowego i czekanie aż wyrośnie. Danie smaczne, kolorowe i pożywne. W naszym domu na pewno do powtórki.  Składniki (na 4 porcje):- 4 - 5 dużych ugotowanych ziemniaków- 200 g cienkiej kiełbasy- 1 cebula- 2 pomidory- 4 jajka- sól i pieprz- po 2 łyżki posiekanego szczypiorku i natki pietruszkiOkrągłą formę o średnicy 28 cm (u mnie forma do pieczenia pizzy), wysmarować masłem i posypać bułką tartą. Na dnie ułożyć plastry ziemniaków, na nie pokrojoną w krążki i zeszkloną na maśle cebulę, oraz plastry pomidorów (obranych ze skórki) i kiełbasy. Jajka roztrzepać widelcem z solą, pieprzem i szczypiorkiem, zalać składniki w formie. Zapiekać w 180 st.C przez 20-30 minut (aż warstwa jajeczna się zetnie). Podawać posypane natką pietruszki. 