Drugi, obok piersi kurczaka w ziołach imprezowy hit w naszej rodzinie. Wszystko może na stole zostać, ale te kotleciki zawsze są zjadane do ostatniego. Polecam podawanie ich z sałatkami, np. tą z ananasa i kukurydzy.Przepis pochodzi z płyty którą kiedyś wygrałam w konkursie Winiar: "Kuchnia od kuchni czyli smacznie, zdrowo i domowo".  Składniki (dla 4 osób):- 2 filety z piersi kurczaka- 3 jajka- 1 cebula- 10 dag startego żółtego sera- 8 pieczarek- 4,5 łyżki mąki ziemniaczanej- 1 czubata łyżeczka przyprawy typu vegeta- 1 czubata łyżeczka ziół prowansalskich- pieprzMięso opłukać, osuszyć i pokroić w kostkę. Cebulę posiekać, pieczarki pokroić w kostkę. Jajka rozbełtać z mąką ziemniaczaną i przyprawami. Włożyć mięso, cebulę, pieczarki, starty ser i dokładnie wymieszać. Przykryć i wstawić do lodówki na 30-60 minut.Na patelni rozgrzać olej i nakładać łyżką porcje masy formując nieduże placuszki. Smażyć z obu stron przez około 5 minut na złoty kolor. 