To danie przygotowałam na prośbę czytelniczki Anny, która poszukuje nowych przepisów na chłodniki. Aura za oknem nie sprzyja długiemu przebywaniu w pobliżu kuchenki, więc chłodnik to danie wprost idealne na upały. Co prawda w tej wersji trzeba poświęcić chwilkę na usmażenie grzanek, ale na prawdę warto, bo jak się okazuje, są bardzo dobrym dodatkiem. A Wy jedliście kiedyś chłodnik z grzankami?      Składniki (na 2 porcje):  1 spory ogórek 1/2 cebuli białej 100 g szynki (np. gotowanej) 1 łyżeczka musztardy Dijon (lub innej ostrej) 1 duży kubek jogurtu naturalnego (370 g) sól, biały pieprz szczypiorek i koperek 1 bułka (np. z tego przepisu) tłuszcz do smażenia  Ogórka obrać, pokroić w małą kostkę, cebulę drobno posiekać, szynkę pokroić w kostkę lub paseczki. Włożyć do miski, dodać musztardę i majonez, wymieszać. Doprawić do smaku solą i białym pieprzem. Przykryć i schłodzić w lodówce. Bułkę przekroić na trzy kromki, a następnie pokroić w kostkę. Usmażyć na złoty kolor.   Przed podaniem chłodnik rozlać do misek, posypać posiekanym szczypiorkiem i koperkiem oraz zimnymi grzankami. 