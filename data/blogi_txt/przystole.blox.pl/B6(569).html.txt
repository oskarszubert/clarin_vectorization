Cała nasza trójka przepada za masłem orzechowym. Właściwie to nasz synek przez pewien czas na śniadanie i kolację jadł wyłącznie chleb z masłem orzechowym i nic innego nie wchodziło w grę. Teraz już mu przeszło, ale te muffinki zajadał ze smakiem tak samo jak i my. Nie są bardzo słodkie, da się w nich wyczuć lekko słonawy smak masła. Pyszne! Polecam gorąco.Przepis znalazłam u Dorotus, a ona w książce Nigelli Lawson "How to be a domestic goddess".Składniki (na 12 sztuk):- 250 g mąki pszennej- 5 łyżek drobnego cukru- 1,5 łyżeczki proszku do pieczenia- szczypta soli- 6 łyżek (160 g) masła orzechowego- 60 g masła (roztopionego i ostudzonego)- 1 duże jajko- 175 ml mleka- 3 batoniki Snickers  (po 65 g każdy)- orzeszki ziemne do posypaniaWymieszać razem mąkę, cukier, proszek do pieczenia i sól. Dodać masło orzechowe i mieszać do otrzymania struktury kruszonki. Do mleka wlać masło i roztrzepane jajko, wymieszać. Połączyć zawartość dwóch naczyń na końcu dodając pokrojone Snickersy.Formę do muffinek wyłożyć papilotkami, nałożyć ciasto. Posypać posiekanymi orzechami ziemnymi.Piec przez około 20-25 minut w 200 st.C. Przed wyjęciem z formy nieco ostudzić. 