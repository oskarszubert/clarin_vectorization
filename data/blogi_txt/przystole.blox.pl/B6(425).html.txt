Rewelacyjne ciasto.Połączenie ciasta kruchego, czekoladowej masy przypominającej konsystencją brownie i śliwek. Tyle dobrego w jednym cieście. Polecam gorąco - koniecznie musicie je upiec! Przepis z blogu Wypieki z pasją, podaję z moimi niewielkimi zmianami.   Składniki (na formę o wymiarach 25x40 cm) na ciasto: 200g masła 2,5 szklanki mąki 3 żółtka 4 łyżki cukru pudru łyżka cukru z wanilią 2 łyżki zimnej wody  na masę czekoladową:  200g czekolady gorzkiej 110g masła 1/3 szklanki cukru 1 łyżeczka ekstraktu z wanilii 2 łyżki mąki 3 jajka  na kruszonkę:  100g masła 160g mąki 120g cukru  ﻿ponadto:  1,2kg śliwek pół łyżeczki cynamonu ew. cukier brązowy (jeśli śliwki są kwaśne) Przygotować ciasto:mąkę wymieszać z cukrem pudrem i cukrem z wanilią w misce miksera. Dodać pokrojone w kostkę masło, miksować do uzyskania drobnej kruszonki. Wtedy dodać kolejno żółtka, a następnie wodę. Kiedy ciasto będzie wyrobione, zwinąć je w folię i włożyć do lodówki na godzinę. Schłodzone ciasto zetrzeć na tarce o grubych oczkach bezpośrednio do formy wyłożonej papierem do pieczenia, wstawić do lodówki. Przygotować masę czekoladową:czekoladę połamać na kawałki i razem z masłem stopić w gorącej kąpieli wodnej. Lekko przestudzić.Jajka wbić do miski, dodać cukier i ekstrakt z wanilii. Wymieszać trzepaczką, ale nie ubijać. Do masy jajecznej dodać czekoladę z masłem, wymieszać. Dodać mąkę i ponownie dokładnie wymieszać.    Przygotować kruszonkę:wszystkie składniki wsypać do miski i wyrabiać palcami, aż powstanie kruszonka.   Śliwki umyć, osuszyć, wypestkować i zasypać 2 łyżkami brązowego cukru. Wymieszać.    Formę z ciastem wyjąć z lodówki. Na ciasto wylać masę czekoladową, na masie ułożyć śliwki skórką do góry. Wstawić do piekarnika nagrzanego do 180 st.C i piec przez 15 minut. Po tym czasie formę wyjąć, a ciasto posypać kruszonką. Piec kolejne 40 minut w tej samej temperaturze. Kroić dopiero, kiedy całkiem ostygnie, bo świeże bardzo się kruszy.      ﻿ 