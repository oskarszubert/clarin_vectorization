Taką sałatkę jadamy czasem na kolację w ramach diety ;)Jest prosta i szybka do zrobienia i bardzo smaczna. Często gości na naszym stole również dlatego, że wszystkie potrzebne składniki mam zazwyczaj w lodówce.  Składniki (na 2 porcje; 1 porcja = ok. 300 kcal):- 200 g gotowanej piersi z kurczaka- 2 łyżki rodzynek- 2 łyżki grubo posiekanych orzechów włoskich- 100 g pora- 120 g ugotowanego brokuła- 2 łyżki majonezu- 2 łyżki jogurtu naturalnego- 2 łyżki soku z cytryny- sól i pieprzRodzynki zalać wrzątkiem i odstawić na 10 minut, potem dokładnie osączyć. Mięso pokroić w średniej wielkości kosteczkę, por w piórka.W misce wymieszać mięso, rodzynki, orzechy, por i podzielony na małe różyczki brokuł. Rozłożyć do dwóch miseczek. Każdą porcję polać sosem przygotowanym z majonezu, jogurtu, soku z cytryny, oraz soli i pieprzu.Przepis autorski.Sałatka bierze udział w miksie kulinarnym. 