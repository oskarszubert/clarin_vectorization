Dziś nie zaległy, ale aktualny przepis, bo ciasto jeszcze stoi w lodówce. Oczywiście nie całe, bo połowa już została zjedzona. W czasie przygotowywania ciasta zastanawiałam się, czy nie będzie za słodkie, ale okazało się, że jest w sam raz, czyli takie jak lubię. Mąż początkowo zastanawiał się co wspólnego może mieć krem kokosowy na cieście z batonikiem który znamy, ale kiedy już spróbował, stwierdził że smakuje tak samo, a na dodatek ma jedną wielką zaletę: ciasta jest o wiele więcej :-) Pyszności, polecam! Przepis znalazłam na blogu Majanki i planowałam jego wykorzystanie już od jakiegoś czasu, kiedy to mąż poproszony o kupienie bodajże 15 dag wiórków kokosowych kupił mi cały kilogram, bo mniejszych opakowań nie było :-))) Tak więc mam tych wiórków jeszcze "trochę" i pewnie niedługo znów pojawi się tutaj coś kokosowego.Składnikina ciasto:- 5 jajek- 3/4 szklanki mąki tortowej- 1/2 szklanki cukru pudru- 2 łyżki kakao- 1 łyżeczka proszku do pieczeniana krem:- 3 szklanki mleka- 1 budyń śmietankowy- 1/2 szklanki cukru- 30 dag wiórków kokosowych- 1 cukier wanilinowy- 1 kostka masła- polewa czekoladowaPrzygotować ciasto: białka ubić na sztywno ze szczyptą soli, nadal ubijając stopniowo wsypywać cukier, a potem dodawać po jednym żółtka. Na koniec wsypać porcjami mąkę wymieszaną z proszkiem do pieczenia i kakao. Delikatnie wymieszać wszystko drewnianą łyżką.Wylać ciasto do natłuszczonej i wysypanej mąką lub bułką tartą formy (użyłam tortownicy o średnicy 24 cm i ciasto z kremem i polewą zajęło jej całą wysokość, więc spokojnie można je upiec w większej formie). Piec w 180C przez około 30 minut.Przygotować krem: 2 i 1/2 szklanki mleka zagotować z cukrem i cukrem wanilinowym. Wsypać wiórki kokosowe i gotować mieszając na małym ogniu jeszcze przez około 20 minut. Dodać masło i mieszać aż się rozpuści. Budyń rozprowadzić w pozostałym mleku i dodać do masy kokosowej. Mieszając zagotować i odstawić do ostygnięcia.Na ostudzone ciasto wyłożyć masę kokosową, polać polewą czekoladową. Wstawić do lodówki. 