Tydzień temu, w piątek, razem z Krystiankiem pojechaliśmy do Warszawy, żeby razem z innymi blogerkami i ich dziećmi wspólnie gotować w siedzibie firmy Knorr pod okiem szefów kuchni. Zostaliśmy tam zaproszeni w ramach kampanii promującej wspólne gotowanie z dziećmi. Było niezwykle miło, kolorowo, zaskakująco, no i smacznie oczywiście, a przy okazji zaliczyłam kilka debiutów. Jakich? Otóż po raz pierwszy: byłam w Warszawie, makijaż zrobiła mi pani wizażystka, gotowałam w profesjonalnie wyposażonej kuchni, w dodatku przed kamerą i pod obstrzałem aparatów fotograficznych, no i wreszcie udzieliłam wywiadu (z tego ostatniego to zadowolona nie jestem, bo zdecydowanie bardziej lubię pisać niż mówić). Ach, no i zapomniałam o kopytkach - pierwszy raz robiłam (oczywiście razem z synkiem) kopytka, a raczej "słoniowe kopytasy" ;)Na szerszą relację ze zdjęciami zapraszam niedługo, a już dziś  przedstawiam Wam nasz skupiony nad przepisem duet w Warszawskiej kuchni :)* pierwsze zdjęcie to okładka książeczki z przepisami na potrawy które gotowaliśmy, otrzymanej po zakończeniu spotkania. 