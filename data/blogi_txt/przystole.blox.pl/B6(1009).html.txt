Prosta, zdrowa i pyszna zapiekanka, w sam raz na lekki piątkowy obiad. Smakuje nam wszystkim więc dość często ją robię. Zazwyczaj jedliśmy ją bez dodatków, ale tym razem podałam ją z jogurtem naturalnym i to był strzał w 10! Składniki (dla 4 osób)*- 1 szklanka ryżu- 1 szklanka mleka- 1 kg jabłek- 4 łyżki cukru- 2 łyżki cynamonu- 2 łyżki masła- szczypta soli- masło i bułka tarta do formyW garnku zagotować szklankę mleka i szklankę wody ze szczyptą soli, wsypać opłukany ryż, ugotować. Ostudzić.Jabłka obrać, zetrzeć na dużych oczkach.Naczynie żaroodporne wysmarować masłem i obsypać bułką. Na dno wyłożyć połowę ugotowanego ryżu, posypać połową cukru i kawałkami masła. Przykryć połową jabłek i posypać połową cynamonu. Ułożyć jeszcze po jednej takiej samej warstwie.Naczynie przykryć i wstawić do nagrzanego do 180ºC piekarnika. Zapiekać 45-50 minut.Podawać ciepłe, z jogurtem naturalnym lub śmietaną. *Dla naszej trzyosobowej rodzinki przygotowuję tą zapiekankę z połowy składników i w naczyniu żaroodpornym układam tylko po jednej warstwie ryżu i jabłek. Zapiekam też wtedy krócej, bo ok. 30 mniut. 