W naszym domu w wigilijny wieczór jedliśmy tylko jedną zupę, barszcz czerwony z uszkami. Natomiast teściowa gotuje oprócz barszczu jeszcze grochówkę. W tym roku postanowiłam więc zrobić mężowi przyjemność i również ją ugotowałam, ale według własnego przepisu i gęstszą, bo takie właśnie gęste zupy lubimy.Składniki:- 250 g łuskanego grochu- 1/4 selera niedużego korzeniowego- 1 pietruszka- 1 średnia marchewka- kawałek pora- 1 cebula- 2 ząbki czosnku- majeranek- sól i pieprzGroch opłukać, zalać wodą i zostawić na noc. Rano ugotować w tej samej wodzie.Jarzyny obrać, zetrzeć na tarce o dużych oczkach, oprócz pora, którego należy pokroić w krążki. Zalać woda, ugotować i zmiksować. Dodać ugotowany groch razem z wodą w której się gotował, oraz posiekaną i usmażoną na oleju cebulę. Przyprawić sola, pieprzem i sporą ilością majeranku, dodać zmiażdżone ząbki czosnku. Zagotować.Przepis dodaję do akcji Kuchnia Świąteczna i Noworoczna 2009 oraz Kuchnia wegetariańska. 