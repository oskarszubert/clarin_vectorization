Dawno już nie brałam udziału w Weekendowej Piekarni, ale tym razem po wizycie u Oczka się skusiłam. No po prostu kiedy zobaczyłam te śliczne równe, okrąglutkie bułeczki z pasiastym czekoladowym wnętrzem stwierdziłam że muszę je upiec. Wzięłam się do roboty i w sobotę na śniadanie synek jadł pyszne  i cudownie pachnące bułeczki z ulubioną czekoladą :)Przepis do tego 58 już wydania Weekendowej Piekarni wybrała Paulina. Za radą Oczka zwiększyłam ilość cukru i przepis podaję od razu z moimi modyfikacjami.Składniki:- 570 g mąki pszennej- 24 g świeżych lub 12 g suchych drożdży*- ok 185 ml letniego mleka - 85 g roztopionego masła roślinnego- 10 czubatych łyżeczek cukru - 2 jajka- 1 łyżeczka soli- 1/2 szklanki wiórków kokosowych- 2 rządki gorzkiej czekolady (dałam 9 kostek)- 1 jajko do posmarowaniaMąkę wsypać do miski, na środku zrobić dołek, do niego wkruszyć świeże drożdże, posypać łyżeczką cukru i polać niewielką ilością letniego mleka. Zagnieść palcami tak, żeby drożdże się rozpuściły i przykryć ściereczką, odstawić aż drożdże lekko wyrosną.Potem dodać resztę składników i zagnieść puszyste i gładkie ciasto. Przełożyć je do wysmarowanej olejem misce i znów pod przykryciem odstawić do wyrośnięcia na około godzinę.Wyrośnięte ciasto jeszcze raz zagnieść, podzielić na 8-9 części i uformować okrągłe lub podłużne bułeczki. Ułożyć na wyłożonej papierem do pieczenia lub natłuszczonej blasze i zostawić jeszcze raz do wyrośnięcia pod ściereczką na około pół godziny.Wyrośnięte bułeczki posmarować rozbełtanym jajkiem.Następnie wstawić do nagrzanego do 190 st.C piekarnika i piec około 15 minut.* jeżeli używacie drożdży suchych należy je najpierw rozpuścić w letnim mleku z cukrem, i od razu wymieszać z resztą składników, wyrobić ciasto i odstawić do wyrośnięcia. 