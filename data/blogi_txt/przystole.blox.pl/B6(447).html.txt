Propozycja na kompletny obiad. Lubię takie, dlatego po raz kolejny skorzystałam z przepisu zamieszczonego w gazecie "naj poleca: 365 obiadów".  Składniki (na 4 porcje):- 4 filety z piersi kurczaka- 1/3 szklanki oliwy- po szczypcie cynamonu, imbiru i kurkumy- sól, pieprz- 3 ząbki czosnku- sok z cytryny- 2 cebule- 2 marchewki- 1 łyżka miodu- szklanka bulionu z liściem laurowym i zielem angielskim (z kostki)- 10 zielonych oliwek- 1/2 pęczka natki pietruszki- torebka kuskusuMięso umyć i pokroić w paski. Oliwę wymieszać z przyprawami, przeciśniętym przez praskę czosnkiem i sokiem z cytryny. Do powstałej marynaty włożyć mięso, przykryć i odstawić na godzinę do lodówki.Cebulę i marchew obrać, pokroić w plasterki.Na patelnię przełożyć mięso razem z marynatą i usmażyć, następnie mięso wyjąć, a na tym samym tłuszczu podsmażyć warzywa. Wszystko razem przełożyć do rondla, dodać miód i gorący bulion. Przykryć i dusić około 30 minut. Wrzucić oliwki, posiekaną natkę, przyprawić sokiem z cytryny, solą, pieprzem i dusić jeszcze 5 minut.Kuskus przygotować wg przepisu na opakowaniu i podawać gorący z aromatycznym kurczakiem. 