W moim zbiorze przepisów przyjęłam pewien sposób ich oznaczania, żeby wiedzieć, które z nich wypróbowałam, które opublikowałam już na blogu i oczywiście mam też oznaczenia dla tych potraw, które wyjątkowo nam smakowały. I tak te wypróbowane dostają gwiazdkę przy nazwie, te opublikowane dodatkowo nawias wokół gwiazdki, a te wyjątkowo smaczne dostają jeszcze ode mnie wykrzyknik. Piszę o tym dlatego, że przepis na to ciasto został oznaczony wykrzyknikiem. Tak nam wszystkim smakowało, a synek jeszcze długo po tym, jak ciasto się skończyło upominał się o kawałek ;) Czy muszę o nim pisać coś więcej? Chyba nie...Po prostu zaproszę Was do upieczenia i spróbowania.Składnikina ciasto:- 3,5 szklanki mąki pszennej- 6 żółtek- 1,5 kostki margaryny- 1 łyżeczka proszku do pieczenia- 2 łyżki gorzkiego kakaona pianę:- 6 białek- 1,5 szklanki cukru pudru- 3 łyżeczki mąki ziemniaczanejponadto:- 1 słoik dżemu morelowegoPrzygotowanie ciasta:mąkę wysypać na stolnicę, posiekać nożem z zimną margaryną. Na środku zrobić wgłębienie, wlać do niego żółtka, dodac proszek do pieczenia i zagnieść jednolite ciasto. Uformować je w wałek i podzielić na 3 równe części. Jedną z nich wylepić prostokątną formę o wymiarach 36x23 cm. Do drugiej części dodać kakao i zagnieść ciemne ciasto, a potem razem z trzecią (jasną) częścią włożyć do zamrażalnika.W tym czasie ubić pianę z białek z dodatkiem cukru i mąki ziemniaczanej.Na jasnym cieście w formie rozsmarować dżem morelowy, na niego zetrzeć na dużych oczkach ciemne ciasto. Na nie wyłożyć pianę z białek, a na nią zetrzeć jasne ciasto.Formę z ciastem włożyć do piekarnika nagrzanego do 190 st.C i upiec na złoty kolor (ok. 60 minut). 