Dziś Światowy Dzień Makaronu.Dlatego makaronowy przepis koniecznie musi się na blogu pojawić. Przepis prosty, danie bardzo smaczne, chętnie zjedzą je nie tylko dorośli, ale też dzieci.      Przepis z blogu Cudawianki, oryginał autorstwa Jamiego Oliviera.  Składniki (na 4-6 porcji):  12 krakersów 2 czubate łyżeczki musztardy 500 g mielonego mięsa (wołowego lub wieprzowego, albo mieszanego) 1 jajko 1 cebula 2 ząbki czosnku 2 puszki pomidorów krojonych pół małej papryczki chili przyprawy: oregano, rozmaryn, słodka mielona papryka, sól, pieprz   400 g makaronu spaghetti odrobina tartego parmezanu    Mięso wymieszać w misce z pokruszonymi krakersami, musztardą i jajkiem. Dodać przyprawy: rozmaryn, oregano, sól i pieprz. Wyrobić i uformować 24 małe kulki mięsne. Usmażyć je na rozgrzanym oleju na brązowy kolor z każdej strony. Przełożyć na talerz. W czasie, kiedy kulki się smażą drobno posiekać cebulę, czosnek i papryczkę. W rondelku rozgrzać odrobinę oleju. Wrzucić posiekaną cebulę, kiedy się zeszkli dodać czosnek i papryczkę. Następnie dodać zawartość obydwu puszek z pomidorami i gotować na małym ogniu od czasu do czasu mieszając. Sos przyprawić do smaku solą, pieprzem oraz mieloną papryką. W osolonym wrzątku ugotować spaghetti. Kiedy będzie prawie gotowe, do garnka z sosem pomidorowym wrzucić kulki mięsne i wymieszać (jeśli trzeba, jeszcze razem podgrzać). Odcedzony makaron ułożyć na talerzach, na nim ułożyć mięso z sosem i posypać parmezanem. ﻿ 