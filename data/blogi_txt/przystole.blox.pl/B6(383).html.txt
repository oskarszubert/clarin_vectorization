Uwielbiam przeglądać "Złotą księgę czekolady" i wybierać przepisy do wykorzystania. Mój synek ma tak samo ;)W czasie ostatniego oglądania księgi Krystianek wybrał sobie właśnie tego pieguska jako nasz najbliższy wypiek, bo oczywiście we wszystkim w kuchni z chęcią mi pomaga. Ponieważ mieliśmy akurat wszystkie potrzebne składniki, to następnego dnia zabraliśmy się za pieczenie. No i jest, a raczej był, bo został szybko zjedzony, kolorowy piegusek. Bardzo nam się podobały te kolorowe groszki na wierzchu i kolorowa otoczka wokół czekoladek w środku ciasta. A smak? Rewelacja, zresztą inaczej być nie może, jeśli popatrzy się na składniki :)Składniki:- 300 g mąki pszennej- 2 łyżeczki sody oczyszczonej- 1/8 łyżeczki soli- 125 g miękkiego masła- 60 g cukru pudru (w oryginale było 80 g)- 100 g jasnego brązowego cukru- 1/2 łyżeczki esencji waniliowej- 1 duże jajko- 125 g posiekanej gorzkiej czekolady- 50 g drobno pokrojonych orzechów włoskich (w oryginale orzechy pekan)- 50 g czekoladek M MW średniej misce wymieszać mąkę, sodę i sól.W dużej misce mikserem na wysokich obrotach utrzeć masło i obydwa rodzaje cukru na jednolity krem. Dodać esencję waniliową i jajko, zmniejszyć obroty miksera i stopniowo dodawać mieszankę z mąką. Po dobrym wymieszaniu ciasta wmieszać pokrojoną czekoladę, orzechy i czekoladki M M. Wymieszać łyżką lub wyrobić ręką. Ciasto wyłożyć do natłuszczonej tortownicy o średnicy 24 cm.Wstawić do piekarnika rozgrzanego do 180 st.C i piec na złocisty kolor przez 15-20 minut. 