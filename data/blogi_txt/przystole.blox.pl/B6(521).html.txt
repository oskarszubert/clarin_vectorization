Specjalnie dla tej babki kupiłam nową formę, teflonową, z delikatnymi wgłębieniami. Upiekłam ją na wielkanocny obiad i podałam z sałatką ziemniaczaną. Wyglądała fantastycznie,  a smakowała wyśmienicie. Nawet mój synek który nie przepada za kotletami mielonymi sam mnie pochwalił i powiedział że dobre mięsko upiekłam ;) Przepis pochodzi z miesięcznika "Sól i pieprz" nr 3/2010.  Składniki:- 3 cebule- 1 ząbek czosnku- 1,2 kg mieszanego mielonego mięsa- 600 g posiekanej lub zmielonej mortadeli (u mnie parówki)- 3 jajka- 150 g bułki tartej- 1 łyżka koncentratu pomidorowego- 1 łyżka musztardy- po 1 łyżce posiekanego szczypiorku i natki pietruszki- sól i pieprz- szczypta gałki muszkatołowej- ok. 300 g plastrów wędzonego boczkuCebule i czosnek obrać i posiekać. Mięso zagnieść z mortadelą, roztrzepanymi jajkami, bułką tartą, koncentratem, musztardą, cebulą z czosnkiem i ziołami. Masę doprawić solą, pieprzem i gałką. Formę na babkę (śr. 26 cm) wysmarować masłem i wyłożyć plastrami boczku lekko zakładając jeden na drugi tak, żeby na siebie zachodziły. Wyłożyć masę mięsną i wstawić do nagrzanego do 160 st.C piekarnika. Piec około 60 minut.Następnie babkę wyjąć z piekarnika, odczekać 5 minut i przełożyć ją z formy na blachę (np. do tarty) do góry dnem. Ponownie wstawić do piekarnika i piec jeszcze około 40 minut, aż boczek będzie chrupiący. Najlepiej smakuje podawana na ciepło.  Przepis dodaję do akcji Kuchnia Wielkanocna 2010. 