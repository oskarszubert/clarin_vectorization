Opróżniania zamrażalnika ciąg dalszy ;)Przepis prawie identyczny jak w muffinkach z truskawkami, tyle że bez orzechów. Pyszne i jeszcze lepsze niż te truskawkowe.     Składnikisuche:- 2 szklanki mąki pszennej- 1 łyżka proszku do pieczenia- szczypta soli- 1/2 szklanki cukru pudru- 1,5 - 2 szklanki czerwonych porzeczek świeżych lub mrożonychmokre:- 90 g masła (roztopionego i ostudzonego)- 2 jajka- 1 łyżeczka ekstraktu z wanilii- 1/2 szklanki maślanki lub mlekado posypania:- 1 łyżka cukru jasnego trzcinowego- 1 łyżeczka cynamonuW jednym naczyniu wymieszać składniki suche, wymieszać. Dodać porzeczki (mrożonych nie rozmrażać wcześniej) i wymieszane wcześniej składniki mokre, wymieszać tylko do momentu aż wszystkie składniki się połączą.Formę do pieczenia muffinek wyłożyć papilotkami, wyłożyć ciasto.  Posypać mieszanką cukru i cynamonu. Wstawić formę do nagrzanego piekarnika i piec około 25-30 minut w 190ºC. Studzić na kratce. 