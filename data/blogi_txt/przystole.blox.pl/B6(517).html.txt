Oto drugi rodzaj muffinek które upiekłam dla męża. Zażyczył sobie bowiem dwie wersje: słodką i wytrawną, no to mu upiekłam :) Muffinki, jak to muffinki, były szybkie i proste w przygotowaniu, ale miały jedną wadę - za bardzo przykleiły się do papilotek które trudno było odlepić od ciasta. Następnym razem upiekłabym je więc w formie wysmarowanej tłuszczem. Może dodałabym też trochę boczku wędzonego lub szynki. Poza tym bardzo smakowały i mężowi i jego współlokatorowi z sanatorium, mnie zresztą też, bo przecież musiałam pierwsza spróbować jak smakują, zanim posłałam je dalej.Przepis pochodzi z gazetki "Ciasta i desery - Muffinki słodkie i pikantne" nr 3/2009.Składniki (na 12 sztuk)- 1/2 pęczka natki pietruszki- 1 czerwona papryka- 50 g masła- 1 jajko- 250 ml maślanki- 100 g mąki pszennej- 175 g mąki kukurydzianej- 2 łyżeczki proszku do pieczenia- 1/2 łyżeczki soli- 100 g kukurydzy z puszkiNatkę pietruszki posiekać, paprykę oczyścić i pokroić w drobną kostkę.Masło utrzeć mikserem na puszysty krem. Dodać jajko i stopniowo dolewać maślankę cały czas mieszając. Połączyć mąkę pszenną i kukurydzianą, proszek do pieczenia oraz sól. Dodać do płynnej masy i wymieszać łyżką. Dodać do ciasta natkę pietruszki, pokrojoną paprykę i osączoną kukurydzę, wymieszać.Ciasto nałożyć do przygotowanej formy do pieczenia muffinek i wstawić do nagrzanego piekarnika. Piec w 200C przez 25-20 minut. 