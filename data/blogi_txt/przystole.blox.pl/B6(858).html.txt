Pyszne bułeczki, które najlepiej smakują na śniadanie, posmarowane dżemem lub słodkim twarożkiem. Składniki:- 500 g mąki pszennej- 100 g cukru pudru- 100 g masła- 250 ml mleka- 3 żółtka- 50 g świeżych drożdży- szczypta soliDrożdże rozetrzeć z łyżeczką cukru i łyżką mąki, wymieszać z ciepłym mlekiem, przykryć i odstawić do wyrośnięcia. Żółtka z cukrem utrzeć do białości, wymieszać z wyrośniętym rozczynem i pozostałą mąką. Dodać sól, roztopione i ostudzone masło, dobrze wyrobić, przykryć i odstawić. Wyrośnięte ciasto podzielić na równe części (każda ok. 40 g). Natłuszczonymi rękami formować bułeczki, układać na wyłożonej papierem do pieczenia blasze. Przykryć ściereczką.Piekarnik nagrzać do 200ºC. Wyrośnięte bułeczki posmarować roztrzepanym jajkiem, posypać makiem, cukrem lub kruszonką. Piec do zrumienienia. 