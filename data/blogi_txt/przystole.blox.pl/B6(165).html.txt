Rozpoczęłam sezon rabarbarowy :) Jako pierwsze skusiło mnie ciasto Kuchareczki58, które widziałam też na blogu  Cudawianek. Już nie pamiętam kiedy ostatni raz piekłam ciasto drożdżowe i teraz chyba muszę się z drożdżami przeprosić, tak nam wszystkim to ciasto smakowało ;)  SkładnikiCiasto:- 1/2 kg mąki pszennej- 50g drożdży (pół kostki)- 1 jajko- 3 łyżki cukru kryształu- 3 łyżki cukru pudru- 1 szklanka mleka- 3 łyżki wody- 3 łyżki roztopionego masła- szczypta soli- rabarbarKruszonka:- 4 łyżki mąki- 2 łyżki stopionej margaryny- 2 łyżki cukru pudruLukier:- 3/4 szklanki cukru pudru- kilka kropli aromatu śmietankowego (dałam waniliowy)- 3 łyżki gorącej wody Drożdże rozetrzeć w misce lub garnku z 3 łyżkami cukru kryształu, dosypać 3 łyżki mąki, rozetrzeć, wlać ciepłe mleko, dokładnie wymieszać i odstawić do wyrośnięcia. Do wyrośniętego rozczynu dodać mąkę, roztrzepane jajko, masło, szczyptę soli, wodę, cukier puder i zagnieść ciasto. Odstawić do wyrośnięcia aż podwoi swoją objętość. Potem jeszcze raz zagnieść. Rozwałkować i wyłożyć do prostokątnej formy. Na wierzch posypać umyty, obrany i pokrojony rabarbar, posypać kruszonką przygotowaną z podanych składników. Odstawić jeszcze raz do wyrośnięcia na ok. 15 minut.Wstawić do nagrzanego piekarnika i piec ok. 1 godziny w 180ºC.Kiedy ciasto wystygnie, polać je przygotowanym lukrem. Pierwszy kawałek ciasta zjadłam na kolację ze szklanką mleka. Pyyyyyyszne było ;) 