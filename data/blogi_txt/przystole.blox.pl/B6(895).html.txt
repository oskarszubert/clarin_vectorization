Skoro już czuję jesień w powietrzu, to znaczy, że nadchodzi pora na pieczenie szarlotek. Pierwsza w tym roku to szarlotka królewska - wysoka, wielowarstwowa, kolorowa. Tylko piana z białek zrobiła mi psikusa i gdzieś się schowała w trakcie pieczenia ;) Smaku to jednak nie popsuło, a szarlotka smakuje wybornie.Ania i Kabamaiga poradziły by dodać do piany mąkę ziemniaczaną, żeby piana nie opadała. Repka85 już z tej rady skorzystała i podziałało, dopisałam ją więc do przepisu. Dziękuję za radę! :)Składnikiciasto:- 3 szklanki mąki pszennej- 1/2 szklanki cukru pudru- 250 g masła lub margaryny- 5 żółtek- 1 opakowanie cukru waniliowego- 2 łyżki proszku do pieczenia- 2 łyżki kakaomasa:- 1 kg jabłek- cynamonpiana:- 5 białek- 1 szklanka cukru- 1 łyżka mąki ziemniaczanejMąkę z proszkiem do pieczenia przesiać na stolnicę, posiekać z masłem lub margaryną. Dodać żółtka, cukier i cukier waniliowy. Zagnieść ciasto. Podzielić je na trzy części. Do jednej z nich dodać kakao i jeszcze raz wyrobić. Wszystkie części ciasta zawinąć w folię i włożyć na godzinę do lodówki. Po schłodzeniu jedną część jasnego ciasta rozwałkować i przenieść do prostokątnej formy o wymiarach 24x28 cm, wysmarowanej masłem i posypanej bułką tartą. Jabłka zetrzeć na tarce o dużych oczkach, rozłożyć na cieście i posypać cynamonem. Na warstwę jabłek zetrzeć na dużych oczkach drugą część jasnego ciasta.Białka ubić na sztywną pianę, w połowie ubijania wsypując powoli cukier, a na końcu wsypać mąkę ziemniaczaną. Nałożyć na ciasto. Ostatnią, kakaową część ciasta zetrzeć na dużych oczkach bezpośrednio na pianę z białek. Formę z ciastem wstawić do piekarnika nagrzanego do 180 st.C na około 60-75 minut.Przepis dodaję do akcji Olcika Sezon na jabłka. 