Przedstawiam ciasto które robi blogową karierę. Pierwsza przepis podała Caritka, potem Abbra, a później pojawiło się na kilku kolejnych blogach kulinarnych. Oczywiście ja też nie mogłam mu się oprzeć. Prawdę mówiąc miałam nie wklejać dziś tego przepisu bo ciasto nie wyszło tak ładne jak u poprzedników, ale udał mi się wykroić ładne kawałki, więc wpis jednak będzie :)  Nie mam takich ładnych "poduszek" na wierzchu, ponieważ woreczek z serem pękł mi zaraz na początku robienia kratek i zrobiłam je szprycą. Końcówka była jednak za cienka i ciemne ciasto gdzieniegdzie zakryło trochę serowe paski. W każdym bądź razie ciasto jest przepyszne i chyba wcale tak źle nie wygląda? Zresztą u każdej osoby która je upiekła, wygląda trochę inaczej...   Składniki:na ciasto:- 5 jajek- 220 g mąki pszennej- 180 g cukru pudru- 1 łyżeczka proszku do pieczenia- 125 ml oleju- 125 ml wody- 3 łyżki gorzkiego kakaona masę serową:- 500 g twarogu- 1 opakowanie budyniu waniliowego- 100 g cukru pudruŻółtka oddzielić od białek. Białka ubić na sztywną pianę z połową cukru. Żółtka utrzeć z pozostałym cukrem na puch, następnie dodać olej i wodę, zmiksować. Stopniowo wsypywać mąkę wymieszaną z proszkiem do pieczenia i kakao, nadal miksując. Do masy przełożyć pianę z białek i delikatnie wymieszać łyżką. Gotową masę wyłożyć do natłuszczonej prostokątnej formy i wyrównać powierzchnię.Przygotować masę serową: wszystkie składniki zmiksować na gładką masę. Przełożyć ją do woreczka foliowego, odciąć róg i wyciskając na ciemne ciasto utworzyć kwadraty.Wstawić do nagrzanego do 180ºC piekarnika i piec 30-35 minut. 