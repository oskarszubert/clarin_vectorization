W ramach zużywania reszty czereśni otrzymanych od sąsiadki upiekłam najłatwiejsze chyba ciasto z owocami, które zawsze się udaje. Tym razem wylądowały w nim jabłka i czereśnie. Taką kombinację owocową zrobiłam pierwszy raz i to był dobry pomysł :) Nadają się tutaj wszystkie owoce i na tym właśnie polega urok tego ciasta ;)  Składniki:- 6 jajek- mąka pszenna (ilość podana niżej) - cukier puder (ilość podana niżej)- 3/4 kostki margaryny- 1 łyżeczka proszku do pieczenia- dowolne owoce (piekłam już z porzeczkami, jabłkami, wiśniami, czereśniami, malinami), ilość dowolna Jajka (w skorupkach) zważyć. Tyle ile ważyły jajka odważyć mąki i tyle samo cukru.Margarynę rozetrzeć mikserem, wciąż ucierając wsypywać cukier, potem dodawać po jednym jajku, na końcu wsypać mąkę wymieszaną z proszkiem do pieczenia. Na końcu wsypać owoce (jeśli są większe, np. jabłka to pokroić je w kostkę) i dokładnie wymieszać łyżką, najlepiej drewnianą. Ciasto wyłożyć do prostokątnej blachy, wstawić do na grzanego piekarnika i piec w 180ºC przez ok. 50 minut Pomimo tego, że ilość większości składników jest za każdym razem inna, ciasto zawsze się udaje i zawsze wspaniale smakuje. 