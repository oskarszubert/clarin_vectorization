Nazwę dla tego ciasta wymyśliłam sama, a raczej sama dodałam drugi wyraz. Przepis mam właśnie od teściowej, która kiedyś piekła szarlotkę bardzo często. Wtedy nie szczególnie smakowały mi ciasta z takimi wilgotnymi masami, ale że kobieta zmienną jest to teraz przeważnie właśnie takie ciasta piekę. Uwielbiam zapach szarlotki po wyjęciu z piekarnika :) Składniki:Ciasto- 1 całe jajko i 1 żółtko- 60 dag mąki pszennej- 1 kostka margaryny (używam Palmy)- kubek (180g) kwaśnej śmietany- 20 dag cukru pudru- 2 łyżeczki proszku do pieczeniaNadzienie- 1,5 kg jabłek- 2 garści bułki tartej- 6 łyżeczek cukru kryształu- 1/2 łyżeczki cynamonu (można dodać więcej) Składniki ciasta włożyć do miski i wyrobić gładkie ciasto. Jabłka obrać, zetrzeć na tarce o dużych oczkach, wymieszać z bułką tarta, cukrem i cynamonem.Ciasto podzielić na dwie równe części, jedną wylepić dno natłuszczonej prostokątnej formy. Na ciasto wyłożyć przygotowane jabłka. Ponieważ ciasto jest miękkie i bezpośrednio na jabłkach nie da się rozsmarować, z górną warstwą radzę postąpić tak: przygotować papier do pieczenia o wielkości formy w której pieczemy szarlotkę. Papier wylepić ciastem, odwrócić do góry nogami i ciasto położyć na jabłkach. Odlepić papier.Wstawić do nagrzanego piekarnika i piec ok 1 godziny w temp. 180°C 