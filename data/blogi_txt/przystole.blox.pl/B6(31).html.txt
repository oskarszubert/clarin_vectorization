Świąteczny smak z dzieciństwa. Zakradanie się do spiżarni żeby w tajemnicy przed mamą uszczknąć choć kawałeczek ciasta ze słodką polewą.Wyjadanie środka z  ukrojonego kawałka ciasta tak, żeby na koniec zostało to co najlepsze, czyli polewa i trochę ciasta pod nią - do dzisiaj zdarza mi się tak robić ;-) Pierwsze samodzielnie upieczone ciasto...Z tym wszystkim kojarzy mi się właśnie ta babka. Kiedyś mama piekła ją co roku, ale po jakimś czasie zaczęła ją zastępować innymi wypiekami. Dopiero ja przywróciłam ten przepis do łask i piekę ją nie tylko z okazji świąt, ale zawsze wtedy, kiedy ma ochotę na takie prawdziwie domowe ciasto i ten smak chyba nigdy mi się nie znudzi.Jest to moja trzecia i ostatnia propozycja w ramach akcji Kuchnia Wielkanocna.Składniki:- 30 dag mąki pszennej- 10 dag mąki ziemniaczanej- 1 łyżeczka proszku do pieczenia- 15 dag masła- 20 dag cukru pudru- 4 jajka- 3 łyżki kwaśnej śmietany 18%- sok z 1 cytryny- 4 łyżki maku- polewa czekoladowaMasło utrzeć z cukrem na puszystą masę, następnie dodawać po jednym żółtka. Wciąż ucierając dodać śmietanę i sok z cytryny.Mąkę pszenną zmieszać z ziemniaczaną i proszkiem do pieczenia. Stopniowo dosypywać je do miksowanej masy, na końcu wsypać mak.Z odłożonych białek ubić sztywną pianę ze szczyptą soli i delikatnie, za pomocą drewnianej łyżki wmieszać ją w ciasto.Formę keksową posmarować masłem i obsypać bułką tartą. Wlać przygotowane ciasto, wstawić do nagrzanego do 180C piekarnika.Piec 50-60 minut.Ostudzone ciasto udekorować polewą czekoladową.  Ten wpis bierze udział w Konkursie z Jajem! pod patronatem  zPierwszegoTloczenia.pl 