Nie jest to takie tiramisu jak w oryginale, bo nie ma w nim serka mascarpone ani żółtek, ale skoro w moim ogrodzie sezon truskawkowy w pełni, wykorzystuję kolejne przepisy które mam z tymi owocami :) Ten przepis pochodzi z jakiegoś kalendarza z wydzieranymi kartkami na każdy dzień. Prawdziwego tiramisu jeszcze nie jadłam, ale takie "oszukane" w zupełności mi wystarczyło i co najważniejsze wszystkim smakowało.Składniki:- 50 dag mielonego twarogu- 50 dag truskawek (u mnie było mniej, więcej na cieście się nie zmieściło)- paczka podłużnych biszkoptów (140g)- 150 ml śmietany 30%- 100ml świeżo zaparzonej kawy- 5 łyżek cukru- 1 łyżka cukru wanilinowego- 3 łyżki koniaku (u mnie zwykła wódka)- gorzka czekolada do ozdobieniaDno małej formy prostokątnej formy lub tortownicy wyłożyć papierem do pieczenia lub folią spożywczą. Ja użyłam foremki o wymiarach 15x21cm i wyłożyłam dno i boki papierem żeby deser było łatwo wyciągnąć do krojenia.Na dnie formy ułożyć warstwę biszkoptów, nasączyć je połową kawy zmieszanej z alkoholem. Śmietanę ubić z cukrem i cukrem wanilinowym, wymieszać z twarogiem. Połowę masy serowej nałożyć na biszkopty, wyrównać. Ułożyć drugą warstwę biszkoptów, nasączyć je kawą, przykryć pozostałą masą serową. Na wierzchu ułożyć truskawki, udekorować stopioną w kąpieli wodnej czekoladą. Odstawić do lodówki na 3 godziny do schłodzenia. Jeśli używa się tortownicy, należy zrobić tylko po jednej warstwie biszkoptów i sera. 