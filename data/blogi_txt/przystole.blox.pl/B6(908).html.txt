Mięso w sosie plus ziemniaki i surówka równa się smaczny domowy obiad :)    Przepis pochodzi z gazety "Życie na gorąco"Składniki (na 6 porcji)- 1,5 kg wołowiny np. biodrówki (u mnie ligawa - tzw. ślepa polędwica)- 2 cebule- 1 pęczek włoszczyzny- 4-5 ziarenek ziela angielskiego- 2 listki laurowe- sól, mielony pieprz- 1 łyżka czarnego pieprzu w ziarenkach- 3 łyżki masła- 3 łyżki mąki- 1 szklanka mleka- 2 żółtka (zapomniałam o nich i nie dodałam)- 5 dag grubo startego chrzanu- kilka ugotowanych lub usmażonych grzybków, np.prawdziwków (dodałam od siebie)Mięso oczyścić i umyć. Włoszczyznę i cebule obrać, opłukać, pokroić na duże kawałki. Wołowinę razem z warzywami włożyć do dużego garnka. Dodać listki laurowe, ziarenka pieprzu i ziela angielskiego. Zalać gorącą wodą. Posolić do smaku. Poczekać, aż woda ponownie zawrze, po czym zmniejszyć płomień i gotować około 2 godziny.Ugotowane mięso wyjąć, wywar przecedzić. Odmierzyć 3/4 szklanki wywaru. Wołowinę przykryć, żeby nie wystygła.Na patelni rozgrzać masło, oprószyć mąką. Zasmażyć, nie rumieniąc. Zasmażkę połączyć z zimnym wywarem oraz mlekiem. Dodać żółtka. Mieszając gotować aż sos zgęstnieje. Dołożyć chrzan oraz pokrojone i ugotowane wcześniej grzyby. Przyprawić solą i pieprzem. Mięso pokroić na porcje, polać sosem. 