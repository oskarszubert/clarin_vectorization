Jak w zeszłym roku, tak i w tym sąsiadka podzieliła się z nami fenkułami które wyrosły w jej ogródku. Fenkuł, czyli koper włoski, nie jest zbyt popularnym warzywem w polskiej kuchni, a szkoda, bo po pierwsze jest bardzo smaczny zarówno na surowo w sałatkach czy surówkach, jak i po obróbce cieplnej - można go gotować, smażyć, dusić, czy nawet grillować. Po drugie fenkuł ma dobry wpływ na nasz organizm - działa wiatropędnie (mamy małych dzieci na pewno znają herbatkę z kopru włoskiego), przeciwkaszlowo, łagodzi dolegliwości żołądkowe, korzystnie wpływa na system nerwowy człowieka. Zawiera dużo witaminy C (jedno warzywo pokrywa dzienne zapotrzebowanie organizmu na ta witaminę), witaminę B1, błonnik oraz kwas foliowy i potas. Warto więc urozmaicić naszą dietę o to warzywo.W zeszłym roku zrobiłam surówkę z fenkułem, w tym roku postanowiłam spróbować jego smaku na ciepło. Na blogu Wino i oliwki znalazłam przepis idealny dla nas - na zapiekankę makaronową, z dużą ilością warzyw. Tak się złożyło, że wszystkie składniki miałam w domu, więc od razu zabrałam się za przygotowania. Zapiekanka bardzo, ale to bardzo nam smakowała. Ma tylko jedną wadę: po przełożeniu na talerz nie prezentowała się za fotogenicznie, więc i takiego zdjęcia brak. Mam jednak nadzieję, że Was to nie zniechęci do wypróbowania przepisu, bo zapiekanka jest przepyszna!  Składniki:- 250 g makaronu tagliatelle (szerokie wstążki)- 1 cukinia- 1 bulwa fenkułu (kopru włoskiego)- 1 cebulka ze szczypiorkiem- 1 puszka krojonych pomidorów bez skórki- 200 g szynki konserwowej (w kawałku)- 2 łyżki oliwy z oliwek- 1 łyżeczka suszonego oregano- 400 g słodkiej śmietanki kremówki- 1 łyżeczka słodkiej papryki w proszku- 2 ząbki czosnku- 200 g tartego sera żółtego- sól, pieprz kolorowy lub czarnyTagliatelle ugotować al dente w osolonej wodzie i dokładnie odcedzić.Cukinię i koper włoski oczyścić, umyć i pokroić w kostkę. Cebulkę pokroić na kawałki, szynkę w kostkę. Na patelni rozgrzać oliwę, włożyć szynkę i warzywa razem z pomidorami z puszki, smażyć bez przykrycia na małym ogniu tak, żeby większość płynu wyparowała.  Pod koniec duszenia dodać oregano, sól i pieprz.Ciepły makaron wymieszać z warzywami i szynką, przełożyć do żaroodpornego naczynia. Czosnek obrać i przecisnąć przez praskę, dodać do śmietany wymieszanej z papryką w proszku, 1/2 łyżeczki soli i polową startego na dużych oczkach sera.Makaron z warzywami w formie do zapiekania zalać przygotowanym sosem i posypać pozostałym serem. Posypać oregano.Danie zapiekać przez 30 minut w 200 st.C.Przepis dodaję do akcji Cukiniowy sierpień 2. 