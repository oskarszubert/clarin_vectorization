Kolejny przepis na wypiek z owocami sezonowymi i Kasią. Początkowo w planach miałam ciasto cytrynowe, ale w czwartek niespodziewanie zostałam obdarowana sporą ilością papierówek. Nie było innego wyjścia, musiałam zmienić plany i upiec szarlotkę :)Ciasto bardzo nam smakowało. Mimo tego, że nie dało się rozwałkować i dać pociąć na paski, żeby stworzyć na wierzchu kratkę, nie lepiło się do rąk. Po upieczeniu było dokładnie tak kruche, jak powinno i nie kruszyło się za bardzo. Dzięki dodatkowi domowego cukru z wanilią pięknie pachniało. Polecam i radzę od razu podwoić ilość składników, bo ciasto zdecydowanie za szybko znika ;)  Przepis z tej strony, podaję z moimi zmianami. Składniki  na ciasto:  1 jajko  150g margaryny Kasia 100g cukru pudru  350g mąki pszennej 16g cukru wanilinowego  1,5 łyżeczki proszku do pieczenia  1 łyżeczka kwaśnej śmietany 18% (opcjonalnie)  na nadzienie:  600g obranych jabłek  5-6 łyżek cukru brązowego 1 czubata łyżeczka cynamonu  Przygotowanie ciasta: na stolnicę przesiać mąkę z cukrem i cukrem waniliowym, dodać pokrojoną w kawałki Kasię i przesiekać razem, żeby powstała kruszonka. Następnie na środku zrobić wgłębienie i wbić jajko. Ciasto zagniatać aż będzie gładkie (jeśli będzie się kruszyć i nie będzie dało się uformować z niego gładkiej kuli - dodać łyżeczkę kwaśnej śmietany). Wyrobione ciasto zawinąć w folię spożywczą i włożyć na minimum 30 minut do lodówki. Schłodzone ciasto podzielić na trzy części. Dwoma wylepić spód i brzegi kwadratowej formy o wymiarach 24x24 cm (mierzone od góry) wyłożonej papierem do pieczenia. Ciasto nakłuć widelcem i podpiec ok. 10-15 minut, w 180 st.C aż stanie się lekko rumiane. Przygotowanie nadzienia:jabłka pokroić w niedużą kostkę, umieścić w rondlu i zasypać cukrem. Starannie wymieszać i dusić na niewielkim ogniu aż zmiękną i zaczną się rozpadać. Wtedy dodać cynamon, dusić jeszcze przez ok. 10 minut i wyłączyć, zostawić do ostygnięcia. Nadzienie wyłożyć na podpieczony spód, a wierzch posypać kruszonką z pozostałego ciasta. Formę z ciastem wstawić ponownie do piekarnika na ok. 15-20 minut, do momentu gdy kruszonka się zrumieni.     WPIS KOMERCYJNY 