Wspaniałe, pyszne bułeczki, pięknie pachnące serem i zieloną cebulką. Ponieważ można je szybko przygotować i upiec, są idealne na śniadanie i smaczne zarówno jeszcze ciepłe, jak i zimne z dodatkami. Można też zabrać je ze sobą do pracy lub szkoły na drugie śniadanie, albo na wycieczkę lub piknik.Przepis zobaczyłam na blogu Kasi, sama jednak musiałam dodać dużo więcej mąki, żeby bułeczki dały się formować. Składniki podaję w zmienionej ilości, po oryginał zapraszam tutaj. Piekłam te bułeczki już dwa razy, polecam gorąco!Składniki (na 10 sztuk):- 3,5 szklanki mąki pszennej- 1,5 łyżeczki proszku do pieczenia- 0,5 łyżeczki sody- 0,5 łyżeczki soli- 0,5 łyżeczki cukru- 120 g masła- 1 szklanka maślanki (250 ml)- 1 jajko- 50 g wędzonego boczku- pęczek dymki- 4 łyżki startego żółtego seraW jednej misce połączyć składniki suche oraz ser, drobno pokrojony boczek i posiekaną dymkę. W drugiej wymieszać maślankę z roztrzepanym jajkiem i stopionym oraz ostudzonym masłem. Mokre składniki wlać do suchych i wymieszać łyżką, a potem wyrobić ręką. Uformować 10 niewielkich okrągłych bułeczek, ułożyć je na blasze i wstawić do nagrzanego piekarnika. Piec w 220 st.C przez 17-20 minut.Przepis dodaję do akcji Majowe śniadanie 2 oraz Czas na piknik. 