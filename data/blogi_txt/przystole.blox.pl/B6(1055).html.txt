Troszkę mnie nie było, ale już wracam pełna wiosennej energii do gotowania, pieczenia i pisania oczywiście też. Jak napisała Iwonka w swoim komentarzu, główną przyczyną mojej nieobecności tutaj był brak czasu. W końcu przyszła do nas wiosna, słońce świeci, na dworze ciepło, więc synek aż rwie się na dwór, a i mnie nie chce się w domu siedzieć. Poza tym synek przestał już sypiać po południu, więc cały dzień mam szczelnie zapełniony. Teraz po dwóch długich spacerach i zjedzonym obiedzie ładnie bawi się sam, więc mam wreszcie chwilę, żeby coś napisać ;-)W ramach Kuchni Wielkanocnej przedstawiam dziś mój przepis na żurek. Jest to typowa potrawa wielkanocna, ale ja gotuję ją kilka razy w roku, bo wszyscy w domu bardzo tą zupę lubimy. Jednakże  jedzona na śniadanie w Wielkanocną Niedzielę, ze święconym jajkiem smakuje wyjątkowo.    Składniki:- 500ml zakwasu na żurek (u mnie z butelki)- 2 marchewki- 2 małe pietruszki- kawałek selera- 1 cebula- 5 dag wędzonego boczku- 50 dag białej kiełbasy- 200 ml śmietany- 3 suszone grzybki- 2 listki laurowe- 3 ziarna ziela angielskiego- 2 ząbki czosnku- 1 łyżka suszonego majerankuGrzyby namoczyć. Marchewki, pietruszki, selera i cebulę obrać, opłukać, włożyć do garnka, zalać 2 litrami wody. Gotować pół godziny, następnie warzywa wyjąć, a do wywaru dodać kiełbasę, boczek, grzyby, liście laurowe, ziele angielskie i zmiażdżone ząbki czosnku. Gotować pod przykryciem kolejne pół godziny. Kiełbasę, boczek i grzyby wyjąć na talerz. Kiełbasę i boczek pokroić w plasterki, grzybki w paseczki. Do wywaru wlać żur, dodać przyprawy i grzyby. Zagotować, zupę zaprawić śmietaną, jeszcze raz zagotować i wrzucić z powrotem pokrojoną wędlinę.Na talerzach ułożyć ćwiartki ugotowanych jajek, zalać żurkiem. W ciągu roku lubię też podawać taki żurek z gotowanymi ziemniakami zamiast jajek. 