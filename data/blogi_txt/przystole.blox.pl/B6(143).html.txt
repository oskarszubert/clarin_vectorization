Karolina postanowiła wyciągnąć mnie z blogowego zastoju i zmobilizować do pieczenia i pisania - dziękuję :) Zaproponowałam Jej upieczenie tych ciastek. Przez zawartość orzechów i czekolady wpisują się już w świąteczny klimat, możecie więc dopisać je do listy wypieków do zrobienia na święta. Według źródła przepisu można je przechowywać do miesiąca, więc można je przygotować trochę wcześniej. Nie sprawdzałam jak długo zachowają świeżość w rzeczywistości, bo były za dobre i zbyt szybko zniknęły. Udało nam się ciastka przygotowywać w tym samym czasie i na bieżąco zdawałyśmy sobie relację z tego, co już zrobiłyśmy. Dlatego było to na prawdę wspólne pieczenie, chociaż na odległość, co bardzo lubię :)Ciastka Karoliny możecie zobaczyć tutaj.     Przepis z gazety "Dobre rady wyd. specjalne" nr 3/2008 podaję z moimi zmianami.   Składniki (na formę o wymiarach 24x28 cm) na ciasto:  150 g masła w temperaturze pokojowej 80 g cukru pudru 1/2 łyżeczki ekstraktu z wanilii - przepis na domowy tutaj szczypta soli 220 g mąki pszennej  na wierzch:  100 g gorzkiej czekolady 150 g mlecznej czekolady 75 g masła 25 g pistacji nie solonych 60 g orzechów nerkowca 150 g kandyzowanej skórki pomarańczowej - przepis na domową tutaj Przygotować ciasto:masło utrzeć z cukrem, ekstraktem i solą. Dodać mąkę i wyrobić ciasto. Rozwałkować je na prostokąt wielkości blachy i przełożyć do formy wyłożonej papierem do pieczenia. Piec w piekarniku nagrzanym do 200 st.C przez około 15-20 minut.Wyjąć i zostawić do ostudzenia.   Przygotować wierzch:czekolady połamać na kawałki i stopić razem z masłem w gorącej kąpieli wodnej. Dodać pokrojone niezbyt drobno orzechy i skórkę pomarańczową. Dobrze wymieszać. Kiedy masa lekko ostygnie i zacznie tężeć, rozsmarować ją na cieście. Zostawić do całkowitego zastygnięcia. Następnie pokroić w prostokąty o wymiarach ok. 2 x 5 cm. 