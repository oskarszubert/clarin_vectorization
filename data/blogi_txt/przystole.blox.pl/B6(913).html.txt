Muszę się Wam do czegoś przyznać. Otóż wczoraj pierwszy raz jadłam świeże morele. Do tej pory zawsze jadałam tylko suszone, a jeśli chodzi o świeże owoce, to zawsze wybierałam raczej brzoskwinie i nektarynki. Sama nie wiem dlaczego? A ponieważ sezon na morele nie trwa długo, w tym roku postanowiłam z niego skorzystać i spróbować. No i przy okazji udało mi się wypróbować foremki do pieczenia tartaletek zakupione około 2 lat temu ;)Tartaletki udały się znakomicie. Ciasto dobrze się wyrabiało, nawet mikserem, dobrze wałkowało, a gotowe ciastka bez problemu udało się wyjąć z foremek. Wyszły niezbyt słodkie, więc jeśli chcecie, możecie dodać więcej cukru do ciasta lub kremu. Składniki (na 6 sztuk) ciasto:  150 g zimnej margaryny Kasia 250 g mąki pszennej szczypta soli 2 łyżki cukru pudru 1/4 szklanki lodowatej wody  wierzch:  400 g moreli 1/2 szklanki mleka 1 jajko 1 łyżka cukru pudru 1 łyżka cukru z wanilią    Przygotować ciasto:margarynę posiekać z mąką, solą i cukrem, dodać wodę i szybko zagnieść ciasto (można je też wyrobić mikserem). Uformować kulkę, owinąć folią i włożyć do lodówki na co najmniej 1 godzinę.Schłodzone ciasto podzielić na 6 równych części. Każdą z nich rozwałkować i wylepić natłuszczone foremki do pieczenia tartaletek. Morele przekroić na połówki, usunąć pestki, a potem przekroić na ćwiartki (skórki nie obierać). Kawałki owoców ułożyć na cieście tak, żeby delikatnie na siebie zachodziły. Foremki ułożyć na blasze i włożyć do piekarnika nagrzanego do 190 st.C. Piec przez 15 minut. Przygotować wierzch:mleko i jajko zmiksować z cukrem i cukrem waniliowym. Polać wyjęte z piekarnika tartaletki i piec jeszcze przez 20 minut.       WPIS KOMERCYJNY 