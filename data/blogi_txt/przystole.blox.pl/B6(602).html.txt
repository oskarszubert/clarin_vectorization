Puszyste, słodkie ciasto orzechowe z kwaskowymi śliwkami to bardzo zgrany duet. W sam raz na pochmurne i deszczowe jesienne popołudnie.         Składniki (na tortownicę o średnicy 24 cm): 100 g orzechów włoskich 200 g masła w temperaturze pokojowej 170 g cukru pudru 1 łyżka cukru z wanilią 250 g mąki pszennej 3 płaskie łyżeczki proszku do pieczenia szczypta cynamonu 3 łyżki mleka 3 jajka  na wierzch:  400 g śliwek węgierek 2 łyżki cukru brązowego 1/2 łyżeczki cynamonu    Orzechy zmielić, lub zetrzeć w maszynce na tarce o małych oczkach.Śliwki umyć, osuszyć, podzielić na połówki, usunąć pestki.Masło utrzeć z cukrem pudrem i cukrem z wanilią. Wciąż ucierając dodawać kolejno jajka. Mąkę wymieszać z orzechami, cynamonem i proszkiem do pieczenia. Na przemian z mlekiem dodawać ją do ucieranej masy. Tortownicę natłuścić i posypać mąką. Przelać do niej przygotowane ciasto.Na wierzchu ułożyć śliwki skórką do dołu. Owoce posypać cukrem brązowym wymieszanym z cynamonem. Formę wstawić do piekarnika nagrzanego do 180 st.C i piec przez około 50 minut. 