Evenka w swoim blogu napisała że od jakiegoś czasu chodził za nią sernik i upiekła właśnie ten. Najwyraźniej teraz sernik przyszedł do mnie,bo wczoraj go upiekłam :-) Jest dokładnie taki, jak się spodziewałam: pyszny, kremowy i delikatny. Wprost rozpływa się w ustach. Tylko kolor nie jest taki jak w oryginale, bo żółty, ale to przez prawdziwie wiejskie jajka jakich użyłam. Taki kolor jest bardziej wiosenny i wesoły, więc nawet bardziej mi się podoba.   Składnikina spód:- 250 g herbatników- 3 łyżki gorzkiego kakao- 100 g zimnego masłana masę serową:- 500 g tłustego lub półtłustego twarogu- 150 g cukru- 4 jajka- pół opakowania budyniu waniliowego bez cukru lub 2 płaskie łyżki mąki ziemniaczanej- 1 op. (16 g) cukru waniliowego- kilka kropli aromatu waniliowego na polewę:- 100 g czekolady gorzkiej lub deserowej- 50 g masłaSpód ciasta: herbatniki pokruszyć w malakserze, wymieszać z kakao, dodać pokrojone masło i rozetrzeć dłońmi na konsystencję tłustej bułki tartej. Spód tortownicy o średnicy 20 cm wyłożyć folią aluminiową, a boki posmarować masłem. Następnie spód i boki tak przygotowanej tortownicy wylepić masą ciasteczkową. Wstawić do lodówki i przygotować masę serową.Masa serowa: ser zmielić trzykrotnie. Utrzeć z cukrem na gładką masę. Miksując dodawać po 1 jajku, następnie budyń lub mąkę ziemniaczaną i cukier waniliowy. Masa będzie miała konsystencję dość rzadkiej śmietanki. Wylać przygotowaną masę na zimny spód.Wstawić do nagrzanego piekarnika i piec ok. 40-45 minut w temperaturze 175 stopni. Upieczony sernik będzie miał jasnobrązowy wierzch. Zostawić w zamkniętym piekarniku na co najmniej godzinę (powierzchnia sernika wyrówna się w wyrośniętych miejscach). Następnie wyjąć z piekarnika i zostawić do wystygnięcia. Polewa: czekoladę połamać na kawałki i razem z masłem stopić w kąpieli wodnej. Lekko ostudzić i udekorować zimny sernik.  Wstawić do lodówki na 3-4 godziny, aż czekolada stężeje, a najlepiej na całą noc. 