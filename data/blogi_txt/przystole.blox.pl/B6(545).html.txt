Czy w Waszych domach też jest tak, że po świętach zostaje w lodówce trochę wędliny z którą nie  bardzo wiadomo co zrobić? Jeśli tak, to mam świetny sposób na jej zużycie choćby w części: muffinki o smaku pizzy, a znacznie prostsze, łatwiejsze i szybsze do zrobienia. Przygotowanie zajmuje trochę więcej czasu niż w przypadku innych muffinek, ale to dlatego, że tutaj jest kilka składników poddanych wcześniejszej obróbce. Mogę Was jednak zapewnić że praca przy tych wytrawnych babeczkach się opłaca :)Są smaczne zarówno na ciepło po upieczeniu jak i drugiego dnia na zimno, jeśli tylko zdołacie coś na ten drugi dzień zostawić...Składniki (na 18 sztuk)suche:- 2,5 szklanki mąki pszennej- 2 łyżeczki proszku do pieczenia- 1 łyżeczka soli- po 1/2 łyżeczki przyprawy do pizzy i oregano- szczypta ostrej papryki- szczypta suszonej bazylii- 15 dag żółtego sera- 20 dag pieczarek- 1-2 cebule- 20 dag wędliny (szynka, kiełbasa, salami, może być wszystkiego po troszku)- 1/2 łyżeczki przyprawy typu vegetamokre:- 1 szklanka mleka- 2 jajka- 1/2 kostki masła- kilka łyżek keczupu- oliwa do smażeniaW dużej misce wymieszać mąkę, proszek do pieczenia, sól, przyprawę do pizzy, oregano, paprykę i bazylię. Ser pokroić w niedużą kostkę (kawałek zostawić i zetrzeć na tarce), dodać go do suchych składników i raz jeszcze wymieszać. Pieczarki obrać, pokroić w półplasterki, cebulę i wędlinę w dużą kostkę. Na oliwie zeszklić cebulę, dodać pieczarki, dodać do smażącej się cebuli, pod koniec smażenia dodać wędlinę i podsmażyć. Ostudzić i wmieszać do mąki z przyprawami tak, żeby wszystko pokryło się mąką.Jajka roztrzepać z mlekiem. Mleko roztopić w garnuszku i ostudzić, potem wymieszać z mlekiem i jajkami.Mokre składniki wlać do suchych, wymieszać tylko do połączenia składników, mogą zostać grudki.Formę do pieczenia muffinek wyłożyć papilotkami. Do dołków nałożyć po łyżce ciasta, polać keczupem, nałożyć drugą łyżkę ciasta tak, żeby dołki były nie całkiem wypełnione. Każdą babeczkę posypać startym serem i szczyptą oregano, formę wstawić do nagrzanego piekarnika.Piec 25-30 minut w 200ºC aż wierzch się zrumieni. 