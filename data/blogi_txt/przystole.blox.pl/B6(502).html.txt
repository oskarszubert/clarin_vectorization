Każdego lata od ładnych kilku lat planowałam upieczenie tego ciasta. Kolejne lato mijało, a ja odkładałam przepis bo akurat miałam coś innego do upieczenia. W tym roku wykorzystałam ostatnie już maliny w naszym ogródku i ciasto nareszcie jest :) Składniki ciasto na roladę: - 3 jajka - 70 g cukru pudru - 1 opakowanie cukru wanilinowego - 3 krople aromatu cytrynowego (ja dałam sok z cytryny) - 80 g mąki tortowej  nadzienie do rolady: - 200 g dżemu malinowego  ciasto ucierane: - 200 g mąki pszennej - 120 g margaryny - 100 g cukru pudru - 1 opakowanie cukru wanilinowego - 5 kropli aromatu cytrynowego (sok z cytryny) - 2 jajka - 2 łyżeczki proszku do pieczenia - 60 ml mleka  do dekoracji: - 2 łyżki dżemu malinowego - 500 g malin (miałam trochę mniej) - 1 opakowanie galaretki truskawkowej  Rolada: jajka, cukier, cukier wanilinowy i aromat (sok) wymieszać mikserem na gładką masę.Dodać mąkę, zmiksować. Na dużą prostokątną blachę wyłożoną natłuszczonym papierem do pieczenia wylać ciasto i równo rozsmarować. Wstawić do nagrzanego do 200C piekarnika i piec około 10 minut. Upieczone ciasto przełożyć na posypaną cukrem pudrem lnianą ściereczkę i zwinąć w rulon razem ze ścierką. Zostawić do ostygnięcia. Zimną roladę ostrożnie rozwinąć, posmarować dżemem malinowym i zwinąć ponownie.  Ciasto ucierane: Formę keksową o długości 35 cm posmarować tłuszczem i posypać mąką. Margarynę utrzeć z cukrem, cukrem wanilinowym i aromatem lub sokiem z cytryny. Dodawać po jednym jajka, a następnie mąkę wymieszaną z proszkiem do pieczenia, na końcu wlać mleko. Utrzeć na gładką masę.  Połowę ciasta wlać do formy, na środku ułożyć roladę i zalać resztą ciasta. Wstawić do piekarnika nagrzanego do 180C i piec około 40 minut. Ostudzić. Dekoracja: galaretkę przygotować wg. przepisu na opakowaniu. Odstawić.  Powierzchnię ciasta posmarować dżemem malinowym, ułożyć na nim gęsto maliny, zalać tężejącą galaretką. Wstawić do lodówki. 