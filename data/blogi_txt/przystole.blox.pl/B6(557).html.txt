Dziś jeszcze będzie muffinkowo, tym razem na słodko. Przepis znalazłam na blogu cakemania i od razu je upiekłam, bo zaintrygował mnie dodatek sproszkowanej herbaty. Były smaczne, ale nie wygrałyby w rankingu na najlepsze jakie jadłam. Jednakże jeśli ktoś lubi białą czekoladę i herbatę, to spokojnie może je upiec, bo do kawy czy herbaty z cytryną w zimowe popołudnie pasują idealnie.Jest to moja druga propozycja w ramach Muffinkowej soboty.Składnikisuche:- 2 szklanki mąki pszennej- 2/3 szklanki cukru pudru- 2 łyżeczki proszku do pieczenia- 1/4 łyżeczki sody- 1/4 łyżeczki soli- 1 łyżka zmielonej herbaty earl grey (2 torebki)- 3/4 szklanki posiekanej białej czekoladymokre:- 3/4 szklanki kwaśnej śmietany- 2 duże jajka- 1 łyżeczka ekstraktu z wanilii- 115 g masła roztopionego i wystudzonegoW dużej misce wymieszać wszystkie suche składniki, w drugiej wymieszać mokre. Wlać mokre składniki do suchych i wymieszać łyżką tylko do połączenia składników (mogą zostać grudki).Do wyłożonej papilotkami formy do muffinek wyłożyć ciasto, wstawić do piekarnika nagrzanego do 200C i piec 18-20 minut, aż wierzch mufinek się zezłoci.Po upieczeniu muffinki zostawić na 5 minut w foremce, potem studzić je na kratce. 