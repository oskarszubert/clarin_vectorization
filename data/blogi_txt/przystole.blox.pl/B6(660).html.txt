Jeśli zrobicie za dużo pierogów z mięsem, lub będziecie chcieli je nieco odmienić polecam mój sposób :) Starszy synek po zjedzeniu swojej porcji powiedział: "zawsze takie rób. Oprócz frytek. Zawsze rób takie jedzenie i frytki". Takie słowa to dla mnie najlepsza rekomendacja :)      Składniki (na 4 porcje): 18-20 pierogów z mięsem Pudliszki (ok. 600 g) 150 g tartego żółtego sera 1 łyżka posiekanej natki pietruszki  na sos:  500 ml przecieru pomidorowego 2 łyżki oliwy 2 drobno pokrojone ząbki czosnku 1 łyżeczka suszonego oregano 1 łyżeczka suszonej bazylii 1 łyżeczka soli 1/2 łyżeczki cukru odrobina pieprzu    Wszystkie składniki sosu umieścić w rondelku, wymieszać i doprowadzić do wrzenia. Wtedy zmniejszyć ogień i mieszając od czasu do czasu gotować sos przez 10 minut. Gotowy sos wlać do okrągłej żaroodpornej formy. W sosie ułożyć pierogi, posypać startym serem i natką pietruszki. Formę wstawić do nagrzanego do 180 st.C piekarnika i zapiekać przez 20 minut.   WPIS KOMERCYJNY 