No dobrze. Przyznam się że czasem zdarza mi się jeść coś w McDonald's. Tym czymś są kurczaczki McNuggets. Teraz już chyba powinnam o tym pisać w czasie przeszłym, bo znalazłam przepis na ich zrobienie w domu. Szkoda tylko że nigdzie nie ma przepisu na taki sos musztardowy jaki dodają do Nuggetsów. Gdybym umiała go sama zrobić, to już byłaby pełnia szczęścia ;) Przepis znalazłam na blogu 60n, a w oryginale jest to przepis Nigelli. Składniki:- podwójna pierś z kurczaka- 1 duża paczka słonych krakersów- maślanka lub jogurt naturalny- sól, pieprz, słodka papryka, przyprawa do kurczaka Mięso pokroić w kostkę.Do miski wlać maślankę lub jogurt, dodać sporą ilość przypraw, wymieszać. Włożyć mięso, wymieszać, przykryć i wstawić do lodówki na kilka godzin.Krakersy drobno pokruszyć (ja zmieliłam je w blenderze), wysypać na talerz. Kawałki mięsa wyjmować z marynaty, obtaczać w krakersach, układać na wyłożonej papierem do pieczenia blasze. Wstawić do nagrzanego do 200ºC piekarnika i piec 20-25 minut. 