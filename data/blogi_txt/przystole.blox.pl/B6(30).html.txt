Dziś rozpoczął się Orzechowy Tydzień, więc prezentuję moją pierwszą propozycję, czyli ciasto które powstało we współpracy z moim mężem :)))  Zdziwiłam się bardzo, kiedy zapytał jakie ciasto pieczemy, bo pierwszy raz zaproponował mi pomoc w pieczeniu. Dzielnie tarł orzechy, potem je uprażył, przygotował formę do pieczenia i dosypywał składniki kiedy je ucierałam. Po wyjęciu z piekarnika popatrzył na ciasto z dumą i stwierdził: "moje pierwsze ciasto" :D Stwierdził też, że chyba będę musiała zmienić tytuł bloga i oczywiście Jego w nowej nazwie umieścić, ale nad tym to ja się jeszcze zastanowię ;)Oczywiście tak dla porządku muszę napisać, że babka jest przepyszna :)Składniki:- 20 dag mąki pszennej- 15 dag orzechów laskowych- 4 jajka- 15 dag masła- 15 dag cukru pudru- 10 dag czekolady gorzkiej- 2 łyżeczki proszku do pieczenia- 2 łyżeczki cukru wanilinowego- aromat rumowy (zamiast niego dałam 1 łyżeczkę rumu)poncz:- 3 łyżeczki kawy rozpuszczalnej - 1 łyżka spirytusu lub rumu- polewa czekoladowaKilkanaście orzechów odłożyć, resztę zemleć (ja starłam je w maszynce do warzyw na drobnych oczkach).Uprażyć na suchej patelni, uważając żeby ich nie przypalić.W misce utrzeć mikserem masło z cukrem i cukrem wanilinowym na puch, dodawać kolejno jajka i rum. Stopniowo wsypywać mąkę wymieszaną z proszkiem do pieczenia. Następnie dodawać orzechy i posiekaną czekoladę. Zmiksować. Ciasto wyłożyć do formy babkowej natłuszczonej i posypanej bułką tartą. Wstawić do piekarnika nagrzanego do 180C i piec około 60 minut. Ostudzić.Kawę rozpuścić w połowie szklanki przegotowanej gorącej wody. Wystudzić, dodać alkohol. Ciasto ponakłuwać patyczkiem i nasączyć kawą. Ciasto polać przygotowaną polewą czekoladową i posypać odłożonymi, grubo posiekanymi orzechami. 