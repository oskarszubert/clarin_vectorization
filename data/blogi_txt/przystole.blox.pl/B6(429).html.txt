Moja mama też przyłączyła się do trwającego właśnie Orzechowego Tygodnia i upiekła orzechowe ciastka ;) Takie rogaliki piecze dość często i smakują wszystkim, a najbardziej oczywiście dzieciom.  Składniki:- 30 dag mąki- 20 dag masła lub margaryny- 5 dag cukru pudru- 10 dag zmielonych orzechów włoskich, - 1 opakowanie cukru wanilinowego- 1 żółtko- aromat migdałowyMasło pokroić na mniejsze kawałki, włożyć do miski lub na stolnicę, dodać resztę składników i zagnieść gładkie ciasto.Odrywać po kawałku i formować niewielkie rogaliki. Ułożyć je na natłuszczonej blasze. Piec w 200ºC przez 10-15 minut. Podawać posypane cukrem pudrem. Można też końce rogalików zanurzyć w polewie czekoladowej i obtoczyć w wiórkach kokosowych. My taką "wypasioną" wersję robimy na święta. 