Znowu coś dla mnie pierwszego, czyli pierwsze ciasto z truskawkami jakie zrobiłam. Łatwe, bo bez pieczenia. Prawie co roku go robię już od kilku lat, chociaż w zeszłym roku nie zdążyłam kiedy sezon na truskawki jeszcze trwał. Za to teraz, z pierwszych w tym roku kupionych truskawek musiałam je zrobić. Nie mogłam temu ciastu znów odpuścić i oto jest: pyszne, z chrupiącym spodem, kremowym środkiem i orzeźwiającymi truskawkami w galaretce. Idealne na upały które teraz mamy.Składniki:- 1 kg truskawek- 200 g herbatników kakaowych- 400 g masła- 3/4 szklanki cukru pudru- cukier waniliowy- 1 szklanka (250 ml) jogurtu naturalnego lub kefiru- 1 łyżeczka skórki startej z cytryny- 2 opakowania galaretki truskawkowejHerbatniki połamać i wrzucić do blendera, zmielić (można też włożyć je do woreczka, zamknąć i zmiażdżyć wałkiem do ciasta). Połowę masła rozpuścić, wymieszać je z pokruszonymi ciastkami  (można nie wlewać całego masła, jeśli uznacie że jest go za dużo). Tak przygotowanym "ciastem" wylepić wyłożoną papierem do pieczenia blachę o wymiarach 21x26 cm (jeśli chcecie zrobić to ciasto w standardowej prostokątnej dużej formie, ilość wszystkich składników - powiększcie o połowę). Włożyć na pół godziny do lodówki.Truskawki opłukać, osuszyć, te większe przekroić na pół. Galaretkę przygotować wg przepisu na opakowaniu, dodając jednak trochę mniej wody (750 ml). Ostudzić.200 g masła utrzeć na puch z cukrem i nadal ucierając, stopniowo dodawać po łyżce jogurtu lub kefiru, na końcu wsypać skórkę z cytryny.Na schłodzonym spodzie rozsmarować krem, na nim ułożyć truskawki i zalać je tężejącą galaretką. Ponownie wstawić do lodówki, by galaretka stężała.Przepis dodaję do akcji Olgi, Sezon Truskawkowy 2010. 