Zobaczyłam te batoniki u Niny, od razu wydrukowałam i oczywiście zrobiłam, chociaż dopiero za rok ;) Batoniki i ciastka z płatkami owsianymi są naszymi ulubionymi i w ostatnim czasie coraz więcej ich piekę. Możecie się więc spodziewać jeszcze kilku owsianych propozycji w najbliższym czasie.W oryginale przepis pochodzi z książki "Nigella ekspresowo".Składniki:- 1 puszka mleka skondensowanego słodzonego- 250 g płatków owsianych górskich- 75 g wiórków kokosowych- 100 g suszonej żurawiny- 125 g mieszanki ziaren sezamu i słonecznika- 125 g orzechów laskowychNa dużej patelni podgrzewać mleko, często mieszając, aż zgęstnieje. W tym samym czasie wymieszać pozostałe składniki, zalać podgrzanym mlekiem i starannie wymieszać drewnianą łyżką. Gotową masę rozprowadzić na blasze o wymiarach 21x26 cm, wyrównać powierzchnię.Blachę wstawić do piekarnika nagrzanego do 140 st.C i piec przez około 1 godzinę. Po lekkim przestudzeniu pokroić na kwadratowe batoniki. Zostawić do całkowitego ostygnięcia.Przepis dodaję do akcji Festiwal płatków owsianych. 