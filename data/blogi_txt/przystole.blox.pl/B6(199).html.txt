Trzy lata temu o godzinie 9.45 powitaliśmy na świecie naszego synka. Krystianek już od kilku dni mówił że niedługo będzie miał urodziny i że mama upiecze mu tort. Ten "prawdziwy", czekoladowy według zamówienia małego solenizanta będzie w sobotę, kiedy przyjadą dziadkowie. Urodziny jednak nie mogą się obejść bez tortu, więc jego rolę spełniło dziś ciasto z jagodami. Trzy świeczki były, zdmuchiwane dwa razy, bo tak się spodobało, a potem solenizant zjadł słuszny kawał ciasta :) Smakowało, a jakże, bo jeśli się lubi jagody to nie ma przecież innej możliwości.Przepis pochodzi z tej strony.  Składnikina ciasto:- 3/4 szklanki mąki pszennej- 3/4 szklanki mąki krupczatki- 1 łyżeczka proszku do pieczenia- 1/2 szklanki cukru pudru- 10 dag masła lub margaryny- 2 żółtkadodatkowo:- 30 dag jagód- 2 łyżki cukru- 1 łyżka mąki pszennej- 1 opakowanie cukru waniliowegona bezę:- 2 białka- 3 łyżki cukruObie mąki, proszek do pieczenia, cukier, masło i żółtka energicznie zagnieść, owinąć folią spożywczą i wstawić na pół godziny do lodówki.Formę na tartę posmarować masłem i wyłożyć papierem do pieczenia. Następnie formę wylepić schłodzonym ciastem i wstawić do nagrzanego do 180ºC piekarnika i piec 10 minut.Jagody umyć, oczyścić z liści i ogonków, osuszyć. Wymieszać z cukrem, cukrem waniliowym i mąką. Z białek ze szczyptą soli ubić sztywną pianę, pod koniec ubijania dodając stopniowo cukier.Gorące ciasto wyjąć na chwilę z piekarnika, do środka włożyć jagody i przykryć pianą z białek. Ponownie wstawić do piekarnika na 3o minut. 