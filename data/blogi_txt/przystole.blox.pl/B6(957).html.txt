To ciasto ma jedną zasadniczą wadę: za szybko się je zjada. Upiekłam je wczoraj wieczorem, dziś polukrowałam, a teraz zostało jej już nieco mniej niż połowa. Juto na pewno zjemy resztę i w poniedziałek czeka mnie kolejne pieczenie. Może tym razem sernik? Babka nie należy do puszystych, jest raczej zwarta, ale dzięki temu nie kruszy się za bardzo i na pewno szczególnie zasmakuje dzieciom.      Składniki:  250 g masła (stopionego i ostudzonego) 1,5 szklanki mąki pszennej 2 łyżeczki proszku do pieczenia 1 szklanka cukru pudru 5 jajek 1 cytryna 1/2 opakowania Cukru z prawdziwą wanilią i nutą kardamonu Kamis 1/2 laski wanilii Kamis Specialite szczypta soli  lukier:  1 szklanka cukru pudru 3 łyżki soku z cytryny duża szczypta kurkumy    Jajka wbić do miski i ubijać ze szczyptą soli, stopniowo dosypując cukier puder wymieszany z cukrem z prawdziwą wanilią i kardamonem oraz ziarenkami z połowy laski wanilii. Kiedy masa będzie puszysta, zmniejszyć obroty miksera i nie przerywając ucierania dodawać po łyżce przesianą z proszkiem do pieczenia mąkę, wlać stopione i przestudzone masło. Ze sparzonej cytryny zetrzeć skórkę i z połowy wycisnąć sok. Dodać do ciasta i miksować jeszcze przez chwilę.Ciasto jest dość rzadkie. Formę do pieczenia babki wysmarować masłem i obsypać bułką tartą. Wlać ciasto, formę włożyć do piekarnika nagrzanego do 180 st.C i piec przez około 60 minut.   Zimne ciasto oblać lukrem przygotowanym z podanych składników (jeśli będzie za gęsty, można dolać więcej soku z cytryny lub gorącą wodę). Odstawić do zastygnięcia. WPIS KOMERCYJNY 