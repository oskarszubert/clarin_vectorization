W niedzielę świętowaliśmy urodziny mojego męża. A skoro urodziny, to oczywiście na stole musiał pojawić się tort. Wybrałam ciemny, czekoladowy, z dodatkiem wiśni. Taki męski mi się wydał po prostu ;)Wszystkim gościom smakował. Nie był zbyt słodki, ani zapychający. Dla nas idealny, bo właśnie takie torty lubimy.Przepis ze strony Kwestia Smaku. Ponieważ trzymałam się ściśle przepisu, cytuję go za Asią:Składniki na 1 biszkopt (należy przygotować 2 biszkopty, czyli ilość składników podwoić):    •       4 jajka •       1 szklanka cukru pudru  • 3 czubate łyżki mąki pszennej   •       2 pełne łyżki kakao •       1 łyżka mąki ziemniaczanej      •       1 płaska łyżeczka proszku do pieczeniado tortownicy o średnicy 26 cm: masło do posmarowania i bułka tarta do posypaniado nasączenia: 3 łyżeczki kawy rozpuszczalnej wymieszanej z 1 i 1/2 szklanki wrzątku, ostudzonejMasa chałwowa i wiśnie:   •       40 dag masła    •       40 dag chałwy waniliowej        • wymieszane: 1 mały słoiczek konfitury wiśniowej i 1 słoiczek wiśni w syropie (odsączonych), razem około 1 szklanki wiśni*Dekoracja: 1/2 ciemnej czekolady, startej Przygotowanie:Biszkopt: Piekarnik   nagrzać do 175 - 180 stopni. Mikserem ubijać jajka z cukrem pudrem aż   masa będzie gęsta i biała, przez około 10 minut. Przesiać mąkę pszenną   razem z kakao, mąką ziemniaczaną i proszkiem do pieczenia, wymieszać i stopniowo dodawać do masy z jajek, delikatnie mieszając łyżką. Masę wyłożyć do posmarowanej masłem i posypanej bułką tartą tortownicy.   Piec przez 30 - 35 minut. Wyjąć z piekarnika, ostudzić (około 20   minut), a następnie wyjąć biszkopt z formy. Upiec drugi biszkopt według tej samej procedury.Masa chałwowa: Masło zmiksować mikserem do białości i stopniowo dodawać pokruszoną chałwę, ciągle miksując aż otrzymamy jednolitą masę.Każdy   biszkopt przekroić na 2 placki (okruszki pozostawić na posypanie boków   tortu). Na tortownicę położyć 1 placek, nasączyć go 1/4 ilości   rozpuszczonej kawy (ostudzonej) i rozsmarować 1/4 masy chałwowej.   Wyłożyć 1/3 ilość wiśni. Położyć drugi placek i powtórzyć z nasączeniem,   masą i wiśniami, następnie trzeci i czwarty.Wierzch tortu   nasączyć ostatnią 1/4 częścią kawy i posmarować ostatnią częścią masy, pozostawiając trochę na boki tortu. Posmarowane masą boki posypać   okruszkami z biszkoptu a wierzch udekorować startą czekoladą.* w moim torcie było więcej wiśni, bo zużyłam wszystkie z dużego słoika (po osączeniu wiśni było 360 g) 