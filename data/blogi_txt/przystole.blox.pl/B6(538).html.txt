Kupiłam główkę młodej kapusty i miałam w planie zrobić z niej surówkę. Plany się jednak zmieniły w trakcie przygotowywania obiadu bo naszła mnie ochota na kapustę duszoną. Idealny przepis znalazłam u Abbry i muszę powiedzieć, że tak przygotowana kapusta jest jeszcze smaczniejsza od tej którą robiłam do tej pory, a przepis jest na moim blogu o tutaj. Od teraz będę robić tylko kapustę według Abbry :)  Składniki:- 1 główka młodej kapusty- 2 cebule- 2 łyżeczki przecieru pomidorowego- sól , pieprz, vegeta , ew. cukier do smaku- oliwa lub smalec - 1 łyżeczka mąki- posiekany koperek - dużo! Kapustę umyć i pokroić w ćwiartki , a następnie w paseczki . Włożyć do garnka , wlać trochę wody , wsypać łyżeczkę vegety i dusić do miękkości . Cebulę pokroić w kosteczkę , podsmażyć na tłuszczu , pod koniec smażenia wsypać łyżeczkę mąki , zasmażyć . Kiedy kapusta jest już miękka , dodać do niej podsmażoną cebulkę , wymieszać . Następnie wrzucić przecier pomidorowy , doprawić solą , pieprzem i cukrem , dodać koperek - wymieszać , jeszcze chwilkę potrzymać na ogniu - i podawać. 