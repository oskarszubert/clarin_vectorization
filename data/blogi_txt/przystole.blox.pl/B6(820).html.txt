Dostaliśmy dziś miskę czereśni od sąsiadki. Trzeba było znaleźć dla nich jakieś zastosowanie, więc przejrzałam moje segregatory wypchane przepisami i w oko wpadł mi przepis który zawsze mnie intrygował, ale nie miałam odwagi by go wypróbować. Czereśnie i majonez? To połączenie jakoś do mnie nie przemawiało. Niepotrzebnie się obawiałam, bo sałatka była pyszna i okazało się że świetnie pasuje na kolację :) Należy ona do tych potraw, które smakują co raz bardziej z każdym kęsem :) Składniki:- 200g ryżu - 200g czereśni- 1 duże jabłko- 50g serka wiejskiego- 4 łyżki majonezu- sól, pieprz, słodka papryka w proszkuRyż ugotować na sypko i ostudzić. Czereśnie pokroić na połówki i wyjąć pestki. Jabłko pokroić w kostkę. Ryż i owoce wymieszać, połączyć z majonezem, doprawić solą i pieprzem. Na talerzyki wyłożyć porcje sałatki, na wierzchu każdej porcji położyć serek wiejski. Posypać papryką.Przepis pochodzi z magazynu "Kuchnia od kuchni" dla członków Klubu Winiary 