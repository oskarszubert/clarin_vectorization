Ziemniaczny tydzień prawie się kończy, pora żebym i ja coś ziemniaczanego przygotowała. Wybór padł na warzywne piramidki, które składają się głównie z ziemniaków. Jeśli ktoś lubi różnego rodzaju zapiekane dania, to jest propozycja w sam raz dla niego.Składniki:- 5 dużych ziemniaków- 3 duże pomidory- 10 dag żółtego sera- sól, pieprz- olej do głębokiego smażenia- szczypiorek do posypaniaZiemniaki obrać, umyć, pokroić na cienkie plasterki. W płaskim rondlu lub garnku rozgrzać olej i smażyć w nim porcjami ziemniaki na złoto (tak jak frytki). Wyjmować, osączyć na papierowym ręczniku. Pomidory obrać, pokroić na grube plastry.Na blasze wyłożonej papierem do pieczenia ułożyć cztery piramidki kładąc na przemian plastry ziemniaków, starty ser i pomidory.Piramidki oprószyć solą i pieprzem, wstawić na ok. 10 minut do piekarnika nagrzanego do 200ºC aż ser się rozpuści. Po przełożeniu na talerze piramidki posypać posiekanym szczypiorkiem, można je podawać  z ketchupem.Przepis zaczerpnięty z "przyjaciółki" 