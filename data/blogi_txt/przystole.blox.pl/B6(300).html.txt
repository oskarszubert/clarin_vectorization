To już trzecia wersja granoli w mojej kuchni i na razie ostatnia, chociaż na pewno jeszcze będę szukała nowych kombinacji smakowych. Ten przepis znalazłam u Oli. W składzie granoli niczego nie zmieniłam , przygotowałam ją jednak nie tak jak to było w oryginalnej wersji, ale tak jak dwie poprzednie, mieszając i zapiekając od razu wszystkie składniki.  Składniki:- 300g płatków owsianych zwykłych- 50g ziaren słonecznika- 50g ziaren dyni- 30g wiórków kokosowych- 60g dowolnych orzechów- 1 łyżeczka ekstraktu z wanilii- 5 lub 6 łyżek miodu- 2 łyżki oleju słonecznikowego- 60ml soku jabłkowego- suszona żurawina- rodzynkiWszystkie suche składniki wsypać na blachę, przemieszać. Mokre składniki zmieszać razem, wlać na blachę, dokładnie wszystko wymieszać.Blachę wstawić do nagrzanego do 180 st.C piekarnika i piec 35-40 minut. W połowie pieczenia przemieszać. Ostudzić i przesypać do słoików. 