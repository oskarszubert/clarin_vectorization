Najlepsza surówka jaką w ostatnim czasie zrobiłam. Mogłabym ją jeść codziennie ;) Marchewka i pomarańcza pasują do siebie nie tylko kolorystycznie, ale i smakowo. Zresztą nie pierwszy raz przekonałam się, że surowa marchewka ze słodkimi dodatkami (np. rodzynkami lub ananasem) świetnie smakuje. Bardzo polecam!Składniki (dla 4 osób):- 3 marchewki- 2 spore garście rodzynek- 1 pomarańcza- 2 łyżki majonezu- sól i cukierMarchewki obrać, umyć i zetrzeć na tarce o drobnych oczkach.Pomarańczę przekroić na pół. Z jednej połowy wycisnąć sok i wymieszać z majonezem, drugą połowę obrać ze skóry i błonek, podzielić na kawałki. Dodać do startej marchewki razem z rodzynkami. Wymieszać z sosem majonezowym, doprawić do smaku solą i cukrem. 