Czy wiecie, że dziś jest Światowy Dzień Czekolady? Takiego święta nie mogłam sobie odpuścić, więc upiekłam czekoladowo- orzechowe roladki. Właściwie to trudno je jednoznacznie opisać - na ciastka są za duże, na bułki za małe. To może niech już zostaną po prostu roladki ;)Pyszne, miękkie ciasto drożdżowe zawinięte z samymi pysznościami. Idealne do kawy. Właściwie to tak nam zasmakowały, że zapomniałam zrobić zdjęcia w przekroju ;)  Składniki (na 12 sztuk)ciasto:- 450 g mąki pszennej- 1/2 łyżeczki cynamonu- 4 łyżki masła pokrojonego w drobną kostkę- 50 g cukru pudru- 25 g świeżych drożdży- 1 żółtko- 1/2 szklanki letniej wody- 4 łyżki letniego mlekanadzienie:- 3 łyżki stopionego masła- 50 g jasnego brązowego cukru- 175 g posiekanej gorzkiej czekolady- 3/4 szklanki posiekanych orzechów włoskich- 3 łyżki syropu klonowego do skropieniaMąkę przesiać do miski, na środku zrobić wgłębienie, wkruszyć drożdże, posypać łyżeczką cukru, zalać letnim mlekiem, rozrobić palcami. Przykryć czystą ściereczką i odstawić na około 10-15 minut aż zaczyn podrośnie.Dodać pozostałe składniki i wyrobić gładkie, nie przywierające do rąk ciasto. Ponownie przykryć ściereczką i odstawić do wyrośnięcia w ciepłe miejsce. Wyrośnięte ciasto rozwałkować na prostokąt o wymiarach 50x40 cm. Posmarować wierzch stopionym masłem, posypać cukrem, czekoladą i orzechami. Ciasto zwinąć po dłuższym brzegu, a następnie pokroić na 12 równej grubości plasterków.Roladki ułożyć blisko siebie w natłuszczonej tortownicy o średnicy 24 cm. Tortownicę przykryć i odstawić w ciepłe miejsce na ok. 1,5 godziny. Ciasto powinno wyrosnąć i uzyskać sprężystość. Formę wstawić do piekarnika nagrzanego do 200 st.C i piec przez około 20-30 minut. Zaraz po wyjęciu z piekarnika zdjąć obręcz z tortownicy i skropić ciasto syropem klonowym. Zostawić do ostygnięcia, a potem placami podzielić na części.Przepis z książki "Ciastka, ciasteczka i babeczki" H. Walden. 