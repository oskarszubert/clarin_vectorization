Wszyscy znają murzynka. Pewnie każdy z Was ma swój ulubiony przepis na to ciasto. Na moim blogu znajdziecie aż pięć wersji murzynka, ale takiej jeszcze nie było. Dodatek maku powoduje, że choć murzynek wygląda zwyczajnie, smakuje inaczej. Smak maku nie dominuje a jedynie dodaje ciastu ciekawego aromatu. Samo ciasto jest bardzo delikatne i puszyste. Polecam, bo upiekłam je już dwa razy i jeszcze mam ochotę na więcej :)Składniki:- 250 g masła lub margaryny- 250 g cukru pudru- 3 łyżki kakao- 3 łyżki oleju- 1/3 szklanki wody- 6 jaj (osobno białka i żółtka)- 1/2 szklanki suchego zmielonego maku (użyłam gotowego)- 2 niepełne szklanki mąki pszennej- 2 łyżeczki proszku do pieczenia- cukier waniliowy (wedle uznania)Masło lub margarynę roztopić w rondelku, dodać cukier, kakao, olej i wodę. Podgrzewać mieszając, do uzyskania gładkiej masy (nie gotować). Przestudzić.Przelać do dużej miski i ucierając mikserem dodawać kolejno po jednym żółtku, mak, mąkę wymieszaną z proszkiem do pieczenia oraz cukier waniliowy. Wymieszać łyżką z pianą ubitą z białek ze szczyptą soli. Ciasto przełożyć do natłuszczonej i obsypanej bułką tartą formy keksowej. Wstawić do piekarnika nagrzanego do 180 st.C i piec przez około 50 minut. Po ostudzeniu ciasto można posypać cukrem pudrem. 