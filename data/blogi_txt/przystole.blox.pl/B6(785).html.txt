Moja kolejna propozycja na wykorzystanie schabu, aby zrobić pyszny, niecodzienny obiad.Przepis pochodzi z książeczki "Rolady mięsne, warzywne i słodkie" T. Barowicza z Biblioteczki poradnika domowego.  Składniki:- 4 kotlety schabowe- 8 plastrów żółtego sera- jajko- 2 łyżki bułki tartej- 2 łyżki zmielonych orzechów włoskich- pieprz i sólKotlety rozbić na dość cienkie plastry, posypać solą i pieprzem.Cztery plastry sera rozłożyć na blacie lub desce do krojenia, na każdym ułożyć kawałek schabu, a na nim następny plaster sera. Całość zawinąć w rulony i spiąć wykałaczkami. Każdy rulon panierować w roztrzepanym jajku, a następnie w bułce tartej zmieszanej z orzechami. Smażyć na rumiano na silnie rozgrzanym tłuszczu. 