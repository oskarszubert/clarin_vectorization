Kolejny przepis na bułki. Tym razem wersja wzbogacona mąką żytnią, twarożkiem i ziarnami.      Przepis znaleziony na blogu Zielony, Żółty i Czerwony, podaję z moimi zmianami.   Składniki: 600 g mąki pszennej 2 czubate łyżki mąki żytniej 15 g świeżych drożdży 1 łyżeczka cukru ok. 250 ml letniej wody łyżeczka soli 75 g kremowego twarożku 1 łyżka oliwy lub oleju roślinnego ziarna sezamu i słonecznika, oraz płatki owsiane do obtoczenia Obydwa rodzaje mąki wsypać do miski, na środku zrobić wgłębienie, wkruszyć do niego drożdże, posypać cukrem, polać niewielką ilością letniej wody i rozetrzeć palcami tworząc zaczyn. Miskę przykryć ściereczką i odstawić w ciepłe miejsce na około 10minut.﻿﻿﻿﻿ Po tym czasie zacząć wyrabianie ciasta, dodając sól, oliwę lub olej, twarożek oraz pozostałą letnią wodę (tyle, żeby można było wyrobić gładkie, nie lepiące się do rąk ciasto). Uformować je w kulę i położyć w posmarowanej obsypanej mąką misce. Ponownie przykryć ściereczką i odstawić w ciepłe miejsce do wyrośnięcia na około 1 - 1,5 godziny, lub do podwojenia objętości.Wyrośnięte ciasto jeszcze raz wyrobić, podzielić na równe, nieduże części. Z każdej uformować okrągłą bułeczkę, posmarować wodą, obtoczyć w mieszance ziaren (lekko przyciskając, żeby ziarna dobrze się trzymały) i ułożyć na wyłożonej papierem do pieczenia lub matą silikonową blasze.Przykryć i odstawić w ciepłe miejsce jeszcze na 30-40 minut. Piec w piekarniku nagrzanym do 180 st.C przez około 15-20 minut, aż bułeczki lekko się zarumienią. ﻿   ﻿ 