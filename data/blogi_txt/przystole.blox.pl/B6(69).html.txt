Proste, dość szybkie do przygotowania danie, a przy tym jakie efektowne i smaczne. No i zawiera wszystko to, co lubię.Gorąco polecam je i Wam :)Składniki (na 3 porcje, czyli 6 kokilek):- 5 kromek białego chleba tostowego- 35 g mielonych migdałów- 50 g miękkiego masła- 1/2 cebuli- 1 ząbek czosnku- 35 g płatków migdałowych- sól, pieprz- 400 g brokułów- 150 g gęstej kwaśnej śmietany 18%- 50-70 g słodkiej śmietanki 18%- 1 łyżeczka soku z cytrynyPiekarnik rozgrzać do 200 st.C.Z chleba odkroić skórki, a miąższ pokroić w drobną kostkę i przełożyć do miski. Dodać mielone migdały, rozpuszczone masło i 3 łyżeczki wody. Cebulę i czosnek posiekać. Dodać razem z częścią płatków migdałowych do chleba. Posolić, popieprzyć, wymieszać.Przełożyć do okrągłych niedużych kokilek o średnicy 8 cm i podpiec przez 15 minut. W tym czasie zblanszować różyczki brokuła i ułożyć na chlebie w foremkach. Połączyć obydwa rodzaje śmietany, doprawić solą, pieprzem i sokiem z cytryny. Powstałym sosem polać brokuły i posypać odłożonymi płatkami migdałowymi. Zapiekać przez kolejne 15 minut.Przepis zaczerpnęłam z magazynu BISTRO nr 1/2011, ale podałam z moimi zmianami. 