Zabieram się za wykorzystywanie zapasu zamrożonych białek. Dlatego w najbliższym czasie w moich wypiekach będą królowały ciastka. Na pierwszy ogień poszły kokosanki. Szybkie i proste do przygotowania. Nie zawierają masła, więc mogą je zjeść również osoby na diecie bezmlecznej.Składniki (na 40 sztuk):- 4 białka- 200 g cukru pudru (może być mniej, jeśli wolicie ciastka mniej słodkie)- 50 g mąki pszennej- 300 g wiórków kokosowychBiałka ubić na sztywną pianę, wciąż miksując stopniowo wsypać cukier i mąkę. Dodać wiórki kokosowe i całość wymieszać delikatnie, ale dokładnie. Blachę do pieczenia wyłożyć papierem do pieczenia i łyżką nakładać masę, formując nieduże kokosanki o średnicy ok. 4 cm.Wstawić blachę do nagrzanego do 180 st.C piekarnika i piec przez 15-20 minut.Przepis pochodzi z wydania specjalnego gazety "Palce lizać extra" nr 2/2011. 