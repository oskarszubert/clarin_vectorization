Dziś przepis na kompletny obiad mam :)  Składniki (dla 4 osób):- 4 filety z piersi kurczaka- 1,5 szklanki ryżu- 1 cebula- 1 puszka czerwonej fasoli- 1 czerwona papryka- ostra papryczka świeża lub konserwowa (dałam suszoną)- 2 nieduże brokuły- przyprawa do drobiu (lub ulubione przyprawy do mięsa)- 2 szklanki bulionu- 1/2 szklanki białego wytrawnego wina (lub wody)- 2 łyżki mąki pszennej- 6 łyżek oleju- sos sojowy- sól i pieprzMięso opłukać i lekko rozbić. Oprószyć przyprawą do drobiu i obtoczyć w mące. Wstawić na 30 minut do lodówki.Cebulę obrać, posiekać i podsmażyć na 2 łyżkach rozgrzanego oleju. Wrzucić ryż i wlać wino lub wodę. Dusić, mieszając, aż płyn wyparuje. Następnie do ryżu wlać połowę bulionu. Dusić aż ryż będzie miękki, podlewając pozostałym bulionem.Fasolę osączyć, opłukać zimną wodą. Ostrą papryczkę przekroić na pół, usunąć nasionka i drobno pokroić. Czerwoną paprykę oczyścić i pokroić w kostkę. Razem z fasolą dodać do ryżu. Chwilę razem dusić. Doprawić do smaku solą, pieprzem i sosem sojowym.Brokuły ugotować.Mięso usmażyć na pozostałym oleju. Podawać z ryżem i brokułami. 