Sezon na truskawki się kończy (czy może już się skończył, a ja tego nie zauważyłam?), a ja mam jeszcze jedne przepis z truskawkami do zaprezentowania. Pora więc nadrobić zaległości. Przepis jest bardzo prosty i dobrze sprawdzony. Być może znany już większości z Was: biszkopt z kremem budyniowym i owoce przykryte galaretką.  Ale nie od dziś wiadomo, że w prostocie siła. Zapraszam więc na ostatnie w tym roku ciasto z truskawkami :)      Składniki na biszkopt:   6 jajek 1 szklanka mąki pszennej 1 szklanka cukru pudru 1 łyżeczka proszku do pieczenia na krem:  1 opakowanie budyniu o smaku śmietankowym bez cukru 500 ml mleka 2 łyżki mąki pszennej 3 łyżki cukru 1 kostka (200 g) masła  na wierzch:  500 g truskawek 3 galaretki o smaku truskawkowym 1 litr wody    Przygotowanie biszkoptu:białka oddzielić od żółtek, ubić na sztywno ze szczyptą soli. Wciąż ubijając stopniowo dosypywać cukier, a potem po jednym żółtku (każde kolejne dodawać dopiero kiedy poprzednie połączy się z masą). Następnie po łyżce dodawać mąkę przesianą z proszkiem do pieczenia i mieszać delikatnie łyżką. Gotową masę przełożyć do natłuszczonej i obsypanej mąką formy o wymiarach 25x36 cm.Wstawić do piekarnika nagrzanego do 180 st.C i piec przez25-30 minut. Piekarnik wyłączyć i otworzyć, ale blachę z ciastem zostawić w nim jeszcze przez ok. 10 minut, żeby ciasto nie opadło. Ostudzić.   Przygotowanie kremu:budyń przygotować wg przepisu na opakowaniu z dodatkiem mąki i cukru. Garnek przykryć folią spożywczą, żeby nie powstała "skorupka" i zostawić do ostygnięcia. Miękkie masło (w temperaturze pokojowej) utrzeć, a potem po łyżce dodawać zimny budyń i utrzeć na gładką masę.Tak przygotowany krem wyłożyć na biszkopt w formie. Na kremie ułożyć pokrojone w plasterki truskawki i zalać tężejącą galaretką przygotowaną z 3 opakowań galaretki rozpuszczonej w litrze wrzącej wody. Całość wstawić do lodówki do stężenia. 