Czosnek niedźwiedzi poznałam jeszcze w szkole podstawowej, kiedy to wiosną zbieraliśmy różne kwitnące rośliny do zielnika. Wtedy jednak nikt mi nie powiedział, że nadaje się on do jedzenia. Dopiero kilka lat temu sąsiad przyniósł mojej mamie kępkę czosnku do posadzenia w ogródku. Bardzo go zachwalał, a mama która czosnek najchętniej dodawałaby do wszystkiego, z chęcią w naszym ogródku go posadziła. Od tamtej pory każdej wiosny nasze kanapki się zielenią już nie tylko za sprawą mojego ulubionego szczypiorku, ale też posiekanego czosnku niedźwiedziego. Cieszę się, że ostatnio zioło to zdobywa coraz większą popularność w naszych kuchniach i że można już znaleźć przepisy pozwalające na jego wykorzystanie nie tylko do kanapek. W tegorocznym kwietniowym wydaniu magazynu "Sól i pieprz" znalazłam pięć przepisów z tym czosnkiem i wybrałam jeden z nich. Głównie dlatego że bardzo lubię pieczarki ;)Szaszłyki smakowały wspaniale. Były soczyste, bardzo ziołowe i  delikatne, a chrupiący boczek dodawał im lekkiego pazura. Podałam je z ziemniakami pieczonym z rozmarynem. To była prawdziwa wiosenna, ziołowa uczta.Składniki (na 4 porcje):- 40 pieczarek średniej wielkości- 2 łyżki posiekanego czosnku niedźwiedziego- 400 g twarożku ziołowego- 8 plastrów wędzonego boczku- 4 łyżki oleju- sól i pieprz- po 1 łyżce posiekanego rozmarynu i tymiankuPieczarki umyć i oczyścić wilgotną ściereczką. Trzonki delikatnie wykręcić, posiekać i razem z czosnkiem niedźwiedzim dodać do twarożku, wymieszać. Farsz doprawić solą i pieprzem, napełnić nim kapelusze pieczarek.Plastry boczku przekroić wzdłuż na pół i owinąć połowę pieczarek. Na zwilżone wodą patyczki do szaszłyków nabijać po 5 pieczarek, układając po dwa kapeluszami do siebie.Olej wymieszać z posiekanymi ziołami i posmarować nim grzyby.Szaszłyki smażyć na rozgrzanej patelni grillowej bez dodatku tłuszczu, przez około 10 minut odwracając co jakiś czas, żeby z każdej strony pieczarki się zarumieniły. 