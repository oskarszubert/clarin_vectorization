Kupiłam w czwartek nowy, wrześniowy numer "Mojego gotowania". Od razu po przejrzeniu zawartości postanowiłam zrobić tą karkówkę, bo akurat odpowiedni kawałek się rozmrażał. Zrobiłam tylko jedną porcję, dla siebie, a dla synka udusiłam i zrobiłam gulasz. Ciekawiło mnie jak będzie się z tymi składnikami komponować mięta i z pewną niepewnością ją do rondla wrzucałam, ale okazało się że całość smakowała całkiem całkiem. Na pewno zrobię jeszcze powtórkę, tym razem w większej ilości.  Składniki (na 4 porcje)- 70 dag schabu karkowego (zrobiłam z karczku)- 4 nieduże cebule*- 2 czerwone papryki- pęczek mięty (może być mniej)- olej z pestek winogron- sól, pieprz- 3 łyżki sosu sojowegoMięso pokroić na cienkie plastry i pociąć w paski. Cebulę obrać i pokroić w 1 cm piórka, paprykę oczyścić, pokroić w paseczki. Miętę opłukać, osuszyć, rozdrobnić.Na patelni rozgrzać olej, podsmażyć cebulę z papryką, przyprawić solą i pieprzem. Zdjąć z patelni. Na pozostałym tłuszczu usmażyć pokrojone mięso (ja musiałam podlać go trochę wodą zanim się usmażyło), polać sosem sojowym, dodać paprykę z cebulą i jeszcze chwilę smażyć. Na końcu dodać miętę. Podawać z kuskusem. * w oryginalnym przepisie są malutkie cebulki, sztuk 20. 