Podczas wiosennych porządków w kuchennych szafkach znalazłam zapomnianą puszkę brzoskwiń ze zbliżającym się do końca terminem ważności. Trzeba było je jakoś zagospodarować. A że w zamrażalniku zawsze mam podzielone na porcje kostki drożdży, wybór ciasta był łatwy - oczywiście drożdżowe. Wyszło idealne - pięknie wyrosło, a dzięki owocom i masie serowej nie było suche. No i jedna porcja nie ma tak dużo kalorii...Składniki (na 24 porcje; 1 porcja = 200 kcal)ciasto:- 500 g mąki pszennej- 50 g drożdży- 1 szklanka letniego mleka- 80 g masła lub margaryny- 2 jajka w temperaturze pokojowej- 2 łyżki cukru- szczypta solikrem serowy:- 500 g twarogu- 3 jajka- 2 łyżki mąki ziemniaczanej- sok i skórka otarta z 1/2 cytryny- 100 g cukru pudru- 2 łyżki płatków migdałowych- duża puszka brzoskwiń w syropie  Mąkę przesiać do miski, wkruszyć drożdże, posypać łyżeczką cukru, polać   niewielką ilością letniego mleka i rozetrzeć palcami żeby powstał   zaczyn. Przykryć czystą ściereczką i odstawić w ciepłe miejsce na około   10-15 minut.  Masło rozpuścić, ostudzić. Kiedy zaczyn wyrośnie, dodać resztę   składników i wyrabiać dość długo, aby powstałe ciasto odchodziło od   ręki (w razie potrzeby podsypać jeszcze mąką). Przykryć i odstawić na około 1 godzinę lub do podwojenia   objętości.Wyrobić jeszcze raz, przełożyć ciasto do natłuszczonej prostokątnej formy o wymiarach 40x25 cm. Ponownie przykryć czystą ściereczką i odstawić do wyrośnięcia.W tym czasie przygotować masę serową:twaróg utrzeć z jajkami, cukrem, sokiem oraz skórką z cytryny i mąką ziemniaczaną.Gotową masę wyłożyć na wyrośnięte drożdżowe ciasto, na niej ułożyć osączone z zalewy i pokrojone brzoskwinie, posypać płatkami migdałowymi.Wstawić do nagrzanego do 180 st.C piekarnika i piec przez około 40 - 50 minut. 