Kontynuuję propozycje bezmięsne. Dla tych, którzy nie jadają mięsa w piątki będzie to propozycja jak znalazł na jutrzejszy obiad, a dla pozostałych takie sznycle będą doskonałe na każdy dzień tygodnia. Przepis zaczerpnięty z gazety "naj poleca: 365 obiadów" [oczywiście :)] i jest moją kolejną propozycją do akcji Kuchnia wegetariańska.    Składniki (na 4 porcje)- 8 jajek ugotowanych na twardo- 2 czerstwe kajzerki- natka pietruszki- 1 łyżeczka posiekanego selera- 2 cebule- 4 łyżki masła- jajko- sól, pieprz, papryka słodka- bułka tartaKajzerki namoczyć w odzie i odcisnąć. Natkę pietruszki opłukać, osuszyć i posiekać. Seler i posiekaną cebulę udusić na maśle. Jajka zetrzeć na dużych oczkach.W misce wymieszać jajka, odciśnięte bułki, uduszony seler i cebulę. Dodać roztrzepane jajko i posiekaną natkę. Przyprawić do smaku solą, pieprzem i papryką. Wymieszać dokładnie na jednolitą masę.Uformować 8 niedużych, płaskich sznycli. Każdy dokładnie obtoczyć w bułce tartej.Na patelni rozgrzać olej i usmażyć sznycle z obu stron na złoty kolor.Podawać z gotowanymi ziemniakami i sałatą. 