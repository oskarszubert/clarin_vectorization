Jestem doskonałym przykładem na to, że smaki się zmieniają w ciągu całego życia. Kiedyś nie przepadałam za ciastami z jabłkami. Wszelkie szarlotki czy inne tego typu ciasta były dla mnie zbyt mokre, za dużo w nich było owoców itd. Teraz zdarza się tak, że jabłkowe ciasta piekę jedno po drugim, a przepisów na nie mam mnóstwo. Dzisiaj przedstawiam kolejny z nich. Nam bardzo smakowało, mam nadzieję, że i Wam się spodoba :)Składnikina ciasto:- 120 g masła lub margaryny- 1 szklanka mąki pszennej- 3/4 szklanki cukru pudru- 1 jajko- 1 łyżeczka proszku do pieczenia- 1 żółtko- 1 łyżka mleka- 100 g płatków migdałowych- 6 łyżeczek brązowego cukru- 1-2 łyżeczki cynamonuna masę jabłkową:- 1 kg jabłek- 1 opakowanie galaretki agrestowej lub cytrynowejna warstwę śmietanową:- 1/2 litra śmietanki 30%- 2 łyżki cukru pudru- 1 opakowanie śmietan-fixuPrzygotować ciasto:z mąki, margaryny, cukru, jajka i proszku do pieczenia zagnieść ciasto. Podzielić na dwie równe części, każdą przełożyć do tortownicy o średnicy 24 cm, posmarować żółtkiem rozkłóconym z mlekiem i posypać płatkami migdałowymi wymieszanymi z brązowym cukrem oraz cynamonem.Piec po 15 minut w 180 st.C, a potem ostudzić.Przygotować masę jabłkową:jabłka obrać, usunąć gniazda nasienne i pokroić w niedużą kostkę. Rozgotować je z niewielką ilością wody. Do gorących wsypać galaretkę i dokładnie wymieszać. Ostudzić.Przygotować warstwę śmietanową:schłodzoną śmietanę ubić na sztywno z dodatkiem cukru pudru i śmietan- fixu.Przygotowanie ciasta:na jeden z upieczonych spodów wyłożyć najpierw masę jabłkową, potem bitą śmietanę i przykryć drugim płatem ciasta. Wstawić do lodówki do stężenia, a najlepiej na całą noc. 