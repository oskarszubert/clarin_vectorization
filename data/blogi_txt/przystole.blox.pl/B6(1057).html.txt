Tak jak obiecałam, dziś ogłoszę zwyciężczynie konkursu zorganizowanego przez portal Uroda.com oraz firmę Kinga.Do konkursu zgłosiło się 36 kobiet, które przesłały aż 65 propozycji, więc miałam w czym wybierać i podjęcie decyzji wcale nie było łatwe, ale za wszystkie dziękuję :)Siedziałam, czytałam przepisy, oglądałam zdjęcia i w końcu wybrałam. Kupony o wartości 130 zł na zakupy w internetowym sklepie z bielizną kinga.com.pl otrzymują:Basia Golas - za "nadzianego kurczaka".Cytuję Basię: Na kobiecych spotkaniach zwykle chodzi o to, żeby móc się wygadać,   poopowiadać, czasem poplotkować... Mówi się, mówi, mówi i mówi! W takich   wypadkach jedzenie powinno być takim "na ząb", a przy tym oczywiście   bogatym w różnorodne smaki, by dawało rozkosz także kubkom smakowym. No a mała forma da do tego wrażenie, że przecież jeszcze jeden taki kawałeczek nie zaszkodzi... Sprawdzi się tu doskonale: NADZIANY KURCZAK   Składniki:  2 piersi z kurczaka  30 suszonych śliwek  1/2 szklanki maślanki  1 łyżka musztardy  1 łyżka sosu sojowego  1 łyżka miodu  szczypta kuminu, imbiru, ostrej papryki w proszku, soli i pieprzu  odrobina oleju do smażenia Wykonanie:  Piersi z kurczaka kroimy w dużą kostkę, wrzucamy do miski, dodajemy pół   szklanki maślanki, łyżkę sosu sojowego, musztardy, miodu, trochę ostrej   papryki, kuminu i pieprzu, szczyptę mielonego imbiru. Mieszamy i   zostawiamy mięso w tej marynacie na co najmniej godzinę. Później mięso   wyjmujemy z marynaty, przesmażamy na patelni, nabijamy na wykałaczki   wraz z suszoną śliwką, układamy na blasze i wstawiamy do piekarnika na   ok. 15 minut - śliwki oddadzą nieco swej słodyczy kurczakowi, a kurczak   podzieli się intensywnymi smakami ze śliwkami.  Uwagi:  - śliwek musimy mieć tyle, ile przygotowaliśmy kawałków piersi kurczaka.   A kurczaka bierzemy tyle, ile go mamy albo tyle, na ile szacujemy   apetyt naszego kobiecego grona  - im dłużej kurczak leży w marynacie, tym lepiej. Jak czasu jest mało, wystarczy nawet 30 minut.  - ilość przypraw dodajemy według gustu i preferencji smakowych. Powinno być intensywnie, ale jeśli którejś z wymienionych przypraw nie lubimy -   rezygnujemy z niejoraz Alicja ze Smacznego Domu - za ciastka czekoladowe:Cytuję Alicję: Przesyłam swoje zdjęcie..które wykonane zostało kobiecą ręką dla kobiet:)A przepis do: popękane ciasteczka czekoladowe, z tą różnicą iż dodałam do środka migdały/rodzynki/żurawinę:)225g pokruszonej czekolady deserowej (około 1 1/3 szklanki)110g   masła2/3 szklanki cukru3 duże jajka2 łyżeczki amaretto1/2   łyżeczki proszku do pieczeniaszczypta soli1 2/3 szklanki mąkicukier puderrodzynki, sucha żurawina, orzechy włoskie, migdałyJak robić?Bierzemy rondelek. Do niego wrzucamy połamaną na kawałki czekoladę i   masło. Jak się zupełnie rozpuści – wyłączyć gaz by lekko się schłodziło.Teraz   rozbijamy jajka, wsypujemy cukier i dodajemy amaretto. Ubijamy mikserem   na puszysta masę. To znaczy na piękny, puszysty kogel mogel.Jeśli   słuchamy teraz muzyki, tanecznym krokiem idziemy po rondelek z   rozpuszczona czekoladą. Wlewamy ją do drugiej jajecznej masy.Wsypujemy suche składniki: proszek do pieczenia,sól oraz make (patrz punkt d w   Dodatkowych uwagach). Mieszamy być uzyskać jednolitą masęWstawiamy   do lodówki na noc.Następnego dnia wyciągamy z piekarnika 2 blachy  Kładziemy na blachy papier do pieczenia Rozgrzewany piekarnik  do temperatury 165 st. C.  Migdały, orzechy prażymy na suchej patelni.  Cukier puder wsypujemy  do płaskiego naczynia.  Łyżeczką nabieramy ciasto by uformować na razie małe placuszki, do   których wkładamy rodzynki, żurawinę lub orzechy, migdały. Zamykamy   placuszki tworząc małe kuleczki.  Obtaczamy kuleczki w cukrze pudrze i układamy na blasze  Pieczemy około 10-12 minut. Nie dziwmy się takim objawom jak: lekkie   rozpłaszczenie ciasteczek podczas pieczenia i ich pękanie. Tak ma byćDodatkowe uwagi:Obserwuj ciasteczka podczas pieczenia. Jeśli ciasteczka zrobią się matowe, od razu wyciągaj je z   piekarnikaJest to przepis na 67 ciasteczekJeśli pieczemy już 2   -3 serię ciasteczek, czas pieczenia może być tylko 8 minut.Gratuluję zwyciężczyniom i proszę o przesłanie danych kontaktowych na mój adres mailowy :) 