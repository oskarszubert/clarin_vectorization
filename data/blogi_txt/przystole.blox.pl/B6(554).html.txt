Zrobiłam sok z marchewek. Nie chciałam wyrzucać całego miąższu, który pozostał z marchewek, więc z części upiekłam marchewkowe muffinki. Załatwiłam dwie sprawy za jednym zamachem ;)Zaraz po ostudzeniu mieliśmy problem ze zdjęciem papierków z muffinek, drugiego dnia już bez problemu dało się go zdjąć, więc polecam pieczenie dzień przed planowanym podaniem.      Składniki (na 12 muffinek) suche:  1,5 szklanki mąki pszennej 1 łyżeczka sody 1 łyżeczka proszku do pieczenia 1/4 szklanki cukru (można dać więcej, jeśli wolicie słodsze wypieki) 1/2 tabliczki gorzkiej czekolady pokrojonej niezbyt drobno  mokre:  1/2 szklanki mleka 1/2 szklanki oleju 2 jajka 1 i 1/2 szklanki startej na drobnych oczkach marchewki  dodatkowo:  12 połówek orzechów włoskich na wierzch      W dużej misce wymieszać suche składniki, w drugiej misce, za pomocą rózgi wymieszać mokre składniki z tartą marchewką. Do suchych składników wlać mokre i wymieszać łyżką. Mieszać tylko do połączenia składników, nie dłużej. Formę do pieczenia muffinek wyłożyć papilotkami.﻿ Nałożyć ciasto, na wierzchu każdej porcji położyć połówkę orzecha. Piec w piekarniku nagrzanym do 180 st.C przez około 20-25 minut, do zarumienienia.Po wyjęciu z piekarnika zostawić muffinki w formie przez 10 minut, a potem wyjąć i zostawić na kratce do ostygnięcia﻿.    ﻿ 