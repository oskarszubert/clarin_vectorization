Ostatnie dwa dni upłynęły mi pod znakiem weekendowych akcji. Wczoraj upiekłam cebularze w ramach Weekendowej Piekarni, a dziś zrobiłam mrożony deser w ramach Weekendowej Cukierni. W czwartej edycji Cukierni przepis na Malinowe parfait zaproponowała nam Karolcia. W zamrażalniku miałam jeszcze sporo malin, na których wykorzystanie szukałam ciekawego pomysłu. Okazuje się, że we właściwym czasie Karolcia wyszukała ten przepis, ponieważ mój mąż uwielbia lody i desery lodowe. Mogłam mu więc zrobić dziś wielką przyjemność, zwłaszcza że jutro wraca do szpitala na rehabilitację. Tym sposobem mąż jest zadowolony, ja również, bo deser jest przepyszny i tak sobie myślę, że kiedyś na pewno zrobię powtórkę, najlepiej na jakąś rodzinną imprezkę :) Przepis cytuję za Karolcią: Składniki: - 100 g ciasteczek amaretti- 500 g malin (mogą być mrożone)- 110 g drobnego cukru- 3 jajka- 250 g serka mascarpone- 1 szklanka (250 ml) śmietanki kremówki- 100 ml likieru amaretto- świeże maliny do dekoracji (opcjonalnie)1. Formę keksówkę o pojemności 1,5 L wyłożyć folią spożywczą, tak aby jej dłuższe końce zwisały na zewnątrz.2. Ciasteczka amaretti pokruszyć na niewielkie kawałki w malakserze lub umieścić je w plastikowej torebce i rozkruszyć uderzając wałkiem.3. Połowę malin rozdrobnić w malakserze wraz z 2 łyżkami cukru. Odstawić.4. Jajka ubić z pozostałym cukrem do białości.5. Kontynuować ubijanie mikserem na niskich obrotach, stopniowo dodając do masy mascarpone.6. W osobnym naczyniu lekko ubić śmietanę kremówkę (na soft peaks), a następnie delikatnie wmieszać do masy jajecznej.7. Dodać pokruszone ciasteczka amaretti , likier amaretto, oraz maliny, które zachowaliśmy w całości. Wymieszać.8. Wyłożyć połowę masy do przygotowanej formy, na to nałożyć rozdrobnione w malakserze maliny. Przykryć pozostałą masą.9. Do masy włożyć nóż i przejechać nim wewnątrz masy, tworząc zygzaki, kilkakrotnie przeciągając ostrzem ku górze, tak aby powstał marmurkowy efekt.10. Masę przykryć zwisającymi kawałkami folii.11. Parfait umieścić w zamrażalniku na minimum 4 godziny lub do czasu, aż masa zgęstnieje.12. Tuż przed podaniem keksówkę zamoczyć od spodu na 40 sekund w gorącej wodzie.13. Odwinąć folię i wyłożyć parfait na półmisek.14. Udekorować świeżymi malinami i ciasteczkami amaretti.15. Kroić na kawałki i podawać. 