Nazbierało mi się w zamrażalniku sporo białek. Postanowiłam więc coś z nimi zrobić. Najlepiej oczywiście coś słodkiego i pysznego. Udało się :)Upiekłam dwa biszkopty na białkach i zawinęłam je z masą budyniową i pokroiłam na mniejsze roladki. Dla jeszcze lepszego smaku i ładniejszego wyglądu udekorowałam je paseczkami z polewy czekoladowej. Szczerze polecam!Składniki (na 24 sztuki)ciasto:- białka z 12 jajek- 1,5 szklanki cukru pudru- 1 szklanka mąki tortowej- 3/4 szklanki wiórków kokosowych- opakowanie cukru waniliowego- cukier puder do posypaniakrem:- 300 ml mleka- opakowanie budyniu waniliowego- 250 g masła- 4 łyżki naparu z kawy- 4 łyżki rumu (zastąpiłam likierem amaretto)- polewa czekoladowa (przygotowana z połowy składników)Przygotowanie ciasta:białka ubić z cukrem i cukrem waniliowym na sztywną pianę. Wsypać przesianą mąkę oraz wiórki kokosowe i szybko, ale delikatnie wymieszać łyżką (najlepiej drewnianą).Wyłożyć papierem do pieczenia dwie blachy o wymiarach 28x36 cm. Na każdej blasze rozsmarować połowę ciasta, posypać cukrem pudrem (piekłam na jednej blasze, w dwóch turach). Wstawić do piekarnika rozgrzanego do 200 st.C i piec przez 8-10 minut.Przygotowanie kremu:z mleka i proszku budyniowego ugotować gęsty budyń, wystudzić (garnek z gorącym budyniem przykryć folią spożywczą, żeby nie powstał kożuch i zostawić do ostygnięcia). Miękkie masło zmiksować na puch i nadal miksując dodawać budyń po łyżce. Dolać kawę, rum i dalej miksować, aż powstanie gładki krem. Podzielić na połowę.Ze schłodzonego ciasta zdjąć papier. Oba płaty posmarować kremem, każdy przeciąć z krótszej strony na pół. Zwinąć 4 cienkie rolady. Owinąć je folią spożywczą i włożyć na godzinę do lodówki, żeby stężały.Schłodzone rolady odwinąć z folii, każdą pokroić na 6 kawałków (o długości 6 cm). Polewę czekoladową przygotować wg przepisu, zimną udekorować roladki. Zostawić do zastygnięcia. 