Oto coś dla wielbicieli marcepanu i migdałów - nasz synek najchętniej zjada wierzch muffinek, bo bardzo lubi płatki migdałowe ;)Przydatna na pewno będzie informacja, że zaraz po upieczeniu i ostudzeniu  muffinki nie chcą odlepiać się od papierka, następnego dnia nie ma już tego problemu. Warto je więc upiec dzień przed planowanym podaniem.Składniki (na 12 muffinek):- 175 g masy marcepanowej (dałam 200 g, całe opakowanie)- 260 g mąki pszennej- 1 łyżka proszku do pieczenia- szczypta soli- 115 g drobnego cukru- 2 średnie jajka- 200 ml mleka- 6 łyżek oleju słonecznikowego lub 85 g roztopionego, ostudzonego masła- płatki migdałowe do posypaniaW jednym naczyniu wymieszać składniki suche ze startym na dużych oczkach marcepanem, w drugim naczyniu składniki mokre. Połączyć zawartość obu naczyń i wymieszać łyżką tylko do połączenia składników.Formę do muffinek wyłożyć papilotkami, nałożyć do niej ciasto i posypać płatkami migdałowymi.Piec przez około 20 minut w temperaturze 200 st.C.Przepis z blogu Moje wypieki. 