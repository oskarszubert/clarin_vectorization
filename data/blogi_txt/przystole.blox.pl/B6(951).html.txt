Proste, ucierane ciasto z dżemem pomarańczowym. Idealne do podania z gorącą herbatą z cytryną i imbirem. Doskonałe na rozgrzanie w chłodne, jesienne dni.        Przepis z blogu Bake Taste podaję z moimi zmianami.    Składniki (na formę o wymiarach 25x12 cm):  1 szklanka mąki pszennej białej 3/4 szklanki mąki pszennej pełnoziarnistej 1 łyżeczka proszku do pieczenia 1/2 szklanki cukru pudru  1 jajko 1/3 szklanki dżemu pomarańczowego (można zastąpić morelowym) 1/3 szklanki soku pomarańczowego 1/3 szklanki oleju 50 g kandyzowanej skórki pomarańczowej 25 g kandyzowanego imbiru (drobno pokrojonego) Jajko utrzeć z cukrem pudrem na puszystą masę. Dodać dżem, sok oraz olej i dokładnie zmiksować. Do masy wsypać obie mąki wymieszane z proszkiem do pieczenia. Ponownie zmiksować. Do ciasta wmieszać skórkę pomarańczową oraz imbir. Gotowe ciasto przelać do natłuszczonej i obsypanej mąką formy. Wstawić do piekarnika nagrzanego do 180 st.C i piec przez około 45 minut. ﻿ 