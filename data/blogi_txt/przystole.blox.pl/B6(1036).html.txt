Szybka do przygotowania, kremowa zupa w pozytywnie nastawiającym zielonym kolorze. Zamiast tradycyjnych grzanek dodałam do niej krakersy. Z tej zamiany oczywiście najbardziej zadowolony był nasz starszak, więc i inne dzieci na pewno chętnie by taką zupę zjadły ;) Jeśli jeszcze nie próbowaliście takiego dodatku, to koniecznie musicie spróbować!          Składniki (na 4 porcje): 1 brokuł (500 g) 2 łyżki masła sól, biały pieprz 4 łyżki jogurtu naturalnego 80 g żółtego sera mała torebka krakersów    W garnku zagotować 1 litr wody. Włożyć podzielony na różyczki i opłukany brokuł. Doprowadzić do wrzenia i gotować pod przykryciem przez ok. 20 minut. Zmiksować.Dodać masło, doprawić do smaku solą i białym pieprzem (należy pamiętać, że ser i krakersy są słone). Gotową zupę przelać na talerze. Do każdego nałożyć łyżkę jogurtu naturalnego i przemieszać, tworząc marmurek.Posypać startym na drobnych oczkach serem i krakersami.  Od razu podawać (krakersy szybko rozmiękają). 