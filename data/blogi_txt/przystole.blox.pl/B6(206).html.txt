Oczarowana zdjęciami Kuchareczki58 postanowiłam zrobić takie cukinie, tym bardziej że w ogrodzie mamy cukiniowy urodzaj.Składniki:- 4 nieduże cukinie- 1/2 kg mielonego mięsa- 1 opakowanie sosu pomidorowego (np. Cirio)- 2 duże cebule- 2 duże marchewki- 20 dag żółtego sera- pęczek natki pietruszki- 2 ząbki czosnku- sól, pieprz, majeranek Cebule obrać, pokroić w kostkę i podsmażyć na patelni, odłożyć na bok. Następnie na oleju podsmażyć mięso z dodatkiem czosnku i przypraw. Do usmażonego mięsa dodać cebulę i marchewki starte na drobnych oczkach i sos pomidorowy. Wszystko wymieszać i chwilę gotować na małym ogniu, mieszając do zgęstnienia sosu. Doprawić do smaku.Cukinie umyć, przekroić na pół, łyżką wydrążyć środki. Nałożyć farsz, posypać siekaną natką i startym na dużych oczkach serem.Ułożyć w naczyniu żaroodpornym lub na zwykłej blasze. Naczynie żaroodporne przykryć pokrywką, blachę do pieczenia zakryć folią aluminiową. Pod przykryciem piec w 200st. C przez 30 minut, potem folię zdjąć i piec do zrumienienia sera.Cukinie przed zapieczeniem:i już gotowe: 