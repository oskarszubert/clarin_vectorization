Zaczęła się jesień, niedługo pewnie dopadną nas różnego rodzaju wirusy i zaczną się choroby. Trzeba więc zacząć się przed nimi bronić. Dobrym sposobem jest jedzenie czosnku. Tyle, że nie każdy go lubi. Ale przecież można go "przemycać" w różnych potrawach. Na przykład w takiej paście do chleba. Trochę nietypowej, bo z surową marchewką. Może nie rozsmarowuje się idealnie, ale ja lubię taką grubą warstwę dobrych rzeczy na kromce chleba.      Składniki:  2 średniej wielkości marchewki (lub 1,5 dużej) 150-200 g sera żółtego 2 ząbki czosnku 2-3 łyżki majonezu sól i pieprz    Marchewki obrać, umyć i razem z serem zetrzeć na tarce o dużych oczkach. Czosnek przecisnąć przez praskę lub drobno posiekać, dodać marchewki z serem. Dodać taką ilość majonezu, żeby otrzymać konsystencję pasty, doprawić do smaku solą i pieprzem. 