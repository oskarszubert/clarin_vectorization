Postanowiłam i ja przyłączyć się do Weekendowej Cukierni organizowanej przez Polkę, zwłaszcza, że tym razem przepis wybrany przez Margot brzmiał bardzo interesująco, a ciasto na zdjęciach wyglądało kusząco. Oczywiście, tak jak się spodziewałam po przeczytaniu opinii osób które upiekły je już w ubiegłym tygodniu, ciasto okazało się proste do zrobienia i tak smaczne, że choć upiekłam je po południu, wieczorem została już tylko 1/4. Piekłam na blasze o wymiarach 23x33 cm, więc małe to ciasto nie było. Kawałek zjadłam kiedy ciasto było jeszcze ciepłe bo nie mogłam się doczekać żeby spróbować jak smakuje i takie smakowało mi  nawet bardziej niż zimne. Pewnie dlatego że budyń też wolę ciepły od zimnego. Dziękuję za pierwsze wspólne pieczenie i za wspaniały przepis :-)   Składnikina ciasto:- 210 g mąki pszennej - 40 g mąki orkiszowej(jeśli nie ma, można spokojnie o tą ilość zwiększyć ilość mąki pszennej )- 100 g mleka - 25 g cukru - 50 g masła - 20 g świeżych drożdży - 3 g soli na nadzienie: - 1 puszka brzoskwiń- taka ok. 850 g- (450 g samych owoców) - 1 budyń waniliowy w proszku taki na 500ml mleka - 350 ml mleka - 8 łyżek soku z brzoskwiń na kruszonkę:- 75 g masła - 75 g cukru brązowego - 100 g mąki - 1 szczypta soli - 50 g płatków migdałówMleko lekko podgrzać, dodać drożdże i wymieszać.Wszystkie składniki (oprócz soli) przełożyć do miski z robota kuchennego i zagniatać na 1 biegu ok. 4 min. Dodać sól i mieszać jeszcze 5 min na 2 biegu. Następnie ciasto przykryć i zostawić do wyrośnięcia na 60 min.Budyń waniliowy ugotować w 350 ml mleka zgodnie z instrukcją na opakowaniu, dodać  sok z brzoskwiń,wymieszać. Ostudzić.Ciasto rozwałkować na wielkość dużej blachy, wysmarowanej  tłuszczem  i przełożyć na nią ciasto.Rozsmarować budyń i zostawić na 30 min.Przygotować kruszonkę: cukier wymieszać z mąką i solą, dodać masło w małych kawałkach i wygniatać, aż zrobi się kruszonka. Następnie dodać płatki migdałowe.Brzoskwinie pokroić w ósemki i rozłożyć na budyniu.Całość posypać kruszonka.Piec w nagrzanym piekarniku w 200 st. - 25-30 minut. 