Piernik trochę nietypowy, bo miękki i puszysty. I kolor ma inny niż pozostałe, ale to za sprawą ciemnego kakao. Bardzo dobry - teraz zrobiony na próbę, ale chyba upiekę go znów na święta. Jeśli nie ja, to na pewno upiecze go moja mama, której też bardzo smakował. Piernik nie jest zbyt słodki, bo dżem z czarnej porzeczki łagodzi słodycz ciasta i polewy. Bardzo polecam! Składniki  (na blachę o wymiarach 12x25 cm) na ciasto:  1 jajko 1 szklanka cukru 1 szklanka mąki pszennej 1,5 łyżeczki sody 3 łyżki ciemnego kakao 1,5 - 2 łyżki przyprawy do piernika 0,5 szklanki mleka 120 g łagodnego majonezu 3 łyżki dżemu z czarnej porzeczki  do przełożenia i na wierzch:  pozostała w słoiku część dżemu z czarnej porzeczki polewa czekoladowa z tego przepisu ewentualnie złota posypka do ciast    Białko jajka ubić na sztywną pianę ze szczyptą soli. Nie przerywając ucierania dodać żółtko, a kiedy będzie dobrze wymieszane z pianą, dodać cukier. Następnie małymi porcjami wsypywać mąkę wymieszaną z sodą, kakao i przyprawą do piernika. Na przemian z mąką dolewać po trochu mleko. Pod koniec ucierania dodać majonez i dżem (masa będzie dość rzadka). Formę do pieczenia wyłożyć papierem, natłuścić i posypać mąką. Przelać do niej ciasto.Wstawić do piekarnika nagrzanego do 180 st.C i piec przez 50-60 minut. Ostudzone ciasto przekroić na dwa blaty i posmarować dość grubą warstwą dżemu.Polać przygotowaną według przepisu polewą czekoladową i odstawić do zastygnięcia. 