Kolejna sałatka :)Również lekka i orzeźwiająca, jak poprzednia.Jej atutem jest ciekawe połączenie składników: świeże ogórki i kokos, orzechy włoskie, jogurt i śmietana, a pikanterii dodaje i całości dopełnia mała ostra papryczka chili. Chociaż takie połączenie smaków może wydawać się nieco dziwne, zapewniam, że po spróbowaniu smak Was zachwyci. Po prostu musicie spróbować!Bardzo polecam, szczególnie na takie ciepłe dni jak dzisiaj na szybki i lekki obiad, albo kolację ;)Składniki (na 3-4 porcje):- 500 g zielonych ogórków- 1/2 orzecha kokosowego- 1 czubata łyżka posiekanej natki pietruszki- 1 czubata łyżka posiekanego koperku- 1 szklanka jogurtu naturalnego- 1 szklanka kwaśnej śmietany 18%- garść posiekanych orzechów włoskich- 1 mała czerwona papryczka chili (tylko jeśli macie chęć na pikantną wersję sałatki)Ogórki umyć, obrać, przekroić na pół, usunąć gniazda nasienne, pokroić w średniej grubości (ok 8 mm) półplasterki.Zagotować litr wody , wyłączyć gaz, wrzucić na dwie minuty pokrojone ogórki. Odcedzić, wrzucić na chwilę do zimnej wody,  po czym osączyć na bawełnianej ściereczce lub ręczniku papierowym.Orzechy posiekać, podprażyć na suchej patelni, ostudzić. Chili umyć, rozkroić wzdłuż, usunąć pestki, pokroić w cieniutkie plasterki (ja użyłam papryczki suszonej - po usunięciu ziarenek pokruszyłam ją w palcach).Miąższ orzecha kokosowego zetrzeć na jak najdrobniejszych oczkach, lub zmielić w blenderze. Wymieszać jogurt ze śmietaną, kokosem, pietruszką, koperkiem, orzechami i solą do smaku. Na końcu dodać zblanszowane ogórki i chili.Podawać z chlebem lub indyjskim pieczywem.Przepis z TEJ strony.Jeśli będziecie potrzebować instrukcji jak rozłupać orzech kokosowy polecam TĄ stronę. Ja i mąż właśnie według tych wskazówek do naszego orzecha się dobieraliśmy ;) 