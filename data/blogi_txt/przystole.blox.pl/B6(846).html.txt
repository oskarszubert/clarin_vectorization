Nowa, biała wersja Michałków stała się niemalże moim nałogiem od kiedy spróbowałam pierwszego. Na prawdę jest tak, że kiedy już zjem pierwszego, to potrafię jeść do ostatniego. Normalnie nie mogę się powstrzymać ;))) Dlatego po prostu musiałam upiec ten sernik, nie miałam innego wyjścia...Wiele oczekiwałam po tym serniku i nie zawiodłam się. Bardzo nam smakował, najbardziej chyba synkowi. Ale wcale mnie to nie dziwi, skoro wszyscy bardzo lubimy serniki, a ja jakoś tak rzadko je piekę. Dlatego też serniki znikają z naszego stołu tak samo szybko jak białe Michałki kiedy je dorwę ;)Składnikina spód:- 200 g herbatników zbożowych (Digestive)- 100 g masłana masę serową:- 550 g białego sera dwukrotnie zmielonego- 3 jajka- 1/2 szklanki cukru pudru- 330 g kwaśnej śmietany 18%- 1 opakowanie budyniu waniliowego z cukrem- 1 łyżka mąki krupczatki- 12 białych Michałków (każdy pokrojony na 8 kawałków)na wierzch:- tabliczka białej czekolady- 2 łyżki masła- kilka ciemnych MichałkówPrzygotowanie spodu:kwadratową formę o wymiarach 24x24 cm wyłożyć papierem do pieczenia, posmarować tłuszczem i delikatnie obsypać tartą bułką. Herbatniki rozdrobnić w blenderze, wlać roztopione masło, wymieszać. Powstałą masę wyłożyć do przygotowanej formy, wyrównać łyżką i przez 20 minut chłodzić w lodówce.Przygotowanie masy serowej:Do twarogu dodać cukier, zmiksować i nie przerywając mieszania dodawać małymi porcjami śmietanę. Następnie dodawać po jednym jajku i miksować tylko do połączenia składników. Na końcu dodać proszek budyniowy oraz mąkę i za pomocą miksera na wolnych obrotach delikatnie wymieszać z całością. Do gotowej masy wsypać pokrojone białe Michałki. Delikatnie wymieszać łyżką.  Przelać do formy z herbatnikowym spodem. Formę wstawić do piekarnika rozgrzanego do 180 st.C i piec przez około 60 minut. Po wystygnięciu wstawić na całą noc do lodówki.Przygotowanie wierzchu:białą czekoladę stopić z masłem, polać schłodzony sernik. Od razu posypać startymi na dużych oczkach ciemnymi Michałkami. Odstawić do zastygnięcia. Przepis znalazłam na blogu Moje ciacho. 