Pierwszy etap konkursu "Festiwal Bakalii" już mamy za sobą.Dziękuję za wszystkie zgłoszone przepisy, na prawdę nie miałam łatwej decyzji. Wygrały słodkie, drożdżowe bułeczki z rodzynkami i kruszonką. Autorką przepisu jest Asia, którą proszę o przesłanie adresu do wysyłki nagrody :)Już teraz zapraszam Was do udziału w drugim etapie konkursu!Bułeczki są cudowne. Mięciutkie, puszyste i delikatne, a do tego  słodkie rodzynki i jeszcze ta kruszonka... Niebo w gębie po prostu :) Takie nieduże bułeczki do odrywania są idealne na śniadanie, nie tylko niedzielne.Przepis podaję z moimi niewielkim i zmianami.Składniki*na zaczyn:- 16 g świeżych drożdży- 30 ml letniego mleka- 1 łyżeczka cukru- 1 łyżeczka mąki pszennejna ciasto:- 350 g mąki pszennej- 90 g cukru pudru waniliowego- szczypta soli- 50 g masła- 50 g gęstego jogurtu naturalnego (np. greckiego)- 100 g serka ricotta (zastąpiłam kremowym serkiem bieluchem)- 1 roztrzepane jajko- 100 g rodzynek sułtańskich Bakalland- zaczynna kruszonkę:- 35 g masła- 45 g mąki pszennej- 2 łyżki cukru z prawdziwą waniliąPrzygotowanie zaczynu:drożdże pokruszyć, rozetrzeć z cukrem i mąką. Zalać letnim mlekiem i wymieszać. Odstawić do napuszenia w ciepłe miejsce na około 15 minut.Przygotowanie ciasta:mąkę, cukier i sól przesiać. Dodać jogurt, masło i serek. Rozetrzeć całość w palcach jak na kruszonkę. Dodać roztrzepane jajko i zaczyn, zagniatać ciasto, aż będzie gładkie. Odstawić pod przykryciem na 1-1,5 godziny do podwojenia objętości w misce posmarowanej oliwą. Po tym czasie wgnieść w ciasto rodzynki. Ciasto podzielić na 16 równych części, uformować kuleczki i ułożyć w natłuszczonej i oprószonej mąką tortownicy o średnicy 26 cm. Formę przykryć czystą ściereczką i odstawić na 45 minut do wyrośnięcia. Przygotowanie kruszonki:masło rozetrzeć w palcach z mąką i cukrem, następnie wyrobić gładkie ciasto.Wyrośnięte bułeczki posmarować mlekiem i zetrzeć na nie ciasto na kruszonkę.Piec w nagrzanym do 180 st.C piekarniku przez 20-30 minut, do zarumienienia ciasta. Ostudzić na kratce kuchennej.* wszystkie składniki powinny być w temperaturze pokojowej. 