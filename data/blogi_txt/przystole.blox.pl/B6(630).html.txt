Dobra propozycja na przekąskę lub ciepłe śniadanie albo kolację w domu. Można też zabrać je do pracy lub szkoły na drugie śniadanie. Niewiele składników, mało pracy i bardzo smaczny efekt.      Składniki (na 7 sztuk):  375 g ciasta francuskiego o wymiarach 50x25 cm (nie mrożonego) 80 g szynki lub kiełbasy (np. kminkowej) 150 g białego sera półtłustego 4 łyżki tartego żółtego sera 2 łyżki posiekanego szczypiorku sól i pieprz 1 jajko do posmarowania    Przygotować farsz:w misce wymieszać pokrojoną w drobną kostkę szynkę lub kiełbasę, rozgnieciony widelcem twaróg, 2 łyżki tartego żółtego sera i szczypiorek. Doprawić do smaku solą oraz pieprzem. Ciasto rozwinąć, pokroić na prostokąty o wymiarach 16x5 cm. Siedem prostokątów ułożyć na blasze wyłożonej papierem lub matą do pieczenia. Na środku każdego ułożyć porcję farszu, pozostawiając ok. 1,5 cm wolnego brzegu. Wolne brzegi posmarować roztrzepanym jajkiem. Pozostałe 7 prostokątów złożyć wzdłuż na pół i na środku zrobić nacięcia co 0,5 cm, zostawiając ok. 2,5 cm brzeg (jak na zdjęciu). Tak przygotowanymi kawałkami ciasta przykryć ciasto z farszem. Skleić brzegi. Wierzch każdego pasztecika posmarować roztrzepanym jajkiem i na środku posypać pozostałym żółtym serem. Piec w piekarniku nagrzanym do 180 st.C przez około 20-25 minut, aż ciasto się zarumieni. Podawać na ciepło lub na zimno. 