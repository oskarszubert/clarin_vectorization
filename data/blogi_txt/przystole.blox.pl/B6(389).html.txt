Jedyne ciasto jakie upiekłam z torebki, to był właśnie kopiec kreta. Było to już dobre kilka lat temu, ale  dobrze pamiętałam ten smak. Trwający właśnie Bananowy Tydzień sprawił, że przypomniałam sobie o nim  i postanowiłam poszukać przepisu. Udało się, znalazłam go na stronie Wielkiego Żarcia, a podała go tam Amazonka. Warto było go zrobić, bo jest przepyszny - kremowy, delikatny, nie za słodki, taki w sam raz. Wszyscy w domu byli zachwyceni jego smakiem, nawet nie lubiący bananów tata ;)Składniki:- 1/2 kostki margaryny- 1/2 szklanki cukru pudru- 2 jajka- 1 i 1/2 szklanki mąki pszennej- 1 łyżeczka proszku do pieczenia- nie cała 1/2 szklanki zimnej wody- 2 łyżki kakaona krem:- 500 ml śmietany kremówki (30%)- 2 śmietan-fixy- 3 łyżki cukru pudru- 1 gorzka czekolada- 3 banany- sok z 1 cytrynyMargarynę, cukier, kakao i wodę włożyć do rondelka i podgrzewać na małym ogniu aż wszystkie margaryna i cukier się rozpuszczą, a wszystkie składniki połączą. Zdjąć z ognia i wystudzić.Z białek ubić sztywną pianę. Do zimnej masy dodać żółtka i mąkę wymieszaną z proszkiem do pieczenia, zmiksować. Dołożyć pianę z białek i wymieszać łyżką. Ciasto przełożyć do tortownicy o średnicy 24 cm, wyrównać powierzchnię i wstawić do nagrzanego do 180C piekarnika. Piec ok. 30 minut.Wierzch ciasta zebrać łyżką na głębkość ok 0,5-1 cm, zostawiając dookoła brzeg szerokości ok 1,5 cm.  Zebrane ciasto przełozyć do miski i rozdrobnić widelcem. Banany obrać, przekroić wzdłuż na pół, ułożyć w powstałym zagłębieniu. Polać sokiem z cytryny. Śmietanę ubić z cukrem i śmietan-fixami. Wsypać posiekaną lub startą na dużych oczkach czekoladę. Wymieszać łyżką. Masę wyłożyć na ciasto z bananami formując kopiec. Posypać odłożonym ciastem, lekko przyklepując ręką, żeby okruszki nie spadały. Schłodzić w lodówce przez około 2 godziny. 