Sezon na truskawki wkrótce się skończy, a na moim blogu pokazuję dopiero pierwszy przepis z nimi w tym roku. Niestety wygląda na to, że będzie również ostatni. Jakoś tak się złożyło, że wolałam zjeść truskawki po prostu polane jogurtem naturalnym niż je przerabiać. Upiekłam z nimi tylko to jedno ciasto, a teraz nie są już takie smaczne. W ogródku też mieliśmy mało truskawek i większość zjadł nasz synek, bo wiadomo, że takie swojskie są najzdrowsze. Mam nadzieję, że maliny bardziej w tym roku się udadzą i będę mogła z nimi trochę w kuchni zaszaleć ;)Wracając do ciasta, to mogę chyba powiedzieć, że jest to ciasto-klasyk. Biszkopt z truskawkową pianką i całymi owocami w środku. Takie ciasto pewnie większość z Was zna z dzieciństwa. A ja upiekłam je po raz pierwszy, chociaż jadłam je już wcześniej oczywiście ;)Składnikina biszkopt:- 6 jajek- 6 łyżek mąki pszennej (krupczatki)- 1 szklanka cukru pudru- 2 łyżeczki proszku do pieczeniana piankę truskawkową:- 500 g truskawek - 1,5 szklanki śmietanki kremówki- 3 galaretki truskawkowe- 500 g truskawek w całościPrzygotowanie biszkoptu:białka ubić na sztywną pianę ze szczyptą soli, zmniejszyć obroty miksera i stopniowo dodawać cukier puder, a następnie po jednym żółtku (każde kolejne żółtko dodawać dopiero wtedy, kiedy poprzednie dokładnie połączy się z masą). Wyłączyć mikser i drewnianą łyżką delikatnie wmieszać w masę mąkę. Ciasto przełożyć do prostokątnej formy o wymiarach 40x25 cm, natłuszczonej i obsypanej mąką. Włożyć do rozgrzanego piekarnika i piec przez ok. 25-30 minut w 180 st.C. Ostudzić.Przygotowanie pianki truskawkowej:500 g truskawek zmiksować ze śmietanką, drugie 500 g ułożyć na cieście. Galaretki przygotować w 4,5 szklankach wrzącej wody, odstawić do ostygnięcia. Tężejącą galaretkę zmiksować z koktajlem truskawkowym i na wpół sztywną masę wylać delikatnie na ciasto z truskawkami. Chłodzić w lodówce do zastygnięcia masy. 