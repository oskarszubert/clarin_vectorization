Kotleciki ryżowo-marchewkowe to świetny pomysł na piątkowy obiad. Chrupiące z zewnątrz, miękkie w środku i podane z sosem jogurtowo majonezowym nie potrzebują już żadnych dodatków. Składniki (na 4 porcje):- 150 g ryżu- 4 duże marchewki- 3 żółtka- 2 łyżki bułki tartej- sól i pieprz- 4 łyżki olejusos:- 1/2 szklanki majonezu- 3 łyżki jogurtu naturalnegoRyż wsypać do osolonego wrzątku i ugotować wg przepisu na opakowaniu, ostudzić. Marchewki obrać i ugotować w całości tak, by pozostały lekko twarde, odstawić by ostygły.Zimne marchewki zetrzeć na tarce o dużych oczkach, wymieszać z ryżem. Dodać roztrzepane żółtka i bułkę tartą, doprawić solą oraz pieprzem i wyrobić na jednolitą masę.Z masy, wilgotnymi rękami uformować 8 podłużnych kotlecików.Smażyć je na rozgrzanym oleju z obu stron do uzyskania złotego koloru (przez 2-3 minuty z każdej strony).Majonez utrzeć z jogurtem, doprawić solą i pieprzem do smaku.Sos podawać do kotlecików. 