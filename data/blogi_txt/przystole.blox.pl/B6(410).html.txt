Przepyszne, delikatne i bardzo kruche ciasteczka. Biała czekolada, migdały, sezam i pistacje razem tworzą doskonałą całość. Polecam je również dlatego, że świetnie nadają się dla gości i można przygotować je wcześniej, bo jak podaje gazeta z której mam przepis (Dobre Rady wyd. specjalne nr 3/2008 "Słodkie Boże Narodzenie"), trwałość zachowują przez około 6 tygodni. Moje ciasteczka upiekłam więc kilka dni temu i teraz zapuszkowane czekają na święta.Składniki (na około 50 sztuk):- 100 g białej czekolady- 200 g miękkiego masła- 70 g cukru pudru- 2-3 łyżki likieru pomarańczowego- 75 g mąki ziemniaczanej- 125 g mąki pszennej- 1/2 łyżeczki proszku do pieczeniadekoracja:- 3 łyżki ziaren sezamu- 4 łyżki posiekanych migdałów- 4 łyżki posiekanych pistacji (migdały i pistacje starłam w maszynce do jarzyn o dużych oczkach)- biała czekolada do polaniaCzekoladę połamać na kawałki i rozpuścić w kuchence mikrofalowej lub w gorącej kąpieli wodnej. Masło z cukrem utrzeć na puszystą masę. Do masy dodać likier pomarańczowy oraz ostudzoną czekoladę, wymieszać. Przesiać obie mąki zmieszane z proszkiem do pieczenia i zmiksować na gładką masę.Ciasto przełożyć do szprycy lub rękawa cukierniczego z okrągłym otworem o średnicy 1 cm i na blachy wyłożone papierem do pieczenia wyciskać z niego niewielkie okręgi zostawiając między nimi spore odstępy.Każde ciasteczko posypać zmieszanymi migdałami, pistacjami i sezamem.Ciastka piec w piekarniku nagrzanym do 180 st.C (z termoobiegiem 160 st.C) przez 7-9 minut. Po wyjęciu z piekarnika odczekać chwilę, aż ciastka zastygną (po upieczeniu ciastka są miękkie z góry). Zdjąć z blachy i wystudzić. Zimne udekorować stopioną w kąpieli wodnej białą czekoladą.Przepis dodaję do akcji Kuchnia Świąteczna i Noworoczna oraz Świąteczne Prezenty. 