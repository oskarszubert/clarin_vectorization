Oto nasze wczorajsze śniadanie :-) Talerz z taką zawartością zrobił  tak wielkie wrażenie, że mężowi słów do mnie po prostu zabrakło ;-) Poza tym, że takie serduszka świetnie wyglądają, to smakują też całkiem nieźle, choć zrobione są z bardzo pospolitych produktów. My zjedliśmy je z dodatkiem keczupu i chleba. No i w dodatku okazało się, że za pomocą tego śniadania udało mi się zapewnić nam dobry humor na cały dzień :)Za przepis dziękuję Casi.  Składniki (dla 2 osób):- 4 długie parówki- 4 jajka- sól i biały pieprz- olej do smażeniaParówki obrać z osłonek, każdą przekroić wzdłuż na pół zostawiając z jednej strony nie przeciętą końcówkę. Parówki wywinąć tak, żeby otrzymać kształt serduszka, końce spiąć wykałaczką. Na patelni rozgrzać olej, ułożyć parówkowe serca, do każdego ostrożnie wbić po jednym jajku uważając żeby żółtko się nie rozpłynęło, posypać solą i pieprzem. Smażyć pod przykryciem aż jajko się zetnie, następnie łopatką przewrócić serca na drugą stronę i dosmażyć.Podawać od razu, na gorąco. 