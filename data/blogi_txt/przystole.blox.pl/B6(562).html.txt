Muffinki które smakują jak bułeczki. Smaczne zarówno na ciepło, jak i na zimno. Idealne na drugie śniadanie lub podwieczorek, albo po prostu na zaspokojenie małego głodu. Muszę powiedzieć, że smakują mi jeszcze bardziej niż wszystkie słodkie wersje. Sama zjadłam połowę muffinek które upiekłam, co w przypadku słodkich mi się nie zdarza. Pierwszy raz zrobiłam je kiedy wybieraliśmy się na urlop nad morze. Musieliśmy przejechać całą Polskę, więc zabraliśmy takie właśnie muffinki zamiast bułek na drogę. Zdjęcia robiłam w samochodzie i nie wyszły niestety zbyt ładnie, a zanim dotarliśmy do celu naszego prowiantu już nie było. Teraz okazją do powtórzenia wypieku stała się Muffinkowa Sobota zorganizowana przez Poswix. Akcja  została przedłużona do poniedziałku, więc przepis wklejam dziś.Składnikisuche:- 250 g mąki pszennej- 3 łyżeczki proszku do pieczenia- 1 cebula dymka- 150 g szynki- 50 g żółtego sera- szczypta solimokre:- 1 jajko- 10 łyżek oleju - 150 ml maślankiCebulę posiekać, zeszklić na łyżeczce masła, ostudzić, wrzucić do miski. Ser zetrzeć na drobnych oczkach, szynkę pokroić w kostkę, dołozyć do cebuli, wymieszać. Wsypać mąkę wymieszaną z proszkiem do pieczenia i solą, zmieszać.W drugiej, mniejszej miseczce rozkłócić jajko z olejem i maślanką.Mokre składniki wlać do miski z suchymi, wymieszać łyżką tylko do połączenia składników (zbyt długie mieszanie sprawi, że muffinki będą twarde).Formę do pieczenia muffinek wyłozyć papilotkami i łyżką nakładać porcje ciasta. Wierzch można posypać posiekanym szczypiorkiem. Blachę wstawić do piekarnika nagrzanego do 180C i piec 25-30 minut.Po 5 minutach od wyjęcia formy z piekarnika muffinki wyjąć i zostawić do ostygnięcia na kratce. 