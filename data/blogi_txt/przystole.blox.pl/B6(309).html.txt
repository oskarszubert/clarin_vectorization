Te ciasteczka okazały się doskonałym sposobem na wykorzystanie części kaszki kukurydzianej którą kupiłam jakiś czas temu, ale zapomniałam do czego ;) Według oryginalnego przepisu ciasto miało być pokrojone na paluszki, ale tak dobrze się wyrabiało i wałkowało, że stwierdziłam, że równie dobrze mogę z niego wycinać ciastka. W ten sposób mogłam zaangażować synka do pomocy. To on wybrał kształt foremki i wyszły nam śliczne żółciutkie, kruche gwiazdki :)    Składniki:- 200 g drobnej kaszki kukurydzianej- 100 g sera żółtego- 1/4 szklanki mleka lub słodkiej śmietanki- 3 łyżki masła- 1 surowe jajko- sól- ulubione zioła (nie było ich w oryginalnym przepisie, ale następnym razem bym dodała)Ser zetrzeć na drobnej tarce, masło posiekać na stolnicy z kaszką kukurydzianą. Dodać starty ser, śmietankę, roztrzepane jajko i sól. Dobrze wyrobić ciasto. Rozwałkować na dość gruby placek (ok. 5 mm) i wykrawać gwiazdki. Układać na natłuszczonej blasze.Piec w 190-200 st.C przez około 10-12 minut.Przepis z książki "Pikantne ciasta i ciasteczka" Hanny Szymanderskiej. 