Znów nie chciało mi się iść do sklepu po pieczywo, więc upiekłam bułki w domu ;)Takie zwyczajne, pszenne. Mięciutkie i puszyste. Uniwersalne - pasują do nich zarówno słodkie jak i wytrawne dodatki. Przy okazji pochwalę się moimi kolejnymi dwoma artykułami: "Pierogarnia" oraz "Bułeczki z domowej piekarni". Zapraszam do czytania :)Składniki (na 10 bułeczek):- 500 g mąki pszennej- 1/3 kostki drożdży (ok. 35 g)- szklanka letniego mleka- łyżeczka cukru- łyżeczka soli- 2 - 3 łyżki stopionego masła- 1 żółtko- 1 łyżka zimnej wodyMąkę wsypać do miski, na środku zrobić dołek, wkruszyć do niego drożdże, posypać cukrem, zalać niewielką ilością letniego mleka i wyrobić palcami. Przykryć ściereczką i odstawić na około 10-15 minut.Dosypać sól, wlać masło i wyrabiać dolewając resztę mleka. Kiedy ciasto będzie odchodziło od rąk i będzie jednolite i gładkie, ponownie przykryć ściereczką i odstawić w ciepłe miejsce na ok. 30 minut do wyrośnięcia.Wyrośnięte ciasto podzielić na 10 równych części, uformować bułeczki, ułożyć na natłuszczonej blasze i zostawić pod przykryciem jeszcze na 15 minut.Przed pieczeniem bułeczki posmarować żółtkiem roztrzepanym z wodą.Piec w piekarniku nagrzanym do 200 st. C przez około 20-25 minut. 