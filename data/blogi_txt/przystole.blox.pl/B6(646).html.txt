Kolejne ciasto pasujące do Kuchni Świątecznej i Noworocznej. Bardzo makowe, pachnące kokosem i pomarańczami. Przepis pochodzi z gazety "naj poleca: Boże Narodzenie". Składniki:- 200 g masła (1 kostka)- 1 szklanka cukru pudru- 1 torebka cukru wanilinowego- 1/2 szklanki mąki pszennej- 5 jajek- 1 czubata łyżeczka proszku do pieczenia- 1 szklanka maku- skórka otarta z 1 małej pomarańczyna bezę:- 2 białka- 1/2 szklanki cukru kryształu- 1 szklanka wiórków kokosowych- sok z 1 małej pomarańczyMiękkie masło utrzeć z cukrem i cukrem wanilinowym. Ucierając wbijać kolejno jajka, wsypać skórkę pomarańczową. Wsypać mąkę wymieszaną z makiem i proszkiem do pieczenia, zmiksować dokładnie.Formę keksową posmarować masłem i wysypać bułką tartą. Wlać ciasto i wstawić do piekarnika nagrzanego do 180C. Piec 40 minut.Białka ubić na sztywną pianę ze szczyptą soli. Nadal miksując powoli wsypywać cukier. Wsypać wiórki kokosowe, wlać sok z pomarańczy i wszystko wymieszać delikatnie łyżką. Ciasto wyjąć z piekarnika, naciąć lekko na całej długości, wyłożyć pianę kokosową, wyrównać wierzch. Wstawić ponownie do piekarnika i piec jeszcze 20-30 minut w 180C. 