Miałam ochotę na chałkę. Lubię zjeść kawałek (albo dwa, albo i trzy) posmarowane masłem i popijane ciepłym kakao. Upiekłam. I klapa. Chałka wyszła jakaś taka mało "chałkowa". Zbyt zbita i niezbyt wyrośnięta, a do tego smak jakiś nie taki. Przepis z zakładek wyrzuciłam.Ale nie poddałam się, upiekłam kolejną, z innego przepisu. I tym razem się udała. Mąż był zachwycony całością, a starszakowi najbardziej smakowała kruszonka - jakbym widziała siebie w dzieciństwie ;) Zresztą i teraz wszystkie wypieki z kruszonką jem tak, żeby kruszonka została na koniec :)Mam tylko jedno zastrzeżenie: chałka mogła by być wyższa. Ale też wiem, że to moja wina, bo za bardzo powyciągałam wałeczki ciasta. Mogłam zrobić nieco krótsze, wtedy chałka byłaby krótsza, ale i wyższa. No cóż, poprawię się następnym razem ;) Przepis z książki "Drożdżowe bułeczki i rogaliki" Zbigniewa Prokopczuka.   Składniki:  450 g mąki pszennej typ 450 100 ml ciepłego mleka 100 ml ciepłej wody 15 g świeżych drożdży 1 jajko (w temperaturze pokojowej) + 1 jajko do posmarowania 2 łyżki masła 3 łyżki cukru 1 łyżeczka soli  na kruszonkę:  60 g mąki pszennej typ 450 (lub więcej*) 30 g cukru 30 g masła Przygotowanie chałki:mąkę wsypać do miski, na środku zrobić wgłębienie, wkruszyć do niego drożdże, posypać łyżką cukru, polać niewielką ilością letniego mleka i rozetrzeć palcami tworząc zaczyn. Miskę przykryć ściereczką i odstawić w ciepłe miejsce na około 15 minut. Po tym czasie dodać pozostały cukier, sól, roztrzepane jajko, oraz roztopione i ostudzone masło. Zacząć wyrabiać ciasto stopniowo dolewając wymieszane letnie mleko i wodę. Wyrobione, gładkie ciasto przykryć ściereczką i odstawić w ciepłe miejsce na około 1 godzinę. Wyrośnięte ciasto wyjąć na blat, jeszcze raz krótko wyrobić i podzielić na 4 równe wałeczki. Ich końce połączyć, zewnętrzny wałek po prawej przełożyć przez 2 sąsiednie wałki po lewej,, następnie zewnętrzny wałek po lewej przełożyć przez 2 sąsiednie wałki po prawej. W ten sposób zapleść cały warkocz, a jego końce podwinąć pod spód. Zaplecioną całkę przełożyć na wyłożoną papierem lub matą do pieczenia blachę. Przykryć i pozostawić w cieple jeszcze na 30 minut.   Przygotowanie kruszonki:wszystkie składniki połączyć, wyrabiać do powstania grudek. * ja do swojej kruszonki musiałam dodać jeszcze ok. 30 g mąki oraz 10 g cukru i wyrobiłam ją na gładką kulę. Wyrośniętą chałkę posmarować rozmąconym jajkiem i posypać kruszonką (starłam ją na tarce o dużych oczkach).Formę wstawić do piekarnika nagrzanego do 180 st.C i piec przez około 30 minut. 