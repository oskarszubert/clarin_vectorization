Szybkie bułeczki bez drożdży i bez oczekiwania na wyrośnięcie. Jeśli będziecie mieć trochę więcej czasu rano na przygotowanie śniadania, możecie je zrobić przed posiłkiem, bo najlepiej smakują kiedy są jeszcze lekko ciepłe. Wspaniale pachną serem, są wilgotne i puszyste, nie trzeba dokładać wielu dodatków, bo same w sobie dobrze smakują.Składniki (na 10 bułek):- 200 g mąki pszennej- 2 łyżeczki proszku do pieczenia- 1/2 łyżeczki soli- 3 łyżki musztardy Dijon- 25 g bardzo miękkiego masła- pęczek drobno posiekanej natki pietruszki- 170 g startego na drobnych oczkach sera żółtego- 1 duże jajko- 100 ml zimnego mleka- 50 ml zimnej śmietanki 30%- woda do posmarowania- ziarna słonecznika i siemienia lnianego do posypaniaNagrzać piekarnik do 200 st.C.Mąkę z proszkiem do pieczenia i solą wymieszać w misce. Wetrzeć masło i musztardę. Wsypać pietruszkę i ser. W osobnym naczyniu wymieszać jajko, mleko i śmietanę, wlać do mąki i wszystkie składniki połączyć łyżką.Ciasto przełożyć na posypany mąką blat, lekko wyrobić, rozpłaszczyć na grubość około 2 cm i wycinać szklanką sconsy, układać na wyłożonej papierem do pieczenia blasze. Posmarować wodą i posypać nasionami.Piec przez około 15-20 minut. Wyjąć i jeść jeszcze ciepłe.Przepis z blogu Niesamowite smaki, podałam z moimi zmianami. 