Rok temu moja siostra z wakacji we Włoszech przywiozła mi piękny słoiczek z wiśniami w syropie. Od razu pomyślałam sobie, że będą one doskonałym dodatkiem do lodów. Tak też i było, ale jeszcze lepiej wiśnie smakowały w cieście. Aż szkoda, że tak szybko się skończyły ;)Wiśnie i czekolada to połączenie doskonałe. Ciasto było przepyszne, puszyste i bardzo czekoladowe. Szczerze polecam, zwłaszcza, że jest tak proste do zrobienia jak muffinki, bo wystarczy tylko łyżką wymieszać wszystkie składniki.       Przepis podaję w mojej wersji, oryginał znalazłam na tej stronie.   Składniki:  1,5 szklanki mąki pszennej 2 łyżeczki proszku do pieczenia 3/4 szklanki cukru pudru 3 łyżki kakao 125 g jogurtu naturalnego 3/4 szklanki oleju słonecznikowego 3 jajka 1/2 szklanki wiśni z syropu (można zastąpić owocami z kompotu lub świeżymi) 100 g gorzkiej czekolady    W jednej misce wymieszać mąkę, proszek do pieczenia, cukier i kakao, w drugiej jogurt, olej i jajka.Mokre składniki przelać do suchych i wymieszać łyżką. Dodać wiśnie osączone z syropu i pokrojoną czekoladę. Jeszcze raz dokładnie wymieszać.Ciasto wylać do wyłożonej papierem do pieczenia formy o wymiarach 28x24 cm (mierzone od góry). Wstawić do piekarnika nagrzanego do 180 st.C i piec przez około 30 - 40 minut.   ﻿ 