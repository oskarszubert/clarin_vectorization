To miały być paszteciki z mięsem, a przynajmniej tak się oryginalnie nazywały. Ciasto jednak tak ładnie wyrosło, że zostały bułeczkami :)Smakują zarówno na ciepło, jak i na zimno, więc można je jeść o różnych porach dnia, z powodzeniem można je też zabrać do pacy, na piknik lub wycieczkę.Składniki (na 16 bułeczek)ciasto:- 1 kg mąki pszennej- 2 jajka- 70 g świeżych drożdży- 500 ml letniego mleka- 100 g masła (roztopionego i ostudzonego)- cukier i sólnadzienie:- 1 cebula- 400 g mieszanego mielonego mięsa- 1 jajko- 250 g pieczarek- 1 czerwona papryka- ząbek czosnku- pieprz i sól- olej do smażenia-1 jajko do posmarowaniaPrzygotować ciasto:drożdże rozetrzeć z łyżką cukru i połową ciepłego mleka i 2 łyżkami mąki. Resztę mąki wsypać do miski, na środku zrobić dołek i wlać do niego rozrobione drożdże. Przykryć czystą ściereczką i odstawić, aby zaczyn zaczął rosnąć. Następnie dodać roztrzepane jajka, masło i wyrabiając ciasto stopniowo dolewać pozostałe mleko. Wyrobić gładkie ciasto. Ponownie przykryć i odstawić w ciepłe miejsce do wyrośnięcia.Przygotować nadzienie:cebulę i paprykę posiekać, zeszklić na rozgrzanym oleju, dodać mielone mięso, posiekane pieczarki i przepuszczone przez praskę czosnek. Usmażyć na złoty kolor, ostudzić. Dodać roztrzepane jajko, doprawć do smaku solą i pieprzem.Wyrośnięte ciasto podzielić na dwie części i każdą rozwałkować na kwadrat o wielkości 40x40 cm. Na dwóch przeciwległych bokach kwadratów rozsmarować nadzienie i zwijać ciasto do środka. Na środku ciasto przeciąć tworząc po dwa rulony, z których każdy pokroić na bułeczki o długości około 10 cm.Bułeczki ułożyć zawinięciem do dołu na natłuszczonej blasze, przykryć ściereczką i odstawić na chwilę, aby podrosły. Następnie posmarować je roztrzepanym jajkiem i wstawić do nagrzanego piekarnika.Piec przez 25-30 minut w 180 st.CPrzepis dodaję do akcji Czas na piknik. 