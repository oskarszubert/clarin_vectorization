Ciasteczka niezwykłe, bo bez cukru. No chyba, że posypiemy je grubym cukrem jeszcze przed pieczeniem. Chrupiące, delikatnie listkujące, tak smaczne, że rozchodzą się w tempie ekspresowym.Ciasto bardzo dobrze się zagniata, łatwo wałkuje, a ciasteczka w czasie pieczenia ładnie wyrastają. Ja posypałam je orzechami, pistacjami i grubym cukrem, Wy możecie je posypać dowolnymi, ulubionymi bakaliami.Składniki (na około 30 sztuk):- 250 g masła śmietankowego- 3 szklanki mąki- 2 żółtka- 30 g świeżych drożdży- 4 łyżki kwaśnej śmietany 18%- 1 białko do posmarowania- gruby cukier- 2 łyżki mielonych niesolonych orzechów ziemnych- 2 łyżki mielonych pistacjiMąkę przesiać na stolnicę, dodać pokrojone zimne masło i siekać nożem, aż utworzy się gruba "kruszonka". Następnie dodać pokruszone drożdże, żółtka oraz śmietanę i energicznie wyrobić gładkie ciasto. Uformować z niego kulę, owinąć folią spożywczą i wstawić na godzinę do lodówki. Następnie ciasto rozwałkować na grubość około 3 mm i wycinać ciastka. Układać na blachach wyłożonych papierem do pieczenia (można układać je dość blisko siebie, gdyż wyrastają tylko w górę). Każde ciastko posmarować lekko roztrzepanym białkiem i posypać bakaliami.Piec w 180 st.C przez około 15-20 minut. 