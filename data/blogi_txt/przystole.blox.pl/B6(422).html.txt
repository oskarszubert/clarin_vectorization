Potrzebowałam kiedyś do jakiejś potrawy pieprz ziołowy. Nie miałam w domu tej przyprawy, więc kupiłam, z firmy Prymat. Na odwrocie opakowania był przepis na krokiety z pieczarek. Ponieważ pieczarki bardzo lubię i często przygotowuję potrawy które je w sobie mają, więc i ten przepis musiałam wypróbować.Trochę się bałam czy masa będzie się dobrze trzymać i czy krokiety zachowają formę w czasie smażenia, ale wszystko było w porządku. Smakowały też doskonale, więc mogę je Wam z czystym sumieniem polecić.Składniki:- 600 g pieczarek- 150 g szynki wędzonej- 50 g żółtego sera- 50 g masła- 40 g bułki tartej- 2 żółtka- 1/2 łyżeczki pieprzu ziołowego- szczypta solido panierowania:- 3 łyżki bułki tartej- 1 jajkoPieczarki oczyścić, opłukać, zetrzeć na tarce o dużych oczkach, usmażyć na łyżce oleju, wystudzić. Zimne pieczarki wymieszać ze zmieloną szynką, startym na drobnych oczkach serem, żółtkami i tartą bułką. Doprawić do smaku pieprzem ziołowym i solą, starannie wymieszać.Z masy uformować wałeczki i panierować w rozmąconym jajku i bułce tartej. Smażyć na mocno rozgrzanym oleju, a potem dosmażyć na wolnym ogniu na złoty kolor.Podawać z surówkami lub jako dodatek do czystych zup. 