Piątek był dla mnie bardzo zakręconym dniem, miałam niewiele czasu na gotowanie. Dlatego na obiad dla synka zrobiłam te błyskawiczne placuszki z serka Danio. Z wielkim apetytem zjadł cały talerzyk placuszków posypanych cukrem pudrem, a w sobotę na śniadanie resztę. W czasie jedzenia powiedział: "mamusiu zawsze na śniadanie rób mi takie placuszki, nie chcę więcej chlebka" :)))Polecam dla łasuchów tych małych i dużych, mi najbardziej smakowały ciepłe.  Składniki:- 1 opakowanie (150 g) waniliowego serka homogenizowanego (Danio)- 2 jajka- 1 szklanka mąki pszennej- 1 płaska łyżeczka proszku do pieczenia lub sody- szczypta soli- cukier puder i cukier waniliowy do posypaniaJajka roztrzepać w misce, dodać serek, wymieszać na gładką masę i nadal mieszając stopniowo wsypywać mąkę z proszkiem do pieczenia i szczyptą soli. Dokładnie wymieszać.Na rozgrzany olej kłaść po łyżeczce ciasta (tyle wystarczy, bo placuszki sporo wyrastają). Smażyć z obu stron na złoty kolor.Podawać posypane cukrem pudrem wymieszanym z cukrem waniliowym. 