Wciągnęło mnie rolowanie. W piątek rolowałam bułeczki, a wczoraj roladę ;) Nawet mi ta rolada wyszła, chociaż z tego typu ciastami to my się za bardzo nie lubimy, a raczej ja je lubię, ale one mnie nie za bardzo. Pierwszą roladę zrobiłam w tym roku z truskawkami i zamiast ładnego zawijaska jaki był na zdjęciu przy przepisie, mi wyszła piramidka i w przekroju miałam trójkąty. W tym tygodniu Ola prowadząca kolejną, 12 edycję Weekendowej Cukierni zaproponowała roladę z malinami, więc postanowiłam spróbować jeszcze raz. Tym razem poszło mi lepiej, chociaż jeszcze nie tak jakbym chciała. Nie poddaję się jednak, będę ćwiczyć dalej, może kiedyś w końcu uda mi się zrobić ładny ślimaczek ;)Warto było się skusić na zrobienie tej rolady z malinami, bo jest przepyszna. Słodkie ciasto, kremowe nadzienie i maliny stanowią idealną całość. Jeśli ktoś się jeszcze zastanawia, czy roladę piec, niech się decyduje, dopóki są jeszcze świeże maliny, bo u mnie to już tylko resztki na krzaczkach zostały niestety.Przepis cytuję za Olą, moje uwagi są w nawiasach napisane kursywą:Składniki:4 jajka100 g drobnego cukru100 g mąki (dałam tortową)3/4 łyżeczki proszku do pieczenia4 łyżki kakao50 g gorzkiej czekolady, startej cukier waniliowy - 16 gBiałka  ubić na sztywną pianę, pod koniec ubijania wsypywać partiami cukier,  ciągle ubijając. Partiami wlewać żółtka i nadal ubijać. Do masy  przesiać mąkę z proszkiem do pieczenia, kakao na końcu wsypać startą  czekoladę. Delikatnie wymieszać, tak żeby piana nie opadła.Bawełnianą ściereczkę delikatnie posypać cukrem waniliowym Płaską formę o wymiarach 28 x 35 cm wyłożyć papierem do pieczenia. Wlać masę, wyrównać. Piec około 12 - 15 minut w temperaturze 180ºC. ( nie dłużej,  bo rolada pęknie podczas zwijania).Natychmiast po upieczeniu ciasto  przełożyć na ściereczkę papierem do góry. Zerwać powoli papier, a  roladę z ręczniczkiem zwinąć, wzdłuż dłuższego boku. Pozostawić do  całkowitego ostudzenia.Ważne jest żeby wszystko robić, kiedy rolada  jest jeszcze gorąca. Nie czekamy aż ostygnie! Składniki na krem:250 g serka mascarpone50ml śmietany 18%2 łyżki cukru pudru (ilość cukru możemy zmniejszyć w zależności od upodobań)Składniki zmiksować.Składniki na polewę:100 g gorzkiej lub mlecznej czekolady30 g masłaMasło z połamaną na kawałki czekoladą stopić w kąpieli wodnej mieszając do połączenia składników.Dodatkowo:250g malin lub wiśni.Ostudzoną  roladę rozwinąć, usunąć ręczniczek. Natychmiast posmarować nadzieniem z serka mascarpone, ułożyć maliny i z powrotem zawinąć. Włożyć na kilka  godzin do lodówki. Przed podaniem polać polewą (moją polewą nie polewałam rolady, ale ostudzoną posmarowałam ciasto tworząc "fale" ) 