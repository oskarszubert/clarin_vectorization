A nie, nie, nie będzie tu żadnych pikantnych szczegółów, będzie za to słodko :) W moim segregatorze z przepisami znalazłam ten, na ciasto o bardzo oryginalnej nazwie. Rewelacyjne ciasto!Trzy smaki ciasta i krem wspaniale ze sobą współgrają i tworzą bardzo smakowitą całość. Do kawy - idealne. Składnikina ciasto:- 1 szklanka (250 ml) mąki pszennej- 1 szklanka cukru pudru- 1 szklanka kwaśnej śmietany 18%- 1 jajko- 1 łyżka octu- 1 łyżeczka sody- 3 łyżki mielonego maku- 2 łyżki ciemnego kakao- 150 g posiekanych mieszanych bakalii (orzechy włoskie, rodzynki, daktyle, skórka pomarańczowa)na krem:- 250 g masła- 3 jajka- nie pełna szklanka cukru pudru- 1,5 łyżki mąki pszennej- kilka kropli aromatu rumowego lub arakowego (dałam łyżkę rumu)- 1 szklanka mlekaPrzygotować ciasto:ubić jajko z połową cukru, dodać śmietanę i nadal miksując dodać mąkę z sodą, resztę cukru i ocet, starannie wymieszać.Podzielić ciasto na 3 równe części.Jedną połączyć z makiem, drugą z kakao, a trzecią z bakaliami.Blachę o wymiarach 21x26 cm (lub niewielką tortownicę) wyłożyć papierem do pieczenia i kolejno upiec w niej trzy placki. Piec w piekarniku nagrzanym do 180 st.C przez około 15 minut. Po upieczeniu zostawić do ostygnięcia.Przygotować krem:w niedużym garnku lub rondelku ubić jajka z cukrem i wymieszać z mąką oraz aromatem na gładką masę. Mleko zagotować i gorące wlewać strużką do masy, ubijając trzepaczką. Postawić garnek na małym ogniu (najlepiej na płytce ochronnej) i energicznie mieszając podgrzewać do zagotowania i zgęstnienia masy. Ostudzić.Do utartego na puch masła dodawać, wciąż ucierając, po łyżce kremu jajecznego.Kremem przełożyć placki i wstawić do lodówki na 2-3 godziny, by masa stężała (moje ciasto stało w lodówce przez całą noc). 