Skoro mamy już jesień, to na naszym stole obowiązkowo muszą się pojawić ciasta z jabłkami. Zaczynam od czegoś prostego, ale jeszcze się rozkręcę i potem będą przepisy bardziej pracochłonne ;)Składniki:- 6 dużych lub 12 małych jabłek- 3 jajka- 1 szklanka cukru pudru- 2 szklanki mąki pszennej- 1 łyżeczka sody oczyszczonej- 3 łyżki olejuJabłka umyć, obrać, usunąć gniazda nasienne i pokroić w niedużą kostkę. Jajka ubić z cukrem i wciąż ubijając, porcjami wsypywać mąkę wymieszaną z sodą. Do utartego ciasta dodać pokrojone jabłka i wymieszać łyżką (może się Wam wydawać, że ciasta jest bardzo mało, ale nie ma się czego bać - w czasie pieczenia wyrośnie).Masę wyłożyć do natłuszczonej i posypanej bułką tartą formy o wymiarach 36x23 cm. Wstawić do nagrzanego do 200 st.C piekarnika i piec przez około 40 minut. 