Bardzo prosty do ugotowania gulasz, nie wymagający wielu składników. Na naszym stole pojawił się w towarzystwie makaronu razowego. To był bardzo smaczny duet.Składniki:- 500 g wołowiny gulaszowej- 1 łyżka smalcu- 2 łyżki oliwy- 1 łyżka mąki pszennej- sól i pieprz- słodka i ostra mielona papryka- 1 cebula- 1 pomidor- 1 szklanka soku pomidorowego (passaty)Pokrojone w niewielką kostkę mięso oprószyć mąką wymieszaną z przyprawami i odstawić w chłodne miejsce na 20-30 minut. Następnie w rondlu należy rozgrzać oliwę i smalec. Na bardzo gorącym tłuszczu smażyć mięso rumieniąc ze wszystkich stron. Dorzucić pokrojoną w kostkę cebulę, podlać 1/2 szklanki wody i dusić pod przykryciem do miękkości (około 30 minut).Gdy mięso będzie prawie miękkie dodać obrany ze skórki, pozbawiony gniazd nasiennych i pokrojony w kostkę pomidor, wlać sok, zagotować i doprawić do smaku. Jeśli sos będzie zbyt gęsty można dodać łyżkę rosołu lub soku pomidorowego.Podawać z grubym makaronem lub kładzionymi kluseczkami.Przepis pochodzi z książki "Książka kucharska. Polskie przepisy" Ewy Aszkiewicz.To moja pierwsza propozycja w ramach akcji Gotujemy po polsku pod patronatem serwisu zPierwszegoTloczenia.pl 