Cukinia duszona wraz z innymi warzywami, czyli tzw. bigos z cukinii od zawsze kojarzy mi się z latem. Co roku w sierpniu moja mama gotowała tą potrawę w dużych garnkach, a my się nią zajadaliśmy. Potem to ja zaczęłam go gotować dla swojej rodziny. W tym roku zamiast tej wersji, ugotowałam gulasz śródziemnomorski. Niby podobny smak, ale jednak inny, bo kilku składników znanych z bigosu nie ma, ale zamiast nich pojawiły się oliwki i krojone pomidory razem z zalewą. najbardziej smakowało nam podawane z dodatkiem pieczywa.Składniki:- 2 małe cukinie*- 4 pomidory- 300 g cienkiej kiełbasy- 2 cebule- 2 łyżki oliwy- 2 puszki krojonych pomidorów- 100 g zielonych oliwek- pęczek natki pietruszki- sól, pieprz, ostra paprykaCukinie obrać, pokroić w niezbyt małą kostkę, kiełbasę w plasterki, cebulę w piórka. Wszystkie składniki zeszklić na oliwie. Dodać pomidory z puszki, garnek przykryć i gotować na małym ogniu przez około 10 minut, aż cukinia będzie miękka.Świeże pomidory sparzyć, obrać ze skórki, pokroić w dużą kostkę i razem z oliwkami dodać do gulaszu, zagotować razem. Doprawić do smaku solą, pieprzem i ostrą papryką.Podawać z pieczywem.* w oryginalnym przepisie był bakłażan, ale ponieważ nie udało mi się go kupić w naszym sklepie, zastąpiłam go cukinią.Przepis dołączam do akcji Cukiniowy sierpień 2. 