Pozostaję w klimacie czekoladowym, ale dziś będzie nie dość że słodko, to jeszcze zdrowo. Mamy tutaj więc i błonnik i witaminy i minerały podane w bardzo smacznej i przyjemnej wersji. Nic, tylko piec ;)Składniki:- 2 dojrzałe banany- 180 g masła- 100 g brązowego cukru*- 270 g płatków owsianych- 3 łyżeczki syropu klonowego (zastąpiłam miodem)- 50 g rodzynek- 50 g orzechów włoskichpolewa:- 150 g gorzkiej czekolady- 1/4 szklanki śmietany kremówkiMasło rozpuścić z cukrem i syropem klonowym. Banany zmiksować lub rozgnieść widelcem. Orzechy posiekać i podprażyć na suchej patelni, wymieszać z płatkami owsianymi i rodzynkami. Razem z bananami dodać do mieszaniny masła, cukru i syropu. Wymieszać dokładnie łyżką.Blachę o wymiarach 21x25 cm wyłożyć papierem do pieczenia. Rozsmarować na niej bananowo-owsiankową masę, wyrównać.Wstawić do piekarnika nagrzanego do 180 st.C i piec około 30 minut. Zostawić na blasze do ostygnięcia.Czekoladę połamać na kawałki i razem ze śmietaną stopić w gorącej kąpieli wodnej. Polać ciasto i zostawić do zastygnięcia.* ponieważ ciasto jest dość słodkie, można zmniejszyć ilość cukru, ale to już zależy od Waszego smaku. 