Lubicie sałatki z makaronem? Ja się dopiero do nich przekonuję. Zawsze mi się wydawało, że sałatka to ma się z samych warzyw i ewentualnie wędliny lub mięsa składać, ale makaron? Nie pasował według mnie. No ale żeby się przekonać, czy na pewno nie pasuje, trzeba spróbować, prawda? Spróbowałam i okazało się, że taka sałatka jest bardziej sycąca niż wersja z samych tylko warzyw i dobrze smakuje. Nawet bardzo smakuje, bo przepis już rozszedł się w mojej rodzinie ;) Polecam więc i Wam.Składniki:- 250 g makaronu świderki- 600 g kapusty pekińskiej- puszka kukurydzy (dałam pół puszki)- 150 g zielonego ogórka- 2 czerwone papryki- 200 g szynki (konserwowej)- sól, pieprz- majonezMakaron ugotować w osolonej wodzie, odcedzić, przelać zimną wodą, osączyć, ostudzić.Kapustę pekińską drobno pokroić, kukurydzę osączyć z zalewy, ogórka, papryki i szynkę pokroić w kostkę.Wszystkie składniki wymieszać i bezpośrednio przed podaniem wymieszać z majonezem i przyprawić solą i pieprzem (posolone ogórki będą puszczały sok). 