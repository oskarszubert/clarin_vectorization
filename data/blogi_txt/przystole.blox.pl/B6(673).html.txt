Kolejne świąteczne ciasto do mojej kolekcji ;)Wygląda i smakuje jak tort, jest też tak samo pracochłonne, ale zapewniam Was, że warto poświęcić czas na jego przygotowanie.Przepis ten zwyciężył w ostatnim już etapie konkursu "Festiwal Bakalii". Jego autorką jest Magdalena S., której serdecznie gratuluję i proszę o przesłanie danych potrzebnych do wysyłki nagrody.Jednocześnie bardzo dziękuję wszystkim, którzy wzięli udział w konkursie. Nadesłaliście mnóstwo wspaniałych przepisów i czasem na prawdę nie miałam łatwej decyzji :)Przepis podaję z moimi zmianami.Składnikina biszkopt:- 7 jajek- 7 łyżek mąki pszennej- 7 łyżek mąki ziemniaczanej- 2 łyżeczki proszku do pieczenia- 1 szklanka cukru pudruna krem ajerkoniakowy:- 750 ml słodkiej śmietanki 30%- 100 ml ajerkoniaku- 2 łyżeczki żelatyny- 5 łyżek gorącej wodyowoce do kremu:- 100 g suszonych śliwek Bakalland- 100 g suszonych moreli Bakalland- 200 ml świeżo zaparzonej niesłodzonej mocnej herbaty- 50 ml rumupoza tym:- słoiczek powideł śliwkowych do posmarowania biszkoptu- pierniki (u mnie 2 opakowania po 140 g pierników w czekoladzie z nadzieniem jabłkowym)- polewa czekoladowaPrzygotowanie biszkoptu:żółtka oddzielić od białek. Białka ubić na sztywną pianę ze szczyptą soli. Nie przerywając ucierania stopniowo dodawać cukier, a potem po jednym żółtku. Na końcu po łyżce dodawać przesiane mąki z proszkiem do pieczenia i dokładnie, ale delikatnie mieszać ciasto łopatką lub drewnianą łyżką.Gotowe ciasto wylać do prostokątnej formy o wymiarach 25x36 cm, natłuszczonej i obsypanej bułką tartą.Przygotowanie kremu ajerkoniakowego:żelatynę rozpuścić w gorącej wodzie, lekko ostudzić. Śmietankę ubić na sztywno, pod koniec ubijania wlać ajerkoniak i żelatynę. Przygotowanie owoców:suszone śliwki i morele pokroić w niedużą kostkę i zalać herbatą wymieszaną z rumem. Odstawić na całą noc, żeby owoce wchłonęły cały płyn. Tak przygotowane owoce dodać do kremu ajerkoniakowego i wymieszać łyżką.Przygotowanie ciasta:biszkopt przeciąć na dwa blaty. Dolny z nich posmarować powidłami śliwkowymi. Na nim rozsmarować połowę kremu ajerkoniakowego połączonego z owocami. Następnie ułożyć pierniki i przykryć pozostałym kremem. Przykryć drugą częścią biszkoptu.Całość udekorować polewą czekoladową, schłodzić w lodówce (przez około 3 godziny). 