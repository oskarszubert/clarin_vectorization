Były placki z selera, teraz przyszła kolej na inne warzywo. Placki z marchewki według tego przepisu już kiedyś zrobiłam i pamiętając jak nam wtedy smakowały, tym razem podwoiłam ilość składników.Placki są miękkie, puszyste i lekko słodkie, chociaż to na pewno zależy od tego jakiej marchewki użyjemy. Bardzo smakowały naszemu synkowi, który jest wielkim fanem i pożeraczem marchewek w każdej postaci.Przepis, tak jak poprzedni, pochodzi z książeczki "Omlety, placki, racuchy"  z Biblioteczki Poradnika Domowego.      Składniki:- 2 szklanki marchewki startej na drobnych oczkach (3-4 duże sztuki)- 2 jajka- 2 łyżki maki ziemniaczanej- 2 łyżki mąki pszennej- 1 łyżeczka cukru pudru- szczypta soliDo tartej marchewki dodać obie mąki oraz żółtka, cukier i sól. Dokładnie wymieszać. Białka ubić na sztywną pianę i ostrożnie połączyć z masą marchewkową. Placuszki smażyć na rozgrzanym oleju i osączać z tłuszczu na papierowym ręczniku.Podawać od razu, a przed podaniem posypać cukrem pudrem. 