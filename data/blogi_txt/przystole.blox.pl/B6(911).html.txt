Jak zawsze, na naszym wigilijnym stole nie mogło zabraknąć pierniczków. Jednak w tym roku postanowiłam na takie, które można zrobić bez dojrzewania ciasta czy długiego wyrabiania i leżakowania żeby zmiękły. Idealny przepis znalazłam na blogu Doroty. Przepis się sprawdził i przyznam się nawet, że byłam zaskoczona, że przygotowanie tych pierniczków poszło mi tak szybko ;)Pierniczki wyszły pyszne, szczególnie smakowały naszemu synkowi. Kilka z nich polałam rzadkim lukrem, ale znacznie lepsze były te bez lukru, dobrze więc, że udekorowałam tylko kilka.Składniki (na około 55 pierniczków):- 300 g mąki pszennej- 100 g mąki żytniej pełnoziarnistej- 2 duże jajka- 130 g cukru pudru- 100 g masła, roztopionego- 100 g płynnego miodu- 1 łyżka przyprawy do piernika- 1 łyżka kakao- 1 łyżeczka sody oczyszczonejWszystkie składniki wsypać do miski, wymieszać i wyrobić. Ciasto może być klejące, ale nie należy dosypywać więcej mąki.Wyrobione ciasto rozwałkować na posypanej mąką stolnicy na grubość 4mm (nie cieniej). Foremkami wykrawać pierniczki. Układać na blasze w niewielkich odstępach. Piec w 180 st.C przez 8-10 minut. Studzić na kratce. 