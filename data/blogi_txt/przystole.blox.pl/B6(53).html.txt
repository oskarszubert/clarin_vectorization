Ugotowałam swój pierwszy bigos i muszę powiedzieć, że wyszedł rewelacyjny. Pyszny po prostu, a moja mama która jest mistrzynią kuchni tradycyjnej stwierdziła że jest smaczniejszy od Jej wersji i nawet pytała mnie jak go gotowałam :)Nie miałam wprawdzie gotowania bigosu na teraz, ale właśnie dostałam nowy numer magazynu "Kuchnia od kuchni" dla członków Klubu Winiary i zobaczyłam tam ten przepis. Tak mi się spodobał że następnego dnia zrobiłam niezbędne zakupy i zabrałam się za gotowanie. Okazało się, że nie taki bigos trudny jak mi się wydawało. Może i Wy dacie się skusić?Składniki:- 800 g kiszonej kapusty- 4 duże suszone grzyby- 5 suszonych śliwek- 400 g łopatki wieprzowej- 100 g boczku wędzonego- 1 kostka mięsna Winiary- 150 g cienkiej kiełbasy- 1 duża cebula- 2 łyżki smalcu- 2 łyżki koncentratu pomidorowego- pieprz, majeranek, liść laurowyKapustę odcisnąć, pokroić, włożyć do garnka, dodać namoczone i pokrojone grzyby, śliwki i liść laurowy. Wlać 2 szklanki wody i gotować pod przykryciem od czasu do czasu mieszając, do miękkości - około 1 godziny (w razie potrzeby można dolewać wody, żeby kapusta się nie przypaliła).Mięso i boczek pokroić w kostkę i podsmażyć na łyżce smalcu. podlać wodą, dodać kostkę mięsną i dusić do miękkości.Kiełbasę i cebulę obrać, posiekać i podsmażyć na łyżce smalcu.Do prawie ugotowanej kapusty dodać mięso, kiełbasę z cebulą i koncentrat pomidorowy. Doprawić pieprzem i majerankiem. Dusić jeszcze około 15 minut.Przepis dodaję do Kuchni Świątecznej i Noworocznej 2009. 