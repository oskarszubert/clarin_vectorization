W sobotę były moje urodziny, a na wczoraj zaprosiłam do nas rodzinę na tort i małe co nieco. Dlatego chociaż już od pewnego czasu planowałam co przygotuję na Czekoladowy Weekend i nawet na wczorajszą imprezę upiekłam ciasto i bezy z czekoladą, nie miałam czasu żeby je tutaj pokazać w czasie trwania akcji. W najbliższym czasie będę więc Was zamęczać czekoladowymi słodkościami, a tymczasem zapraszam na mój urodzinowy cytrynowy tort :)Jak wszystko co na wczoraj przygotowałam, tak i tort piekłam po raz pierwszy i wspaniale się udał. Smakował rewelacyjnie - nie za słodki, lekko kwaskowy i delikatny. Mama nawet powiedziała, że tym tortem pobiłam wszystkie które do tej pory upiekłam ;)Przepis zaczerpnęłam z gazetki "Ciasta i desery - najlepsze torty" nr 1/2010. Od siebie dodałam jeszcze sok cytrynowy do ciasta i bezy. Składnikimasa bezowa:- 5 białek- 150 g drobnego cukru- 1 łyżka mąki ziemniaczanej- 1 łyżka soku z cytrynyciasto:- 125 g masła lub margaryny- 180 g cukru pudru- 280 g mąki pszennej- 2 łyżeczki proszku do pieczenia- 5 żółtek- 2 łyżki soku z cytryny- 2 łyżki zimnej wodykrem:- 3 cytryny- 125 ml wody- 100 g cukru kryształu- 1 czubata łyżka mąki ziemniaczanej- 500 g śmietany 30%- 2 opakowania śmietan-fix- wiórki kokosowe do dekoracjiBiałka na masę bezową ubić na bardzo sztywną pianę. Kontynuując ubijanie, stopniowo dosypywać przesianą mąkę i cukier puder, na końcu dodać sok z cytryny.Tłuszcz na ciasto utrzeć z cukrem. Przesiać mąkę z proszkiem do pieczenia i na przemian z  żółtkami dodawać do masy tłuszczowej. Dodać 2 łyżki zimnej wody, sok cytrynowy i jeszcze raz wymieszać.Połowę ciasta przełożyć do starannie wysmarowanej tłuszczem tortownicy o średnicy 26 cm i wstawić do nagrzanego do 180 st.C piekarnika. Piec przez 15 minut. Na podpieczonym spodzie rozsmarować połowę bezowej masy i piec w tej samej temperaturze przez 10 minut.Po 10 minutach od upieczenia wyjąć ciasto z formy i odstawić do całkowitego ostygnięcia.W ten sam sposób co pierwszą porcję, upiec drugą część ciasta z bezą.Przygotować krem: wycisnąć sok z cytryn, wymieszać z zimną wodą i cukrem. Całość zagotować. Mąkę ziemniaczaną rozrobić w odrobinie zimnej wody i zagęścić nią gorący płyn cytrynowy. Ostudzić.Ubić śmietanę z dodatkiem śmietan-fixów i wymieszać z zimnym kremem.Posmarować grubo kremem bezową warstwę jednego biszkoptowego krążka. Nałożyć drugi krążek - bezową warstwą do góry. Posmarować resztą kremu wierzch i boki tortu. Obsypać wiórkami kokosowymi. Przechowywać w lodówce.Po pierwszych dwóch razach kolejne wersje tortu zostały nieco zmodyfikowane. Ilość wszystkich składników zwiększam o połowę i do 1/3 ciasta dodaję 1-2 łyżki ciemnego kakao. W ten sposób otrzymuję 3 blaty ciasta z bezą. Ten ciemny krążek wkładam potem między dwa jasne i w ten sposób tort zyskuje bardziej kolorowy wygląd i jest bardzo wysoki.W przekroju prezentuje się tak: 