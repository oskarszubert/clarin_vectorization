Kolejny przepis z mięsem kurczaka, tym razem z mojego segregatora z przepisami. Jest to danie z serii "proste, szybkie i smaczne".  Składniki (na 4 porcje):- 500g filetów z kurczaka- 100 g fasolki szparagowej- 1 marchewka- 1 czerwona papryka- 3 cebule- 1 brokuł- 1/2 szklanki mrożonego zielonego groszku*- 5 łyżek oleju- sól, pieprz, tymianek- natka pietruszki i liść laurowyFasolkę ugotować i pokroić w 3 cm kawałki. Mięso i paprykę pokroić w kostkę, marchewkę w plasterki, cebulę posiekać, a brokuł podzielić na różyczki.Na rozgrzanym oleju podsmażyć i zrumienić mięso, następnie kolejno dodawać warzywa (oprócz fasolki). Podlać niewielką ilością wody, dodać listek laurowy oraz tymianek i dusić około 10 minut aż warzywa zmiękną. Wtedy dołożyć pokrojoną fasolkę, doprawić do smaku solą i pieprzem, wymieszać.Podawać z gotowanym ryżem.* można użyć groszku z puszki, ale wtedy należy go dodać do potrawy na końcu, razem z fasolką i potrawę jeszcze chwilę poddusić. 