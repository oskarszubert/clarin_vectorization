W lodówce spokojnie stała sobie maślanka i czekała aż zdecyduję co z nią zrobić. Od jakiegoś czasu mam jeden, świetny sposób na zużywanie maślankowych nadwyżek Tym sposobem są muffinki. Przepis zaczerpnęłam z bloga Cakemania którego autorka znalazła go na forum Wielkie Żarcie. Składniki: suche:- 200 g mąki- 1 budyń czekoladowy- 1 łyżeczka proszku do pieczenia- 1 łyżeczka sody oczyszczonej- szczypta soli- 125 g cukru pudrumokre:- 1 jajko- 175 ml maślanki- 80 ml olejumasa serowa:- 150 g twarożku naturalnego- 1 łyżka cukru pudru- 1 paczka cukru wanilinowego (8g)na wierzch:- posypka czekoladowa Twarożek wymieszać z cukrem pudrem i cukrem wanilinowym.W małej miseczce roztrzepać jajko, dolać maślankę i olej, dokładnie wymieszać.W dużej misce wymieszać składniki suche. Wlać mokre składniki do suchych, szybko ale dokładnie wymieszać łyżką.Do natłuszczonych lub wyłożonych papilotkami foremek muffinkowych nakładać po łyżce ciasta, na to łyżeczkę masy serowej i znów łyżkę ciasta. Posypać czekoladową posypką.Wstawić do nagrzanego piekarnika i piec 20-25 minut w 180ºC Moje uwagi: ponieważ po upieczeniu pierwszej porcji muffinek zostało mi jeszcze trochę maślanki i sera, upiekłam takie same babeczki jeszcze raz. Tym razem zmieszałam maślankę pół na pół z mlekiem (maślanki było za mało i musiałam czymś ją uzupełnić), nie miałam też budyniu, więc do suchych składników dałam zamiast niego: 1 łyżkę kakao, 1 łyżkę mąki ziemniaczanej i 2 łyżki cukru. Muffinki tak zmodyfikowane były jeszcze lepsze niż te które upiekłam ściśle wg. przepisu ;) 