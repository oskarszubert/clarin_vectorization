Dziś założyłam nową kategorię wpisów na blogu - Dla dzieci :)Michaś jutro skończy 8 miesięcy, więc mogę podawać mu coraz więcej nowych produktów, więc przepisami będę dzieliła się z Wami, bo wiem, że zaglądają tutaj mamy maluszków i tych troszkę większych dzieci też :)Swój kisiel zrobiłam z wody wymieszanej z domowym sokiem malinowym, ale z powodzeniem można go też zrobić z soku przeznaczonego dla dzieci, np. Bobo Frut. Jest to porcja dla jednego dziecka, starszakom również można podać taki domowy kisiel, bo na pewno będzie zdrowszy od kupnego z torebki i nie zawiera cukru, trzeba tylko podwoić porcje składników. Składniki (na 1 porcję):  100 ml wody z sokiem malinowym lub soku 1 czubata łyżeczka mąki ziemniaczanej    75 ml wody z sokiem lub soku wlać do garnuszka, zagotować. W pozostałym soku rozrobić mąkę ziemniaczaną. Garnuszek z sokiem zdjąć z palnika, mieszając wlać sok z mąką, garnuszek ponownie postawić na palniku i mieszając gotować do zgęstnienia. Przelać do miseczki, pozostawić do ostygnięcia i podawać. 