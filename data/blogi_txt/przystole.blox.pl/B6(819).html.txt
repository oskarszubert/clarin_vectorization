Zaczął się grudzień, nadeszła więc pora na bardziej treściwe i sycące posiłki. Nie znaczy to jednak, że muszą to być tłuste, zawiesiste sosy, czy mięsa. Można też zrobić sałatkę, której składniki są odpowiednie na zimową porę i którą można z powodzeniem zabrać do pracy.  Składniki (na 1 porcję):- 1/3 szklanki drobnej białej fasolki- 1 mały burak- 1 mały ziemniak- 1 ogórek kiszony- 1 mały pomidor- 1 nieduża cebula- 1 marchewka- 1/3 pęczka szczypiorku- 1 łyżka śmietany 18% lub 12% (można zastąpić jogurtem naturalnym)- 1 łyżka majonezu- szczypta kminku- sól i pieprzFasolkę opłukać, moczyć w przegotowanej wodzie przez całą noc. Następnego dnia ugotować ją w tej samej wodzie, odcedzić i ostudzić. Jeśli nie macie czasu możecie użyć osączonej fasolki z puszki.Ziemniaka i buraka ugotować w skórkach, przestudzić, obrać i pokroić w kosteczkę. Pomidora i ogórka również pokroić w kostkę, cebulę drobno posiekać, a marchewkę zetrzeć na tarce o dużych oczkach. Wszystkie przygotowane warzywa wymieszać. Doprawić do smaku kminkiem, solą i pieprzem. Polać śmietaną (lub jogurtem) wymieszaną z majonezem. 