Takie kotleciki to dobry pomysł na obiad. Można je podać bez dodatków, jedynie posypane szczypiorkiem, lub polane ulubionym sosem. W środku są miękkie i soczyste, na zewnątrz mają chrupiącą skorupkę. Trzeba tylko dobrze odcisnąć kapustę, a potem formować na prawdę nieduże kotleciki, żeby nie rozpadały się w czasie smażenia.   Składniki:- średnia główka młodej kapusty- 2 jajka ugotowane na twardo- 1 jajko surowe- 250 g mielonego mięsa (u mnie drobiowe)- 2 średniej wielkości świeżo ugotowane ziemniaki przeciśnięte przez praskę- 1-2 łyżki oliwy- 1 cebula- 2 łyżki mielonych suszonych pomidorów- 2 łyżki drobno posiekanego szczypiorku- sól i pieprz- bułka tarta do panierowaniaKapustę pokroić na ćwiartki, włożyć do osolonego wrzątku i gotować przez około 20 minut. Cebulę posiekać i zeszklić na oliwie. Kapustę odcedzić, odcisnąć i zemleć razem z cebulą, gotowanymi jajkami. Wymieszać z surowym jajkiem, mielonym mięsem, utłuczonymi ziemniakami, pomidorami i szczypiorkiem. Wyrobić, doprawić solą i pieprzem.Uformować niewielkie kotleciki, obtoczyć w bułce tartej i usmażyć na oleju na złoty kolor z obu stron. 