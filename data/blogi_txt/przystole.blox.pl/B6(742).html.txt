W większości przepisów z dynią można się spotkać puree dyniowym występującym jako jeden ze składników. Jego przygotowanie jest bardzo proste i można to zrobić na trzy sposoby. Obraną dynię można ugotować lub upiec, albo nie obierać jej ze skórki i upiec w folii aluminiowej. Ten trzeci sposób lubię najbardziej, bo wymaga najmniej pracy i mogę ominąć obieranie surowej dyni ze skórki, którego bardzo nie lubię.      Składniki:  dynia w dowolnej ilości    Dynię umyć, przekroić na pół, a następnie pokroić na kawałki w kształcie półksiężyca razem ze skórką. Usunąć nasiona.Każdy kawałek owinąć folią aluminiową, ułożyć na blasze i włożyć do piekarnika nagrzanego do 180 st.C. Piec przez około 60 minut. Blachę wyjąć z piekarnika i ostudzić. Rozwinąć folię, miąższ dyni oddzielić od skórki i przełożyć do miski blendera. Zmiksować na gładkie puree. W zamkniętym słoiczku można je przechowywać w lodówce przez 2-3 dni. Można je też zapasteryzować lub zamrozić. 