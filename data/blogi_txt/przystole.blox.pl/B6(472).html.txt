Rozkręciłam się z tymi porządkami: najpierw w sypialni po wymianie podłogi, potem w lodówce i zamrażalniku (no.. mrożonki nadal zużywam), a teraz dostało się i blogowi :) Skończyłam robić spis treści i myślę że teraz łatwiej będzie znaleźć interesujące Was potrawy (zwłaszcza że spis zawiera zdjęcia), zrobiłam wykaz wszystkich akcji kulinarnych w których brałam udział i zabrałam się też za uporządkowanie linków do blogów które odwiedzam.Przy okazji uzupełniania spisu treści z ciekawości policzyłam ile przepisów już tutaj wkleiłam. Jest ich na razie 224 - więc troszkę się już nazbierało. Najwięcej oczywiście jest przepisów na ciasta. Z tego wynika chyba, że najbardziej lubimy słodkości :)) Wzięłam też już udział w 26 akcjach kulinarnych + dwie które wciąż trwają, czyli Weekendowa Cukiernia i Piekarnia. Nowy szablon wzięłam sobie od Kate_mac, ale wprowadziłam w nim kilka zmian, między innymi wkleiłam swoje bajaderki na górze. Dobrze, że Kate udzieliła tyle dobrych rad na swoim blogu, bo nie musiałam Jej głowy zawracać ;)Mam nadzieję że nowy szablon Wam się spodoba, bo na jakiś czas, mam nadzieję, że dłuższy, już taki zostanie. Może być? 