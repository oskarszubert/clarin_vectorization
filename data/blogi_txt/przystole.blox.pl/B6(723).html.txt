Chęć na czekoladę nie mija, więc po ciasteczkach czekoladowych przyszła   kolej na ciasto z czekoladą. Ciężkie, ale nie zbite, nie za suche i nie   za mokre, poprzetykane kawałkami gorzkiej czekolady. Bardzo nam   smakowało, ale mojego apetytu na czekoladę jeszcze nie zaspokoiło, więc   dziś znowu będę coś czekoladowego piec. Może znowu ciasteczka? Przepis ze "Złotej księgi czekolady" (wiórki czekoladowe  z przepisu oryginalnego zamieniłam na pokrojoną gorzką czekoladę).Składniki:- 375 g mąki pszennej- 1 łyżeczka proszku do pieczenia- 1/4 łyżeczki soli- 375 g miękkiego masła- 250 g cukru pudru- 2 łyżeczki esencji waniliowej- 5 dużych jajek- 180 ml maślanki- 180 g gorzkiej czekoladyW   dużej misce wymieszać mąkę z proszkiem do pieczenia i solą. W innej   misce mikserem na wysokich obrotach utrzeć masło z cukrem i esencją   waniliową na gładki krem. Dodać kolejno jajka mieszając, aż dobrze się   połączą. Mikser przestawić na niskie obroty i stopniowo wmiksować   przygotowaną wcześniej mąkę na zmianę z maślanką. Na koniec łyżką   wmieszać grubo pokrojoną czekoladę.    Gotowe ciasto przełożyć do natłuszczonej i posypanej mąką okrągłej formy   z kominkiem o średnicy 25 cm. Formę wstawić do piekarnika nagrzanego do   180 st.C i piec przez 1 godzinę i 15-25 minut, aż włożona w środek wykałaczka będzie sucha po wyjęciu.    Ciasto przez około 15 minut studzić w formie, a potem wyjąć i zostawić do ostygnięcia. Przed podaniem można posypać  cukrem pudrem. 