Nazbierało mi się trochę zaległych przepisów do wstawienia. Jakoś tak wyszło, że nie wszystkie potrawy które zrobiłam miałam czas tutaj wkleić, bo niektóre wydawały mi się pilniejsze od innych. Teraz zabieram się za nadrabianie tych zaległości :-) Na pierwszy ogień idą placki z kaszą gryczaną. Bardzo dobre, ciekawe w smaku, a z dodatkiem sosu czosnkowego to już rewelacja. Polecam!   Składniki:- 10 dag kaszy gryczanej- 20 dag marchewki- 4 gałązki selera naciowego- 1 cebula- 500 ml rosołu warzywnego- 2 jajka- 1 łyżka mąki- sól i pieprz Marchewki obrać, zetrzeć na dużych oczkach, seler pokroić w nieduże kawałki, cebulę grubo posiekać.Na patelni rozgrzać 1 łyżkę masła i dusić na nim przygotowane warzywa. Dodać suchą kaszę gryczaną, wymieszać, zalać rosołem i gotować na wolnym ogniu 20 minut często mieszając. Przyprawić solą i pieprzem, zdjąć z ognia, odstawić do ostygnięcia.Do warzyw z kaszą dodać jajka i łyżkę mąki, wymieszać dokładnie.Na patelni rozgrzać olej i łyżką nakładać porcje ciasta formując placuszki podobne do ziemniaczanych. Smażyć na złoty kolor z obu stron.Podawać gorące z sosem czosnkowym. 