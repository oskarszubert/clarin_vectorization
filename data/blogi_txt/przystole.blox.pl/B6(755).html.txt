Jeśli rano macie trochę więcej czasu na przygotowanie śniadania, polecam coś na ciepło. Pyszne i zdrowe racuszki, które wbrew pozorom szybko się robi. Do tego szklanka soku owocowego i cała rodzinka będzie najedzona i zadowolona :)Przepis znalazłam na opakowaniu otrąb owsianych firmy Sante.   Jest to moja ostatnia propozycja w ramach akcji Majowe Śniadanie zorganizowanej przez Mico.   Składniki (na około 16 placuszków)  - 1 szklanka zsiadłego mleka, kefiru lub jogurtu naturalnego- 1 jajko- 1 łyżka cukru trzcinowego- 1/2 szklanki otrąb owsianych- 1/2 szklanki mąki pszennej- 1 łyżeczka proszku do pieczenia- 1 duże jabłko- cukier waniliowy- szczypta soliJajko utrzeć z cukrem i cukrem waniliowym na pulchną masę. Dodać mleko (kefir lub jogurt), wymieszać. Mąkę, proszek do pieczenia i otręby wymieszać z pozostałymi składnikami. Na koniec dodać obrane i pokrojone w niedużą kostkę jabłko. Na patelni rozgrzać olej i smażyć nieduże placuszki na złoty kolor. Na talerzu można je posypać cukrem pudrem. 