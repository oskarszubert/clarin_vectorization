Kiedy ma się małe dzieci, pomysły na dania jednogarnkowe, które właściwie same się robią, są na wagę złota. Takie jest to danie. Składniki można przygotować nawet dzień wcześniej, a potem wystarczy już tylko zająć się podsmażaniem i włożeniem do piekarnika.  Takiego kurczaka można podać z pieczywem, lub kuskusem, którego przygotowanie również zajmuje tylko chwilkę. Wirtualnie przy pieczeniu kurczaka po prowansalsku spotkałam się z Malwiną, która wynalazła przepis i Karoliną. Dziewczyny dziękuję za wspólne pichcenie i mam nadzieję na jeszcze :) Przepis z tej strony, z moimi zmianami.   Składniki (na 4 porcje):  3 duże podudzia (ćwiartki) z kurczaka (ok. 1kg) 1/2 czerwonej papryki 1/2 żółtej papryki 1 cebula 1 ząbek czosnku 60 ml białego wytrawnego wina 300 ml przecieru pomidorowego 125 ml bulionu (drobiowego lub warzywnego) albo nawet wody 8 gałązek świeżego tymianku (lub 1 łyżeczka suszonego)    Podudzia podzielić na dwie części. Oczyścić, umyć, osuszyć papierowym ręcznikiem. Oprószyć solą, pieprzem i przyprawą suszone pomidory z czosnkiem i bazylią (niekoniecznie). Papryki umyć, usunąć gniazda nasienne, pokroić w paski. Obraną cebulę pokroić w piórka, a czosnek posiekać lub przecisnąć przez praskę. Mięso przesmażyć z każdej strony na rozgrzanym oleju, przełożyć do naczynia do zapiekania. Na patelnię z tłuszczem pozostałym po smażeniu kurczaka wrzucić cebulę z papryką i smażyć przez 3 minuty. Dodać czosnek i smażyć, mieszając przez kolejną minutę. Wlać wino i podgrzewać, aż połowa płynu wyparuje.  Dodać przecier oraz bulion (lub wodę). Doprawić do smaku solą, pieprzem oraz tymiankiem. Powstałym sosem zalać kurczaka.Formę wstawić do piekarnika nagrzanego do 180 st.C i piec przez około 45 minut. 