W naszym domu wszyscy lubimy kremowe zupy. Do tego nasz synek bardzo, bardzo lubi marchewkę w każdej postaci - czy to na surowo, czy gotowaną. Nic więc dziwnego, że ta zupa została jednogłośnie przez nas mianowana prawdziwym hitem na naszym kuchennym stole.Składniki (na 4 porcje):- 4 duże marchewki- 2 cebule- 2 łodygi selera naciowego- kawałek świeżego imbiru (zastąpiłam suszonym)- 5 szklanek bulionu warzywnego- 2 łyżki masła- ząbek czosnku- 1 łyżeczka curry- 1/2 łyżeczki słodkiej mielonej papryki- 1/2 łyżeczki ostrej mielonej papryki- 1/2 szklanki jogurtu naturalnego - szczypiorekWszystkie warzywa obrać, opłukać i pokroić w kostkę (marchewkę pokroiłam w plasterki), a czosnek i imbir posiekać.W rondlu stopić masło. Wrzucić marchewkę, cebulę, seler oraz czosnek i imbir. Mieszając, smażyć przez 2-3 minuty. Następnie jarzyny oprószyć dwoma rodzajami papryki oraz curry i jeszcze chwilę smażyć. Zalać gorącym bulionem. Zagotować, zmniejszyć płomień, przykryć i na średnim ogniu gotować około 20 minut.Po upływie tego czasu, kiedy marchewka będzie już miękka, zupę zmiksować na gładki krem. Doprawić solą i pieprzem.Po porcji zupy wlać do miseczek. Na każdej zrobić kleks z jogurtu, posypać posiekanym szczypiorkiem. 