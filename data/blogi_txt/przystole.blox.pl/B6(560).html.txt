Mama przyniosła z ogródka trochę rabarbaru, więc trzeba było go jakoś wykorzystać ;) Podobno są to najlepsze muffinki jakie upiekłam (wg. opinii męża i mamy). Wczoraj upiekłam je drugi raz i coś mi się wydaje, że znikną równie szybko jak poprzednie ;) Przygotowuje się je trochę nietypowo jak na muffinki, bo część składników należy zmiksować.Przepis Bajaderki z forum cincin. Składnikikruszonka:- 1/2 szklanki +2 łyżki mąki- 1/2 szklanki brązowego cukru (dałam zwykły biały kryształ)- 1/2 łyżeczki cynamonu- 1/4 kostki masłaNa dwanaście muffinek wystarczyła mi połowa kruszonki, więc spokojnie można zmniejszyć ilość składników o połowę.- 300 g rabarbaru- 3 łyżki cukru pudruciasto:- 1 i 1/4  szklanki mąki- 1 łyżeczka proszku do pieczenia- szczypta soli- 1/2 kostki miękkiego masła- 3/4 szklanki cukru pudru- 2 jajka- 1 opakowanie cukru wanilinowego- 1/2 szklanki mlekaMąkę wymieszać z proszkiem do pieczenia i solą. Masło rozetrzeć mikserem, dodać cukier z cukrem wanilinowym i miksować aż masa będzie puszysta. Dodać jajka i dobrze ubić. Wlać mleko i wsypać mąkę, wymieszać wszystko łyżką do połączenia składników.Ciasto wyłożyć do foremki.Rabarbar umyć, oczyścić, pokroić w niedużą kostkę. Wymieszać z cukrem pudrem. Wyłożyć na ciasto w foremce, lekko wciskając go w ciasto.Posypać przygotowaną kruszonką.Wstawić do piekarnika nagrzanego do 200ºC i piec ok. 25 minut, aż wierzchy będą złociste. 