Chciałoby się wiosny, chciało, ale na razie pomimo świecącego słońca na dworze wieje przeraźliwie zimny wiatr, wiec po powrocie ze spaceru trzeba się rozgrzewać. Najlepiej gorącym i sycącym obiadem, na przykład takim jak ten. Przepis z kalendarza Winiary na ubiegły rok.Składniki:- 2 kostki bulionu drobiowego z liściem laurowym i zielem angielskim- 300 g mięsa na gulasz (u mnie karczek wieprzowy)- 1 duża cebula- 900 g białej kapusty- 1 marchewka- 200 g pieczarek- kawałek cienkiej kiełbasy- 2 łyżki oleju- 1 łyżka masła- 1 łyżka mąki- 2 łyżki koperku (u mnie suszony)- pieprzBulion rozpuścić w 3 szklankach wody. Mięso, cebulę i kapustę pokroić w kostkę, marchew, pieczarki i kiełbasę w plasterki.Mięso podsmażyć na oleju na rumiano, dodać cebulę, zeszklić. Do bulionu dodać mięso, kapustę i marchew. Gotować do miękkości warzyw i mięsa.Pieczarki podsmażyć na maśle razem z kiełbasą i dodać do kapusty. Potrawę oprószyć mąką, wymieszać i zagotować. Na koniec dodać koperek, doprawić pieprzem i wymieszać. 