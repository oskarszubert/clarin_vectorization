U mnie znów muffinki. Nie znudziły się Wam jeszcze? ;)Ponownie skorzystałam z przepisu znalezionego na blogu Kuchasi.  Muffinki są przepyszne, w smaku trochę przypominają keks bananowy, ale są bardziej wilgotne i dłużej utrzymują świeżość.  Z podanych składników wyszło mi aż 21 muffinek, ale to nawet dobrze, bo mają one tą dziwną właściwość że szybko znikają, a w ten sposób starczyły na dłużej ;)Składnikisuche:- 350 g mąki- 2 łyżeczki proszku do pieczenia- 1 łyżeczka sody oczyszczonej- szczypta soli- 100 g cukru brązowego- 200 g posiekanych orzechów włoskich- 100 g musli*mokre:- 3 lekko ubite jajka- 120 ml oleju- 100 g płynnego miodu- 3 duże bananyW jednej misce wymieszać wszystkie składniki suche, w drugiej mokre z rozgniecionymi widelcem bananami. Mokre składniki wlać do suchych, wymieszać dokładnie, ale tylko do połączenia składników.Foremkę do pieczenia muffinek wyłożyć papilotkami, nałożyć do każdej po 2 łyżki ciasta.Wstawić do nagrzanego piekarnika i piec ok. 25 minut w 190C (do zrumienienia). Po wyjęciu z piekarnika zostawić na 5 minut w formie, a potem studzić muffinki na kratce.* Nie miałam w domu gotowego musli, więc zrobiłam je sama mieszając płatki owsiane, płatki kukurydziane, otręby pszenne i rodzynki. 