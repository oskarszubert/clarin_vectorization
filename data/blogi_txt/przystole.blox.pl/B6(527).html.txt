Jakiś czas temu to ciasto było prawdziwym hitem w naszym domu i obowiązkowo musiało być na każdym spotkaniu rodzinnym. Teraz przypomniałam sobie jak smakuje. Jest miękkie i puszyste, a migdały i powidła śliwkowe dodają mu "smakowego pazura".Składniki:- 250 g mąki pszennej- 250 g masła- 250 g cukru pudru- 1 łyżeczka proszku do pieczenia- 4 jajka- 1 łyżka cukru waniliowego- 100 g zmielonych migdałów- 3 czubate łyżki kakao- 1 słoik powideł śliwkowych- płatki migdałowe do posypaniaMiękkie masło utrzeć z cukrem i cukrem waniliowym, stopniowo dodając po jednym żółtku. Połączyć z mąką i proszkiem do pieczenia, mielonymi migdałami i pianą z białek.Ciasto podzielić na dwie równe części. Do jednej dodać kakao.Do dwóch form* o wymiarach 40x25 cm wyłożyć ciasta i upiec osobno w piekarniku rozgrzanym do 180 st.C (przez około 15 minut, tak żeby było upieczone, ale nie zrumienione).Wyjąć z piekarnika i od razu ciemne ciasto posmarować połową powideł, przykryć jasnym ciastem. Rozsmarować drugą połowę powideł i posypać płatkami migdałowymi. Ponownie wstawić do piekarnia i piec jeszcze przez około 20 minut w 140 st.C.* jeśli macie tylko jedną taką formę, możecie ciasta upiec jedno po drugim - najpierw jasne, potem ciemne.Przepis dodaję do Orzechowego tygodnia Eli. 