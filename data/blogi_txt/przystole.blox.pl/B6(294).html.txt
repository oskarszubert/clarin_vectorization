Miałam ochotę na gołąbki. Ale nie takie zwykłe, z sosem pomidorowym. Postawiłam nieco odmienić tradycyjne danie i do farszu dodałam kaszę jęczmienną, a sos zamienić na pieczarkowy. Wyszło inaczej, ale równie pysznie. Polecam :)Przepis dodaję do akcji Gotujemy po polsku! pod patronatem serwisu zPierwszegoTłoczenia. Składniki (na 12 gołąbków)- nieduża główka białej kapusty- 3/4 szklanki kaszy jęczmiennej pęczak- 250 g pieczarek- 1 cebula- 250 g mielonego mięsa- 1 jajko- 1 łyżka posiekanej natki pietruszki- sól i pieprz- 750 ml bulionu grzybowego lub 3-4 suszone grzyby (wcześniej namoczone na noc)sos:- 1 cebula- 500 g pieczarek- sos z duszenia gołąbków- kubeczek (180 g) kwaśnej śmietany 18%- sól i pieprzKapustę oczyścić, wyciąć głąb i sparzyć we wrzącej wodzie przez 3-5 minut, oddzielić 12 liści, ściąć lub rozbić tłuczkiem grube nerwy.Przygotować farsz:kaszę wsypać do 1,5 szklanki wrzącej osolonej wody i gotować do miękkości od czasu do czasu mieszając, żeby się nie przypaliła. Ostudzić. Cebulę posiekać, pieczarki drobno pokroić lub zetrzeć na dużych oczkach. Podsmażyć na 2 łyżkach masła. Kaszę połączyć z pieczarkami, mięsem, jajkiem i natką pietruszki. Doprawić do smaku solą i pieprzem. Na przygotowanych liściach kapusty ułożyć po porcji farszu i zwinąć gołąbki. Ułożyć je ciasno w płaskim garnku posmarowanym olejem i wyłożonym liściem kapusty. Zalać gorącym bulionem lub taką samą ilością wody z dodatkiem pokrojonych suszonych grzybów wraz z wodą w której się moczyły. Przykryć i dusić przez około 40 minut. Ugotowane gołąbki wyjąć z garnka, powstały wywar zostawić. Przygotować sos:cebulę posiekać, pieczarki pokroić w plasterki. Podsmażyć na maśle. Dodać sos z duszenia gołąbków, zagotować. Do śmietany dodać szczyptę soli i 2 łyżki gorącego płynu z patelni, wymieszać i wlać na patelnię z pieczarkami. Całość zagotować, doprawić do smaku solą i pieprzem, polać gołąbki. 