Zima to czas, kiedy potrzebujemy większej dawki energii i witamin, żeby nasz organizm  dał sobie radę kiedy za oknem ponuro i mało światła, a na nasze zdrowie czyhają wirusy. Z tymi ostatnimi walczymy od świąt, dlatego zrobiłam dziś dla nas energetyczny deser z kaszy jaglanej z syropem z dzikiej róży, która zawiera aż 25 razy więcej witaminy C niż cytryna i dzięki temu doskonale wspiera nasz układ odpornościowy. Wiedzieliście o tym? Bo ja dopiero teraz się dowiedziałam... Deser bardzo smakował nam wszystkim, nawet Michałek zjadł pół porcji (oczywiście bez orzechów), a Krystian zjadł całość mówiąc, że smakuje jak lody :)      Do przygotowania deseru wykorzystałam syrop z nowej linii syropów prozdrowotnych marki Łowicz. My dopiero zaczęliśmy go stosować, ale producent poleca go wszystkim walczącym z przeziębieniem, zobaczymy więc jakie będą efekty ;) Na pewno 2 łyżki syropu dodane do herbaty lub deseru dużo szybciej i lepiej podziałają na nasze organizmy, niż witamina C w postaci tabletki. Poza tym taka kuracja jest o wiele smaczniejsza i przyjemniejsza ;)   Składniki (na 4 porcje):  1/2 szklanki kaszy jaglanej 1 łyżeczka masła szczypta soli 2 nieduże jabłka 8 łyżek syropu z dzikiej róży Łowicz garść posiekanych orzechów (włoskich i laskowych)    Kaszę jaglaną wypłukać w zimnej wodzie.W niedużym garnku zagotować 1 i 1/4 szklanki wody, dodać szczyptę soli i łyżeczkę masła. Wsypać kaszę, zamieszać, przykryć i gotować na wolnym ogniu nie mieszając, przez 20 minut. Jabłka obrać, usunąć gniazda nasienne i pokroić w niedużą kostkę. W garnku zagotować niewielką ilość wody, wrzucić pokrojone jabłka, przykryć i gotować, aż owoce lekko się rozgotują. Zmiksować (lub rozgnieść widelcem albo tłuczkiem do ziemniaków, jeśli nie przeszkadzają Wam kawałki owoców). Orzechy podprażyć na suchej patelni. Do czterech miseczek nałożyć ugotowaną kaszę, przykryć jabłkami, każdą porcję polać 2 łyżkami syropu, posypać orzechami i podawać najlepiej jeszcze ciepłe.      WPIS KOMERCYJNY 