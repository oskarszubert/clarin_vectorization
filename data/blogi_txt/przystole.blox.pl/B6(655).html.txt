Te muffinki upiekłam już drugi raz. Synek zjada po dwie na raz - tak mu smakują i już pyta, kiedy znowu je upiekę ;) Co mi pozostaje w takim razie? Mogę tylko gorąco je Wam polecić :)Na święta, lub zupełnie bez okazji.      Składniki (na 18 sztuk) suche:  400 g mąki pszennej 2 płaskie łyżki kakao 2 łyżeczki proszku do pieczenia 3 łyżki przyprawy do piernika 250 g cukru pudru  mokre:  250 ml mleka 100 ml oleju 1 jajko  dodatkowo: 150 g dżemu truskawkowego    W dużej misce wymieszać suche składniki, w wysokim pojemniku, za pomocą rózgi wymieszać mokre składniki. Do suchych składników wlać płyn i wymieszać łyżką. Mieszać tylko do połączenia składników, nie dłużej. Formę do pieczenia muffinek wyłożyć papilotkami.Do każdej nałożyć niepełną łyżkę ciasta, na to łyżeczkę dżemu i przykryć znowu niepełną łyżką ciasta. Formę wstawić do piekarnika nagrzanego do 190 st.C i piec przez 20-25 minut.Po wyjęciu z piekarnika zostawić muffinki w formie przez 10 minut, a potem wyjąć i zostawić na kratce do ostygnięcia. 