To taki nasz domowy sposób na wykorzystanie ugotowanych ziemniaków z poprzedniego dnia, lub wędliny której nie zjedliśmy na przykład w święta. Koniecznie z dużą ilością cebuli, a w sezonie dodatkowo posypane szczypiorkiem. Dziś właśnie taki obiad jadłam razem z synkiem :)Może niezbyt fotogeniczny, ale jaki pyszny!Składniki (podaję orientacyjnie, dla 2-3 osób):- 2 cebule- ugotowane poprzedniego dnia ziemniaki (6-8 sztuk)- 5 grubszych plastrów szynki (może też być kiełbasa)- szczypiorekCebulę posiekać, zeszklić na maśle, dodać pokrojoną w kostkę wędlinę i smażyć aż wszystko się zezłoci. Dodać utłuczone ziemniaki, wymieszać i razem odgrzać. 