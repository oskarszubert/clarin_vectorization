Po zrobieniu wieprzowiny w sosie curry została mi otwarta prawie pełna puszka groszku. Trzeba było go jakoś wykorzystać. Znalazłam ten przepis na pastę do smarowania pieczywa. Zastąpiłam jednak mrożony groszek konserwowym i... zamiast gęstej pasty wyszedł mi raczej gęsty sos. Dodałam wiec do niego trochę jogurtu greckiego i otrzymałam smaczny zielony sos do jajek. Też dobrze :)       Składniki:  100 g miękkiego sera feta 190 g zielonego groszku konserwowego (kilka ziarenek odłożyć do dekoracji) 2-3 łyżeczki gęstego jogurtu greckiego 2 łyżki posiekanego koperku 1 łyżka natki pietruszki 1 łyżka oliwy sól i biały pieprz      Wszystkie składniki (oprócz soli i pieprzu) umieścić w pojemniku blendera i zmiksować na gładki krem. Doprawić do smaku (należy uważać z solą, bo feta jest słona). Przed podaniem schłodzić w lodówce, podawać z ugotowanymi na twardo jajkami. ﻿ 