Łatwy i szybki przepis na naprawdę smaczne ciasto kokosowe - miękkie, wilgotne i nie bardzo słodkie. Piekłam je już trzy razy, co może świadczyć o tym, że jest na prawdę dobre, bo ja rzadko wracam do przepisów (za dużo jest nowych, które chcę wypróbować). Składniki:- 2 jajka- 120 g cukru pudru- 1 opakowanie cukru waniliowego- 100 ml oleju- 250 ml kwaśnej śmietany 18%- 200 g mąki krupczatki- 2 czubate łyżeczki proszku do pieczenia- 2 batoniki Bounty (100 g)polewa:- 100 g gorzkiej czekolady- 30 g masła (używam margaryny Palma)- 3 łyżki wiórków kokosowychJajka ubić na pianę z cukrem pudrem i cukrem waniliowym. Nie przerywając ubijania dodać olej i śmietanę. Wymieszać na jednolitą masę.Dodać mąkę wymieszaną z proszkiem do pieczenia oraz batoniki starte na tarce o drobnych oczkach. Wszystkie składniki dokładnie połączyć.Formę o wymiarach 21x26 cm wysmarować tłuszczem i obsypać mąką. Wlać przygotowane ciasto, wygładzić jego powierzchnię. Wstawić do rozgrzanego do 180 st.C piekarnika i piec przez około 45 minut.Upieczone ciasto pozostawić na chwilę w formie, by nieco ostygło. Potem wyjąć je i ostudzić na kratce.Przygotować polewę: czekoladę połamać na kawałki i razem z masłem umieścić w garnuszku. Postawić na małym ogniu i mieszając stopić na gładką, jednolitą polewę. Lekko ciepłą polewą posmarować ciasto i od razu posypać wiórkami kokosowymi. Odstawić ciasto do zastygnięcia polewy. 