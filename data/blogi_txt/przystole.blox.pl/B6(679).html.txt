Od momentu gdy Michaś zaczął raczkować, każdy nowy dzień zaczynam od filiżanki kawy. Na śniadanie mam czas dopiero około godziny 10-11, kiedy to maluch ucina sobie drzemkę. Chociaż wtedy to już właściwie takie drugie śniadanie bardziej wychodzi, albo wczesny obiad, więc zawsze przygotowuję sobie coś ciepłego i sycącego. Dziś mój wybór padł na pizzę z patelni.Byłam bardzo ciekawa efektu, bo pizza od zawsze z pieczeniem w piecu lub piekarniku się kojarzy. Wyszła mi bardzo smaczna pizza na grubym, puszystym spodzie. Zwykle preferuję do pizzy ciasto cienkie, ale to też bardzo mi odpowiadało. Dodatkową zaletą tej wersji jest to, że smażenie zajmuje mniej czasu niż pieczenie w piekarniku.      Inspirowałam się przepisem z TEJ strony, ale suszone drożdże zamieniłam na świeże - z suszonymi się nie lubimy ;)   Składniki (na jedną pizzę o średnicy 24 cm)na ciasto:  szklanka mąki pszennej 13 g świeżych drożdży około 1/2 szklanki letniej wody 1/2 łyżeczki cukru 1/2 łyżeczki oliwy  na sos pomidorowy:  2 cebula ząbek czosnku 1 łyżeczka oliwy 1/2 puszki pomidorów suszone oregano  na wierzch:  kilka plasterków ulubionej szynki (u mnie łagodne salami) kulka mozzarelli garść tartego żółtego sera 1/2 niedużej cebuli pokrojonej w cieniutkie piórka suszona bazylia do posypania    Mąkę na ciasto wsypać do miski, na środku zrobić wgłębienie i wkruszyć do niego drożdże. Posypać cukrem i wlać odrobinę wody - tyle, żeby dało się palcami zarobić zaczyn. Miskę przykryć czystą ściereczką i odstawić w ciepłe miejsce na około 10 minut. Po tym czasie, kiedy zaczyn zacznie pracować i podrośnie, dodać oliwę i zacząć wyrabiać ciasto. Dolewać po trochu wody, tak, żeby ciasto było gładkie i elastyczne. Uformować je w kulę i włożyć do obsypanej mąką miski. Ponownie przykryć szmatką i odstawić w ciepłe miejsce do wyrośnięcia na około 1 godzinę.   W tym czasie przygotować sos pomidorowy:cebulę pokroić w kostkę i razem z czosnkiem podsmażyć na niewielkiej ilości oliwy. Dodać do pomidorów i razem zmiksować. Postawić na ogniu i gotować, aż sos lekko odparuje i zgęstnieje. Doprawić do smaku solą, pieprzem i cukrem. Wsypać oregano. Wyrośnięte ciasto wyjąć z miski na oprószony mąką blat i jeszcze raz krótko wyrobić. Rozwałkować lub rozciągnąć na krążek odpowiedni do dna patelni. Na patelni rozgrzać odrobinę oliwy, położyć placek na pizzę i smażyć aż nabierze złotego koloru. Potem usmażyć z drugiej strony. Na cieście rozsmarować przygotowany sos pomidorowy, ułożyć plastry wędliny i mozzarelli, posypać cebulą, serem żółtym i bazylią. Patelnię przykryć pokrywką i smażyć na wolnym ogniu do momentu, aż ser się roztopi. 