Do tej pory jeśli podawałam na obiad filety z ryby, to były one panierowane po prostu w mące, jajku i bułce. Klasyka po prostu. Postanowiłam jednak spróbować czegoś nowego. W znanej Wam już z moich wcześniejszych wpisów gazecie "naj poleca: 365 obiadów" znajduje się też kilka przepisów na dania z ryb. Pierwszy z nich wypróbowałam i byłam zachwycona smakiem. Co prawda morszczuka nie miałam, tylko solę i mintaja, ale rybki w puszystym i jednocześnie chrupiącym cieście smakowały wspaniale. Na pewno będę wracać do tego przepisu, a i Wam polecam.Składniki (na 4 porcje):- 80 dag filetów z morszczuka (może być inna ryba)- ziarenka smaku Winiary (lub inna przyprawa typu vegeta)- świeżo zmielony pieprz- suszony tymianek- sok wyciśnięty z 2 cytrynciasto:- 100 g mąki pszennej- 3 łyżki mleka- 2 jajka- sól- suszony tymianekFilety opłukać, osuszyć papierowym ręcznikiem, oprószyć ziarenkami smaku, posypać pieprzem i tymiankiem, skropić sokiem z cytryny. Przykryć i wstawić na godzinę do lodówki.Z mąki, mleka i jajek przygotować dość gęste ciasto. Dodać trochę soli i tymianku, wymieszać.Filety rybne zanurzać w cieście i smażyć na dobrze rozgrzanym oleju na złoty kolor z obu stron. Usmażone filety kłaść na  chwilę na papierowym ręczniku żeby pozbyć się nadmiaru tłuszczu. 