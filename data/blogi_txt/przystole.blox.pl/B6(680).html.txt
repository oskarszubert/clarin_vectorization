Od czasu do czasu lubimy zjeść pizzę. Ale tylko domową, nie zamawiamy gotowej. Wciąż jeszcze szukam ciasta idealnego, chociaż na chwilę obecną pozostaję wierna temu przepisowi (od Marghe). Dodatki zmieniam za każdym razem, ostatnio sprawdziłam jak będzie smakować pizza z fasolką szparagową, która do typowych warzyw pojawiających się na pizzy nie należy. Smakowało, kwalifikuje się do powtórki ;)      Składniki (na dwie pizze o średnicy ok. 30 cm)﻿ na ciasto do pizzy:  400 g mąki pszennej 25 g drożdży  250 ml letniej wody  1 łyżeczka cukru  1/2 łyżeczki soli  1 łyżeczka oliwy + odrobina do posmarowania   Drożdże rozpuścić w letniej wodzie, dodać cukier. Wszystkie składniki zagnieść (ja robię to mikserem). Ciasto przełożyć do miski, posmarować oliwą, odstawić na 30 minut w ciepłe miejsce. Po 30 minutach ponownie wyrobić﻿, podzielić na dwie części, każdą rozwałkować na placek o średnicy ok. 30 cm. Posmarować sosem pomidorowym.    pomidorowy sos do pizzy z tego przepisu, lub własny ulubiony    dodatki:  1 cebula 1 pomidor 200 g salami w plasterkach 150 g fasolki szparagowej (ugotowanej i pokrojonej) 200 g tartego żółtego sera  Cebulę pokroić w cienkie krążki, pomidora bez skórki w plasterki.   Wszystkie dodatki rozłożyć na posmarowanych sosem krążkach ciasta, wstawić do piekarnika rozgrzanego do 220 st.C i piec przez 10-15 minut. ﻿ 