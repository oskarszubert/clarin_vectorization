Niedawno otrzymałam zestaw garnków Moderno oraz akcesoria kuchenne od marki MG home. Okres przedświąteczny to idealny czas na przetestowanie przydatności i wytrzymałości takiego asortymentu :)Marka MG home jest sygnowana nazwiskiem Magdy Gessler, która tak wypowiada się o produktach marki: "MG home to marka, która powstała na bazie moich doświadczeń i z potrzeby serca. Chciałam, aby garnki i akcesoria kuchenne były nie tylko piękne i wysokiej jakości, ale także idealnie przystosowane do przygotowywania ulubionych potraw. Marka MG home to marka dla tych, którzy jak ja kochają dobry styl i smak"   Czy więc garnki i akcesoria spełniły moje oczekiwania?Z czystym sumieniem mogę powiedzieć, że tak.   Garnki Moderno są wykonane z wysokiej jakości stali nierdzewnej. Ponieważ garnki mają grube, trójwarstwowe dno, skraca się czas gotowania - można wyłączyć gaz chwilkę wcześniej, a potrawa dogotuje się lub dosmaży bez konieczności dalszego podgrzewania i dłużej pozostanie ciepła. Dzięki temu spokojnie można nakryć do stołu i zwołać rodzinę na obiad ;) Warstwa aluminium na dnie garnków zapobiega przypalaniu i przywieraniu potraw, oraz umożliwia ich przygotowanie w mniejszej ilości wody lub tłuszczu. To powoduje, że potrawy są zdrowsze i zachowują więcej witamin, co jest szczególnie ważne dla mnie, jako mamy. Każdy z garnków w zestawie wyposażony jest w szklaną, hartowaną pokrywkę z odparownikiem, co bardzo mi się podoba.  Często spotykam się z tym, że 2 lub trzy garnki z zestawów innych firm mają wspólne pokrywki, co skutkuje tym, że jeśli używam dwóch garnków o tej samej wielkości a mam tylko jedną pokrywkę, zużywam więcej gazu na gotowanie w odkrytym garnku, a i przechowywanie potraw w lodówce stanowi problem, bo jeden z garnków muszę przykryć talerzem, co nie jest ani wygodne, ani bezpieczne. Tutaj takiego problemu nie ma i za to garnki Moderno otrzymują ode mnie duży plus. Uchwyty garnków oraz pokrywek powleczone są warstwą bardzo przyjemnego w dotyku sylikonu. Zapobiega on poparzeniu rąk (chociaż uchwyty bliżej garnka są z gołej stali i jednak się nagrzewają, więc trzeba chwytać za środek uchwytu chroniony sylikonem), oraz wyślizgnięciu się garnka z rąk na przykład przy odcedzaniu. Poza tym już na pierwszy rzut oka garnki sprawiają pozytywne wrażenie. Mają ładny, lekko zaokrąglony kształt, który będzie pasował zarówno do kuchni nowoczesnych, jak i bardziej stylowych. ﻿Można je myć w zmywarce, jak i ręcznie, a dzięki temu, że większa część ścianek garnków wykonana jest ze stali jakby szczotkowanej, wystarczy je przetrzeć czystą ściereczką i nie będzie widać żadnych zacieków.   Co wchodzi w skład całego zestawu?  rondel z pokrywą 18cm, o pojemności 2,6l rondel z pokrywą 20cm, o pojemności 2,8l garnek z pokrywą 20cm, o pojemności 2,6l garnek z pokrywą 24cm, o pojemności 5,6l patelnia ze szklaną pokrywą o średnicy 24cm       Zdjęcie ze strony MGhome   Garnki można stosować na wszystkich rodzajach kuchenek: elektrycznych, gazowych oraz indukcyjnych. Objęte 10-letnią gwarancją. Producent zapewnia, że posiadają powłokę antybakteryjną (zastanawiam się, jak długo ta powłoka będzie działać?), oraz uzyskały pozytywną opinię Państwowego Zakładu Higieny i objęte są programem "Produkt z Atestem". ﻿ Oprócz garnków otrzymałam również między innymi bambusową deskę do krojenia z sylikonowym zakończeniem i stopkami, które zapobiegają ślizganiu się deski podczas krojenia, co jest bardzo przydatne; noże z serii Questo i Solito, oraz patelnię aluminiową Piatti. Jak wyglądają one w rzeczywistości, a nie tylko na stronie marki możecie zobaczyć na zdjęciach które zamieściłam w przepisach na: pizzę z patelnistarodawny chlebek żytni wegetariańskie leczo z fasolą 