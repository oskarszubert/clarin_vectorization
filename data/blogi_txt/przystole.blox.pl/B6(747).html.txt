Od dawna już miałam ten przepis, ale skorzystałam z niego po raz pierwszy. Wygląda bardzo niepozornie, nawet mąż się śmiał z jego wymiarów (7,5x2 cm). To taki malutki kawałek tekturki wycięty z opakowania po dwóch fiolkach aromatu waniliowego Dr. Oetkera. Przepis może niepozorny, ale jakie ciasto! Puszyste, wysokie, niesamowicie aromatycznie pachnące podczas pieczenia i potem oczywiście też. Sprawdziła się jego nazwa, bo na prawdę jest to pyszny jabłecznik.Dodaję ten przepis do konkursu Ciasto na niedzielę.Składniki:- 250 g margaryny- 200 g cukru pudru- 3/4 fiolki aromatu waniliowego- 4 jajka- 400 g mąki pszennej- 50 g mąki ziemniaczanej- 15 g proszku do pieczenia- 1 kg jabłek- 1 łyżeczka cynamonu (dodałam od siebie)Margarynę stopić, ostudzić i ucierać mikserem z cukrem, dodać aromat i kolejno wbijać jajka. Następnie stopniowo wsypywać mąkę zmieszaną z mąką ziemniaczaną i proszkiem do pieczenia. Dobrze utrzeć.Formę o wymiarach 21x25 cm wysmarować masłem i wysypać mąką. Wyłożyć do niej połowę ciasta. Na cieście ułożyć obrane, pozbawione gniazd nasiennych i pokrojone w plasterki jabłka. Posypać cynamonem (przez sitko). Przykryć pozostałym ciastem, wyrównać wierzch.Wstawić do nagrzanego do 180 st.C piekarnika i piec 50-60 minut. 