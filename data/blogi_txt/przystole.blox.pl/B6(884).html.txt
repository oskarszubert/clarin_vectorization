Wiosną mama dostała od sąsiadki sadzonki fenkuła (kopru włoskiego). Teraz, kiedy odpowiednio urosły, dostałyśmy przepisy do kompletu :) Dziś wykorzystałyśmy jeden z nich i na śniadanie zjedliśmy fenkułową surówkę.  Ponieważ koper włoski ma charakterystyczny zapach (kojarzący się głównie z herbatką dla niemowląt) surówka była bardzo aromatyczna i delikatnie słodka dzięki dodatkowi rodzynek. Jeśli macie ochotę spróbować tego warzywa, polecam taką surówkę, bo dla nas było to pierwsze zetknięcie z tym warzywem i próbę przeszło pozytywnie :) Składniki:- 2 mniejsze fenkuły (dałyśmy 1 duży)- 1 średni ogórek- 1 duże kwaśne jabłko- garść rodzynek- 1 łyżka posiekanej mięty- 1 łyżka soku z cytryny- 2-3 łyżki majonezu- 2-3 łyżki śmietany- sól, pieprz i cukier do smakuBulwę fenkuła pokroić na kawałki i rozdrobnić w malakserze, można też dodać łodygę z natką. Ogórek i jabłko obrać i zetrzeć na tarce o dużych oczkach.Dodać pozostałe składniki, wymieszać, doprawić do smaku solą, pieprzem i cukrem, odstawić na chwilę do lodówki. 