Witam w Nowym 2009 Roku! Dziękuję za wszystkie sylwestrowo- noworoczne życzenia :) Ja również życzę wszystkim tutaj zaglądającym wszystkiego co najlepsze na ten nowy rok!  Wiem, że już po świętach, ale może przepis przyda się komuś na kolejne Boże Narodzenie. U nas część pierniczków wisi na choince, zwłaszcza te z witrażykami, kilka powędrowało na choinki u rodziny, a reszta została zjedzona. Chociaż te pierniczki nie należą do zbyt miękkich, mój synek sobie z nimi świetnie radził i nie miał problemu z pogryzieniem.  Wspaniale smakowały też z kubkiem gorącego mleka.Nadają się idealnie na choinkę, bo są leciutkie i pachną tak pięknie, że wystarczy przejść obok choinki, żeby poczuć piernikowy zapach świąt :) Przepis pochodzi z gazety "naj: Boże Narodzenie" i jest moją kolejną propozycją w ramach Kuchni Świątecznej i Noworocznej.Składniki:- 1/2 szklanki płynnego miodu (użyłam sztucznego)- 1/2 kostki margaryny- 1 łyżeczka sody- 1 torebka przyprawy do pierników- 2 jajka- 1/2 szklanki gęstej śmietany 18%- ok. 500 g mąki pszennejMiód stopić z cukrem i margaryną. Lekko przestudzić, wlać śmietanę i sodę rozpuszczoną w łyżce wody. Wbić jajka, dokładnie wymieszać, najlepiej rózgą. Następnie wsypać przyprawę do piernika i tyle mąki, by dało się zagnieść elastyczne, odstające od ręki ciasto. Podsypując mąką rozwałkować je na placki o grubości 1/2 cm. Foremkami wycinać różne kształty i układać je na natłuszczonej blasze zostawiając odstęp ok. 1 cm, bo ciastka urosną.W ciastkach które mają wisieć na choince zrobić dziurki za pomocą słomki do picia. Jeśli chcemy zrobić pierniczki z witrażykami, należy wyciąć w ciastkach mniejsze otwory (ja użyłam kieliszka) i do powstałej dziurki wsypać z górką pokruszone landrynki.Wstawić do nagrzanego do 180C piekarnika i piec 20-25 minut. Wystudzić.Do dekoracji użyłam lukru z 1 białka ubitego z 1 szklanką cukru pudru. 