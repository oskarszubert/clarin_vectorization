W pierwszym wpisie po naszym powrocie z nad morza zachwalałam ciasto, które kupowaliśmy w miejscowej cukierni. Smakowało nam tak bardzo, że postanowiłam znaleźć przepis i upiec takie ciasto w domu. Od tamtego wpisu upłynął miesiąc i na reszcie udało mi się znaleźć czas na upieczenie "pijaka". Chyba już  zawsze będzie mi się kojarzył z wakacjami :) Trzeba włożyć trochę czasu, żeby przygotować to ciasto, ale zapewniam, że się opłaca i polecam wszystkim, bo jest przepyszne.Autorką przepisu jest Ilka76 z forum Wielkie Żarcie.    Składniki na biszkopt: - 3 jaja - 6 łyżek cukru - 6 łyżek oleju - 6 łyżek mąki - 1 płaska łyżeczka proszku do pieczenia  na ciasto makowo-kokosowe: - 6 białek - 1/2 szklanki cukru - 1/2 szklanki suchego maku - 1/2 szklanki wiórków kokosowych  na masę: - 1/2 l mleka - 3 żółtka - budyń waniliowy lub śmietankowy - 3 łyżki mąki ziemniaczanej - 3 łyżki mąki pszennej - 3 łyżki cukru pudru - kostka masła lub margaryny  na wierzch: - 1 szklanka wódki - 1-2 paczki okrągłych biszkoptów - 1 słoik dżemu z czarnych porzeczek - polewa czekoladowa Biszkopt: białka ubić na sztywną pianę. Dodać cukier. Nadal ubijając dodawać po 1 żółtku. Do ubitych jajek dodać olej oraz mąkę wymieszaną z proszkiem do pieczenia. Wlać do blaszki o wymiarach  ok. 24x30 cm i piec w 170ºC przez około 30 minut.  Ciasto makowo-kokosowe: z białek ubić na sztywno pianę. Dodać cukier, mak i wiórki kokosowe. Delikatnie wymieszać łyżką. Piec w tej samej blaszce co biszkopt, w tej samej temperaturze przez około 25 minut.Masa: do połowy mleka wsypać budyń, mąki i żółtka. Dobrze wymieszać trzepaczką. Resztę mleka zagotować. Wlać rozrobioną masę z mąką i żółtkami. Zagotować razem stale mieszając. Należy uważać, żeby masa się nie przypaliła. Miękkie masło utrzeć z cukrem. Nadal miksując dodawać po łyżce wystudzoną masę. Biszkopt posmarować dżemem, położyć ciasto makowo-kokosowe i masę. Na masie ułożyć biszkopty nasączone w wódce. Całość polać polewą przygotowaną według podanego w linku przepisu. 