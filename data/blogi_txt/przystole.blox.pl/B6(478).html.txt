Kupiłam maszynkę do lodów. Pierwszy test już przeszła robiąc lody miętowo-czekoladowe, teraz pojemnik mrozi się, żebym mogła wypróbować następny przepis ;)Lody były wspaniałe! Dokładnie takie, jakie mi się marzyły - kremowe, z chrupiącymi kawałkami gorzkiej czekolady. I orzeźwiająco miętowe. Pyszne.  Składniki (na ok. 750 ml):- 250 ml śmietanki kremówki 30-36%- puszka słodzonego mleka skondensowanego- 150 ml mleka- 2 łyżki ekstraktu z mięty - zastąpiłam kroplami miętowymi z apteki- 1 łyżka wódki- 100 g czekolady gorzkiej, drobno pokrojonej- garść listków świeżej mięty - posiekanych (niekoniecznie, dodałam od siebie)Śmietankę zmiksować z mlekiem słodzonym i zwykłym, żeby się połączyły (nie ubijać). Dodać krople miętowe i wódkę, ponownie zmiksować i schłodzić w lodówce przez około 1 godzinę. Schłodzony płyn wlać do pojemnika maszynki do lodów i dalej postępować wg instrukcji maszynki. Po zrobieniu lodów łyżką wmieszać pokrojoną czekoladę i dobrze wymieszać. Jeśli masa będzie jeszcze zbyt rzadka, lody schłodzić w zamrażalniku od czasu do czasu mieszając, aż osiągną odpowiednią konsystencję.Przepis znalazłam na blogu Cudawianki. 