Zanim na blogu rozgoszczą się na dobre przepisy na słodkości świąteczne zaproponuję Wam szarlotkę. Nie typową na kruchym cieście, ale drożdżową, posypaną płatkami migdałowymi. Najlepiej smakuje po upieczeniu i ostudzeniu, na świeżo.Składnikiciasto:- 500 g mąki pszennej- 50 g świeżych drożdży- 1 szklanka letniego mleka- 100 g roztopionego i ostudzonego masła- 150 g cukru pudru- 1 jajko i 1 żółtko- cukier waniliowywierzch:- 3 jabłka- 1 łyżka cynamonu- paczka płatków migdałowych (150 g)- 100 g masłaPrzygotowanie ciasta:mąkę wsypać do miski, na środku zrobić wgłębienie, wkruszyć do niego drożdże, posypać łyżką cukru i polać niewielką ilością mleka. Palcami zrobić zaczyn, przykryć ściereczką i odstawić w ciepłe miejsce na 10-15 minut.Następnie dodać pozostałe składniki oprócz mleka i wyrabiać ciasto stopniowo dolewając mleko, aż ciasto przestanie się lepić do rąk. Przykryć i odstawić w ciepłe miejsce na około 2 godziny. Po tym czasie uderzyć ciasto pięścią i jeszcze raz krótko wyrobić. podzielić na dwie równe części.Jabłka obrać, usunąć gniazda nasienne i pokroić w cienkie plasterki.Okrągłą formę do pieczenia o średnicy 26 cm posmarować masłem. Wyłożyć do niej połowę ciasta. Na nim ułożyć pokrojone jabłka, posypać łyżką cynamonu i nałożyć drugą połowę ciasta. Przykryć i odstawić jeszcze na około 30 minut do wyrośnięcia.Przed pieczeniem na wierzchu ciasta rozłożyć pokrojone w płatki masło i posypać płatkami migdałowymi.Formę owinąć z zewnątrz folią aluminiową (jabłka w czasie pieczenia puszczą sok który mógłby wyciec przez dno tortownicy).Wstawić do nagrzanego do 220 st.C i piec przez 35-40 minut. 