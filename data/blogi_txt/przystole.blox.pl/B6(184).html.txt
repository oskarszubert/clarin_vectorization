Wczoraj miałam chęć na jakieś proste ciasto. W swoim segregatorze z przepisami znalazłam ten na ciasto, którego już dawno nie piekłam i nawet zapomniałam jak smakuje. Warto było wrócić do tego przepisu, bo ciasto jest rewelacyjne: lekkie, puszyste, bardzo smaczne i takie prawdziwie domowe. Teraz na pewno będę częściej do niego wracać.Składniki:- 15 dag mąki pszennej- 10 dag mąki ziemniaczanej- 20 dag masła lub margaryny- 20 dag cukru pudru- 4 duże jajka- sok i skórka otarta z połowy cytryny- 2 łyżeczki proszku do pieczenia- 4 łyżki kwaśnej śmietany 18%- 1 łyżka kakaoZ białek ze szczyptą soli ubić sztywną pianę.Masło utrzeć na pulchną masę i nadal ucierając dodawać kolejno żółtka, cukier i skórkę oraz sok z cytryny. Stopniowo dosypywać mąkę wymieszaną z proszkiem do pieczenia, na końcu dodać śmietanę i zmiksować.Następnie delikatnie wmieszać łyżką do masy pianę z białek.2/3 ciasta wyłożyć do natłuszczonej i posypanej bułką tartą formy keksowej. Do pozostałego ciasta domieszać łyżką kakao. Ciemne ciasto wyłożyć na środku ciasta jasnego na całej długości.Formę wstawić do piekarnika nagrzanego do 180ºC i piec około 40 minut (moje piekło się trochę dłużej, aż wierzch się zarumienił). 