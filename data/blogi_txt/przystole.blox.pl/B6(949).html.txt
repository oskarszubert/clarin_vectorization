Będę się chwalić :)Zrobiłam dziś fantastyczny deser. Zjadłam dwie porcje na raz i od razu żałowałam, że więcej nie zrobiłam ;) Jak to u mnie, nie jest przesłodzony, a smaki słodki i kwaskowy delikatnie się w nim przeplatają. Do nasączenia biszkoptów i polania deseru wykorzystałam syrop z czarnego bzu marki Łowicz. Przypomniałam sobie tym samym smak z dzieciństwa, bo kiedyś w ogrodzie mieliśmy krzak czarnego bzu. Niestety dopadła go jakaś choroba i trzeba było go wyciąć. Bardzo było nam go szkoda, bo czarny bez jest znany z właściwości leczniczych, dzięki którym wzmacnia procesy obronne organizmu. Warto więc mieć taki syrop, kiedy za oknem zawieje, szaruga i szaleją wirusy.      Przepis własny. Składniki (na 4 porcje): 400 g kremowego twarożku mały kubek jogurtu naturalnego 2 łyżki drobnego cukru 10-12 podłużnych biszkoptów 10 łyżek syropu z czarnego bzu 4 łyżki zimnej, przegotowanej wody 2 banany 2-3 łyżki soku z cytryny do polania bananów  Twarożek wymieszać z jogurtem naturalnym i cukrem (najlepiej za pomocą rózgi), na gładką masę. Biszkopty połamać na połówki i namoczyć w 8 łyżkach syropu z czarnego bzu wymieszanego z wodą. Banany obrać i pokroić w niezbyt cienkie plastry i polać sokiem z cytryny, żeby nie ściemniały.W czterech szklankach o pojemności 300 ml układać kolejno warstwy:masy twarożkowejnasączonych biszkoptówmasy twarożkowejplasterków bananówmasy twarożkowejnasączonych biszkoptówmasy twarożkowejplasterków bananówCałość polać jeszcze pozostałymi dwoma łyżkami syropu.Schłodzić w lodówce przez około 3 godziny, żeby smaki się przegryzły.      WPIS KOMERCYJNY 