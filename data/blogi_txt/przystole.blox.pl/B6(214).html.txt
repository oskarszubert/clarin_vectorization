Szybki obiad z tego, co znalazłam w kuchennych szafkach i zamrażalniku. Wiedziałam, że cynamon i aronia to dobry duet, więc postanowiłam je połączyć w placuszkach. A skoro już dodałam owoce aronii, to do polania użyłam syropu z aronii - teraz będę piękna i młoda, bo owoce te pomagają zwalczać wolne rodniki, które powodują między innymi powstawanie zmarszczek ;) Poza tym tak już zupełnie na serio, to syrop z aronii zawiera też sole mineralne i witaminy P, C, B1, B6, E i PP.       Składniki (na około 13 placuszków):  150 g mąki pszennej 1 łyżeczka proszku do pieczenia 2-3 łyżki cukru pudru 1/2 łyżeczki cynamonu szczypta soli   150 ml mleka 1 jajko   2 garści mrożonej aronii (rozmrożonej przed dodaniem do ciasta) syrop z aronii Łowicz W misce wymieszać mąkę, proszek do pieczenia, cukier, cynamon i sól.W garnuszku roztrzepać jajko z mlekiem i wlać mieszając do mąki. Na koniec dodać owoce aronii i jeszcze raz wymieszać łyżką. Na patelni rozgrzać niewielką ilość oleju. Łyżką kłaść na patelnię niewielkie porcje ciasta i smażyć placuszki z obu stron na złoty kolor.Usmażone odkładać na chwilę na talerz wyłożony ręcznikiem papierowym, żeby pozbyć się nadmiaru tłuszczu. Podawać ciepłe, przed podaniem polać syropem z aronii.      WPIS KOMERCYJNY 