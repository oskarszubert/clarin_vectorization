Ciasto upieczone w czasie porannej drzemki młodszego synka. Jego przygotowanie nie wymaga użycia miksera, więc nie było możliwości, żeby hałasem obudzić dziecko. Bardzo lubię piec takie proste ciasta. A jeśli przy tym jeszcze są takie dobre, to na stałe zadomawiają się w naszym domowym menu.       Przepis znalazłam na blogu Sto kolorów kuchni.   Składniki:  230 g mąki pszennej pełnoziarnistej 30 g ciemnego kakao 150 g cukru trzcinowego 1 łyżeczka proszku do pieczenia 1/4 łyżeczki sody 1/4 łyżeczki soli 80 g orzechów włoskich 3 dojrzałe banany 1 duże jajko 2 łyżki jogurtu 60 ml oleju 1 łyżeczka ekstraktu waniliowego (lub 2 łyżeczki domowego cukru waniliowego) Orzechy uprażyć na patelni bez tłuszczu i posiekać.Banany rozgnieść widelcem na papkę, dodać jajko, jogurt, olej i ekstrakt lub cukier waniliowy.W drugiej misce wymieszać mąkę, kakao, cukier, proszek do pieczenia i sodę. Suche składniki wsypać do miski z mokrymi i wymieszać łopatką lub widelcem. Dodać posiekane orzechy, jeszcze raz wymieszać.Ciasto przełożyć do formy keksowej o długości 23 cm wyłożonej papierem do pieczenia. Wstawić do piekarnika nagrzanego do 180 st.C i piec przez około 60 minut. 