Na upały najlepsze ciasto to takie, które można podać na zimno. Na przykład sernik prosto z lodówki.        Przepis z magazynu "Sól i Pieprz" nr 3/2012, podaję z moimi zmianami.   Składniki (na formę o wymiarach 28x23 cm) na ciasto:  600 g mąki pszennej 200 g cukru pudru 2 łyżeczki proszku do pieczenia 250 g masła 2 jajka 5 łyżek mleka 2 łyżki kakao  na masę serową:  500 g kremowego twarogu (może być wiaderkowy lub sernikowo-kanapkowy) 70 g cukru pudru 1 opakowanie budyniu waniliowego lub śmietankowego 5 łyżek mleka 1 jajko  ponadto:  8 połówek brzoskwiń (mogą być z puszki)    Na stolnicę przesiać mąkę, wymieszać z cukrem i proszkiem do pieczenia. Dodać pokrojone w kawałki masło i wyrobić kruszonkę. Usypać górkę, na środku zrobić dołek, wlać roztrzepane jajka i mleko, zagnieść gładkie ciasto. Podzielić je na dwie równe części. Do jednej z nich dodać kakao i ponownie wyrabiać, aż ciasto będzie równomiernie brązowe. Obydwa kawałki ciasta uformować w wałki, owinąć filią i włożyć do lodówki na około 45 minut.   W tym czasie przygotować masę serową:twaróg utrzeć z cukrem, a następnie z miękkim masłem. Następnie dodać jajko i budyń rozpuszczony w mleku. Ubić na gładką, puszystą masę.   Formę wyłożyć papierem do pieczenia. Rozwałkować ciemne ciasto i rozłożyć je na spodzie formując wysoki brzeg. Na ciasto wyłożyć masę serową, a na niej ułożyć pokrojone w ćwiartki obrane ze skorki brzoskwinie. Przykryć rozwałkowanym jasnym ciastem. Piec w piekarniku nagrzanym do 180 st.C przez około 50-60 minut, aż wierzch się ładnie zarumieni. Przepis dodaję do akcji Karoliny: 