Ostatnio na kilku blogach widziałam mięso mielone połączone z mozzarellą w różnych wersjach. A że akurat miałam mielone mięso z kurczaka w zamrażalniku i mozzarellę (którą bardzo lubimy) w lodówce, dokupiłam tylko przecier pomidorowy, połączyłam wszystkie te składniki i niedzielny obiad gotowy :) Składniki (na 4 porcje) na pulpety:  550 g mielonego mięsa drobiowego kulka mozzarelli (125 g) 1 jajko (roztrzepane) 3 czubate łyżki bułki tartej 1 ząbek czosnku sól ziołowa i pieprz na sos:  500 g przecieru pomidorowego 1 cebula 2 ząbki czosnku po 1 łyżeczce suszonego oregano i bazylii 0,5 łyżeczki suszonego tymianku 1 łyżeczka soli 1,5 łyżeczki cukru 50 ml wody ok. 5 łyżek kwaśniej śmietany 18% 1 łyżka mąki pszennej olej do smażenia    Przygotowanie pulpetów:w misce wymieszać widelcem mięso, jajko, bułkę tartą, czosnek i przyprawy. Dodać pokrojoną w niedużą kostkę mozzarellę, wymieszać rękoma. Z masy uformować nieduże kulki wielkości orzecha włoskiego. Przygotowanie sosu:cebulę oraz czosnek obrać i drobno posiekać. Zeszklić na 1 łyżce oleju, uważając, żeby czosnek się nie zrumienił. Wlać przecier pomidorowy, oraz wodę i dodać przyprawy. Przykryć i doprowadzić do wrzenia. Włożyć przygotowane pulpety i gotować pod przykryciem przez około 20 minut, mieszając od czasu do czasu. Ugotowane pulpety wyjąć z sosu, garnek zestawić z ognia, wlać zahartowaną śmietanę wymieszaną ze szczyptą soli i łyżką mąki. Zagotować, ewentualnie jeszcze doprawić do smaku. Włożyć pulpety, podgrzać razem. Podawać z ryżem lub makaronem. 