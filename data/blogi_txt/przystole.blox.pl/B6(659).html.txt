Kolejny pomysł na podanie pierogów. Tym razem były to pierogi z kapustą i grzybami. W naszym domu zawsze podawało się je po prostu odsmażone, ale obowiązkowo razem z nimi pojawiał się na stole kubek z gorącym czerwonym barszczem. Teraz chciałam podać je w inny sposób, ale żeby tradycji stało się za dość, w przepisie wykorzystałam buraki :)Pierogi odsmażyłam i podałam ciepłe. Co do sałatki, to pasuje tutaj zarówno ciepła jak  i zimna, więc jeśli zechcecie wypróbować mój przepis, wybór sposobu jej podania należy do Was.        Składniki (na 4-6 porcji):  600 g pierogów z kapustą i grzybami Pudliszki  na sałatkę:  5 ugotowanych średnich buraków 1 czerwona papryka 1 cebula 3 łyżeczki octu 3 łyżeczki cukru 2 łyżeczki soli Ugotowane buraki obrać ze skórki, z papryki usunąć gniazdo nasienne. Buraki i paprykę zetrzeć na dużych oczkach, cebulę drobno posiekać. Na patelni rozgrzać łyżkę oleju, zeszklić na nim cebulę. Dodać buraki z papryką, ocet, cukier oraz sól. Wszystko razem smażyć przez około 5 minut. Lekko przestudzić. Pierogi usmażyć  na łyżce oleju na złoty kolor, ułożyć na sałatce z buraków.   WPIS KOMERCYJNY 