Kusiły mnie już od dwóch lat, ale zawsze coś stawało nam na drodze. W tym roku postanowiłam że im nie daruję i nie będę patrzeć tęsknym wzrokiem jedynie na zdjęcie z przepisem. Upiekłam i pyszne były, szkoda tylko że tak szybko się skończyły ;)Składniki:ciasto- 500g mąki pszennej- 2 jajka- 1/2 szklanki cukru pudru- 1 czubata łyżka masła lub margaryny- 5 dag drożdży- 1 szklanka mleka- szczypta solinadzienie- 250g jagód- 1 czubata łyżka bułki tartej- 3 łyżki cukru kryształu- 1 duże opakowanie cukru wanilinowego- 1 jajko i odrobina mleka do posmarowania bułekDrożdże rozetrzeć z łyżką cukru pudru i łyżką mąki, rozprowadzić szklanką ciepłego mleka i odstawić w przykrytym ścierką naczyniu do wyrośnięcia. Jajka ubić z cukrem. Do miski z wyrośniętym rozczynem wsypać mąkę, wymieszać, dodać jajka z cukrem i roztopione letnie masło lub margarynę. Wyrabiać, aż ciasto zacznie odstawać od ręki, odstawić pod przykryciem do wyrośnięcia.Przebrane jagody opłukać na sitku, dokładnie osączyć, wymieszać z bułką tartą, cukrem i cukrem wanilinowym.Kiedy ciasto wyrośnie, odrywać niewielkie kawałki, rozpłaszczyć na dłoni, nakładać po ok. 1 łyżce jagód z cukrem, zlepić dokładnie, żeby nadzienie nie wyciekło. Bułeczki układać na natłuszczonej blasze w sporych odstępach, znów przykryć ścierką i odstawić do wyrośnięcia. Jeśli ciasto się lepi do rąk, wystarczy ręce posmarować odrobiną oleju. Piekarnik nagrzać do 180ºC, każdą bułeczkę posmarować jajkiem roztrzepanym z odrobiną mleka, wstawić do piekarnika i piec aż się zrumienią.Ostudzone ale jeszcze ciepłe jagodzianki można posypać cukrem pudrem, lub całkiem wystudzić i polukrować. My jedliśmy już bez tych dodatków. 