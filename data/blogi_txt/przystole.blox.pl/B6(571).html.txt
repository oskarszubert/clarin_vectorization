Te muffiny zrobiłam w lutym, tuż przed porodem i wykorzystałam mrożone owoce. Jednak teraz przepis jest jak najbardziej na czasie, bo mamy dostęp do świeżych malin i owoców.     Przepis dostosowałam do tego co miałam w lodówce, oryginał na stronie Moje wypieki.   Składnikisuche:  300 g mąki pszennej 1 płaska łyżeczka sody oczyszczonej 1 płaska łyżeczka proszku do pieczenia 80 g drobnego brązowego cukru  mokre:  100 ml mleka 80 ml śmietanki kremówki (30%) 125 ml oleju 1 roztrzepane jajko ponadto:  150 g owoców - malin i jagód (świeżych lub mrożonych) W jednej misce wymieszać składniki suche, w drugiej mokre. Płyn wlać do suchych składników i krótko wymieszać łyżką. Wsypać owoce i jeszcze raz wymieszać do połączenia składników. Formę do pieczenia muffinów wyłożyć papilotkami i na pełnić ciastem. Piec w piekarniku nagrzanym do 190 st.C przez 25-30 minut. Po upieczeniu przez 5 minut nie wyjmować z formy, a następnie ostudzić na kratce. 