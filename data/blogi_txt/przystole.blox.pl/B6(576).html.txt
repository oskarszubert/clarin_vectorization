Murzynek to chyba najbardziej popularne, najprostsze i najbardziej lubiane ciasto i w ogóle naj, naj  :) Piekłam już zwykłego murzynka, rumowego i takiego z kruszonką, a teraz przyszła pora na wersję ze śliwkami. Rewelacyjne ciasto. Zostało zjedzone w rekordowym tempie. Ale czy mogłoby być inaczej? W naszym domu nie.A Wy ile znacie wersji murzynka?Przepis pochodzi z segregatora zakupionego z margaryną Kasia kilka lat temu.Składniki:- 2 szklanki mąki pszennej- 1 łyżeczka proszku do pieczenia- 1 opakowanie cukru waniliowego- 250 g cukru pudru- 5 jajek- 200 g masła lub margaryny- 3 łyżki kakao- 3 łyżki oleju- 1/3 szklanki wody- 500 g śliwek węgierekDo rondelka włożyć masło lub margarynę, wsypać cukier i kakao, dodać olej i wodę. Podgrzewać na małym ogniu cały czas mieszając, aż masa uzyska jednolitą konsystencję. Zdjąć z ognia i wystudzić.W misce ucierać żółtka stopniowo dolewając wystudzoną masę. Następnie małymi porcjami dosypywać mąkę wymieszaną z proszkiem do pieczenia i cukrem waniliowym. Białka ubić na sztywną pianę i dodać do masy, delikatnie wymieszać łyżką, najlepiej drewnianą. Gotowe ciasto przełożyć do podłużnej formy keksowej natłuszczonej i obsypanej bułką tartą. Na górze ułożyć skórką do dołu wcześniej umyte, osuszone, wypestkowane i przekrojone na pół śliwki.Piec przez około 50 minut w piekarniku nagrzanym do 180 st.C.Po wystudzeniu ciasto posypać cukrem pudrem.Przepis dodaję do akcji Czas na śliwki. 