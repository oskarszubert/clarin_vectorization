Nasz synek baaardzo lubi krakersy. Lazanię też lubi, taką zwykłą, makaronową. W sobotę jednak postanowiłam zrobić eksperyment i zamiast makaronu użyć właśnie krakersów. Dzięki temu synek mógł mi pomóc w większości czynności przy przygotowaniu obiadu, z czego się bardzo cieszył, bo zawsze kiedy zaczynam robić obiad czy ciasto pyta, w czym może pomóc :)No i oczywiście potem więcej zjadł, bo przecież wiadomo, że to, co się samodzielnie przygotuje, lepiej później smakuje ;)Przygotowanie lazanii udokumentowaliśmy w ramach konkursu "Co jeszcze wyciśniesz z Pomidora, czyli pomysł na ulubione danie dla dziecka" zorganizowanego przez Pudliszki.Składniki (na 4 porcje):- 1,5 dużego opakowania krakersów cebulowych- 2 pomidory- 150 g tartego żółtego serasos mięsny:- 1 cebula- 500 g mielonego mięsa- 2 łyżki oleju- 2 łyżki koncentratu pomidorowego z bazylią Pudliszki- 2 łyżki ketchupu łagodnego Pudliszki- pieprz i sólPrzygotować sos:cebulę posiekać, zeszklić na oleju, dodać mięso i podsmażyć. Dodać koncentrat i ketchup, wymieszać i jeszcze chwilę razem smażyć. Doprawić do smaku solą i pieprzem - z solą należy uważać lub całkiem ją pominąć, bo krakersy, ketchup i ser są słone.Formę do pieczenia o wymiarach 28x22 cm wyłożyć papierem do pieczenia. Na dnie ułożyć warstwę krakersów, na nie wyłożyć połowę sosu mięsnego, posypać połową tartego sera i przykryć kolejną warstwą krakersów.Następnie wyłożyć resztę sosu, znów posypać serem (trochę odłożyć) i przykryć ostatnią warstwą krakersów. Na ciastkach ułożyć obrane ze skórki i pokrojone w grube plastry pomidory i posypać pozostałym odłożonym serem. Tak przygotowaną lazanię wstawić do nagrzanego do 180 st.C piekarnika i piec aż ser się roztopi (około 20-30 minut).Taką krakersową lazanię bardzo łatwo się kroi i dzieli na porcje,  bo wystarczy nożem przejechać wzdłuż brzegów ciastek ;) 