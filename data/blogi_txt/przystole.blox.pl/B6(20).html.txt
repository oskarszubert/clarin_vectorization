Dziś Barbórka, święto górników. Mój tata przez wiele lat pracował w tym zawodzie, pod ziemią i wciąż mówi że gdyby mógł, to jeszcze by do kopalni wrócił :) W takim dniu mogłam upiec tylko jedno ciasto: babkę górniczą. Przepis dostałam od koleżanki z Wodzisławia Śląskiego.Składniki:- 1/2 kostki margaryny- 1 szklanka cukru pudru- 2 jajka- 2 łyżki słodkiego dżemu- 2 szklanki mąki- 2 łyżeczki sody oczyszczonej- 1 łyżeczka kakao- 1/2 łyżeczki cynamonu- 1 szklanka mleka- 2 garści rodzynek (nie koniecznie)Margarynę, cukier, jajka i dżem utrzeć mikserem na gładką masę.  Nadal miksując wsypywać mąkę wymieszaną z sodą, cynamonem i kakao, oraz wlewać mleko. Dodać rodzynki, wymieszać łyżką.Podłużną formę (keksówkę) posmarować masłem, posypać bułką tartą. Wlać ciasto, wyrównać powierzchnię i wstawić do nagrzanego piekarnika. Piec 40-45 minut w 180C.Po wystudzeniu posypać cukrem pudrem.Tak prezentuje się mój tata w mundurze galowym razem z moim synkiem (zdjęcie z ubiegłego roku) 