Znów spotkałam się wirtualnie w kuchni z Polką, ale nie tylko, bo również z Alą. No dobrze, właściwie to ja tylko do nich dołączyłam ;)Wiem, że dziewczyny lubią zdrowe wypieki i potrawy. Taki jest też ten keks. Ma w sobie płatki owsiane, otręby, siemię lniane, oraz dużo bakalii. Jest miękkie, puszyste, ale też nieco ciężkie i wilgotne, a przy tym tak łatwe do przygotowania jak muffinki - wystarczy składniki wymieszać łyżką.Dlatego też w przygotowaniu ciasta mógł mi pomagać synek (uwielbia mieszać mąkę i wszelkie sypkie produkty). Dodatkowo przekonałam się wczoraj, jak pomaganie mi w kuchni uczy. Z szuflady z przyprawami wyjęłam pudełko z imbirem, otworzyłam i bez słowa wsypałam do miski w której synek mieszał składniki. I wystarczyło, że zobaczył kolor oraz poczuł zapach, a powiedział "aaa... to imbir!". Czyli rośnie mi następca :)))Polcia i Alicja - dziękuję za wspólne pieczenie i super przepis!Składniki:- 1,5 szklanki zwykłych płatków owsianych- 0,5 szklanki siemienia lnianego- 0,5 szklanki otrębów pszennych- 1 szklanka mąki pszennej- 0,5 szklanki brązowego cukru- 2 łyżeczki proszku do pieczenia- 3/4 łyżeczki soli- po 0,5 łyżeczki imbiru i cynamonu- 1,5 szklanki bakalii (u mnie rodzynki, oraz pokrojone orzechy włoskie i laskowe)- 1,5 szklanki jogurtu naturalnego (duży kubek - 370 g)- 1 jajko- 2/3 szklanki mioduPłatki, siemię i otręby wymieszać, wsypać na blachę i opiekać przez 10 minut w 180 st.C, potem ostudzić i zmielić (ależ one pięknie pachniały!)Potem w jednej misce wymieszać wszystkie suche składniki, w drugiej wymieszać jogurt, jajko i miód. Wlać do suchych składników, wymieszać łyżką i piec w małej keksówce (o wymiarach 12x30 cm) w piekarniku nagrzanym do 180 st.C przez około 60 minut (do suchego patyczka). 