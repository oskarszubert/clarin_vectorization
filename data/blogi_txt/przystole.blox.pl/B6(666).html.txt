W sobotę pierwszy raz w życiu jadłam szpinak. Tak, tak, to możliwe ;) Rozdrobniony i mrożony jakoś do mnie nie przemawiał, ale kiedy natknęłam się na świeże zielone listki postanowiłam spróbować. Nie zawiodłam się - pierożki były bardzo dobre, smak szpinaku nie dominował dzięki dodatkowi mięsa i wędzonego boczku. Nawet synkowi smakowały, a on należy raczej do tych wybrednych osobników :)Ciasto na pierogi jest bardzo proste do zrobienia i pomimo dodatku jajek jest miękkie i sprężyste po ugotowaniu. Teraz jeśli będę robiła pierogi, na pewno zrobię je z tego właśnie ciasta.  Składniki (na 4 porcje; 1 porcja = ok. 520 kcal)ciasto pierogowe:- 250 g mąki pszennej- 2 jajka- 1 łyżeczka soli- 1 łyżeczka olejufarsz:- 1 cebula zwykła- 1 cebula szalotka- 50 g pokrojonego w drobną kostkę boczku wędzonego- 1 łyżka masła- 150 g podsmażonego mielonego mięsa (u mnie z łopatki wieprzowej)- 1 czerstwa bułka namoczona w mleku i odciśnięta- 200 g świeżych liści szpinaku- 1 łyżeczka suszonego majeranku- 1 łyżka posiekanej natki pietruszki- sól i pieprz- 1 całe jajko- 1 białko- 5 cebul Przygotowanie ciasta pierogowego:mąkę przesiać na stolnicę i zrobić wgłębienie. Wbić 2 jajka, dodać sól, olej i wymieszać widelcem, zbierając mąkę z brzegów do środka. Wyrobić rękoma ciasto, ewentualnie dolewając odrobinę zimnej wody. Zawinąć w folię i odstawić na około 20 minut. Przygotowanie farszu:cebulę zwykłą i szalotkę obrać i drobno posiekać. Szpinak opłukać, przebrać, włożyć do osolonego wrzątku i gotować przez około 1 minutę. Osączyć, odcisnąć i drobno posiekać. Boczek podsmażyć z cebulą na łyżce masła. Wymieszać ze szpinakiem, mięsem, bułką, jajkiem, majerankiem oraz natką pietruszki. Doprawić solą i pieprzem do smaku Przygotowanie pierogów:ciasto cienko rozwałkować na lekko oprószonej mąką stolnicy. Podzielić na dwie równe części. Na jednej nałożyć w około 3-cm odstępach po 1 łyżce farszu. Miejsca wokół farszu posmarować roztrzepanym białkiem. Przykryć drugim płatem ciasta i docisnąć miejsca między porcjami farszu. Radełkiem wykroić kwadratowe pierożki. Gotować przez 10-15 minut w osolonym wrzątku.Pozostałe cebule pokroić w krążki, zezłocić na oleju.Ugotowane pierożki podawać posypane cebulką i posiekaną natką pietruszki.   Przepis zaczerpnięty z gazety "Sól i Pieprz" nr 3/2011 podałam z moimi zmianami.Jest to moja druga propozycja do akcji Zielono mi... 