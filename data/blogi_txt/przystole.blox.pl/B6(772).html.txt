Niewielkie roladki z kurczaka. Rumiane z zewnątrz, kolorowe w środku. Można nawet powiedzieć, że słoneczne i radosne. W sam raz na wiosenny obiad.  Składniki (na 4 roladki):- 2 piersi z kurczaka- po pół strąka żółtej i czerwonej papryki- sok z cytryny- sól i biały pieprz- suszony tymianek i oregano- olej do smażeniaMięso opłukać, osuszyć, każdy filet rozkroić w poprzek na dwa płaty. Delikatnie rozbić. Posypać solą i pieprzem, na każdym płacie ułożyć paski papryki, zwinąć w roladki. Obwiązać nicią, obsypać ziołami.Obsmażyć szybko roladki na oleju na złoty kolor, a potem przełożyć do żaroodpornego naczynia i wstawić do nagrzanego do 180 st.C piekarnika. Piec bez przykrycia przez około 30 minut.Przepis dodaję do akcji Kuchnia Wielkanocna 2010. 