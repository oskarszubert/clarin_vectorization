W lodówce została mi po świętach otwarta mała puszka gotowej masy makowej którą trzeba było wykorzystać. Usiadłam więc na moim ulubionym krześle przy kuchennym stole, wyjęłam moje zbiory przepisów i gazet kulinarnych i zaczęłam szukać. Odpowiedni przepis znalazłam w gazetce "Ciasta i desery" nr 2/2009.Muffinki, jak to one nie wymagały dużego nakładu pracy i świetnie smakują. Jest to na pewno przepis dla wszystkich którzy lubią małe bakaliowe słodkości (chociaż te muffinki nie są zbyt słodkie), które łatwo podzielić na porcje lub zabrać ze sobą do pracy lub szkoły.Składniki (na 12 sztuk)ciasto:- 100 g margaryny- szczypta soli- 50 g miodu- 2 jajka- 175 g mąki pszennej- 15 g proszku do pieczenia- 1 łyżeczki skórki startej z cytryny- 75 ml mlekanadzienie:- 250 g gotowej masy makowej- 30 g rodzynków sułtanek- 30 g posiekanych migdałów- 1 żółtko- kilka kropli aromatu migdałowego (dałam 1 łyżeczkę rumu)- 75 g wydrylowanych wiśni (ze słoika)Margarynę z solą utrzeć na puszysty krem, dodać miód, wbić kolejno jajka. Mąkę przesiać razem z proszkiem do pieczenia i wymieszać ze skórką cytrynową. Na przemian z mlekiem dodawać ją do masy.Masę makową wymieszać z rodzynkami, posiekanymi migdałami, żółtkiem, aromatem rumowym (lub rumem) i 3 łyżkami wody. Na koniec dodać do masy wiśnie i ostrożnie wymieszać.Wysmarować tłuszczem zagłębienia formy do pieczenia muffinek i napełnić ciastem. Na wierzch nałożyć masę makową i delikatnie przemieszać wykałaczką.Wstawić do nagrzanego do 180 st.C piekarnika i piec około 30 minut. Po upieczeniu formę wyjąć z piekarnika, a po ok. 10 minutach wyjąć muffinki z formy i zostawić do ostudzenia na kratce. Posypać cukrem pudrem.Przepis dodaję do akcji Festiwal (s)maku! 