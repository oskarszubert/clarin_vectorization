Święta, święta i po świętach. Pora więc ogłosić zwycięzców wielkanocnego konkursu z Kasią.Serdecznie dziękuję za wszystkie nadesłane propozycje, wybór tym razem na prawdę nie był łatwy. Konsultowałam się więc z synkiem i mamą ;)I miejsce i pojemnik na ciasto z łopatką otrzymuje Jola i jej  Mazurek śliwkowo- kajmakowy:(proporcje na 2 mazurki pieczone na  blaszce o wymiarach 25x28 cm)   Spód z ciasta kruchego:  500 g mąki  100 g cukru pudru  5 żółtek  250 g margaryny Kasi (dobrze schłodzonej) 2 i 1/4 łyżeczki proszku do pieczenia   Mąkę przesiać z cukrem pudrem i proszkiem do pieczenia, dodać  margarynę i przesiekać nożem lub specjalną siekaczką. Dodać żółtka i zagnieść ciasto (tylko do połączenia składników). Zawinąć w folię i schłodzić ok. 30-60 minut w lodówce. Następnie dość cienko rozwałkować (u mnie 2 spody)pieczone w blaszkach o wielkości 25x28cm), przenieść na blaszkę i zawinąć brzegi (lub ułożyć rant z wałeczków, ale należy dobrze docisnąć wałeczki). Piec w temperaturze 175 stopni przez ok. 20-30  minut (w zależności od piekarnika, ciasto ma się upiec). Spód  ostudzić.   Dodatkowo: 2 puszki mleka skondensowanego słodzonego (gotowanego przez 2,5 godziny) lub 2 puszki gotowej masy kajmakowej  150 g śliwek suszonych (namoczonych 12 godzin wcześniej w kilku łyżkach whisky lub wódki)  bakalie do przybrania  1 gorzka czekolada (+ 2 łyżki śmietany kremówki + 1 łyżka masła)  powidła śliwkowe Na gotowych spodach rozsmarować powidła, pozostawić na kilka godzin, aby powidła delikatnie obeschły.  Namoczone śliwki pokroić w drobną kostkę, wymieszać z masą kajmakową i wyłożyć na powidła. Udekorować bakaliami. Czekoladę stopić w kąpieli wodnej z masłem i kremówką i polać dowolnie mazurek. Pozostawić na ok 2 godziny do przegryzienia i zmięknięcia spodów.II miejsce i pojemnik na ciastka otrzymuje Agnieszka i jej Babka puchowa niczym chmurka:Składniki:  6 jajek.  25 dag margaryny KASIA.  2 szklanki cukru.  2 szklanki mąki ziemniaczanej.  6 łyżek mąki pszennej.  6 łyżek oleju.  2 łyżeczki proszku do pieczenia.  1 łyżka octu.   Przygotowanie:  Masło utrzeć z jajkami i cukrem. Dodać obie mąki, proszek, olej i  ocet. Zmiksować na jednolitą masę i przelać do formy obsypanej bułką tartą. Piec temp. 180 stopni przez 1h. Po ostygnięciu babki można ją polukrować i posypać kolorowymi cukiereczkami.III miejsce i pojemnik na ciastka otrzymuje Maja i jej Sernik krakowski:  Kruche ciasto: 250 g margaryny Kasia  400 g mąki  4 żółtka  50 g cukru szczypta soli   Masa serowa:  100 g masła  5 jajek - oddzielnie białka i żółtka  250 g cukru pudru  mały cukier waniliowy  4 łyżki mąki ziemniaczanej  100 ml śmietany kremówki  1 kg twarogu sernikowego  aromat rumowy    PRZYGOTOWANIE  Kruche ciasto: Wszystkie składniki połączyć do uzyskania gładkiego ciasta. Stworzyć kulę i zawinąć w folię spożywczą i chłodzić w zamrażalce 20 minut.  Masa serowa:   Masło utrzeć mikserem i dodawać powoli żółtka. Następnie dodać  cukier puder, cukier waniliowy, śmietankę wymieszaną z mąką  ziemniaczaną, ser twarogowy i aromat rumowy. Na końcu ubić białka na sztywną pianę i delikatnie wmieszać łyżką z masą serową.   Ciasto wyjąć z zamrażalki.  2/3 ilości wylepić spód i boki wyłożonej papierem do pieczenia formy. Ponakłuwać widelcem i wstawić do nagrzanego do 180 st C piekarnika na 15 minut.  Wyjąć formę z piekarnika, wylać na podpieczony spód masę serową. Z pozostałej części ciasta ulepić wąskie wałeczki i ułożyć z nich kratkę na masie serowej. Wstawić ciasto do piekarnika i piec godzinę. Wystudzone ciasto polać lukrem tworząc kratkę.  Smacznego !Zwyciężczyniom gratuluję wspaniałych wypieków i czekam na Wasze adresy korespondencyjne oraz nr telefonu (dla kuriera). Prześlijcie je na mój adres mailowy, a ja przekażę je organizatorowi :) 