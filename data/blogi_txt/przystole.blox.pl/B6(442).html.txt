Pomysł na smaczny i szybki obiad. Korzystałam z tego przepisu już kilka razy i na prawdę jest godny polecenia.  Składniki (na 4 porcje):- 2 filety z piersi kurczaka- 2 łyżki oleju- 250 ml rosołu (może być z kostki)- 1 łyżka musztardy Dijon- 2 łyżeczki mąki pszennej- sok z cytryny- sól, pieprz- natka pietruszkiMięso umyć, osączyć, pokroić w kostkę. Oprószyć solą i pieprzem, usmażyć na oleju na złoty kolor. Zalać gorącym rosołem, dodać musztardę. Przykryć i dusić około 10 minut. Mąkę rozmieszać w odrobinie zimnej wody, wlać na patelnię, wymieszać i zagotować.Doprawić do smaku solą, pieprzem i sokiem z cytryny. Dodać posiekaną natkę pietruszki.Podawać z ryżem. 