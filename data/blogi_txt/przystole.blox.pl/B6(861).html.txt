Dziś mamy Dzień Babci, jutro będzie oczywiście Dzień Dziadka, więc na pewno można byłoby sprawić im przyjemność słodkim podarunkiem. A już z takiego serduszkowego na pewno by się ucieszyli.Słodkie, kruche serduszka podbiły już nasze serca i podniebienia, teraz pora na Wasze ;) Przepis z wydania specjalnego miesięcznika "Dobre Rady - Świąteczne pyszne ciasteczka" nr 2/2009.Składniki (na około 30 sztuk):- 250 g mąki pszennej- 100 g cukru pudru- 1 opakowanie cukru waniliowego- 125 g masła- szczypta soli- 2 łyżki kwaśnej śmietany 18%- szczypta proszku do pieczeniaMąkę z cukrem i cukrem waniliowym wysypać na stolnicę. Dodać pokrojone zimne masło i posiekać nożem. Następnie dodać sól, śmietanę i proszek do pieczenia. Szybko zagnieść gładkie ciasto, uformować z niego kulę, owinąć w folię spożywczą i włożyć na około 30 minut do lodówki.Porcje schłodzonego ciasta rozwałkowywać na oprószonej mąką stolnicy na grubość ok. 3-4 mm i foremkami wycinać serduszka. Ciasteczka układać na blachach wyłożonych papierem do pieczenia i piec przez około 12 minut w 180 st.C (z termoobiegiem 160 st.C).Upieczone ciastka wyjąć, chwilę odczekać. Przełożyć  na kratkę, wystudzić i grubo posypać cukrem pudrem. 