Wprowadzam w czyn moje postanowienie, żeby w naszej rodzinnej diecie pojawiało się więcej ryb. Wszyscy lubimy wędzoną makrelę rozsmarowaną na świeżej bułce z zimnym masłem. Tym razem podałam ją w odmienionej postaci - połączoną z jajkiem, ogórkiem, cebulą i majonezem. Otrzymałam bardzo dobrą pastę do pieczywa, która smakowała zarówno nam, dorosłym, jak i dzieciom.      Składniki: 1 wędzona makrela 2 jajka ugotowane na twardo 2 ogórki kiszone lub konserwowe 1 mała cebula 2-3 łyżki majonezu 1 łyżeczka musztardy Dijon pieprz do smaku szczypiorek do posypania Makrelę obrać ze skóry, usunąć ości, przełożyć do miski i rozgnieść widelcem.Jajka zetrzeć na tarce o dużych oczkach, ogórki i cebulę pokroić w drobną kostkę, dodać do ryby. Dodać majonez i musztardę, wymieszać, doprawić do smaku pieprzem i ewentualnie solą (z tym trzeba uważać, bo zarówno ryba jak i ogórki są słone). 