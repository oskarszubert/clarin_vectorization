Przepis z historią. Dostałam około 10 lat temu go od Agnieszki, kuzynki męża, a z kolei ona ma go od swojej babci. Było to pierwsze ciasto które sama piekłam i zawsze się udawało. Bardzo proste, szybkie i smaczne. Do tego za każdym razem wygląda nieco inaczej, bo ciasto kakaowe zawsze tworzy inny wzór niż poprzednio.Składniki:- 3 jajka- 1 szklanka cukru pudru- 1 łyżeczka cukru waniliowego- skórka otarta z 1 cytryny- 9 łyżek oleju- 3 łyżki wody- 1 szklanka mąki pszennej- 1 łyżeczka proszku do pieczenia- 1 łyżka kakao- 1 łyżeczka wodyJajka ubić na pianę z cukrem pudrem i cukrem waniliowym, potem dolać skórkę z cytryny, wodę i olej, miksować do uzyskania gładkiej masy. Następnie wsypać mąkę wymieszaną z proszkiem do pieczenia, dokładnie wymieszać.Do natłuszczonej i obsypanej bułką tartą formy keksowej wlać większość ciasta, do reszty dodać kakao i łyżeczkę wody, zmiksować, polać po wierzchu ciasta w formie.Wstawić do nagrzanego do 180 st.C piekarnika i piec przez około 1 godzinę. 