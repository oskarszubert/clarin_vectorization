Od dawna marzył mi się mikser KitchenAid. W tym roku nareszcie udało mi się spełnić to marzenie i tuż po moich urodzinach na blacie w kuchni stanęło to czarne cudo:Taki sobie prezent na urodziny zrobiłam :)Muszę przyznać, że mogłam sobie na niego pozwolić dzięki blogowi. Teraz już wiadomo, po co zamieszczam na nim reklamy ;)Mikser został już oczywiście wypróbowany i jestem zachwycona: ciasta wyrastają wysokie jak nigdy dotąd, a ciasto drożdżowe po upieczeniu nigdy nie było tak puszyste kiedy wyrabiałam je ręcznie. No i przygotowanie ciast trwa krócej, co teraz przy malutkim dziecku bardzo mi się przydaje. Teraz jeszcze potrzebuję troszkę wolnego czasu na częstsze korzystanie z miksera, bo niestety synkowi zaczęły się kolki... Ale jak tylko miną znów będę mogła szaleć w kuchni z moim nowym pomocnikiem, a już jutro postaram się pokazać Wam pierwsze dwa wypieki przygotowane przy pomocy "kiciusia" ;) 