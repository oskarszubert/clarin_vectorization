Przedstawiam Wam muffinki które zaszły, a właściwie wjechały bardzo wysoko, bo... na Kasprowy Wierch ;) Wczoraj wybraliśmy się na wycieczkę do Zakopanego razem z naszym synkiem, w końcu to już "duży " chłopak, więc musi zacząć poznawać świat :) Potrzebowałam jakiejś smacznej i energetycznej przekąski, bo wstaliśmy wcześnie rano i czekała nas długa droga, więc wybór padł na muffinki z nutellą. To był strzał w 10, bo bardzo nam smakowały i muszę powiedzieć, że chyba były lepsze niż muffinki czarno-białe, które do tej pory wygrywały w moim muffinkowym rankingu. Przepis podała Bajaderka na forum cincin Składnikisuche:- 2 i 3/4 szklanki mąki pszennej- 1 łyżka proszku do pieczenia- 1 łyżeczka sody oczyszczonej- 3 łyżki gorzkiego kakao- 3/4 szklanki brązowego cukru (dałam biały)mokre:- 1/2 kostki masła (rozpuszczone i ostudzone)- 2 jajka- 1 szklanka maślankido środka:- 1 szklanka nutelli W dużej misce wymieszać suche składnki, wlać do nich zmieszane składniki mokre.  Łyżką wymieszać wszystko razem do połączenia składników, ale nie za długo, bo muffinki będą twarde.Do formy wyłożonej papilotkami nakładać po 1 płaskiej łyżce masy, na to 1 łyżkę nutelli i znów łyżkę masy.Wstawić do piekarnika nagrzanego do 180C i piec 15-20 minut.Po wyjęciu z piekarnika chwilę trzymać muffinki w formie, a potem studzić na kratce. W czasie nakładania do formy ciasto wydawało mi się jakieś dziwne bo było gęstsze  niż inne z których do tej pory piekłam muffinki, ale babeczki wyszły świetne, a w dodatku z podanych składnikiów wyszło ich 24 sztuki. 