Dziś są moje urodziny. Okrągłe urodziny. Łatwo zresztą domyślić się które ;) Z tej okazji upiekłam dziś czekoladowe babeczki, bo tort będę piekła jutro.  Drugą okazją do ich upieczenia był Czekoladowy Weekend który organizuje Bea. Jak dla mnie lepszego terminu na święto czekolady nie można było wymyślić ;)Tak jak wczoraj z faworkami, tak dziś zadebiutowałam moimi pierwszymi babeczkami. Z efektu jestem całkowicie zadowolona: krucha otoczka kryje miękkie, aksamitne, czekoladowe wnętrze. Składniki na 10 babeczekna ciasto:- 20 dag mąki pszennej- 10 dag masła- 1/2 łyżeczki soli- 1 żółtko- 3 łyżki lodowatej wodyna krem:- tabliczka gorzkiej czekolady- 1/2 szklanki śmietany kremówki- 1/2 opakowania cukru waniliowego- posiekane orzechy laskowe do posypaniaMąkę z solą wysypać na stolnicę, dodać pokrojone masło. Siekać nożem, aż powstaną małe grudki. Następnie uformować kopiec, na środku zrobić dołek, do którego wlać żółtko wymieszane z lodowatą wodą.  Szybko zagnieść gładkie ciasto, uformować z niego kulę, owinąć ją w folię aluminiową i włożyć do lodówki na co najmniej jedną godzinę.Schłodzone ciasto rozwałkować na grubość 0,5 cm. Wyłożyć nim foremki (moje ciasto nie dało się rozwałkować, bo się kruszyło. Uformowałam więc z niego wałek, który pokroiłam na 10 plasterków i dopiero wtedy każdy taki plaster rozwałkowywałam na placuszki i wkładałam do foremek). Spód ciasta ponakłuwać widelcem.Piekarnik rozgrzać do 200C, wstawić foremki z ciastem i piec do zrumienienia.Gotowe babeczki wyjąć z foremek kiedy troszkę ostygną i zostawić do całkowitego ostygnięcia.Przygotować krem: czekoladę połamać na kostki, włożyć do małego rondelka. Wlać śmietanę, wsypać cukier waniliowy i podgrzewać na małym ogniu cały czas mieszając, aż wszystkie składniki się połączą.Kiedy krem trochę ostygnie, napełnić nim babeczki. Posypać posiekanymi orzechami.Krem nie zastyga całkowicie, zostaje lekko płynny. 