Właściwie to chyba nazwa surówka byłaby tutaj bardziej odpowiednia, bo wszystkie warzywa użyte do jej przygotowania są surowe. Bardziej pasuje mi tutaj jednak sałatka, więc niech już tak zostanie. Przygotowałam ją w sobotę, na spotkanie urodzinowe z rodzinką. Smakowała wszystkim, ale najbardziej chyba mojej mamie. Dziś zrobiłam już nową porcję tej sałatki, bo miałam jeszcze połowę kapusty pekińskiej w lodówce. Tym  sposobem znów będziemy mieli pyszny obiad :)Składniki:- 1 mała kapusta pekińska lub 1/2 dużej- 1 puszka kukurydzy- 4 mandarynki- 1 nieduża cebula- 2 średnie marchewki- 1 pomidor- 2 łyżki jogurtu naturalnego- 3 łyżki majonezu- sól i pieprzKapustę umyć, osuszyć, dość drobno poszatkować. Mandarynki obrać, podzielić na cząstki, każdą przekroić na pół. Pomidora sparzyć, obrać ze skórki, pokroić w kostkę, cebulę drobno posiekać. Marchewki zetrzeć na tarce o dużych oczkach. Wszystkie składniki wsypać do miski, dodać osączoną z zalewy kukurydzę. Doprawić do smaku solą i pieprzem, dodać jogurt i majonez, wymieszać. Wstawić do lodówki na ok. 30 minut do przegryzienia. 