Kolejny sposób na spożytkowanie oscypków. Zamiast rolad z klasycznym nadzieniem z kiełbasy, boczku i ogórków kiszonych zrobiłam takie z papryką, oliwkami i oscypkami. Dobre. Miękkie, pachnące wędzonką, z aromatycznym sosem.  Składniki (na 4 rolady):- 500-600 g wołowiny na pieczeń- 2 łyżki musztardy- 3 małe oscypki- 6 zielonych oliwek nadziewanych papryka- 1 czerwona papryka- 1 nie duża cebula- majeranek- sól i pieprz- 1 szklanka bulionu warzywnego- kieliszek (80 ml) wytrawnego czerwonego wina- 2 łyżki kwaśnej śmietany 18%Mięso opłukać i starannie osuszyć papierowym ręcznikiem. Pokroić w poprzek włókien na 4 plastry. Każdy rozbić tak, żeby powstały cienkie płaty. Oprószyć je solą i pieprzem, z jednej strony posmarować musztardą i posypać majerankiem.Oliwki pokroić na plasterki, cebulę w cieniutkie krążki, a paprykę  i osypki w paski. Przygotowane składniki nadzienia rozłożyć na przygotowanych płatach mięsa i zwinąć ciasno w rolady. Każdą dokładnie obwiązać grubą bawełnianą nicią.W dużym rondlu rozgrzać 2 łyżki oleju. Włożyć zrazy, zrumienić ze wszystkich stron. Wlać bulion warzywny oraz wino. Dusić pod przykryciem około godziny aż mięso będzie miękkie. W razie potrzeby podlewać wodą.Zrazy wyjąć, usunąć nitki. Do pozostałego sosu wlać osoloną śmietanę, wymieszać i zagotować. Sos doprawić do smaku solą, pieprzem i szczyptą cukru.Rolady podawać z sosem.  Przypominam też o kończącym się jutro KONKURSIE :) 