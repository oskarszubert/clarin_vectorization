Pełne bakalii paluchy z ciasta francuskiego. Chrupiące z zewnątrz, miękkie w środku. Dość proste do zrobienia. Najbardziej smakowały nam zanim całkowicie wystygły i czekolada w środku była jeszcze miękka.Na pewno mogłyby znaleźć się na wigilijnym bądź też świątecznym stole. Składniki (na 8 sztuk):- opakowanie ciasta francuskiego (420 g)nadzienie:- 100 g rodzynek- 4 łyżki dowolnego jasnego wina- 50 g orzechów laskowych- 25 g orzeszków pinii (niekoniecznie)- 2 suszone śliwki- 3 suszone daktyle- 25 g gorzkiej czekolady- 20 g kandyzowanej skórki pomarańczowej- 1 płaska łyżka bułki tartej- 1 małe jajkodo posmarowania:- 1 żółtko- 1 łyżka wodyPrzygotowanie nadzienia:rodzynki wymieszać z winem i odstawić. Orzechy, śliwki, daktyle i czekoladę drobno posiekać. Wymieszać z kandyzowaną skórką pomarańczową oraz osączonymi rodzynkami.Jajko rozbić, oddzielić żółtko od białka. Żółtko wraz z bułką tartą dodać do bakalii. Białko ubić na sztywną pianę i dodać do nadzienia.Przygotowanie paluchów:rozmrożone ciasto francuskie rozwinąć, ułożyć na desce stroną z folią do góry i usunąć folię. Ciasto pokroić w paski grubości około 5 cm. Brzegi pasków posmarować żółtkiem wymieszanym z wodą. Na każdą połówkę paska ciasta nałożyć dużą łyżkę nadzienia. Następnie nadzienie przykryć drugą połową paska.Mocno docisnąć brzegi. Przygotowane paski zwinąć w spiralę (mnie udało się paski zawinąć tylko 1 raz). Górną powierzchnię posmarować żółtkiem z wodą. Gotowe paluszki wstawić do rozgrzanego do 190-200 st.C piekarnika i piec 20-30 minut. Po upieczeniu, jeszcze ciepłe posypać cukrem.Oryginalny przepis pochodzi z blogu Moje pyszności, podałam go jednak z moimi zmianami. 