Odkąd Michaś spróbował owocowego indyka - przepis tutaj, bardziej od dań z samych warzyw smakują mu dania z dodatkiem owoców. Dlatego zmodyfikowałam tamten przepis i postało nowe danie.      Przepis własny.   Składniki (na 2 porcje):  1 marchewka 1 jabłko 40 g mięsa z indyka (pierś albo udziec) 2 łyżki suchego ryżu  Mięso z indyka pokroić na mniejsze kawałki, zalać niewielką ilością zimnej wody i zagotować. Wsypać ryż oraz startą na dużych oczkach marchewkę i gotować mieszając (i w razie potrzeby dolewając wodę)przez około 20 minut. Kiedy wszystkie składniki będą ugotowane, dodać pokrojone w kostkę jabłko i gotować jeszcze chwilę, aż jabłko zmięknie. Na koniec dodać 2 łyżeczki masła i wszystko zmiksować. 