Skoro na dworze zimno, to na naszym stole częściej pojawiają się zupy. Moi mężczyźni najchętniej zjadają te w postaci kremu - gęste i sycące, do których koniecznym dodatkiem są chrupiące grzanki. Taka jest też i ta zupa, z kalafiora. Polecam!Składniki:- 1 duży kalafior- 2 ziemniaki- 1 cebula- 1,5 litra bulionu warzywnego- 1/4 szklanki kwaśnej śmietany 18%- sól i pieprz- 2 łyżki posiekanego koperku- chleb i masło na grzankiKalafior podzielić na różyczki, łodyżki pokroić na małe kawałki. Ziemniaki pokroić w dużą kostkę. Wrzucić do wrzącego bulionu i  ugotować do miękkości. Cebulę pokroić w piórka, zeszklić na łyżce oleju, dodać do ziemniaków z kalafiorem i wszystko zmiksować. Doprawić, wlać zahartowaną śmietanę, zagotować.Chleb pokroić w kostkę, zrumienić na maśle.Zupę na talerzach posypać grzankami i posiekanym koperkiem. 