W naszym ogrodzie rośnie duży krzew aronii. Do tej pory owoce zużywaliśmy na kompoty, a czego nie udało nam się na nie przerobić, lądowało w zamrażalniku i czekało na zimowe dni. W tym roku udało mi się znaleźć przepisy na ciasta z aronią, oto jeden z nich. Właściwie można powiedzieć że jest to jedna duża muffina, bo ciasto przygotowuje się w ten sam sposób jak to na muffinki właśnie i tak sobie myślę, że te babeczki też można byłoby z niego upiec jeśli ktoś miałby ochotę na mniejsze porcje tego kolorowego ciasta. W oryginalnym przepisie były świeże morele, ale ja zamieniłam je na nektarynki, bo te są dla mnie łatwiej dostępne i był to bardzo dobry wybór. Ciasto jest pyszne i chociaż surowe owoce aronii mają swoją goryczkę, w tym cieście wcale się jej nie wyczuwa, a aronia smakuje właściwie jak jagody.  Przepis zaczerpnęłam z gazety "Pyszne ciasta na powitanie lata" nr 17/2008. Składniki:- 5 nektarynek- 125 g aronii- 125 masła lub margaryny- 4 jajka- 250 g jogurtu naturalnego- sok z 1/2 cytryny- 250 g cukru pudru- 250 g mąki pszennej- 1 paczka cukru waniliowego- 1/2 paczki proszku do pieczenia (8 g)Nektarynki obrać, usunąć pestki i owoce pokroić na cząstki. Aronię opłukać i osuszyć.Tłuszcz roztopić i ostudzić. Jogurt wymieszać z sokiem z cytryny i razem z roztrzepanymi jajkami dodać go do tłuszczu, wymieszać.Cukier, mąkę, cukier waniliowy oraz proszek do pieczenia wymieszać w dużej misce. Wlać mokre składniki, wymieszać. Wsypać owoce i jeszcze raz dokładnie wymieszać.Tortownicę o średnicy 26 cm posmarować tłuszczem i obsypać mąką. Wyłożyć do niej ciasto, wygładzić na wierzchu.Wstawić do nagrzanego do 180ºC piekarnika i piec godzinę.Zimny placek można posypać cukrem pudrem. 