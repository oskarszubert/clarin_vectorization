Zastanawiałam się, co jeszcze może się kojarzyć z polską kuchnią, a czego jeszcze nie widziałam na innych blogach. Wyszło mi, że mogą to być kotlety mielone. Takie tradycyjne, z zieloną pietruszką już tutaj są, więc zrobiłam mielone z pieczarkami. Byłam bardzo zdziwiona tym, jak smakowały mojemu synkowi. Wygrały nawet  z jego ulubioną gotowaną marchewką, która to została odsunięta na bok, a synek zajadał kotleta ;) Dla mnie też były to najlepsze mielone jakie jadłam.  Składniki:- 500 g mielonego mięsa- 20 pieczarek- 1 duża cebula- 2 ząbki czosnku- 1 jajko- sól, pieprz, oreganoPieczarki i cebulę posiekać (ja pieczarek nie siekałam zbyt drobno, żeby były w kotletach widoczne i wyczuwalne w smaku). Na patelni podsmażyć cebulę, dodać pieczarki i zmiażdżony czosnek, smażyć do odparowania płynu. Przestudzić. Połączyć z mielonym mięsem i jajkiem, doprawić.Formować nie duże kotleciki, panierować w bułce tartej i smażyć na oleju na złoty kolor.Jest to moja trzecia propozycja w ramach Gotowania po polsku. 