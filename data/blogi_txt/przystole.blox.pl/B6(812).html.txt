Kiedy robi się ciepło, nie mam ochoty na jedzenie które jest tłuste, gęste i sycące, nad którego przygotowaniem trzeba spędzić dużo czasu w rozgrzanej kuchni. Wolę zjeść mniej i bardziej lekko, czyli zaczynam robić więcej sałatek. Skoro mamy już młode ziemniaki, to i sałatka z nimi w roli głównej pojawić się musiała. Dobra propozycja na obiad, piątkowy na przykład.Przepis pochodzi z książki "Przepyszne ziemniaki" wyd. Reader's Digest.Składniki (na 4 porcje):- 4 jajka ugotowane na twardo- 500 g małych młodych ziemniaków- 200 g mrożonego zielonego groszku- 2 puszki tuńczyka w oleju (po 185 g)- 2 marchewki (ok. 200 g)- 1 łyżka pokrojonego szczypiorkumajonez cytrynowy:- 200 ml majonezu- sok z 1 cytryny- sól i pieprzJajka obrać i każde przekroić wzdłuż na 8 części, odłożyć.Ziemniaki wyszorować pod bieżącą wodą i gotować we wrzątku przez 20-25 minut aż zmiękną. 5 minut przed końcem gotowania do ziemniaków wrzucić groszek. Całość odcedzić, ziemniaki oddzielić od groszku, krótko odparować, obrać ze skórki i pokroić w plasterki. Ostudzić.Tuńczyka osączyć, zachowując olej. Rybę rozdrobnić widelcem.Marchewkę zetrzeć na dużych oczkach.W dużej misce wymieszać majonez, olej z tuńczyka i sok z cytryny. Doprawić solą i pieprzem. Do majonezu dodać ziemniaki, groszek, tuńczyka oraz marchewkę i wymieszać. Odstawić sałatkę pod przykryciem na 30 minut w chłodne miejsce.Schłodzoną sałatkę w razie potrzeby doprawić jeszcze raz do smaku, posypać szczypiorkiem i udekorować jajkami. 