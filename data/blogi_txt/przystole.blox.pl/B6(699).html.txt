Placki z kaszy jaglanej i ziemniaków, więc mogą je zjeść osoby na diecie bezglutenowej. Nie zawierają także jajek - zamiast nich rolę sklejającą całość pełnią ziemniaki. Zdrowe nie tylko dzięki kaszy, ale i sposobowi przygotowania - nie są smażone na tłuszczu, ale pieczone w piekarniku. Idealny sposób na zdrowe śniadanie lub kolację. Placki nie są doprawiane na słodko, więc można je podać także ze słonymi dodatkami. Wybór wersji zależy od Was. U nas dzieci wolały na słodko, więc taką wersję dostały. Składniki (na 4 porcje):  100 g kaszy jaglanej 4 duże ziemniaki 70 g masła szczypta soli   powidła śliwkowe i cukier puder do posypania  Kaszę wsypać na gęste sitko. Przelać wrzątkiem, a potem kilkakrotnie przelać zimną wodą, żeby pozbyć się z kaszy goryczki. W garnku zagotować 300 ml wody, wsypać kaszę i gotować mieszając od czasu do czasu przez około 15-20 minut. Ugotowane ziemniaki odcedzić i jeszcze gorące obrać ze skórki, a potem pokroić i wymieszać z ciepłą kaszą. Dodać masło i sól, wymieszać i przecisnąć przez praskę, lub utłuc na jednolitą masę. Z masy uformować nieduże kulki, ułożyć na blasze wyłożonej papierem do pieczenia i każdą rozpłaszczyć dłonią na grubość około 0,5 cm. Blachę wstawić do piekarnika nagrzanego do 200 st.C i piec przez około 15-20 minut. Gotowe placki posmarować powidłami i ewentualnie posypać cukrem pudrem. Można podawać je na ciepło, albo na zimno (chociaż smaczniejsze są ciepłe).   Przepis z czasopisma "Sól i Pieprz" nr 6/2012.﻿﻿ 