Mąż dziś wrócił na kilka dni do szpitala na rehabilitację, a ze sobą zabrał rogaliki z nutellą. Już kiedy upiekłam poprzednie drożdżowe rogaliki mąż zaklepał sobie takie same do szpitala. Ponieważ jednak nie lubię dwa razy piec lub gotować tego samego, bo tyle przepisów mam jeszcze do wypróbowania, tym razem rogaliki zrobiłam z przepisu który znalazłam u Cudawianki. No i co tu dużo mówić? Te rogaliki są jeszcze lepsze od poprzednich, bardziej puszyste i miękkie, po prostu świetne!     Składniki:- 4 szklanki mąki*- 1 szklanka mleka- 3 jajka- 6 łyżek cukru- 3/4 szklanki oleju (można być mniej)- 50 g drożdży-  aromat waniliowy - mały słoiczek nutelli (200 g)Drożdże rozetrzeć z trzema łyżkami cukru, dodać szklankę letniego mleka i dwie łyżki mąki, wymieszać.Do garnka lub miski wsypać mąkę, na środku zrobić dołek, wlać rozrobione drożdże, przykryć ściereczką i odstawić do wyrośnięcia. Następnie dodać resztę cukru, kilka kropli aromatu waniliowego i roztrzepane jajka (zostawić ok. 1 łyżki do posmarowania rogalików) oraz olej. Wyrobić ciasto i ponownie zostawić do wyrośnięcia pod przykryciem.Kiedy ciasto podwoi swoją objętość, wykładać ciasto porcjami na stolnicę i rozwałkowywać na okrągłe placki i grubości 0,5 cm. pokroić na trójkąty, na każdy nałożyć po łyżeczce nutelli i zwijać w rogaliki. Ułożyć je na blasze i jeszcze na chwilę przykryć i zostawić do wyrośnięcia. Każdy posmarować odłożonym roztrzepanym jajkiem, można posypać grubym cukrem. Wstawić do nagrzanego do 200C piekarnika i piec 15-20 minut aż rogaliki się zarumienią.* użyłam innej mąki niż zwykle, bo mojej w sklepie nie było i musiałam dać 5 szklanek mąki, bo przy czterech ciasto było rzadkie i lepiące, nie było mowy o jego rozwałkowaniu. Skoro jednak Cudawiance i innym dziewczynom które robiły rogaliki z tego przepisu wystarczyły te 4 szklanki, tak też podaję w przepisie, a zawsze można dać więcej, tak jak zrobiłam ja. 