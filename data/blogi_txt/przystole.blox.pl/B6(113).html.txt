Przepis znalazłam w Galerii Potraw. Cepeliny przypominają trochę kotleciki a la gołąbki, które pokazywałam niedawno, ale tutaj dodaje się ryż i sos przygotowuje się inaczej. Obie wersje "oszukanych gołąbków" są pyszne i mogę je szczerze polecić (cepeliny są nawet troszkę lepsze)Składniki:- 1/2 niedużej główki białej kapusty- 100 g ryżu- 2 cebule- 50 dag mielonej łopatki- 2 jajka- sól, pieprz, majeranekna sos:- 1-2 puszki pomidorów- 1 marchewka- 2 ząbki czosnku- ziele angielskie i liść laurowy- śmietanka 30%Kapustę drobno poszatkować, wrzucić do osolonego wrzątku i gotować aż zmniejszy swoją objętość i trochę zmięknie. Odcedzić i wystudzić. Ryż ugotować i ostudzić. Cebule drobno posiekać.Kapustę, ryż, mięso, cebulę i jajka połączyć w miarę jednolitą masę. Uformować na kształt cygar i obsmażyć na oleju. Gotowe przełożyć do garnka, wlać pomidory z zalewą, dodać pokrojoną w ćwierć plasterki marchewkę, posiekany czosnek, ziele angielskie i liść laurowy. Przykryć i dusić ok. 40 minut. Na koniec wyjąć cepeliny, do sosu dodać śmietankę, wymieszać, włożyć mięso, gotować jeszcze chwilę.Na talerzu posypać natką pietruszki lub szczypiorkiem.Moje uwagi: dałam jedną puszkę pomidorów i sos był za mało pomidorowy, więc dodałam jeszcze małą puszkę koncentratu pomidorowego i sos doprawiłam cukrem do smaku. Poza tym podczas duszenia dolewałam wody, bo lubię mieć dużo sosu do takich potraw. 