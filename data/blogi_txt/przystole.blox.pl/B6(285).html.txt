Kiedy zobaczyłam ten przepis u Atiny, wiedziałam że niedługo pojawi się i na moim stole, ponieważ oboje z mężem bardzo lubimy takie połączenia mięsa z sosem i serem. Tak jak się spodziewałam, filet z kurczaka przygotowany w ten sposób bardzo nam smakował, a dodatkowo zaskoczył mnie krótki czas przygotowania. Po prostu włożyłam formę z mięsem do piekarnika i poszłam oglądać film, a kiedy chciałam sprawdzić jak się sprawy w piecu mają, główna część naszego obiadu była już gotowa i trzeba było szybko brać się za smażenie frytek :)Anita napisała, że w ten sam sposób można przygotować filet z ryby i wydaje mi się, że niedługo i taką wersję zrobię.  Składniki (dla 2 osób):- 2 filety z piersi z kurczaka- 3 płaskie łyżki majonezu- 3 płaskie łyżki musztardy Dijon- garść startego żółtego sera- tarta bułka- przyprawy (u mnie papryka słodka, pieprz cayenne)Filety umyć, osuszyć, lekko rozbić. Oprószyć z obu stron przyprawami, ułożyć na blasze wyłożonej folią do pieczenia (ja użyłam wysmarowanej masłem blaszki teflonowej).Musztardę, majonez i ser wymieszać, rozłożyć na filetach, posypać tartą bułką.Wstawić do nagrzanego piekarnika i piec w 200ºC aż wierzch się zezłoci (u mnie 25 minut). 