Gdy na dworze szaro, buro i ponuro, a do tego jeszcze pada deszcz jak teraz u mnie, dobrym sposobem na poprawę nastroju są owsiane ciasteczka ze szklanką ciepłego mleka. Do tego wygodny fotel, dobra książka a jeśli ktoś jest zmarzluchem to jeszcze koc na nogi i mamy całkiem miło spędzone popołudnie lub wieczór :)  Przepis pochodzi ze starego wydania czasopisma "Claudia"Składniki (na około 26 ciasteczek)- 220 g płatków owsianych górskich- 150 g masła- 1/2 szklanki cukru pudru- małe opakowanie cukru waniliowego- szczypta proszku do pieczenia- 80 g rodzynków- 1 jajkoPłatki owsiane podprażyć na suchej patelni. Pokruszyć wałkiem na stolnicy lub rozdrobnić je w blenderze. Masło rozpuścić w rondelku, dodać cukier i cukier waniliowy. Mieszając trzymać na ogniu aż wszystkie składniki się połączą. Odstawić aż chwilę przestygnie.Płatki wymieszać z proszkiem do pieczenia i rodzynkami, wlać masło z cukrem i rozkłócone jajko. Dokładnie wymieszać.Z masy owsianej nakładać na wyłożoną papierem do pieczenia blachę nieduże porcje ciasta. Wstawić do nagrzanego do 180ºC piekarnika i piec 15-20 minut do lekkiego zrumienienia (ciastka twardnieją  kiedy przestygną). 