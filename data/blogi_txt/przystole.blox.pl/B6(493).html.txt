Nasz niedzielny obiad był bardzo zdrowy, smaczny i kolorowy. Pełnoziarnisty makaron podany na słodko z orzechami w karmelizowanym miodzie z dodatkiem soku i cząstek z pomarańczy. Bita śmietana dodała dodatkowego smaczku. Danie to ma jeszcze jedną sporą zaletę: przygotowanie całego obiadu trwa właściwie tyle, co ugotowanie makaronu. To mój trzeci przepis w ramach kampanii społecznej Makaron rządzi zdrowo.   Składniki (na 4 porcje):- 400 g makaronu pełnoziarnistego świderki- 80 g miodu- 50 g orzechów laskowych- 50 g orzechów włoskich- sok z 1 pomarańczy- cząstki z 1 pomarańczy- bita śmietana i skórka starta z pomarańczy do dekoracjiMakaron ugotować al dente.Kiedy makaron się gotuje na patelni lub w rondelku skarmelizować miód. Wsypać niezbyt drobno pokrojone orzechy i mniej więcej po trzech minutach wlać sok z pomarańczy. Zmniejszyć ogień i od czasu do czasu mieszając zredukować płyn. Dodać ugotowany i odcedzony makaron, wymieszać, przełożyć na talerze. Obłożyć cząstkami pomarańczy, udekorować bitą śmietaną oraz skórką pomarańczową. Od razu podawać. 