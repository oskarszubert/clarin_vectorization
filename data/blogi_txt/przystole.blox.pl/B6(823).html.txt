Dziś kolejny przepis od Agnieszki o której pisałam tutaj. Kilka dni temu kiedy byliśmy u Agnieszki uraczyła nas takimi sandwiczami na kolację i okazało się, że jest to świetny sposób aby mój synek zjadł pomidory i szczypiorek których nie chce jeść jeśli tylko są widoczne. Jakoś jednak trzeba dziecku witaminy przemycać i teraz takie ciepłe kanapki będą mi do tego celu służyć. Już zrobiliśmy dwie powtórki w domu, tyle że na śniadanie i za każdym razem odniosłam sukces, bo synek zjadł po dwa takie trójkąciki. My z mężem zjedliśmy oczywiście więcej i jeszcze nam się nie znudziły, więc wchodzą do naszego stałego repertuaru kuchennego :) Zamieniłam tylko zwykły chleb tostowy na chleb z ziarnami.Aga - dziękuję za inspirację!    Składniki (dla 3 osób):- 10 kromek chleba tostowego z ziarnami- 5 plasterków serka topionego paprykowego- 5 plasterków szynki (najlepiej tostowej, ja robiłam z innej)- 1 pomidor- posiekany szczypiorek- sól i pieprz do smakuNa połowie kromek ułożyć plasterki sera, na nim plasterki pomidora, posypać szczypiorkiem, przyprawić pieprzem i delikatnie solą, następnie ułożyć plasterki szynki. Przykryć pozostałymi kromkami chleba i zapiekać w tosterze (opiekaczu) do zrumienienia. Najlepiej smakują gorące. 