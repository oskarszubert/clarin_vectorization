Ten, kto czytał ten artykuł, wie już, że kiedyś oglądałam wszystkie odcinki "Kulinarnych podróży Roberta Makłowicza", nagrywałam je, a potem przepisy skrupulatnie spisywałam. Właśnie z tego programu pochodzi ten przepis. Jest to potrawa wywodząca się z Górnego Śląska. Tak przygotowany żurek jest bardzo treściwy, gęsty dzięki zawartości ziemniaków i dość kwaśny. Na pewno dobrze będzie smakował jesienią i zimą. Składniki:- 500 g wędzonych żeberek- 2 litry wody- 4 duże ziemniaki- 100 g wędzonej szynki- 100 g wędzonego boczku- 1 cebula- 2-3 ząbki czosnku- 1 łyżka mąki pszennej- 450 ml zakwasu na żurek- majeranek, sól i pieprz- pęczek natki pietruszkiWędzone żeberka włożyć do garnka, zalać dwoma litrami zimnej wody. Przykryć, doprowadzić do wrzenia i gotować aż mięso zmięknie i kości łatwo dadzą się wyjąć (około 1-1,5 godziny). Ugotowane żeberka wyjąć, a do wywaru włożyć obrane i pokrojone w dużą kostkę ziemniaki. Gotować do miękkości, przez około 15 minut.W czasie kiedy ziemniaki się gotują, pokroić boczek w kostkę, a cebulę i czosnek drobno posiekać. W rondelku bez dodatku tłuszczu wytopić z boczku skwarki, dodać cebulę, a kiedy zrobi się szklista, dołożyć czosnek i podsmażyć. Wsypać mąkę i zasmażyć.Do miękkich ziemniaków dodać pokrojoną w kostkę szynkę i obrane z kości i pokrojone mięso.Zakwas wlać do garnka z ziemniakami i mięsem, niewielką ilość zakwasu zostawić i wlać do skwarków z cebulą i mąką. Wymieszać, wlać do garnka, wymieszać, doprawić majerankiem, solą, oraz pieprzem i chwilę pogotować.Gotowy żur podawać z pokrojonym jajkiem, posypane natką pietruszki. 