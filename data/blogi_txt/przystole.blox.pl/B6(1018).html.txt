Placki i placuszki zazwyczaj są smażone na patelni, ale te, które dziś Wam proponuję, są pieczone na blasze w piekarniku. Dzięki temu są chrupiące z zewnątrz, a miękkie w środku i zawierają znacznie mniej tłuszczu od tych smażonych na oleju. Kminek i sos ze szczypiorkiem dodają im pikanterii.  Składniki (na 4 porcje):- 800 g mączystych ziemniaków- sól- 50 g plus 2 łyżki masła- 150 g mąki pszennej- 4-5 łyżek mleka- 3 łyżki ziaren kminkusos pomidorowy:- 250 g przecieru pomidorowego- 100 g gęstej kwaśnej śmietany 18%- sól, pieprz (kolorowy), szczypta cukru- 1 łyżka drobno posiekanego szczypiorkuZiemniaki obrać, pokroić w grubą kostkę i gotować do miękkości w osolonym wrzątku przez około 25 minut. Odlać wodę i jeszcze gorące przecisnąć przez praskę. Dodać łyżeczkę soli i ostudzić.Rozgrzać piekarnik do 200 st.C. Blachę wyłożyć papierem do pieczenia. Rozpuścić 50 g masła, lekko przestudzić, a następnie dodać je do ziemniaków wraz z mąką oraz mlekiem i wyrobić gładkie, elastyczne ciasto.Pokrytymi mąką rękami uformować z ciasta  12 kulek, ułożyć je na blasze i rozpłaszczyć na placuszki grubości palca i średnicy 8 cm.Posypać kminkiem (u mnie ziarenka i mielony) i na każdym placuszku rozłożyć po kilka wiórków masła -  w sumie 2 łyżki  (o tym akurat zapomniałam).Piec placuszki w gorącym piekarniku przez około 30 minut, aż się przyrumienią i będą chrupiące. Przygotowanie sosu:przecier pomidorowy wlać do rondelka i podgrzać na średnim ogniu. Dodać śmietanę, wymieszać i zagotować. Doprawić do smaku solą, pieprzem i szczyptą cukru. Wsypać szczypiorek.Na talerze wlać sos, na nim ułożyć placuszki i od razu podawać.Przepis z książki "Przepyszne ziemniaki" wyd. Reader's Digest. 