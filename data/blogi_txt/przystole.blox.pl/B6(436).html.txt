Przygotowane w ten sposób mięso jest po upieczeniu miękkie i soczyste, z dość wyraźnie wyczuwalnym cytrynowym aromatem. Zamarynowałam filety z kurczaka, ale z powodzeniem można by też przygotować w ten sposób inne części kurczaka, na przykład udka. Składniki (na 2 porcje):  podwójny filet z kurczaka 1,5 łyżki oleju 2 łyżki soku z cytryny 1 łyżeczka startej skórki z cytryny 1 łyżeczka suszonego oregano po dużej szczypcie suszonej bazylii i tymianku 2 ząbki czosnku drobno posiekane 1 łyżka płynnego miodu (nie sztucznego) 0,5 łyżeczki soli  Mięso podzielić na dwa filety. Umyć, oczyścić i osuszyć. W misce wymieszać wszystkie pozostałe składniki. Włożyć mięso, natrzeć marynatą z każdej strony. Miskę przykryć i włożyć do lodówki na całą noc. Następnego dnia mięso razem z marynatą przełożyć do naczynia do zapiekania. Przykryć (jeśli nie naczynie nie ma pokrywki, można użyć folii aluminiowej). Wstawić do piekarnika nagrzanego do 190 st.C i piec przez 45 minut. Zdjąć przykrycie i piec jeszcze przez 10-15 minut, aż mięso ładnie się zarumieni. Po upieczeniu mięso zostawić w wyłączonym piekarniku jeszcze przez około 5 minut. Podawać z pieczonymi ziemniakami lub frytkami z piekarnika i surówką. 