Przepisów na pizzę jest chyba tyle ile osób ją przygotowujących. Każdy ma swoje ulubione ciasto, składniki, czy sos. Ja tego jedynego przepisu na ciasto jeszcze szukam, ale sos już mam i innego nie szukam, ani nawet nie próbuję. Jest bardzo pomidorowy, gęsty i pachnący ziołami. Pyszny. Idealny. Oryginalnie sos pochodzi z przepisu na calzone z salami i pieczarkami.   Składniki (na dwie pizze o średnicy ok. 30 cm): 230 g przecieru pomidorowego 1 łyżka oliwy 1 ząbek czosnku, drobno pokrojony ½ łyżeczki suszonego oregano ½ łyżeczka suszonej bazylii ¼ łyżeczki cukru ½ łyżeczki soli odrobina pieprzu    ﻿Wszystkie składniki sosu umieścić w garnuszku. Doprowadzić do wrzenia, następnie zmniejszyć ogień i gotować 10 minut, aż sos zgęstnieje. 