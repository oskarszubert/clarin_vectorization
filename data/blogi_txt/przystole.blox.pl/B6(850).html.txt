Wracam do regularnego pisania. Zaczynam od sernika który upiekłam na Wielkanoc, a w sobotę 10 kwietnia miałam zamiar pokazać go na blogu. Nie zdążyłam, bo wcześniej wydarzyła się tragedia pod Smoleńskiem. Teraz nadrabiam zaległości.Ciasto bardzo nam smakowało, masa serowa z makową świetnie się komponowały, a kruchy i delikatny spód wspaniale uzupełniał tą smakową kompozycję. Jest to sernik z tych które wprost rozpływają się w ustach. Polecam!Przepis z gazety "Kobieta i życie".Składnikina kruche ciasto:- 1,5 szklanki mąki pszennej- 0,5 szklanki cukru pudru- 0,5 kostki margaryny- 1 żółtko- 1 łyżka wódkina masę makową: - gotowa masa makowa z puszki (ok. 900 g)- 3 białka- 2 łyżki bułki tartej- aromat waniliowyna masę serową:- 1 kg białego sera (użyłam gotowego mielonego sera z wiaderka)- 1 szklanka cukru pudru- 5 jajek- 0,5 kostki masłaPrzygotować ciasto: mąkę wysypać na stolnicę, dodać pokrojoną na kawałki margarynę i posiekać nożem. Następnie dodać resztę składników i zagnieść gładkie ciasto. Zawinąć je w folię i włożyć na godzinę do lodówki.Formę o wymiarach 37x23 cm wysmarować tłuszczem i dno wylepić ciastem. Piec przez 15 minut w temperaturze 180 st.C.Przygotować masę makową: masę z puszki wyłożyć do miski i wymieszać z bułką tartą, aromatem waniliowym oraz pianą ubitą z białek.Przygotować masę serową: oddzielić żółtka od białek. Masło utrzeć z cukrem i żółtkami, następnie nadal ucierając dodawać po łyżce sera. Białka ubić na sztywną pianę. Wymieszać delikatnie z serem.Na podpieczony spód wyłożyć masę makową, na niej rozsmarować masę serową, wyrównać wierzch i widelcem zrobić falę na wierzchu.Piec godzinę w 180 st.C.Przepis dodaję jeszcze do akcji Kuchnia Wielkanocna 2010. 