Szukałam pomysłu na kotlet schabowy troszkę inny niż ten tradycyjny. Znalazłam go na blogu Ireny i Andrzeja. Wczoraj zrobiłam takie kotlety już po raz drugi i nie wiem kiedy nam się znudzą, bo są takie dobre ;)    Proporcje składników podane przez Andrzeja są za duże na nas dwoje, więc ilości dostosowałam do swoich potrzeb.   Składniki (dla 2 osób):- 2 plastry schabu bez kości o grubości ok. 2 cm- 1 jajko- bułka tarta- 1/2 cebuli- szczypta curry- 3-4 łyżki tartego żółtego sera- 2 łyżeczki majonezu- 2 łyżeczki keczupu- sól i pieprz- olej do smażeniaMięso rozbić na cieniutkie plasterki i posolić. Kotlety obtoczyć w roztrzepanym jajku i tartej bułce. Usmażyć na rozgrzanym oleju na złoty kolor.Cebulę posiekać, zeszklić na tłuszczu ze smażenia kotletów, oprószyć solą, pieprzem i curry. Dusić ok. 3 minuty. Każdy kotlet posmarować masą cebulową, posypać tartym serem, posmarować keczupem wymieszanym z majonezem. Zapiec na patelni pod przykryciem aż ser się rozpuści (można je zapiec w piekarniku).Podawać z gotowanymi ziemniakami i surówką z kiszonej kapusty. 