Po przygotowaniu makaronu ze szpinakiem i fetą oraz zielonego koktajlu zostało mi jeszcze kilka szpinakowych liści, więc wykorzystałam je do zrobienia kiszu. Wystarczyło akurat na połowę porcji, czyli trzy małe foremki.Do połączenia szpinaku i rodzynek podchodziłam dość nieufnie, ale okazało się, że całość wyszła bardzo smaczna. Smaki słony i słodki przeplatają się podczas jedzenia. I nawet ja, nie przepadająca szczególnie za rodzynkami zachwyciłam się smakiem. Jadłam wersję ciepłą i zimną. Zdecydowanie wybieram to danie podane na ciepło. Polecam Wam spróbowanie, może i Wam zasmakuje?      Składniki (na 6 foremek o średnicy 10 cm) ciasto:  100 g mąki pszennej 100 g zmielonych migdałów (zmieliłam płatki migdałowe) 1 łyżeczka cukru pudru 1/2 łyżeczki soli 125 g masła 2 żółtka  nadzienie: 125 g świeżego szpinaku 150 g kwaśnej śmietany 18% 2 jajka 50 ml mleka 3 łyżki rodzynek 3 łyżki płatków migdałowych sól, pieprz, szczypta gałki muszkatołowej    Przygotować ciasto:mąkę wymieszać z mielonymi migdałami, cukrem i solą. Przesypać na stolnicę, dodać pokrojone masło i posiekać. Dodać żółtka i wyrobić ciasto (w razie potrzeby dodać jeszcze trochę mąki). Z ciasta uformować kulę, owinąć folią i włożyć do lodówki na około 30 minut.   Przygotować farsz:szpinak oczyścić z ogonków, umyć i zblanszować krótko w osolonym wrzątku. Osączyć, odcisnąć z wody i pokroić. Jajka roztrzepać ze śmietaną i mlekiem, doprawić solą, pieprzem i gałką muszkatołową.   Ciasto rozwałkować na posypaną mąką blacie, wylepić natłuszczone i obsypane mąką foremki. Do każdej nałożyć porcję szpinaku, posypać rodzynkami, zalać sosem śmietanowo-jajecznym, posypać płatkami migdałów. Zapiekać przez 30 minut w piekarniku nagrzanym do 180 st.C.Podawać jeszcze ciepłe.     Przepis dodaję do akcji Zielono mi... 