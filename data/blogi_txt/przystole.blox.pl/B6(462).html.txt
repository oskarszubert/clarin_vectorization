Na niedzielę miałam zamiar upiec ciasto drożdżowe, nawet kupiłam już drożdże, ale jednak stanęło na cieście znacznie szybszym do zrobienia. W kolejce do wypróbowania czekał bowiem przepis na łatwego podobno murzynka, więc chętnie z niego skorzystałam i wiecie co? Ciasto jest dokładnie takie jak mówi nazwa, a do tego jeszcze jest lekkie, puszyste i smaczne, a przy tym nie za słodkie.  Składniki:- 1 i 1/4 szklanki mąki pszennej- 1 kostka (250g) margaryny- 1 szklanka cukru- 3 łyżki kakao- 1 łyżeczka proszku do pieczenia- 3 jajka- 2 łyżeczki cukru waniliowegoMargarynę włożyć do rondelka, wsypać cukier, cukier waniliowy i kakao, oraz wlać 3 łyżki wody. Garnek postawić na małym ogniu i podgrzewać cały czas mieszając, aż składniki się połączą, ostudzić.Z białek ze szczyptą soli ubić sztywną pianę.Do ostudzonej masy dodać żółtka i zmiksować, następnie przesiać mąkę z proszkiem do pieczenia i dobrze wymieszać mikserem. Ciasto powinno mieć konsystencję gęstej śmietany. Wmieszać delikatnie łyżką pianę z białek i wymieszać.Gotowe ciasto wlać do formy keksowej wysmarowanej masłem i obsypanej bułką tartą. Wstawić do piekarnika nagrzanego do 180ºC i piec około 50 minut.Zimne ciasto można posypać cukrem pudrem. 