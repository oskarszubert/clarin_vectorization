Przepis zaczerpnęłam z blogu Agnieshi Zaciszna knajpka. Jest to świetny sposób na pyszny i w miarę szybki do zrobienia obiad. Składniki:    - 1 podwójna pierś z kurczaka - sos sojowy (ja użyłam przyprawy do zup w płynie) - 3 łyżki oliwy - 1 duży ząbek czosnku - sok z 1/2 cytryny - mały kubek śmietany 18% - 1-2 łyżki musztardy - 1/2 pęczka koperku Mięso pokroić w kostkę. Czosnek przecisnąć przez praskę, wymieszać z oliwą, sokiem z cytryny i sosem sojowym. Do powstałej marynaty włożyć pokrojone mięso, dobrze wymieszać. Przykryć folią i wstawić do lodówki na około 3 godziny. Patelnię rozgrzać bez dodatku tłuszczu, włożyć mięso, przesmażyć. Podlać odrobiną wody lub rosołu, dodać śmietanę i musztardę. Poddusić. Do gotowego sosu wsypać posiekany koperek, doprawić do smaku. Podawać z ryżem lub makaronem. 