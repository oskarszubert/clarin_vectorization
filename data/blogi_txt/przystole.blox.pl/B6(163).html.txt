Chyba każdy ma swój ulubiony przepis na ciasto do pizzy. Ja swojego długo szukałam, bo lubię pizzę na cienkim cieście i nareszcie mam. Dostałam go od Marghe. Ciasto jest po prostu rewelacyjne. Szybko się wyrabia, można je przygotować przy pomocy miksera. Nie trzeba robić zaczynu, ciasto wyrabia się od razu. Na wyrośniecie trzeba poczekać tylko 30 minut, a potem już pozostaje tylko wałkowanie, które jest bezproblemowe i nakładanie ulubionych dodatków.   Przepis na sos pomidorowy do pizzy znajdziecie tutaj.          Składniki (na dwie pizze o średnicy ok. 30 cm)﻿:  400 g mąki pszennej 25 g świeżych drożdży 250 ml letniej wody  1 łyżeczka cukru  1/2 łyżeczki soli  1 łyżeczka oliwy + odrobina do posmarowania   ﻿ ﻿Drożdże rozpuścić w letniej wodzie, dodać cukier.Wszystkie składniki umieścić w misce i zagnieść (ja robię to mikserem). Ciasto przełożyć do posmarowanej oliwą miski, odstawić na 30 minut w ciepłe miejsce. Po 30 minutach ponownie wyrobić﻿, podzielić na dwie części, każdą rozwałkować na placek o średnicy ok. 30 cm. Posmarować sosem pomidorowym, ułożyć ulubione dodatki. Tak przygotowane formy z pizzą wstawić do piekarnika rozgrzanego do 220 st.C i piec przez 10-15 minut. ﻿﻿ 