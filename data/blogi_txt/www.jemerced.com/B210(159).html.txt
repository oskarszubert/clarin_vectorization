Jessy Mercedes Uwierzcie - zamarzałam przy robieniu tych zdjęć. W tym dniu marzyłam o futrze do ziemni, albo o jakimś kombinezonie narciarskim, serio - Nowy Jork zamarzał! Temperatury tu sięgały nawet do -20'C. Zdjęcia zrobiła mi dziewczyna, którą dopiero co poznałam na spotkaniu w showroomie Bollare przy 5th Avenue. Stamtąd ukradłam też ten płaszczyk, który idealnie przełamuje moją stylizację i dodaje jej szczypty rock'and'rolla!    Co do pytań dotyczących Nowego Jorku i mojej wyprawy. Na pytania dotyczące jedzenia, sklepów, zwiedzania odpowiem pod koniec wyjazdu, czyli za miesiąc. Dlaczego? Bo każdego dnia poznaję tyle cudownych miejscówek, że mój przewodnik byłby totalnie niekompletny.   Jak z biletami do NY? Bilety można kupić od 600 zł do 20 000 zł w obie strony. Zależy jakimi liniami lotniczymi lecicie. Ja teraz leciałam za 600 zł (plus koszta bagażu w stronę powrotną) liniami United Airlines z przesiadką w Frankfurcie. Moja podróż zajęła mi ok. 15 h łącznie. Ale pamiętam też, że 2,5 roku temu, kiedy amerykański magazyn ELLE zaprosił mnie do NY zapłacili za lot Lufthansa i biznes klasę kilkanaście tysięcy złotych, tylko dlatego, że bilet był kupowany na ostatnią chwilę. Jak szukać tanich biletów? Przez google. Wpisujecie TANIE BILETY LOTNICZE NOWY JORK. Portale takie jak Fly4free, czy MlecznePodroze podsuwają Wam gotowe bilety pod nos. Na Mlecznych widziałam lot Lufthansa za 1600 zł w dwie strony. Zatem można znaleźć, ale trzeba szukać dni, miesiące - tani bilet lotniczy to opcja dla ludzi cierpliwych. Co z wizą? Nie znam się na tym, nie potrzebuję wizy. Mam też niemieckie obywatelstwo i tylko niemiecki paszport, którym legitymuję się w USA. Niemcy mogą przylecieć, kiedy chcą. Jedyne co muszą zrobić to wypełnić ankietę online i zapłacić za nią 15 $. To tzw. ESTA. Trzeba to robić co rok.   Po Nowym Jorku najłatwiej poruszać się metrem. Za miesięczną kartę płacicie 112 $, a za 7 dniową 30$.  Taxi - na start jest 2,50 $, a potem płacicie ok. 50 centów za 1 milę.  Gdzie mieszkać? Ja spałam lub będę spać - bo podróż wciąż trwa - w Hotelu Hudson 5 dni, 7 dni w hotelu Empire. Poza tym u koleżanki na Brooklynie, kolegi na Soho i koleżanki na 5th Avenue. Przeprowadzam się non stop. Jak znaleźć nocleg? Na Booking.com wpiszcie referencje, gdzie chcecie mieszkać i za ile. I wpisujecie np. Brooklyn, do 100 zł za dobę. I booking.com Wam szuka. Tam znajdziecie coś za 100 zł, ale i za 10 000 zł, więc ustawiajcie sobie preferencje w ustawieniach. Co do wynajmowania mieszkań, używajcie strony Airbnb, gdzie również ustawcie sobie preferencję. Możecie np. wynająć na Soho (Manhattan) mieszkanie za tydzień za 2500 zł na 3 osoby. Wystarczy poszukać :)  Jedzenie - możecie zjeść na ulicy hot doga za 1 dolara. Możecie pójść do knajpy dla turystów przy Times Square, wydać na słaby obiad 100$. Możecie też pojeździć dalej - tak jak ja to robię (widać na instagramie) i jeść w alternatywnych, artystycznych knajpkach na Soho, czy Brooklynie - tam za wypasione, świeże i pyszne jedzenie płacicie 5$-25$ w zależności, gdzie idziecie. Ja wolę takie miejsca, gdzie siedzą nowojorczycy, czuć klimat. Najgorsze są miejsca do których wchodzi się z ulicy! Ja każdy obiad i śniadanie mam zaplanowane, gdzie będę jeść - gdzie będzie najpyszniej i najlepiej cenowo. Knajpy znam z polecania znajomych i Foursquare przede wszystkim. Zrobię Wam oczywiście przewodnik kulinarny z adresami i zdjęciami, bo to co ja tu jem jest niesamowite! :D Macie jeszcze jakieś pytania? photo. KristenGlam.com   COAT - Line   Dot  JUMPER - ALOHA FROM DEER  REAL LEATHER PANT - H M  BOOTS - TIMBERLAND  BEANIE - H M BAG - CHANEL 