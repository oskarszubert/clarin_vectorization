Jessy Mercedes Nie wiem, jakim cudem nigdy nie wykorzystywałam tak pięknej, ale każdemu znanej scenografii mojej dzisiejszej sesji do zdjęć. Codziennie przechodząc przez poznański Stary Rynek, zupełnie nie zwracałam uwagi na fantastyczne kolorowe kamieniczki, czy piękne złote ornamenty na naszym miętowym, renesansowym ratuszu. Ale wystarczyło, aby nadeszło lato i abym zauważyła dziesiątki turystów zza granicy fotografujących się na naszym rynku... I oto pojawiła się wreszcie w mojej głowie myśl - miejsce na nową sesję do bloga! Ja to jestem spostrzegawcza, ale lepiej późno, niż wcale. No cóż, mam nadzieję, że Wam się spodobają zdjęcia! :)  A co do mody... Najmodniejszymi i wschodzącymi butami na to lato zdecydowanie są rzymianki. Na razie marki oswajają klientów z trendem obuwia rodem z starożytnego Rzymu proponując nam sandały do wysokości kostki, ale projektanci high fashion i najdoskonalsze it-girls zza granicy już je noszą - boskie sandały rzymianki w wersji maxi, czyli pod kolano (Chanel), czy nawet za kolano (Tom Ford, Jimmy Choo). A ja? Ja te buty kupiłam na ebay'u od Chińczyków, kiedy byłam w pierwszej klasie gimnazjum, czyli 7 lat temu. Wtedy nosiły takie buty Olsenki - musiałam je mieć i zamówiłam je za stówkę. Teraz są znowu modne, a za rok, wszyscy będą w nich chodzić. Fajnie składować ciuchy i ich nie wyrzucać, sporo kasy się oszczędza, kiedy jest się taką zwariowaną fashion-maniaczką, jak ja :) phot. KRZYSZTOF ADAMEK    DRESS - SHEINSIDE.COM  SUNNIES - PRADA BAG - ZARA  GLADIATOR SANDALS - NO NAME / EBAY  BRACELET - See By Chloé 