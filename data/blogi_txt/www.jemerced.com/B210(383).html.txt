Jessy Mercedes Przepraszam za moją długo nieobecność, ale czasami tak bywa, że człowiek nie ma na nic czasu. Szkoła, praca, przyjaciele i tak w kółko. Laptopa przy kubku mojego ulubionego czekoladowego moccacino odpalałam ostatnio tylko na chwilę, ale teraz postaram się nadrobić zaległości. Przede wszystkim chciałam się pochwalić moimi wspólnymi zdjęciami z kuzynką, które zrobiłyśmy w czasie mojego wyjazdu do wsi Małkinia. Trochę sobie odpoczęłam od szumu Poznania, czasami tak trzeba. Uwielbiam obserwować ubrania, które wkładają na siebie ludzie, zawsze mnie to ciekawi, co ich zainspirowało do tego outfitu, a jeśli np. nie lubią mody, to czy zdają sobie sprawę z tego, że i tak są z nią powiązani, bo te jeansy biodrówki połączone z zwykłym t-shirtem, właśnie niedawno zmarły McQueen wymyślił? My, kochający modę to wiemy, ale Ci, którzy się jej wypierają i uważają, że nie są z nią powiązani tkwią w głębokim błędzie, bo każdy ciuch, który mają na sobie ktoś wymyślił i uszył. Środowisko w którym mieszkamy, bardzo wpływa nie tylko na nasz charakter, czy zachowania, ale i na nasz styl. Stereotyp człowieka-wieśniaka niestety tkwi jeszcze w wielu głowach, choć ludzie mieszkający na wsi nie mają butików, czy centrów handlowych, wcale nie muszą być odcięci od możliwości bycia "stylowym", posiadania własnego "ja", czyli własnego stylu. Moja 15-letnia kuzynka Dominika jest doskonałym tego przykładem.  Dominika:sukienka - New Lookmarynarka - Stradivariusbuty - Prima Modatorebka - River Island  moje okulary - nowa zdobycz z sh Wszystko River Island oprócz butów! No i mała reklama stylio.pl, nie miałam oryginałów ;) Teraz czeka nas tydzień czarnej garderoby ze względu na katastrofę, która się przytrafiła naszemu narodowi. Nie wiem jak Wasze szkoły, jeśli jeszcze do nich chodzicie, ale u nas trzeba będzie się ubierać galowo, zatem najbliższe outfity mogą się pojawić w ciemnych kolorach. Pamiętajmy, drogie szafiarki, że to przede wszystkim czas zadumy, ale nie o tym chcę pisać, bo to blog stricte modowy, a nie informacyjny, czy polityczny. Za granicą starają się w tym smutnym okresie nadrabiać materiałem, czy formą stroju, niżeli kolorami, jak wiadomo pozwalamy sobie jedynie na kolor czarny.    Moża ta druga część to wg niektórych przesada, ale prawdziwa dama powinna umieć ubrać się na każdą okazję. A warto pamiętać, że ubierając się na okazje nie trzeba gubić w wałach sztucznych ubrań swój styl.xo J 