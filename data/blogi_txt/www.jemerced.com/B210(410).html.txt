Jessy Mercedes DZISIAJ JEMERCED obchodzi 4 URODZINY!  Równo 4 lata temu dodałam swój pierwszy wpis na bloga. Kiedyś 16-letnia dziewczynka w zielonym płaszczyku z wyprzedaży, z ogromnymi marzeniami, ale i sporymi problemami. Dorabiająca sobie jako kelnerka w weekendy za 5 zł/h, aby mieć na przyjemności, a poza tym bez koleżanek, bez miłości, bez pasji... Zawsze ze mnie szydzono w szkole i wyśmiewano mnie. Mówili, że skończę najgorzej, na samym dnie. Dzisiaj mam 20 lat. Właśnie siedzę sobie w hotelu na Manhattanie i właściwie nie powinnam się tutaj rozpisywać, bo za 40 min mam kolejny pokaz na NYFW. Zaplanowałam też dodać video na youtube, gdzie opowiem Wam całą swoją prawdziwą historię.... Osiągnęłam tyle, że nigdy nawet o tym nie marzyłam! Moje stylizacje publikowały światowe wydania Vogue, Grazia, Elle, Glamour, Harper's Bazaar, Nylon, Vanity Fair i wiele innych... Wygrałam kilka konkursów modowych, w tym byłam finalistką prestiżowego konkursu amerykańskiego ELLE, gdzie walczyłam o swoją kolumnę w magazynie. Byłam jedną z pierwszych bloggerek z Polski na zagranicznych Fashion Weekach. Dostaję zaproszenia na pokazy mody i sadzają mnie w pierwszym rzędzie. Współpracuję z największymi markami i projektantami, od H M, aż po Michael Kors. Poznaję najciekawsze osobistości z show biznesu takie jak Sarah Jessica Parker, czy Rihanna. Byłam pierwszą polską bloggerką na wybiegu - u Łukasza Jemioła... Asystowałam przy pokazach mody, stylizowałam sesje zdjęciowe. Przez pół roku miałam swój program w telewizji z Maffashion. Byłam gościem dodatkowym - komentatorem internetowym w finałowym odcinku Top Model. TVN zaprosił mnie też do jednego z odcinków Project Runway, jako gościa specjalnego... Przez rok miałam swoją stronę z Julką w KMAG. Od 4 miesięcy mam całą swoją stronę w polskim wydaniu Glamour... Byłam twarzą modowych marek i pozowałam w kampaniach... Zaprojektowałam własną biżuterię... Zaprojektowałam własne szpilki dla Sarenza, które zostały najszybciej wyprzedanym modelem z kolekcji Bloggers, a ich premiera odbyła się w Paryżu. Zaprojektowałam bluzę dla River Island, która niedługo wchodzi do sklepów i będzie sprzedawana na całym świecie... Wspieram akcje charytatywne, a na finale WOŚP Owsiak dał mi na wizji kwiaty... Oj tyle było tych momentów, że na pewno o czymś ważnym zapomniałam!    Ale tak naprawdę... Wiecie co jest najważniejsze? To że ZDOBYŁAM WAS! WAS KOCHANI! To dzięki Wam, żyję! To dzięki Wam mój blog dalej istnieje! Miesięcznie odwiedzacie mojego bloga prawie MILION RAZY!   To co się wydarzyło w moim życiu to jakaś bajka. I sama w nią trochę nie wierzę, bo wydaje mi się, że na to nie zasłużyłam, w końcu zawsze miałam najgorzej... Pamiętajcie, że każdy z WAS może spełnić swoje marzenia tak jak ja! Jestem z Poznania, miałam 16 lat, nie miałam ubrań, nie miałam pieniędzy (moja Mama sama wychowywała mnie i mojego brata), nie miałam kontaktów. Średnio się uczyłam, jestem niska, przeciętna z urody i z krzywymi zębami.   ALE UDAŁO SIĘ. TRZEBA W SIEBIE WIERZYĆ, DZIAŁAĆ I CIĘŻKO PRACOWAĆ. WTEDY DOJDZIEMY NA SAM SZCZYT, JEŚLI TYLKO TEGO CHCEMY. 