Jessy Mercedes We wtorek odbył się pierwszy autorski pokaz Krzysztofa Stróżyny w Polsce, na którym zaprezentował (zgodnie z cyklami międzynarodowych pokazów mody na fashion week'ach - mało takich projektantów w naszym kraju) kolekcję jesień/zima 2013-14. Krzysztof swoją karierę zaczynał w Londynie, po ukończeniu jednej z najlepszych uczelni modowych - Central St.Martins. Jego kolekcje były dostępne w  sprzedaży w Harrodsie, a w jego sukienkach prezentowały się na eventach, czy sesjach zdjęciowych takie gwiazdy jak Katy Perry, Nicole Scherzinger, Melanie C, Natalia Vodianowa i wiele, wiele innych. To nie wszystko, projektant wystawia swoje dzieła od 10 sezonów na catwalku London Fashion Weeku. W brytyjskiej modzie po Arkadiusie, to właśnie Krzysiu polską modą pobija zachód. Zaskoczeni, prawda? No tak, bo o tym nikt w naszych mediach nie mówił, aż do teraz. Lepiej przecież było pisać o Evie Minge i jej przygodzie z wokalistką z Destiny's Child - Kelly Rowland, czy La Manii, która rzekomo była pierwszą marką polską na London Fashion Weeku w historii polskiej mody (wg naszych mediów oczywiście). Krzysztofa podziwiam od 4 lat. Poznałam go jako psychofanka na jego prelekcji na AFF festiwalu, kiedy miałam 15 lat. Rok później wygrywam wejściówkę na jego pokaz w Londynie, a mój pierwszy w życiu. Miesiąc później jestem jego asystentką na kolejnej edycji AFF, a pół roku później pomagam mu w przygotowaniach jego kolejnego pokazu w UK. To wszystko opisywałam Wam sowicie przez ostatnie 3 lata, na blogu. A dziś wreszcie dumnie mogłam oglądać jego pokaz w Polsce. Na ten moment czekałam lata i wreszcie się doczekałam.  Kolekcja bardzo mi się podobała. Pokaz został dopracowany w każdym calu, od pięknych Kartell'owych krzeseł i białej sceny, na które lały się strumienie wody, aż po nietypowy wybór i usadzenie gości - w pierwszym rzędzie miejsce zajęli  ludzie z branży modowej i gwiazy (tak jak to jest zagranicą), a celebrytki wyleciały do drugiego, czy trzeciego rzędu. Co do ubrań, zdecydowanie przekonuje mnie podtrzymanie trendu na printy black white, który zrobi wielki szał nadchodzącego lata. Kolory burgund i butelkowa zieleń oraz ich odcienie pojawiły się na wybiegu poprzez inspirację projektanta obrazem "Syrena" Johna Williama Waterhouse'a.  W stylu Stróżyny lubię to, że jego rzeczy nigdy nie są skierowane w stronę jednego targetu, moim zdaniem z każdego pokazu znajdzie się look dla mnie, czyli 20-latki, mojej mamy 40-latki i babci 60-latki! To sztuka tworzyć coś modnego, unikatowego, a jednocześnie eleganckiego i ponadczasowego, a Krzysztofowi to się bez problemu udaje. Brawo dla Krzysia! Więcej zdjęć z pokazu AW 13-14 z LFW znajdziecie na VOGUE.UK phot. Ania Mioduszewska   Sony NEX-5    I WAS WEARING:    BLOUSE - KRYSTOF STROZYNA  JEWELRY - MYTHING.EU  BAG - REBECCA MINKOFF NAILS - ECLAIR   BOOTS - RIHANNA FOR RIVER ISLAND (in stores 5.03 at 9:00 a.m.) 