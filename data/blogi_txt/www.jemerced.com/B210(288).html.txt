Jessy Mercedes Oto relacja z mojego kolejnego dnia w Nowym Jorku. Dzisiaj nie odwiedziłam żadnych pokazów, byłam tylko na prezentacji nowej kolekcji młodego projektanta, który był uczestnikiem Project Runway.                  Na śniadanie umówiłam się z moją przeuroczą koleżanką Julią Suszfalak z agencji GAGA. Znamy się od 2 lat, od czasów kiedy jeszcze nie była modelką, pamiętam jej pierwszą sesję zdjęciową z Adamkiem, na której ją ubierałam. Teraz jest wschodzącą gwiazdą modelingu, pojawiła się już na takich pokazach jak Cavalli, Philip Lim, Alexander Wang etc. Zjadłyśmy proste śniadanko, ja sandwicha, Julka sałatkę, ale to nie było ważne, najważniejsze było to, że siedzimy na kultowych metalowych krzesełkach w Bryant Parku!            Później ruszyłam do Lincoln Center porobić kilka zdjęć stylowym ludziom. Była wczesna godzina, były pustki, a mnie tylko trzy, czy cztery osoby zrobiły zdjęcie. Kiedy okazało się, że jedną z tych osób był Bill Cuningham, to się popłakałam! Dosłownie! Ok, poczekałam, aż odszedł, ale to był jeden z największych zaszczytów jakiego w swoim życiu doświadczyłam. Pozowałam jakiemuś fotografowi, podbiegł Bill w niebieskiej kurteczce, zrobił mi błyskawicznie kilka fotek, zauważyłam to po chwili i powiedziałam "Hi!" - bo więcej nie byłam w stanie wykrztusić. Bill spojrzał na mnie, na wyświetlacz aparatu, zbliżył się do mojej twarzy, machnął jeszcze portretówkę, obejrzał ją, uśmiechnął się do mnie i zniknął. Tyle widziałam swoją legendę. Kolejny punkcik na liście odhaczony została mi jeszcze Anka Wintour, Karl Lagerfeld i Grace Coddington. Mam dopiero 19 lat, więc chyba jeszcze dam radę!          Na drugi dzień dostaję wiadomości, że moje zdjęcia obiegły www i pojawiły się nawet w francuskim VOGUE'u oraz rosyjskim ELLE - 3 fotki, a konkretne, WOW!                                 phot. Sony NEX-6  I WAS WEARING:  KITTY OUTFIT - TIDELAND  HAT - DIY  SUNNIES - RAY BAN "WAYFARER FOLDING"  NECKLACE - D G  WATCH - DKNY  BAG - D G "LILY TWIST"  SHOES - NOWHERE 