Jessy Mercedes Wiele z Was pisało do mnie wiadomości z prośbą o opublikowanie większej ilości postów z Nowego Jorku... Mam ich dużo, zatem jestem jak najbardziej na tak, ale nie chciałam Was nimi zanudzać! Wiele hejterów, zaraz mi tu napisze, że już widzieli tę stylizację za dnia, więc za nocy już nie chcą... No, ale cóż! Chętni się znaleźli :)    W NY byłam 2 razy i 2 razy na Fashion Weeku. Raz zostałam zaproszona przez NOKIA i amerykańskie ELLE, a ostatnim razem byłam tam dzięki Wam i portalowi Fashiolista.com. Jedna z moich czytelniczek pojechała ze mną - wybór trafił na Sarah z Szwajcarii.      Najpierw kilka fot z brunchu Fashiolista, który odbył się w Hotelu Jane. Fajnie było posiedzieć sobie z ekipą Fashiolista i jedną z moich ulubionych bloggerek Andy Torres. Andy spotkałam chyba z 4 razy w życiu i zawsze gdzieś przez przypadek. Jest kochana i urocza. Tak jak Chiara Ferragni podróżuje wszędzie ze swoim chłopakiem, który jest z zawodu fotografem, a obecnie fotografem The Stylescrapbook, czyli bloga swojej dziewczyny Andy. Co różni dziewczyny? To, że Chiara wszędzie publikuje zdjęcia z Richie (jej chłopakiem) oraz pokazuje swoje prywatne życie. Andy odwrotnie, nikt nie wie, że ma chłopaka, jego zdjęcie nigdy nie pojawiło się na jej blogu. To nastawienie chyba bardziej mi się podoba, a Wy jak uważacie? Ja też mam chłopaka od 1,5 roku, ale jakoś nie chcę dodawać naszych wspólnych, prywatnych zdjęć... Czy to dobrze? Sami oceńcie.                     Przechadzka po East Village, to przyjemność! Moim marzeniem jest kiedyś kupić sobie taką kamienicę :) Żyłabym jak Carrie Bradshaw, albo Beyonce, czy Olsenki... Ach te marzenia :) Piękna dzielnica! Fashiolista zaprosili mnie do Hotelu Hudson tylko na 4 noce. Kiedy się o tym dowiedziałam, poprosiłam ich o przesunięcie lotu o kilka dni, skoro już leciałam do Nowego Jorku, to chciałam tu mieszkać tydzień! Zgodzili się bez problemu. Ja zadowolona zaczęłam szukać jakiegoś taniego, fajnego hotelu na Manhattanie, ale jak zobaczyłam ceny, to o mało nie zemdlałam! Nie miałam tyle kasy! A lot już przebookowany! Co robić? Napisałam na fanpage, że szukam kanapy na 4 dni u kogoś w Nowym Jorku. Dostałam maile od tylu kochanych czytelników! Zgadałam się z Tatianą, która przez te dni spędzała ze mną czas od rana do wieczora, na dodatek załatwiła mi piękne miejsce do spania na Williamsburgu z widokiem na skyline Nowego Jorku. Oto nasze wspólne zdjęcie przy hotelowym basenie. Kocham Cię Tatiana, do zobaczenia w NY soon!      Chciałam Wam też pokazać zdjęcia z mojej jedynej nocy imprezowej w Big Apple :) Jak wiadomo kluby, alkohol etc. w USA są dozwolone powyżej 21. roku życia. Ja mam 19, zatem na wstęp nie mam szans i z takim nastawieniem tu przyleciałam. Jednak okazało się, że na naszych mailach czekają na nas zaproszenia na event bloggerów i ludzi z branży, który nazywał się Socialgala, albo coś w ten deseń, więc z wejściem nie było problemu.      Podjechał po nas szofer i w drodze na imprezę przejeżdżaliśmy przez Times Square... Czułam się jak Serena z Gossip Girl :P Życie na Manhattanie i te sprawy, sami wiecie :D         Vintage Chanel selekcjonerki klubu The Darby. Prawiłam jej tyle komplementów modowych, że chyba zapomniała mnie zapytać o ID (YES!!!!!) :) Zdjęcie zrobiło swoje :):) Wchodzę do klubu i wpadam na Adama Gallaghera, najprzystojniejszego bloggera modowego na świecie nr 1 na Lookbook.nu w dziale męskim. Krzyczę "Hej Adam!", a ten mi odpowiada "Hej Jessica!". Mnie kopara opada i mówię skąd Ty mnie człowieku znasz???? On na to, że tweetowaliśmy raz i uwielbia polskie bloggerki! Odwiedza nie tylko mojego bloga, ale i JestemKasia i Maffashion, które kazał gorąco pozdrowić, no i wszystkie piękne polki oczywiście :)                     W klubie poznałam też piękną Audrey Kitching, która kiedyś, kiedy miałam 13 lat była moją ikoną stylu. Opowiedziałam jej o tym, a ona mi nie wierzyła i się ze mnie śmiała. Jest urocza. I nie wierzyła mi, że w Polsce ją tyle osób zna.               Kiedy skończył się open bar wzięłam do ręki kartę, aby coś zamówić. Kiedy zobaczyłam ceny, zaczęłam się zastanawiać co to za waluta. Zrobiłam zdjęcie, aby rano na trzeźwo i przy świetle dziennym sprawdzić, czy to naprawdę dolary. No coż, to jednak były dolary, zatem koniec imprezy, łapię taxi pod klubem i do hotelu! Nie ma się co dziwić, że w słynnym The Darby bawią się w weekendy takie gwiazdy jak Anja Rubik, Kanye West, Rachel Zoe, Miranda Kerr, czy Adrien Brody.           I WAS WEARING: DRESS - PAPROCKI BRZOZOWSKI  EARRING   BRACELET - BLINGS.PL STUDDED BRACELET - ORSKA  NECKLACE - D G  WATCH - DKNY  RED BRACELET - TOUS  BAG - D G "LILY TWIST"  FLATS - CALVIN KLEIN BOOTS - JEFFREY CAMPBELL 