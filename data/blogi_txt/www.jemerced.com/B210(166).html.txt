Jessy Mercedes Oto pierwszy, a tak naprawdę zerowy numer kultowego i luksusowego numeru Harper's Bazaar Polska. Dlaczego zerowego? Od lata czekaliśmy na ten numer, który jesienią miał się ukazać dla wybrańców, a dopiero wiosną będzie dostępny w sprzedaży w Polsce. 256 stron przesyconych w 98 % modą - to coś czego zdecydowanie potrzebowaliśmy na naszym rynku - nie plotek, nie tekstów o seksie, czy kremach, ale reserachu trendów, który ma na uwadze sklepy dostępne w Polsce, dobrych polskich sesji modowych (jedną z sesji robił Tyszka w tym numerze), czy tłumaczonych felietonów takich kultowych postaci jak np. Suzy Menkes. Sfotografowałam dla Was w większości Polskie materiały, zrobione przez naszą redakcję. Z tłumaczonych fragmentów moją uwagę zwróciły: 24 h z Karlem Lagerfeldem i Patrickiem Pope oraz raport z wybiegu, czyli podsumowanie sezonu wg Suzy Menkes - mocna dawka inspiracji. Moim zdaniem gazeta będzie się sprzedawać i cieszę się, że wreszcie coś nasyci takie osoby jak mnie - głodne mody fashion victims, bo w dzisiejszej dobie internetu, gdzie wszystkie informacje są dostępne w ciągu sekundy na wyciągnięcie "myszki", stworzenie dobrego miesięcznika to nie lada wyzwanie dla magazynu modowego! ;) Gratuluję redakcji numeru zerowego, dziękuję za przesłanie mi go i mam nadzieję, kochani czytelnicy, że to 50 stron, które dla Was przygotowałam dadzą Wam dużej dawki modowych inspiracji na te pochmurne, jesienne dni. 