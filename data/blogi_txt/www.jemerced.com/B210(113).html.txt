Jessy Mercedes Co pół roku wpadają nam w oko różne trendy, jednak niektóre z nich wyjątkowo przyciągają naszą uwagę oraz skłaniają do ogromnych wydatków. Mowa o hitach jednego sezonu, a pytanie brzmi, czy zawsze warto w nie inwestować? Moim zdaniem nie! Jak je przenosić do swoich stylizacji, kiedy te nieszczęsne trendy usilnie nam krążą po głowie? No i co najważniejsze, jak można je "nosić" nie wydając na to fortunę? Mam na to sposób! Swoje ulubione motywy, printy, czy loga przenoszę w formie rysunku na swoje paznokcie. Od tak zwanych "ikonkowych" paznokci się uzależniłam i nie zamierzam się z nimi rozstawać! W sezonie jesień/zima 2013-14 przeniosłam na płytkę swoich paznokci, dwa ulubione trendy z wybiegów francuskich domów mody. Królewski błęki i krwista czerwień przeplatają się ze sobą w nadruku kraty projektu Phoebe Philo u Céline. Ach, marzyłam o tym oversizeowym golfie! Drugim moim ulubionym motywem oko w kolekcji Kenzo. Dla mnie oko to symbol świadomego, pozytywnego oraz mistycznego myślenia. Poza tym ta grafika oka wydaje mi się idealną kontynuacją stylistyki marki Kenzo, po zeszłorocznym boomie na bluzy z nadrukiem tygrysa. Marka highfashion, a jednak z elementami streetwearu, to jest w XXI wieku to!    Poniżej zobaczycie moje inspiracje, czyli zdjęcia z wybiegów Paris Fashion Week oraz zdjęcia moich paznokci. NAILS - ECLAIR  JEWELLERY - SIX 