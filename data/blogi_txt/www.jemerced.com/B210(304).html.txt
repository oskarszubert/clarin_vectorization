Jessy Mercedes Kiedyś dziewczyny marzyły o tym, aby być księżniczkami, potem chciały być gwiazdami popu, a dzisiaj? Dziś większość nastolatek marzy o karierze modelki. Kiedy miałam 13 lat przez chwilę mi ta myśl też przeszła przez głowę, ale dałam sobie spokój, bo wiedziałam, że jestem za mała i się nie nadaję, poza tym  nie lubię, kiedy mną ktoś dyryguje, to ja wolę decydować o swoim losie... Acha, no i wtedy ubzdurałam sobie właśnie, że to ja wolałabym ubierać te modelki i że marzę o karierze stylistki. Marzenia, marzeniami, tydzień przed Fashion Week'iem zaczepa mnie Łukasz Jemioł z pytaniem, a właściwie oświadczeniem "-Jessica będziesz szła u mnie na wybiegu!". Trochę mnie zatkało, ale bardzo się ucieszyłam, że poczuję na własnej skórze, jak to jest być wieszakiem....        1 DAY AS A MODEL Czwartek, dzień przed pokazem, godz. 13:00    Dojeżdżam do Łodzi, rozpakowuję się i układam na swojej kanapie, jak na ołtarzyku, wszystkie swoje ciuchy, akcesoria, no i buty. Buty - właśnie. Doliczam się 6 par, zamiast 4 i od razu przypomina mi się, że te 2 dodatkowe pary to buty, które wczoraj pakowałam z myślą o pokazie. A co z pokazem? Nie wiem, rozmawiałam o tym z Łukaszem tylko raz, na dodatek na imprezie, może wypiłam za dużo i mi się wydawało? No nie, nie, nic nie piłam, mówił, że pójdę w jego pokazie, ale nie kontaktowałam się z nim, bo nie byłam pewna, czy to pewne. No wiecie. Byłam zestresowana.    Czwartek, dzień przed pokazem, godz. 13:20    Telepatia. Dzwoni do mnie Łukasz. Pyta, czy pokaz aktualny. Jasne, że tak! Mam być w namiocie Fashion  Weeku o 14 na pierwszej próbie. Uff, zdążę, dobrze, że pojechałam tym wcześniejszym busem do Łodzi, bo inaczej by mnie nie było na próbie!    Czwartek, dzień przed pokazem, godz. 14:15    Miło, że już znam większość modelek, no i Kasię Sokołowską ich backstage'ową mamuśkę, która ogarnia cały ten modowy chaos za kulisami wybiegu, przynajmniej jest mi raźniej, bo próba się jeszcze nie zaczęła. Jestem w swoim outficie, dziś mamy się tylko przejść na wybiegu "na sucho". Modelki plotkują, że wszyscy mamy chodzić naturalnie, na dodatek będziemy szli w Conversach. W trampkach? Nie wiem, czy się cieszę, czy nie. Z jednej strony, wiem, że się nie przewrócę, z drugiej strony martwię się o to, że będę mała i gruba, przy tych antylopach!   Czwartek, dzień przed pokazem, godz. 14:30 Wreszcie znajduję Łukasza, jest z Kasią S. Mam przyjść jutro, bo próby nie będzie. Kiedy? Dadzą znać. Ok, do zobaczenia! Czwartek, dzień przed pokazem, godz. 18:00    Buszuję sobie po strefie Showroom, gdzie można obejrzeć projekty różnych designerów. Zachodzę też do pop-up store'u Łukasza. Jestem ciekawa, w czym jutro wystąpię, poza tym chcę zobaczyć jak prezentuje się jego nowa linia BASIC. Super, projektant jest przy swoim stoisku i od razu każe mi mierzyć swoją kreację, która jest świetna! Szara bawełniana tunika, którą można nosić jako sukienka lub jako loongsleeve do jeansów - doskonałe! Czuję w niej się świetnie, dobrze, że wybrał coś co odsłania nogi i zakrywa brzuch - to krój, który preferuję.       Piątek, dzień pokazu,  14:00    Trochę mało wiem, trochę się stresuję. No dobrze, stresuję się potwornie! Na dodatek nikt oprócz moich najbliższych, czyli chłopaka i przyjaciół nie wie o moim "modelingu". Stwierdziłam, że chcę, aby to był mega surprise, ale puszczam małą "niepotwierdzoną" plotkę kilku osobom, niech się głowią, czy to prawda :)    Piątek, dzień pokazu,  15:00 Przed wejściem na Fashion Week zostaje rozwieszony ogromny banner kolekcji. I like it! Linia Basic to ciuchy dla każdego, to jest cool!       Piątek, dzień pokazu,  16:00    Dostaję SMS-a od Łukasza, że mam iść na bastage się malować. Wreszcie ktoś się odzywa! Ok, to idę. Wchodzę i sadzają mnie na krześle fryzjerskim. Projektant i stylistka pokazu rozmawiają o fryzurach. Ten "główny" fryzjer, bierze do ręki szczotkę i rozczesuje mi włosy i zakłada dwa duże wałki. Nie odzywam się, bo widzę, że wszystkie modelki obok nic nie mówią, siedzą na swoich telefonach, jedzą jabłka, albo piją herbatę i narzekają jak im zimno. Trochę dziwnie się czuje, bo zawsze dużo mówię, ale ogarniam, że w relacji modelka - fryzjer się nie rozmawia, zatem milczę. Ten "główny" fryzjer mnie zostawia, przychodzi fryzjerka, która ustalała fryzury, ściąga mi w milczeniu wałki i po chwili mówi "-Czekaj, one muszą przestygnąć.". Spoko, czekam. Po chwili przychodzi jeszcze młodsza fryzjerka i bez słowa zaczyna mi czesać włosy i robić supły na głowie, jak modelkom obok. Spanikowałam i mówię, "-Ale supły na głowie są u Ani Poniewierskiej!" - przełamałam barierę, powiedziałam coś. Trochę uratowałam swoją głowę, fajnie.       Piątek, dzień pokazu, 17:00      Siedzę z modelkami przy grzejniku, jednak jest tu zimno. Pijemy, rozmawiamy, zaraz mam się stawić na make up, ale przed tym Ala zgarnia mnie do wieszaka z ubraniami Łukasza i sprawdza, czy moje buty mogą iść w pokazie. Uff, czyli nie zakładam trampek? Nie! Ale moje 2 pary też są złe, te czarne szpilki, są zbyt wykrojone, a drugie zbyt zdobne, zatem używamy butów Kazar, które były na stanie. Ala wciska mi fajne, skórzane, wiązane botki i pyta jaki noszę rozmiar. Odpowiadam, że 37. W zamian dostaję 41, mówi,  że dam radę, jak je mocno zasznurujemy. Sznurujemy, są ok. Ale brakuje waty. Przed pokazem, kiedy będziemy się ubierać mam wpaść z watą. Piątek, dzień pokazu,  18:30    Wreszcie! Mogę iść na make up! Siadam na krzesełku i robię to co mi karzą, czyli patrzę w górę, w dół, zamykam oczy i tak przez 40 min. Ala z Łukaszem i makijażystami wymyślają make up na pokaz. Znowu jestem pierwszą "modelką", zatem na mnie będą go testować. Wybierają "make up no make up", czyli tonę makijażu, która sprawia wrażenie, że dopiero wstałaś ze swojego kalifornijskiego łóżka, ale tak naprawdę, jesteś wysmarowana tysiącem substancji. To jest fajne, chyba zacznę się tak malować. Obok mnie malują córkę Kingi Rusin. Rozmawiamy, jest wstydliwa, ale słodka i też się mocno stresuje przed pokazem - hurra, nie jestem jedyna! Chwilę potem podchodzi do nas Kinga Rusin i mój uśmiech odwzajemnia zimnym spojrzeniem "Zostaw moją córkę w spokoju głupia modelko!" (YES! Znowu ktoś mnie ma za modelkę, to chyba dobrze!). Ok, jestem gotowa, lecę się ubierać, bo zaraz próba! Wreszcie pierwsza! Piątek, pozostała godzina do pokazu,  19:30    Ubieram się, wypycham buty watą. Dam radę, dam radę, nie przewrócę się! Lecę na próbę generalną!    Piątek, zaraz pokaz,  19:45    Próba nr 1. Puszczają Lykke Li "I follow rivers" i Kamp! "Breaking a ghost's heart" - super, to jedne z moich ulubionych piosenek, dam radę iść w ich rytm! Słyszę jak Kasia S., reżyserka pokazu krzyczy przez mikrofon, że mamy się ustawiać. Dostaję swój nr 9 i mam stanąć z lewej strony. Kasia coś krzyczy, że pokaz ma być luźny, nietypowy, nie taki jak zawsze. Co to znaczy? Ja nic nie wiem! Ok, rozumiem, że mam się uśmiechać, ale co więcej? Pytam się modelki Magdy, czy muszę iść w rytm muzyki, bo chyba nie dam rady tak szybko (w 15 cm szpilkach za dużych o 5 cm), na co ona odpowiada "-Broń boże!". Magda właśnie zburzyła jedną z moich modelingowych wizji - zawsze opieprzam w myślach modelki, które nie idą do rytmu, a tu właśnie w Łodzi dowiaduję się, że one nie mają do niego iść. Super! Okazało się, że próba już trwa, Kasia nr 2 (reżyserka, druga połówka Kasi S.) krzyczy, że mam iść. No to idę! O nie! Wychodzę, a obok podbiega do mnie Kasia oraz Łukasz i krzyczą, że mam się uśmiechać, być sobą, iść po swojemu i ogólnie być super lalą! Kasia mnie prowadzi pod ramię 5 m i puszcza, a ja potykam się 5 razy. Super. Świetnie wypadłam. Na dodatek myślałam, że sala będzie pusta, a tu ochroniarze i wolontariusze się na mnie patrzą, a ja płonę ze wstydu! Ok, catwalk jest przesłonięty jakąś czarną szmatą, na drugiej próbie, bez niej nie będzie już tak ślisko, prawda?      Piątek, pokaz start,  20:30     No i gdzie ta próba? Znowu stoimy przy reżyserkach ustawione numerkami, gęsiego, zwarci i gotowi! Modele mówią, że próby nie ma, sala już jest zapełniona, za 2 minuty wychodzimy. O nie!!! Ja jeszcze nie wiem jak iść! Ja nie potrafię chodzić! O boże, przewrócę się! Jestem bardziej zestresowana, niż przed maturą! Mój kolega model Jarek, bierze mnie na bok i mówi "-Nie stresuj się, nie jesteś przecież modelką, ale doradzę Ci tyle. Jeśli boisz się, że się potkniesz, to zamiast 1 kroku do przodu, rób 1,5 kroku do przodu i wyobraź sobie, że jesteś w cyrku i musisz się utrzymać na linii, zatem stawiasz stopy przed stopą.". Ok, zrozumiałam szefie! Zaraz stąd ucieknę! Pokaz się zaczyna. Najpierw film... Chłopacy przerywają płótno... Zaraz wychodzimy... Kasia krzyczy nr 9! To ja? To ja! Ten sam nr co w podstawówce w dzienniku! Idę!   Idę przed siebie i skręcam w lewo. Ups! "O nie, ile ludzi!" - krzyczę sobie w duchu! Nie patrz na nich, nie patrz na nich, stawiaj nogi do przodu, idź, uśmiechaj się, nie pokazuj zębów, nie machaj rękoma (jak wariatka), nie wysuwaj głowy do przodu (nie jesteś przecież gęsią)! O kurwa! Ile ludzi! Oni krzyczą! Klaszczą! Słyszę jak moi przyjaciele mnie wołają. Nie, nie, Jessica nie patrz na nich! Dojdź już do tej cholernej ściany fotografów i wracaj! Dochodzę do ściany fleszy... Magda kazała mi liczyć do 3. Liczę! Raz... Dwa... O nie, dłużej nie mogę, wracam ! Idę, idę! O nie, Ci za mną mnie doganiają, ale jestem wolna! O model z na przeciwka przybija mi HI5 i obraca mnie wokół mojej osi. Zaczynam się panicznie śmiać i wracam na backstage. Ojej, to było straszne. Co ja gadam było ZAJEBIŚCIE! Za kilka sekund wychodzimy wszyscy razem! Wychodzimy wielkim tłumem razem na wybieg, krzyczymy, bijemy brawo Łukaszowi i gwiżdżemy! YEAY, było super! Ufff.... Wracamy! Tup, tup, tup! Jesteśmy ponownie na backstage, Kasia krzyczy, że mam 3 minuty, aby zrzucić ubrania i założyć swoje! Super!!! Całuję się z Łukaszem, gratulujemy sobie nawzajem i wracam do domu odpocząć. To był ciężki dzień!               Cieszę się, że jestem pierwszą bloggerką w Polsce, która miała przyjemność być bloggerko-muzą na pokazie projektanta, to było niesamowite doświadczenie, dziękuję Łukasz!  Kochani, no i najważniejsze... Czy Wam się podobało? Kto z Was widział na żywo? Buziaki, kocham Was!  Całe wideo z pokazu:          phot. Marek Makowski    I WAS WEARING: TOTAL LOOK from ŁUKASZ JEMIOŁ BASIC 