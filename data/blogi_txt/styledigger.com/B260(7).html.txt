Boom na motywy inspirowana kulturą Indian trwa i trwa, a ja po kolejnej kolekcji w kolejnym sklepie nie mogę już patrzeć na zadrukowane w pseudoazteckie wzory swetry czy, co gorsza, legginsy. Jednak pasiasta bluza prosto z Meksyku jakoś nie poddała się mojej niechęci, może dlatego że wygląda całkiem wiarygodnie. W każdym razie postanowiłam przerobić ją na wersję rozpinaną (tutaj proces produkcji- nie było łatwo, głównie ze względu na kota, ale z pomocą mamy jakoś się udało) i nosić dopóki pogoda mi na to pozwala. Najbardziej lubię ją w całkiem prostych zestawach, bez łapaczów snów, mokasynów i rogów bizona. Ostatnio miałam ją na sobie razem z czarnymi Levisami i jedwabną bluzką z Marni, którą dostałam w wyjątkowo miłe lipcowe popołudnie od właścicieli warszawskiego butiku Designer Secret Sale. Jak sama nazwa wskazuje, można w nim znaleźć przecenione o kilkadziesiąt procent ubrania od projektantów, w tym moich ukochanych Chloe, Kenzo, Miu Miu i Stelli McCartney. Kraków prosi o filię!            | DIY coat | Marni top courtesy of Designer Secret Sales | Levis jeans | Aldo shoes | Maja Lagoda via Pakamera bag | | FACEBOOK | BLOGLOVIN | TWITTER | 