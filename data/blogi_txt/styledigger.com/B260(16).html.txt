Dzisiaj i krótko, i długo. Chciałam Wam pokazać moją prezentację z łódzkiej konferencji Orange Blog Talks, na której miałam okazję wystąpić kilka tygodni temu. Mówiłam o tym jak blogerzy mogą wykorzystać poszczególne trendy dotyczące zachowań konsumenckich w szeroko pojętym stylu życia dla rozwoju swoich blogów i wybicia się z tłumu. Nie bardzo widać, ale mimo że starałam się wszelkimi sposobami tego uniknąć, byłam zestresowana stresem niemal maturalnym (Włodek i Karol mogą potwierdzić!) i po zejściu ze sceny nie pamiętałam zupełnie o czym mówiłam. Zdradzają mnie chyba głównie rumieńce, momentami drżący głos i dziwne konstrukcje językowe. To było moje pierwsze nie-akademickie wystąpienie przed większą publicznością, na pewno dużo się nauczyłam. Dziękuję bardzo ekipie OBT za zaproszenie i wszystkim słuchająco/oglądającym! Dajcie znać co myślicie, czy z czymś się wyjątkowo zgadzacie lub nie zgadzacie, albo rzućcie jakiś przykładem – jestem bardzo ciekawa Waszej opinii na temat tego, gdzie zmierza blogosfera i jakie ciekawe szanse się pojawiają. 