Najpierw Ostra uwiła sobie ze starego Klomszczelowego materaca gniazdo za łóżkiem - taki fotel srotel, na którym oddaje się zakazanej lekturze i pisaniu dziennika nazywanego oczywiście pamiętnikiem.  Potem, w sposób podstępny, zaczęła zwabiać tam Klomszczelego celem wdrażania w lekturę.  Na koniec Klomszczeli sam zatrybił do czegóż służy gniazdo i mości się w fotelu, kiedy tylko uda mu się wleźć do - swojego, podobno, także - pokoju. I z rańca tekst frunie przez mieszkanie:  - Mamooo...a Klomszczel czyta i wygląda jakby wiedział , o co chodziii...  A po chwili:  - Mamooo...szybko, zrób nam zdjęcie na blogaaa...! Lece.  Jajkiem sadzonym się zdławiam, aparata chwytam, lece. Siedzą. Czytają. Jakby wiedzieli, o co chodzi.         Ostra wczuwa się w rolę.     O, mina numer pięć: pacz mamo jaki on gupi...     No, weśśś Klomszczel, pszecieszszsz cie kocham, nie...     Wychowała se matka następne pokolenie czytaczych dewiantów, to i ma.  A można przecież i tak...;) 