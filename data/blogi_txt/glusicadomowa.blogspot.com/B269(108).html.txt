Do wanny włażę. Z książką. Kolacja wydana, zmywarka załadowana. Tatusia tam macie. Pa.  Zanim siknę i suchy ręcznik sobie znajdę, była już trzy razy. Bo tata powiedział, że kakałka nie zrobi, sama se zrób.  Bo Klomszczel zjadł kolejne PrincePolo i jęczy o następne, no Klomszczel, bo wybuchniesz.  Bo a jak wyjdziesz z wanny to pogramy w coś?    Zanim ułożę się z książką i postawię sobie jogurt tak, żeby mi do wanny nie wleciał  o d r a z u, wpadnie jeszcze ze trzy.  Bo a jak mleko nalałam do za dużego garnka i mi zostało, to co mam zrobić?  Bo a jak się poparzę?  Bo zagrasz ze mną w państwa-miasta jak wyjdziesz? Zanim ablucji dokonam, jeszcze przyjdzie nakablować, że tatuś jednak dał Klomszczelowi następne PrincePolo, a kakałka nie zrobił. I powiedział, że chyba jej rączek nie urwało i że taka duża dziewczynka, to se może już sama zrobić i jeszcze zapytać tatusia, czy może tatusiowi zrobić też. I jeszcze, że w telewizji mówili, a na biurku leży i czy ona może, a czy jak ja nie piszę, to może se pograć na komputerze, a czy jak wyjdę, to se zrobimy jajecznicę...    Aaa...    Jogurt się mię już zagotował.   Czytać jeszcze nie zaczęłam  Woda wystygła.    Coś by se umyć wypadało.    I wtedy jak bomba wpada Klomszczel. Mama! Muma! Mama! Muma!  Cześć synu Klomszczelinu. Zaraz wychodzę.    W wannie lądują moje kapcie, galoty od piżamy i rolka srajtaśmy.  Młodyyy... No weź go, w wannie jestem! Młodyyy... Chodź tu, mama w wannie siedzi...  Ostra, weźże go na chwilę, wytrę sobie organa.    W nomenklaturze potocznej nazywa się to czas wolny matki. Czas na wytchnienie.  Żem se wytchła. 