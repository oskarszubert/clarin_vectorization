Zaczyna się.  Czy wydmuszki zrobimy, czy w koszulki z folii termokurczliwej (o tempora, o mores...) przyodziejemy.   I czy ja też będę rękodzieło uprawiała.  I może Klomszczelek też.  No, Klomszczelek to o niczym innym nie marzy, tylko se jajka pomalować.  I czy każdy będzie miał SWÓJ koszyczek z temi jajkami. I jeszcze może lalusia też by swój miała.    No, jaja jak berety.    I palemek jeszcze wiąchę. Nie - jedna ku chwale tradycji; każdy SWOJĄ. Gotową, kupioną, dużą - tylko taka się liczy. Żadne tam żywe kwiecie i zielenina; żadne tam przebudzenie wiosny.  Bóg Siostry Ostry stanowczo jest bogiem nadmiaru: jaja liczy na kopy, palmy na sztuki i na metry (jak w Lipnicy Murowanej), koszyczki zapewne ocenia wedle pojemności i czy są w nich pomarańcze.  Matka, będąca w stanie zmęczenia predestynującym ją do osobistego zniesienia jajka, nie czuje potrzeby  tegoż malowania. Palma bije jej co dnia wieczorem. Z koszy(czków) ma przed oczami trzy: na pranie, na śmieci i na pieczywo. Na pranie zwykle przepełniony, na śmieci takowoż, na pieczywo - pusty. Jaja se robią, czy co...? 