Dnia pewnego niepowszedniego (chyba...) beła tu mowa o samcach kawę parzęcych.  Otóż żeby oną kawę zaparzęcić, trzeba wykonać szereg czynności (przed)wstępnych.  Taka gra (przed) wstępna. I tak oto:      jeśli się wieczorem dnia poprzedniego nie załadowało zmywarki, czeka na człeka (lub samca) cały zlew zapchany badziewiem; należy: opróżnić zmywarkę z tego co zmyte i załadować to, co w zlewie; albo, w zależności od okoliczności, tylko załadować zmywarkę;  jeśli się wieczorem dnia poprzedniego nie umyło kolby kawowego ekspresa i nakładki na spieniacz do mleka, w opróżnionym zlewie należy umyć rzeczone elementa; kawę zaprzęcić można.   Gdyby ktoś miał wątpliwości jak sobie radzą z onemi czynnościami samce, polecam lekcję poglądową.      Otóż załączone foto NIE przedstawia chlewu. NIE przedstawia też garkuchni na dworcu gównym. NIE jest to stan po imprezie pt.: wieczór kawalerski i NIE tak wygląda zaplecze budy z kebabami. NIE został tu puszczony paw.        Na fotografii widzą państwo POSPRZĄTANY ZLEW KUCHENNY.      Fusy som z kawy.    Te żółte patyczki to paluszki, namiętnie wrzucane tam przez Klomszczela. Ogryzek. Nikt się nie przyznał.        To jest nasz kuchenny zlew...          Opis sytuacji: samce załadowały zmywarkę i oświadczyły, że jest załadowana. Znaczy:  w zlewie CZYSTO. Zajrzała matka i jom cofło. Co miało nie cofnąć...  Kawa podana pod nos godna jest najwyższych poświęceń. 