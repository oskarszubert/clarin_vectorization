Ja to mam, kurde, rozrywkowe życie.  Taka miła pani (twierdzi uparcie, że jest moją mamusią - kto to jest "mamusia" ???) wsadza mnie ciągle do bujanego fotelika, przysuwa mi pod nos takie jakieś, co się dyndela i dzwoni i każe się w toto wpatrywać. Wydaje przy tym dziwne dżwięki, mamusia znaczy te dźwięki wydaje, i chyba myśli, że to zabawne. Składa, na przykład, usta w taki ryjek i starsznie się pluje. Może jej zęby idą? Pyta mnie potem czy ja też tak umiem. No umiem, umiem, ale wariata z siebie robił nie będę, no i charać po sobie też nie zamierzam. Jeszcze czego - żebym wyglądał jak jakieś zaglutowane niemowlę??? Uśmiecham się więc od ucha do ucha i robię wrażenie żywo zainteresowanego poplutą mamusią, a ona się wtedy okropnie cieszy i gaworzy dalej. Mówi "guuuuuuuuuuuu", "gligligli" i takie tam. Zawsze mi się wydawało, że kobieta w tym wieku, to powinna mieć nieco szerszy zasób słów. No nie, żeby zaraz jakieś miliony, ale słownik czynny to mogłaby mieć bogatszy... Muszę zapytać tatusia jakie jest jego zdanie na temat takich prostych i werbalnie niewyrobionch kobiet. Toż to wstyd, żeby się tak mamusia zapuszczała !!! Podobno doktorat napisała (co to jest???), a wysłowić się prawidłowo nie porafi. Obciach na całą chałupę. Dobrze, że nie mam jeszcze kumpli (Leon się nie liczy, bo on też jeszcze się tylko pluje jak mamusia...), bo wstyd normalnie taką mamusię komuś pokazać. Jeszcze by się zaczęła publicznie wypowiadać i musiałbym chodzić w worku na głowie! Wczoraj, kiedy tatuś pływał mnie w wannie, podeszła do nas i dawaj zawodzić: synu Kląszczelinu, ale ty cudnie pływasz, o jaki ty przystojny jesteś mallluchu jeden, o jak sprężynujesz fajowo... I tak chyba z dzisięć minut !!! Tatuś w tym czasie powiedział może ze trzy słowa, biedaczek, tak go zakrzyczała. Inna sparawa, że tatuś mówi dużo mniej niż mamusia. No, ale o czym tu gadać przy kąpieli: że sobie  jajeczka odmaczam??? No, odmaczam, a co mam niby robić w wodzie: odsuszać???   Jak tak dalej pójdzie, to będziemy musieli się z tausiem zabrać za edeukację mamusi na poważnie.   Pięć nowych słów dziennie i dyktando; pięć nowych słów dziennie - i dyktando; pięć nowych... I do skutku. 