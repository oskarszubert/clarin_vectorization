Ja się w sfej tfórczości męczę... Są dni, kiedy matce w paszczy zasycha od tego ciągłego gadulenia do osobników nieletnich i zaczyna matka bredzić. Wtedy włącza się Ostra z interpelacją: mamo bondź normalna. Normalna już byłam, córko - odpowiadam - teraz jestem matka wariatka. Chwytam Maltretora w wątłe swe ramiona i tańczymy po pokoju w rytm gitar Santany. Ostra przyłącza się ochoczo i pląsamy niczym w tańcu świętego Wita. Maltretor kwiczy radośnie, Ostra demonstruje pozycje baletowe - tylko matka, pogięta jak paragraf, z przetrąconym niemal kręgosłupem, przywodzi na myśl starego człowieka, co jednak nie może...Zasapani siadamy na podłodze... Uff...Mamo bondź normalna...Dobra - bede. Posłuchaj córciu, napiszemy książkę. Wybieraj o czym:O Kląszczu w gąszczuO Kląszczelinie na linieO Kląszczelu na WaweluMamo bondź normalna!Ba, łatwo powiedzieć. Znaczy mam się umalować? Nie. To co mam zrobić. No bondź jak wszystkie inne mamy. Eee.. Ostra, ale masz wymagania - nie bede, nie umiem.Szaleństwo chroni mnie przed ... szaleństwem. Oryginalne protest songi o kupie-gówno, co to ją trzeba spacyfikować na łazienkowym przewijaku dają poczucie panowania nad codziennością. Filozoficzne dabaty z niemotą Kląszczelem sieją ziarno nadziei, że kiedyś jednak pogadamy. Słowne utarczki ze zbuntowaną Ostrą przypominają jak wół cielęciem bół... Czasem próbuję być normalna. Ale się wtedy jakoś dziwnie czuję...;) 