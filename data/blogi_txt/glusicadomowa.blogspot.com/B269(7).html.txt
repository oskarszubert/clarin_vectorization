*  Przedburzowy zawias.  Ostra przelewa się po lokalu jak ameba i jęczy.  To przywali bioderkiem w róg stołu (zabezpieczony wszakże silikonowym ochraniaczem na okoliczność Klomszczela), to na ból głowy ponarzeka.  Siada na kanapie obok mamusi i z niesmakiem przygląda się swoim łydkom.  - Mamooo...a mi włosy rosną...Po co??? Mam se nogi ogolić?  - No, atawizm taki, nie poradzisz. Nie gol, cieniutkie takie, prawie nie widać.   Ostra duma dłuższą chwilę i na dźwięk nadciągającej burzy wtula się w swą mać:  - Do dupy dzień: to biodro i głowa, i jeszcze ten atawizm...    **  Ostra buja w ogródku z koleżankami. Klomszczel buja wraz - a, co: som laski, jest zabawa.  Bryluje. Zza okna dobiega krótka lekcja poglądowa na temat: "Gdzie Klomszczel ma rączkę/nóżkę/brzuszek".  Odwołana na obiad Ostra donosi, co następuje:  - Mamooo...a klomszczel jeszcze teraz w ogródku pokazuje różne części ciała!  Wyobraźnia matki zaczyna pracować na zwiększonych obrotach.  Klomszczel w czarnych okularach, kapeluszu i prochowcu grasuje po parku ... - ech, lekarza matce, lekarza!!! Upał rzuca sie na musk... 