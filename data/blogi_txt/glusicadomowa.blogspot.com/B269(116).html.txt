*  Tony książeczek oraz czasopism dla najmłodszych, które Ostra zachomikowała na pamiątkę po dzieciństwie własnym, wykorzystywane są właśnie w ramach dzieciństwa Klomszczela.  Bez względu na bohaterów rzeczonej lyteratury, wszelkie stworzenia od zwierzątek, przez gadające koparki, śpiewające traktorki przez humanoidy (-ów?) po ludziów, nie mają oznak przynależności płciowej. W sensie: pierwszorzędnych cech płciowych. Aseksualność posunięta jest ad absurdum i czasem doprawdy trudno domyślić się, co zacz:  samczyk czy samiczka.  I Ostra się wkurza.  Oglądają z Maltretorem jakowąś baję i Ostra komnetuje z niesmakiem:  - Ten miś, mama, to jakiś taki niepłciowy... **    W ramach kołslipingu następują komplikacje: Klomszczel śpi w poprzek łóżka i kopie po oczach. Kiej przywali, gałki oczne zapadają się w głąb, albo wyskakują człowiekowi z czachy i turlają się po podłodze...  Zrywa się więc Ostra skopana po oczach i zapodaje bratu:  -Uważajjj jak śpiszszsz...!!! 