Nie - po ludzku: nie. Jako maltretoralium: tak, nie, nie wiem. Złapała nas gadzina na te plewy, oj złapała...  Że taka kumata. -Będziesz jeszcze jadł?  -Nie.  -No,to nie. Idziemy myć dziób.Wysiadka z fotelika.  A głodny.    -Klocka zmontowałeś? -Nie.  -To ubieramy się na spacerek.  A zmontował.   Pantofle tatusia już prawie dobre, nie...?   Że hoho...    Rozmawiał człowiek jak ze starym i się cieszył jak głupi.    Aż nagle, ktoś wpadł na pomysł, żeby gada przepytać konkretnie.    -A ty jesteś Kajtuś?  -Nie.  -A mamusię masz?  -Nie.  -A siostrę swoją kochasz?  -Nie. (hmm...)  -A lubisz kotki?  -Nie.  -A to tatuś jest, tak?  -Nie.    I każde 'nie' inaczej wypowiadane: twarde, krótkie, dobitne, przeciągłe, mięciutkie, poirytowane, dezaprobaty pełne...    Jeszcze na początku było 'ne' - teraz już cudnie zmiękczone 'nie'.    Asertywny znaczy. 