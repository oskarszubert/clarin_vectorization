Otóż w ramach weekendowego nalotu na duże łóżko, kiej to Parówienny i Ostra domagają się niuniania, klepania i podrzutów, wybrać można w zasadzie dwie opcje bez prawa odwołania się do instancji jakiejkolwiek: ocior lub otryk.  Ocior, jak sama nazwa wskazywuje, polega na ocioraniu progenitury. Im młodsza ci ona, tym więcej do ociorywania: no, bo to u Parówiennego, na ten przykład, stopy zimne i cuchnące po porannej przebieżce po lokalu celem odszukania biszkopta/chlebusia ukrytego wieczorem dnia poprzedniego, iżby go skuszać terasss; albo: pulfa, policzek znaczy, miętka że aż żal ściska wiadomoco; albo: brzuszek jak u świeżutkiego kociaszka... Ostra...hmm...giśki ma straszne, piszczy jak potępieniec, ale się ocioru domaga. No, niewiele ma tej powierzchni niełaskotliwej, ale co ona ma być gorsza! U Ostrej lepszy otryk: tryk, tryk nosem w co się da i zachwyt - ale ty Ostra mięciutka jesteś, jak rany, jak ja bym chciała taką paszczę mieć!!!    Kwik.  Kwicor.  Pisk.  Wrzask Ryk.    Dość.    Więcej się ściemniać nie da.   Czas wstawać. Że 5.46 i niedziela?  A co za różnica. Dzień jak co dzień. Chodź, mamusia zimne nóżki ogrzeje pod kołderką...  Łeee...  Ne! Ostra, weźże go przytrzymaj jakoś.  Ale mamooo...  Ne!    No, to ne. 