Specjalnie- po ludzku: niechcący, niezamierzenie, przypadkiem, w innym celu, nieplanowo;                     także: jakoś tak wyszło, nie to miała/em na myśli, nie chciała/em.    Większość rodzicielskich i braterskich poczynań względem Siostry Ostrej poczynana jest specjalnie.    Pszykład pierwszy:  podczas sprzątania na środek pokoju wytaczany jest odkurzacz. Po wykonaniu przez matkę szeregu czynności mających na celu doprowadzenie pokoju do stanu względnej używalności, odkurzacz przejmuje Klomszczel i zaczyna oń chodzić (patrz: o auto, krzesło chodzić http://glusicadomowa.blogspot.com/2011/11 /chodzik-wasciwy.html).   Przemieszczająca się z prędkością światła Siostra O. potyka się o wzmiankowany sprzęt AGD, który, z racji sadystycznych inklinacji wszystkich członków i członkiń rodziny, rozstawiony został tu specjalnie, celem eksterminacji Siostry O.     Pszykład drugi:  po zakupach w wieeelkim sklepie odbywa się wnaszanie siatek z w/w do lokalu mieszkalnego i włanczanie świateł, żeby w/w przepchać w lokalu głąb. Siatki, znaczy ikeowe niebieskie sizalowe (?) wory o pojemności przegłodzonego słonia, stoją w widocznym miejscu. Do lokalu wpadywuje Siostra O. niosąca w garści zgrzewkę srajtaśmy, żeby się nie przedźwigać, i natychmiast wchodzi w kolizję z siatkami, które porzucono tu specjalnie, celem obrzydzenia i tak paskudnego życia Siostrze O.    Wybrane czynności wykonywane specjalnie i złośliwie:       stawianie szklanek z napojami za blisko klawiatury komputera, rozłożonych na stole papirów itp.celem wylania tychże przez Siostrę O, co z kolei umożliwia matceojcu wykonanie czynności werbalnych zwanych opiepszem; nalewanie do michy za gorącej/za zimnej zupy celem przyczynienia się do zejścia z głodu i tak niewiele kuszającej Siostry O.; kazanie się kąpać przed dobranocką; kazanie odrabiać zadanie; kazanie ćwiczyć na gitarze; kazanie spać; kazanie wygłaszane monotonnym głosem półprzytomnej/nego matkiojca celem ustrzeżenia Siostry O. ode złego; wszystkie inne nieuwzględnione powyżej. Siostra Ostra gruba ryba jest...:) 