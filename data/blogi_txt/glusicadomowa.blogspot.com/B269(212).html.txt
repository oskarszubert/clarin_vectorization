Zaraz to taka wielka bakteria jest u .... - no kto wie u kogo i gdzie, to se sam dośpiewa.Pleni się toto jak perzyna i ogarnia. Ostatnio Ostrą.Ostra, odejdź od telewizora/komputera - zarasss. Ostra, kończ jeść i dawaj grzebień, czeszemy futro, bo wychodzisz do szkoły - zarasss. Ostra, do wanny! - zarasss. Ostra, zadanie domowe rób - zarasss...Ostra, ktoś puka, otwórz - juszszsz leceee!!!Ooo, czyli jednak zaraźliwy zaraz czasami przysypia. Ogłuszają go i przytępiają:dźwięk pukania tudzież dzwonienia do drzwi frontowych;  zajawki programów młodzieżowych (bo dla dzieci, to już nie...), w których pada słowo "nastolatek" ; czołówki filmów o hamerykańskiej młodzieży emitowanych przez pewną stację na N; piosenki Shakiry i pewnej wokalistki krajowej o inicjałach M. G.; ... - no chyba tyle ...;( Zaraz przyplątał się nam w okolicy ósmych urodzin Ostrej, prawdopodobnie przywleczony przez którąś z koleżanek, gdyż ponieważ sama Ostra to nigdy..., to nie ona..., to nie tak..., to nieprawda!!! Sądząc po objawach, infekcja jest zjadliwa i uporczywa w leczeniu. Nie pomagają witaminy, nocne Polaków rozmowy ani karne (bezkarne...) jeżyki. Szantaż wychowawczy odpada w przedbiegach; kary - o kant rzyci potłuc; nagrody - albo natychmiast, albo sie wypchajcie. Nie wchodzi w rachubę ignoracyjna olewka bezsilnościowa - zaraz powoduje zmiany w strunach głosowych i nie sposób przetrwać napadu furii zainfekowanego nim osobnika. Spotyka potem człowiek na klatce sąsiadkę i słyszy zapytanie: ojej, a czemu to dzidziuś tak płakusiał wieczorkiem??? I co ma rzec: nie dzidziuś tylko Ostra??? Dzidziuś, kiej go wychodzące zemby nie bolą, cichy jest i pokornego serca. Ale Ostra, bidulka zainfekowana, decybele jak wyprodukuje, to padajcie narody. Trza będzie posłać dziewoję na jakieś profesjonalne lekcje wokalu. Niech przekuje dręczącą dolegliwość wieku cielęcego w konkretne umiejętności i zapełnia stadiony niczem jej ukochane wokalistki.Dla mamusi i tatusia darmowe wejścióweczki i krzesełka tuszszsz pod wzmacniaczem. Kiej Ostra wystartuje z karierą, głuche juszszsz bedziemy jak te pnioki... 