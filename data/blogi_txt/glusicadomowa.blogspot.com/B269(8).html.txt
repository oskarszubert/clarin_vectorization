A bo Ostra to charakterek ma. Nie wiadomo po kimmm...   I wyraża swe wyraziste poglądy bardzo wyraziście i bardzo asertywna jest, choć z całego arsenału środków asertywnościowych wykorzystuje akurat ten najprostszy: mówienie NIE (głównie do mamusi...). Argument? Ale JA tak CHCĘ!    No to nabyła mamusia była Ostrej książkę o wyprorokowanym przez Ostrą tytule. Nabyła już dawno i tak sobie podczytujemy rokrocznie z coraz większym zrozumieniem. Opowieść o Nowym i Drzewiakach trafia w sedno naszych pseudo- asertywnościowych problemów. Drzewiaki w buku żyły własnym życiem i własnymi sprawami. Niby razem, bo w jednym drzewie, ale tak naprawdę osobno. Aż pewnego dnia w okolicy pojawił się Nowy. I na wszelkie próby ingerencji w jego osobowość, w jego JA, w jego sobą-bycie odpowiadał krótko: NIE. Krótko, grzecznie i ostatecznie.  No, śfinia, nie?  Drzewiaki wkurzały się do białości: to my mu tu życie chcemy zorganizować, a ten nie chce??? Co nie chce, jak nie chce??? Ma chcieć!  Aż pewnego dnia...     Książka Beaty Ostrowickiej (jak wszystkie książki Autorki) dotyka wielu bolesnych punktów w międzyludzkich relacjach. Tych najboleśniejszych, o których trudno rozmawiać dorosłym, a o których bezwzględnie trzeba nauczyć rozmawiać dzieci, żeby kiedyś one nauczyły swoje dzieci i przerwały ten kamienny krąg.     Wakacje to dobry czas na rozwiązanie swojego i progeniturowego języka. Taki jakiś w powietrzu luuuz i wymówka, że  words don't come easy to me staje się tylko ... wymówką.    A Ostra Siostra?  No, nieodrodna mamusi córusia, nieodrodna.  Bedzie jazda... 