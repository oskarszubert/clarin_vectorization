Powyżej znajdą Państwo oficjalny hymn Siostry Ostrej. Prawykonanie obyło się prawieki temu. Obecnie hymn wykonywany jest z monotonną regularnością w dni robocze w godzinach od 16.00 do 19.00; w weekendy, ferie zimowe, wakacje, dni wolne od zajęć dydaktyczno-wychowawczych oraz w samochodzie na trasach dłuższych niż 10 kilometrów - w godzinach nieoznaczonych, najczęściej cięgiem, ciurkiem, do zrzygu bądź (dla wrażliwych...) do zwymiotowania się (rodziców, oczywiście...).Jako support Siostra Ostra przedstawia własnoręcznie (włsnomózgo?) zaprogramowaną listę pytań:mamooo, a pobawisz się ze mną laleczkami? (prędzej bym zelówy własne zjadła...); tatoo, a porzucasz mnie na łóżko? (tylko raz, proszę; dobrze, ale tylko raz; no to dwa, dobrze?; no to cie nie porzucam; ale tatoo...); mamoo, a zrobisz mi naleśniki? (północ za pasem, lodówka pełna, naleśniki mam dupoko w głębie); tatoo, a kiedy pójdziemy na basen? (ja się mogę przebrać w męskiej szatni, ja się nie wstydzę...) i tak dalej, i tym podobne. Dziś Ostra poszła z przyjaciółką i jej Mamą do Filharmonii. Cisza. Po południu ma zaplanowane urodzinki u koleżanki. Będzie cisza. Koło 17.00 wpadnie do domu i zaintonuje: nudzeee sieee... Człowiek by już padł i nie dychał, doznań syty i opasion, ale nie Ostra!Ostra  - jedyne takie wykonanie... 