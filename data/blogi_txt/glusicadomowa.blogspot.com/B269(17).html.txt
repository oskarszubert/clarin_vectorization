Klomszczel rozgadał się na dobre. Sam za sobą nie nadąża.   Z pasji do literatury studiuje ostatnio wiersze Konopnickiej Marii, z których to szczególną atencją darzy wiersz "Zła zima". Chodzi po lokalu i syczy: "zua, źua, zuuuaaa, źuaaa". I pakuje się na kolana z książeczką.   Ostra wykopała mu gdziesik płytę z nagranymi wierszykami omawianej autorki i teraz Matka W. pisać musi z Klomszczem na kolanach, nad laptokiem unosi się recytancja jakiejś pani, a Klomszczel posykuje złowieszczo: "zua, zuaaa...".    Przyplątała się też onemu jakaś kontaminacja, która daje efekt wspaniały.  Otóż na widok wszystkich przedstawicielek płci pięknej Klomszczel przystaje i w zachwycie pieje: "kubita, kubiat, kubita!". Czy chce powiedzieć: "kup mi to", czy coś podobnego...?   - Klomszczel, a mama kto? - zapytowuje Ostra.  - Kubita, kubita, kubita!  - A to kto?  - Tata.  - A to?  - Bubu  - A to? - Ostra wskazuje na siebie.  - Kubita, kubita, kubita!    Późnym popołudniem Klomszczy snuje się po lokalu z miną nietęgą.  Coś tam mruczy pod nosem.  - Mamooo!!! - Ostra ryk z płucek swoich wydaje straszliwy. - Mamooo!!! Słyszysz, co on mówi???  - Nooo...??? - Matka W. pędzi leci.  - Zua kubita, zua kubita, zua kubita... - delektuje się Klomszczel swoim nowym tekstem i, minę przybrawszy przebiegłą, podąża w stronę tatusia. Ryje mu się na kolana i zagaja:  - Ni ma kubita? Ni ma kubita? Ni ma kubita?  - Że co? - tatuś jest lekko skonsternowany.  - Ni ma kubita! Zua kubita... Tako rzecze Matka Samo Zuo. 