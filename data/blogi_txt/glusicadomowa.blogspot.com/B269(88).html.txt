Nie - nie, że jakaś Lenka znajoma.  Lenka w sensie "ręka".    Bo otóż nie ma Matka W. bardziej pożądanego organa niż lenka.  Lata Klomszczel za Matkom i jęczy: mamaaa... lenkaaa!  Pół biedy, kiedy lenka wolna. Kiedy Matka nie je, nie pisze, nie lobi tom lenkom nic w ogóle. Ale rzadko się zdarza, żeby Matka W. nie używała lenki. Plawej, dodajmy, bo lewa jakoś Klomszczelowi nie pasi.  Chwyta Klomszczel tę lenkę, najchętniej palec środkowy, chwyta i ma. I trzymie. I pewnie czuje się bezpiecznie, bo go ta lenka żywi i bloni.    W ramach kołslipingu także preferuje Klomszczel lenke Matki.  Nie da się onego wykiwać: że czyjaś inna lenka zamiast matczynej. Śpi Toto twardo, z boku na bok się przewraca i maca: lenka... lenka... lenka... mruczy nietomny, lenke chwyta i śpi dalej. A wyrwij mu tę lenkę! Lenkaaa...!!! Leci w noc. Moja lenka!!! Moja??? Przecież moja...    Cieszy się więc Matka W. jak głupia, kiedy sobie może lenki własnej plawej poużywać bez ograniczeń pod nieobecność Syna Swego Klomszczelego.    I używa.  Se. 