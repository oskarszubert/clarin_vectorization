Widzicie podobieństwa?  Ten sam wybujany krok, wzrok wbity w podłoże nieutwardzone, suknia plugawa...  Wymiana pokoleń. Replikacja.   D..a nie wymiana-Uroboros kusza własny ogon. Prawdę mówiąc, nie umiem wyobrazić sobie Klomszczela w wieku lat dwóch, a co dopiero fefdziestu... Mam jedynie nadzieję, że wyrośnie z niego facet z sensem. Nie z jajami - z sensem. Jaja już ma i absolutnie nic z tego nie wynika. Poza ich maniem. A facetów z sensem jak na lekarstwo. Homeopatyczne ilości. Niechaj więc Klomszczel nabiera ciała i sensu; reszta przyjdzie z czasem.   Napisać książkę, to jest małe miki, ale chłopca wychować - dżizys...Oczywiście można to zrobić tak, żeby za lat fafnaście jakaś młoda dama, laleczkę voodoo sobie uczyniwszy i naszą twarzą obdarzywszy, wbijała jej w rzyć i insze organa szpile do szaszłyków sycząc przy tem: za me jęki, za me bóle! Ale, nie, marzy się nam rzyć niepokłuta i insze organa nienaruszone. Zatem orka. Na ugorze.  I dobrze: dopokąd ugór - dopotąd nadzieja. 