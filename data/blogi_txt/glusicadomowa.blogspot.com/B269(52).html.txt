Więc nie tylko zua, ale i guła.    Ostra Siostra uświadomiła Brata Swego Jedynego, że onegdaj zamieszkiwał czeluście brzucha Matki W.  No, nie da się ukryć, że tak.  I że ona, Ostra, też. Ale ona najsampierw.  Bo Ona w ogóle wszystko pierwsza, wszystko najsampierw.    - A tata? - docieka Klomszczel.  - Tata nie. Tata u swojej mamy w brzuchu był  - A baba?   - Baba nie.  - Dziadzia?  - Nnno... też nie.  - Abi, Abi?  - Abi tak. Najsampierw.    Wiedziony instynktem Klomszczel, nieustanie domaga się oglądu brzucha Matki W.  Gołego, dodajmy gwoli ścisłości.  Galopuje po lokalu, drąc się:    - Guła mama, guła mama, guła mama!    Do łazienki wchodzi, kiej Matka W. w wannie z książką zalega i zawodzi:    - O, guła mama, guła mama, guła mama!    Zasypia, omacawszy najpierw sflaczałe brzuszysko matczyne, i budzi się, żeby rzeczone natychmiast wymacać. Albo przytula się pulfą zimną i miętką do flacora onego matczynego i mruczy.    Więc nie tylko zua kubita z Matki W., ale i guła zua kubita.    Żeby nas tylko nikt nie podsłuchał przez ścianę, bo jeszcze sobie pomyśli, żeśmy patologiczne jakieś są, czy coś... 