Nareszcie wybraliśmy się do ZOO, żeby udowodnić Klomszczelowi, że bilki istnieją naprawdę. Przy okazji młody uwierzył w istnienie małp (Ciekawski George!), słoni, fok, węży i kondonów. Nie, nie - nijakie zwierzątka nie były w rui, żadne sceny dantejskie się na widoku nie odbywały. Nawet tapiry, o dziwo, siedziały i... siedziały. A one potrafią dać czadu!  Ptoszki interesowały Klomszczela średnio, aż do momentu, kiedy popędził w boczną alejkę i ujrzał jego. Byczy. Rozpiętość skrzydeł, że ho, ho. Skupiony. Zadumany na smętno. Siedział i knuł.  - O, patrz Klomszczy, kondor! Ale fajny... - uradował się tatuś.  - Kondooon? Kondooon? - zakwiliło dziecię na pół zoologu.  - Nie ci bedzie kondon...  I stali tak we trójkę: kondon, tatuś i Klomszczel.  A Matka W. pilnowała wózka na uboczu. Żeby jej kondon nie zauroczył. 