Klomszczelowi w sposób skokowy poszerza się (pogłębia...?) słownik czynny.  Od niedawna mieszkają z nami zjeb i zdzis. Nie, nie - nie, że Matka W. zatrudniła firmę ochroniarską, która rękami swych pacyfikatorów pacyfikuje Klomszczela skaczącego z wysokości, wpełzającego w ciasności i pikującego ku głębokościom.    Zjeb, to zebra.  Zdzis, to lis.    Do wesołej kompanii należą też ziul i bób.    Ziul, to żółw.  Bób, to bóbr. Matce W. szczególnie działają na wyobraźnię zjeb z ziulem (żulem?). Jakby mało było w lokalu jednostek zrytoberetych: tylko nam zjeba z ziulem brakowało!  Z roztkliwieniem wspomina Matka W. czasy swej młodości durnej i jurnej, kiedy to brylowała między zjebami i ziulami stacjonującymi w miasteczku studenckim. Kiedyż to było... Najstarsze zdzisy nie pamiętają! A teraz Matka W. porządna jest wielce, ziulów raczej unika, tylko te zebry jej jakoś po życiorysie mykają niebacznie. I wcale ich Matka W. nie pacyfikuje, wcale... 