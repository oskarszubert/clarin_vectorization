Jechałam zła jak osa.  Kłujka wystawała mi z galotów nawet w samochodzie, upchnęłam więc zadnią nogą w nogwicę, żeby krzywdy nikomu nie zrobić. Pierwsze starcie słowne już na trzecim zakręcie. A którędy jedziemy, pyta tatuś, a jedź se jak chcesz, byle szybko, bo jak sie Klomszczy rozedrze, to bedzie wesoło. To zakopianką? Nie wiem. A ja przez Zawoję i Chochołów chciałem. To se jedź. To nie pojadę.  Klomszczy zasnął.  To teraz se możesz jechać którędy chcesz.  Nie pojadę.  Po taki gadaniu.  Nie pojechał.    Potem klasyka: a kiedy dojedziemy?  A kiedyyy dojedziemyyy?  Aaa kiiieeedyyy dooojeeedziiieeemyyy?    Na wjeździe korek.  Like always.    Wreszcie: bety zrzucone, kuszanie skuszane, picianie wypiciane.  Koniec pitolenia. Idziemy w te góry cośmy w nie przyjechali chodzić.    Jęk zawodu matki.  Jęk zawodu córki.  Jęk radości tatusia.  Brak reakcji synusia.    Impas.  Burza wisi w powietrzu, Klomszczy wisi w nosidle, nad górami chmury.     Kląszczelina - Zwisielina Pierwsza ścieżka, pierwsze błoto, pierwsze pod górkę, pierwszy widok. Nerwy jakby puszczały; ścieżka jakby mniej kręta; błoto jakby mnie błockie; góra jakby mniej męcząca w obejściu, wejściu, znaczy; widok boski. Radość, że się dało radę. Zdrowy głód z widokiem na schronisko. Żarcie, żarcie, żarcie. Miało nie być kondycji - tyle lat letargu...a jest i to jaka! Napiechotne nabijanie kilometrów z wózkiem wagi ciężkiej zrobiło swoje. Serce tłucze się tylko przez chwilę, potem już można po widnokrąg.  Złota godzina. Złote zdjęcia.  Niebo niebieskie. Chmury białe. Deszcz mokry. Powietrze ...nie, nie - nie lepkie i gęste: rześkie; płuca wypełnia aż do bólu. Zieleń. Cisza. Idziemy stadem, nas nie pokona nikt!    Chyba znów będę chciała tego błocka. Schroniska. Powietrza.  Jak 20 lat temu.    I tylko jeden dzień pamiątkowozakupowej traumy.  Ale o tym jutro. Albo jeszcze później.   Bo teraz góry i chmury.    Złość?  Jaka złość??     Kląszczelina - Dyndalina     Czarny Staw Gąsienicowy and Ostra     Czarny Staw i Czarny Anioł     A wrzesień w górach najpiękniejszy... 