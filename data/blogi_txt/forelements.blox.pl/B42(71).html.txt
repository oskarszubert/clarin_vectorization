Podkład muzyczny: Kuchnia Pełna Niespodzianek – „Grzyby”﻿ Mój dziadek był dumnym posiadaczem małego fiata, którego czasem pożyczał moim rodzicom, gdy wybierali się z małą mną na wczasy. Maluch w kolorze średni orzech (czyli sraczkowaty) dzielnie niósł nas przez Polskę, załadowany po dach jak pakistański autobus. W tym samochodzie mieściło się wszystko i w każdej ilości (kiedyś nawet serwantka cioci). Gdy pewnego lata dotarliśmy do nadmorskiego ośrodka z domkami kempingowymi, a moi rodzice zaczęli rozpakowywać pojazd, facet na ganku obok, paląc papierosa i obserwując rosnącą górę toreb, walizek, siatek i pudełek, zwieńczoną arbuzem, z nieukrywanym podziwem zapytał mojego tatę: „Panie, k…, gdzieś pan to wszystko pomieścił?”﻿ A, zapomniałam dodać, że moja podróż na tylnym siedzeniu była bardzo komfortowa, bo udało się tam wygospodarować dla mnie bardzo wygodne miejsce do leżenia.﻿ Podobnie ma się sprawa z małymi kuchniami; są w stanie pomieścić wszystko i na dodatek być wygodne, pod warunkiem, że zostaną dobrze rozplanowane, a ich wyposażenie i kolory – starannie przemyślane. Trzeba tylko przestrzegać kilku zasad i mała kuchnia tak naprawdę urządzi się sama. Udana aranżacja kuchni ma kilka celów: optycznie ją powiększyć, pomieścić w niej wszystkie niezbędne sprzęty oraz sprawić, by domownicy nie szli tam jak na ścięcie, marząc o lepszych czasach i kuchni, gdzie można się obrócić bez zrzucania z blatu podarowanych przez mamusię talerzy z Włocławka. Zanim jednak dzięki wygranej w totka przeprowadzimy się do Liebeskinda na Złotą 44, przystosujmy do własnych potrzeb kuchnię już posiadaną, tę ciasną, ale własną.﻿ Można mieć tak…﻿    ...choć miało się tak.  Przykład udanego PRZED i PO / apartmenttherapy.com﻿   Małe kuchnie dobrze jest postawić do pionu, czyli po prostu zastosować elementy w układzie wertykalnym, które optycznie podwyższają pomieszczenie, dodając mu lekkości i pozwolą na wykorzystanie przestrzeni hen, wysoko.﻿ shelterness.com    housebeautiful.com   Małe kuchnie wcale nie muszą być monochromatyczne (czytaj: białe) lub pozbawione mocniejszych kolorów. Nie można tylko przeginać i należy kombinować z wyczuciem. Dobrze dobrane barwy rozjaśnią i powiększą pomieszczenie. Kolory fajnie jest też łączyć z fakturami. Taki zabieg sprawi, że kuchnia stanie się przyjazna i przytulna.﻿ W kuchni na przykład świetnie czują się turkus i żółty.  bhg.com    shelterness.com    thisoldhouse.com    free- home-decorating-ideas.com﻿    bhg.com    yourhomyhome.com   Mała kuchnia optycznie zyskuje na przestronności, gdy „zepnie” się ją widokiem, stworzy punkt zbieżny perspektywy. Może to być okno, może to być widok na pokój lub – w razie braku jednego lub drugiego – obrazy na ścianie zamykającej pomieszczenie, najlepiej naprzeciwko wejścia.﻿  decoratiuni-casa.com﻿ homesweetdesigns.com    thehouseface.com   Niezawodnym rozwiązaniem jest przestrzenne otwarcie kuchni – całkowite…﻿ micasarevista.com    thisoldhouse.com   …lub częściowe – dzięki wybiciu ściany lub zagospodarowaniu wnęki.﻿  housebeautiful.com zastavki.com   Nie zapominajmy o świetle, którego rola w optycznym powiększaniu przestrzeni jest nieoceniona – od rozpraszających je lśniących powierzchni (bardzo wskazanych w małych pomieszczeniach) po lampy i oświetlenie ciągu roboczego.﻿ Światło jednak to nie tylko promienie, to także przezroczystości. Transparentne meble lub fronty szafek wprowadzają lekkość, powietrze, nie zabierają przestrzeni, nie przytłaczają małego pomieszczenia.﻿  yourhomyhome.com apartmenttherapy.com   Innym wariantem powyższego rozwiązania jest zupełny brak frontów i drzwiczek. Istnieje tu jednak pewne ryzyko. Meble dzięki temu wprawdzie są optycznie lżejsze, ale trzeba uważać, by nadmiar odsłoniętych przedmiotów nie zniwelował wysiłków uniknięcia efektu graciarni. Tu bardzo pomocny może okazać się kolor.﻿  thehouseface.com    bhg.com Nie oszukujmy się – triki trikami, ale urządzając małą kuchnię trzeba wykazać się pomysłowością. Będzie niezbędna podczas szukania nietypowych rozwiązań w wykorzystaniu każdego wolnego miejsca oraz „kondensowania” sprzętów.﻿     espacodecorado.com ﻿ Urządzanie małej kuchni to spory wysiłek, ale powiązany też z niezłą zabawą; to trochę taka praca wnętrzarskiego detektywa, który tropi wolne skrawki (przestrzeni) i stara się je powiązać w logiczną całość. A robi się jeszcze weselej, gdy efekt końcowy okaże się sukcesem. Gdy kuchnia stanie się sercem domu, a nie po prostu zagraconą klitką do robienia kanapek, bo na nic innego nie starczy miejsca. Gdy gospodarz nie musi latać z jedzeniem i piciem do pokoju, bo goście za nic w świecie nie chcą wyjść z kuchni. I bardzo dobrze, niech tam siedzą i podziwiają!﻿ A jak! Ukłony (z wysokości stołka kuchennego), Dagmara﻿ 