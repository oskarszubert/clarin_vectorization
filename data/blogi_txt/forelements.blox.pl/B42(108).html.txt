Podkład muzyczny: Sting – „Russians”﻿ Emocje po wczorajszym meczu, TYM MECZU, jeszcze nie opadły. Rosyjska ruletka pełna niewiadomych wciąż się kręci, komentarzom nie ma końca, trwa narodowa analiza spotkania, minuta po minucie. Mecz oglądałam, a jakże!, ale był to raczej jednorazowy napad patriotycznych uniesień. Nie wyobrażam sobie spędzania godzin na analizowaniu Sbornej. Zamierzam za to spojrzeć na Rosjan po swojemu. Gdy tak kombinowałam, jak połączyć piłkę nożną z wnętrzarstwem, pomyślałam o Kazimierzu Malewiczu, który ma na koncie zarówno obraz „Malarski realizm futbolisty. Kolorowe masy w czwartym wymiarze” sprzed prawie stu lat (bo z roku 1915), jak i słynny „Czarny kwadrat na białym tle” (pokazanym w tym samym roku). Jest więc i koneksja polsko-rosyjska, i piłka nożna, i kwadrat (czyli mieszkanie). Tak zainspirowana wracam do tematu głównego. K.Malewicz "Malarski realizm futbolisty. Kolorowe masy w czwartym wymiarze" (1915 )﻿﻿   Rosyjskie wnętrza z reguły nie kojarzą się najlepiej. Przed oczami najczęściej staje wyobrażenie kapiącej złotem rezydencji „nowych ruskich”, przepełnionej kiczem i zbyt drogimi, eksponującymi majętność właścicieli przedmiotami; zepsuty świat z „Generacji P” Wiktora Pielewina. Chyba jednak nie jest tak źle? Zanim przejdziemy do bardziej współczesnych wnętrz, spójrzmy na zdjęcia z rosyjskiej wsi i te piękne zestawienia kolorów – turkus i zieleń, biel i amaranty z czerwieniami. No i ta przepiękna narzuta…﻿﻿ Rosyjska wieś / forum.getdpi.com﻿   Po tych rustykalnych zachwytach przejdźmy do moskiewskich apartamentów – oczywiście, że bardzo drogich, ale jednocześnie przeczących stereotypowym wyobrażeniom o aż bolącym nadmiarze wszystkiego. Świetny żółty akcent.  freshome.com﻿  interior-factors.com﻿   Tu – także wnętrze współczesne, moskiewskie, ale z powiewem starego świata, którego tam już nie ma; no i to przewrotne połączenie przepychu z konstruktywizmem.  momoy.com﻿   Zdjęcia mieszkania dekoratorki wnętrz Swietłany Nikuliny i jej męża, malarza Dmitrija Łukanina, zrobiłam z rosyjskiego wydania „Elle Decoration”. Elegancka klasyka: w salonie - cudowna kanapa, w kuchni – kafelki Emery   Cie…    (zdjęcia: "Elle Decoration Russia", March 2012)﻿﻿﻿   Z Rosją kojarzą się matrioszki, wiadomo. W 2008 roku, z okazji 10-lecia rosyjskiego „Vogue’a”, poproszono najlepszych kreatorów mody o interpretację tych tradycyjnych lalek. Są tak różne, jak różna jest Rosja.﻿  designyoutrust.com﻿   Papierowa sukienka projektu Aleksandry Zacharowej i Ilji Płotnikowa bez wątpienia jest niezwykła. Przypomina mi nieco… Pomnik III Międzynarodówki, czyli tak zwaną Wieżę Tatlina z roku 1919. A tak w ogóle można z niej zrobić fajną lampę, prawda?  Papercraft couture dla "l'Officiel" (proj. Alexandra Zaharova   Ilya Plotnikov) / behance.net﻿﻿  Władimir Tatlin "Pomnik III Międzynarodówki" (1919) / bartlettyear1architecture.blogspot.com﻿   Zakochałam się w klimacie tego zdjęcia – tej ścianie z ciemnych desek, z kolekcją ludowych talerzy. Dziewczyna też w sumie fajnie to sobie wymyśliła.  ﻿thekdu.net﻿   Tradycyjne wzory w wydaniu ludowym…  nathan0clay.wordpress.com﻿   …i współczesnej, biało- czerwonej interpretacji Jewgienija Kisielewa: ekiselev.livejournal.com﻿   Rosja i rosyjskie inspiracje to temat-rzeka. Pewnie jeszcze kiedyś do tego wrócimy. Na razie idę zaparzyć sobie herbatę. W czajniku, nie w samowarze… Ukłony (поклоны), Dagmara﻿﻿﻿﻿ 