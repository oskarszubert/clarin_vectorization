Podkład muzyczny: Mr Zoob – „Mój jest ten kawałek podłogi” Inspiracją do tego wpisu są Marcel i Pola. Na razie nie mają o tym pojęcia, ale może za jakiś czas, gdy nauczą się czytać ze zrozumieniem, dowiedzą się, że ich pokojem zajmowała się Silna Grupa pod Wezwaniem, w postaci rodziców oraz ciotki (to ja).﻿ Marcelowi i Poli trzeba urządzić pokój w taki sposób, by w miarę dorastania się nie pozabijali, a co więcej – by wzajemna bratersko-siostrzana miłość kwitła przy jednoczesnym zachowaniu na kilku metrach kwadratowych ich odrębności, prywatności oraz poczucia, że każde ma choć fragment własnego terytorium. No i nie zapominajmy o szanownym zdrowiu ich rodziców, co jest o tyle ważne, że są ze mną zaprzyjaźnieni.﻿ Ergo: w sumie urządzamy ten pokój dla mnie, bo jeśli oni będą zadowoleni, zadowolona będę i ja!  Przykład sytuacji idealnej / youaremyfave.com﻿   Znacie powiedzenie „małe dzieci – mały kłopot, duże dzieci – duży kłopot”? No właśnie, dopóki jedno i drugie ledwo odrasta od ziemi, nie ma problemu z zakwaterowaniem. Lądują w łóżeczkach i po krzyku (no, nie dosłownie, bo powszechnie wiadomo, jak to z tym krzykiem jest). Prawdziwa jazda jednak zaczyna się wtedy, gdy pojawia się samodzielność, samoświadomość i zmysł terytorialny. Krótko mówiąc: gdy towarzystwo zaczyna dorastać. Zaczyna dorastać, zaczyna szukać swojego miejsca na ziemi, zaczyna mieć sekrety i zaczyna – najpierw łagodnie, a potem już bez zahamowań – kwestionować wiele rzeczy wokół. No i musi mieć gdzie odrabiać lekcje. Krytyczny czas zaczyna się tak mniej więcej po przekroczeniu progu zerówki. Pamiętam, że gdy byłam mniej więcej w tym wieku, odczuwałam silną potrzebę posiadania tajemniczego miejsca tylko dla mnie. Sprawa była o tyle łatwiejsza, że jestem jedynaczką. Z drugiej strony jednak też nie było to takie proste, bo moi rodzice mieli małe jednopokojowe mieszkanie z przydziału. Ze swoimi sekretami chowałam się więc najpierw do chatki zbudowanej przy kanapie z wałków i koca, potem przeniosłam się pod stolik do kawy, aż dorobiłam się prawdziwego królestwa za zasłoną, we  wnęce między szafą a ścianą. Tata zbudował mi tam składane biureczko (tak mniej więcej pół metra na pół metra) i kilka półek. Ale mi tam było dobrze!!! Wróćmy jednak do tematu głównego – w pokoju dzielonym przez rodzeństwo taką namiastką własnego Zameczku może być łóżko piętrowe, mocno zabudowane. Można się tam zakopać i schować ﻿i przed bratem lub siostrą, i przed rodzicami, i w ogóle przed całym światem.﻿ A jeśli jeszcze w zasięgu ręki są półki i wnęki... Zacznijmy z rozmachem, niech wiatr znad morza poprowadzi nas do celu - sypialnia w stylu nadmorsko-wakacyjnym. prettyrooms.tumblr.com﻿    To łóżko przypomina mi nieco sypialnię retro-astronautów.   practicallymodern.com﻿    Tutaj - coś dla ekologów. Albo miłośników sauny...  freshome.com﻿ Pokój dziecięcy w stylu angielskim - nietypowe, prawda? freshome.com﻿    Spokojnie - ten kolor zawsze można zmienić. Na razie jednak My Little Pony lubi mieszkać właśnie tu! torilicious.com﻿   Fajnym pomysłem jest wprowadzenie odrobiny mobilności do - wydawałoby się - usztywnionych i solidnych piętrowych konstrukcji. Można na przykład zainstalować przesuwaną ściankę, która w porze snu przysłania schodki na wyższą kondygnację. W razie nagłej nocnej potrzeby do wykorzystania jest mała drabinka z boku, która spełnia także funkcję zabezpieczenia.    camerettexbambini.it﻿   Także w tym pokoju piętrowe łóżko jest ruchome. Zwróćcie uwagę na kółka, dzięki którym konstrukcję można przesunąć, odsłaniając szafki. Na kółkach jest też biurko. Każdego dnia - inna aranżacja! camereragazzi.eu﻿   Teraz przejdźmy się po pokojach urządzonych bardziej tradycyjnie, co urody im jednak nie ujmuje. Panujące tu biele są tłem albo dla dodatków w mocnych kolorach albo dla barw łagodniejszych, romantycznych. To świetnie pokazuje, że poniższe propozycje są odpowiednie dla wspólnych pokojów dziewczęco- chłopięcych, ponieważ każdy styl odnajdzie się w takim otoczeniu bez trudu.   fourwallsandaroof.com﻿     letmebeinspired.com﻿ id-coding.com﻿     literas.net﻿     facilisimo.com﻿ freshome.com   Podwójne życie w jednym pokoju może się toczyć także w sferze horyzontalnej, tzn. bez łóżek piętrowych, jednak przy zachowaniu podziału na strefy prywatne.  tumidei.it tumidei.it     scmobili.com     decorpad.com   Walce z wyraźnym niedoborem przestrzeni w sukurs przychodzą stare poczciwe meblościanki. No, raczej ich potomkowie, bo te projekty nie mają nic wspólnego ani ze starym, ani z poczciwym.   guidamobili.iy Zdarza się, że w jednym pokoju mieszka więcej niż dwójka rodzeństwa. Na ten problem też już znaleziono odpowiedź. kidroomsideas.com﻿     vk.com   Fajnym pomysłem są łóżka podwieszane. Dzięki temu, że zainstalowano je na linach, pokój nie wydaje się przytłoczony. Unoszące się w powietrzu meble nadają przestrzeni lekkości, "wpuszczają" powietrze. freshome.com   No i na koniec - coś, co po prostu uwielbiam i nie mogłam sobie tego darować, czyli ściana pomalowana farbą tablicową. Jej zalety są wymierne dla obu stron. Dla dzieci - bo wyzwala kreatywność, dla rodziców - bo nie muszą zamalowywać kolejnych przejawów radosnej twórczości. A jeśli w pokoju nie ma wolnej ściany, można taką farbą pokryć na przykład drzwi szafy lub drzwi do pokoju. Możliwości jest bez liku. Ja miałam taką malutką przenośną tablicę z wbudowanym liczydłami (których idei zresztą nigdy nie skumałam).   practicallymodern.com﻿   Własny kąt jest człowiekowi niezbędny, niezależnie od wieku. Można się tam schować przed światem, można mieć chwilę świętego spokoju, można marzyć i podróżować dokąd się tylko chce, jak w jednym z moich najukochańszych wierszyków z dzieciństwa (autorstwa Joanny Papuzińskiej; tu - jego fragment): Zjedz pod kołdrą szczyptę soli, do tysiąca potem policz i za tapczan sięgnij ręką, jest tam śrubka, pokręć lekko aż sprężyny cicho brzękną. Tapczan stęknie i zachwieje się z wolna w górę się uniesie i wyleci w świat wysoko w nocną podróż...   Ukłony (rozespane), Dagmara 