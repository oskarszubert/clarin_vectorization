Podkład muzyczny: Massive Attack - "Group Four" Pixel art, czyli - jak mówi mój kolega - "sztuka wydziobywana", wymaga anielskiej cierpliwości. Wytrwałość jej prekursorów, pointylistów z ostatniej ćwierci XIX wieku, nie przestaje mnie zadziwiać. Spójrzcie tylko na "Niedzielne popołudnie na wyspie Grande Jatte" czy "Portret krytyka Félixa Fénéona". Georges Seurat i Paul Signac nie mieli zapewne pojęcia, że pracowicie malowane przez nich barwne punkciki nieco ponad 120 lat później zostaną nazwane pikselami i będą generowane przez maszyny. Ich sztuka inspiruje do dziś – i malarzy, i projektantów.  Gerhard Richter 1024 Farben / 1024 Colours (1974﻿) / gerhard-richter.com﻿﻿ Bardzo dosłownie potraktował temat Cristian Zuzunaga, urodzony w Barcelonie, pracujący w Londynie, kochający piksele do szaleństwa. Tkaniny jego projektu są odwzorowaniem powiększonych do bólu zdjęć wielkich miast nocą. Nie chcę się chwalić, też kiedyś wykorzystywałam tę metodę, ale w nieco mniejszej skali ;)﻿  Sofa Springfield (proj. C.Zuzunaga for Moroso   Kvadrat) / geekologie.com    Fotel (proj. C.Zuzunaga for Moroso   Kvadrat) / denydesigns.files.wordpress.com﻿   Coś jest w tych południowych krajach, co inspiruje do zabawy pikselami. Wykształcona między innymi w Madrycie berlińska artystka Myra Klose też rozbija barwy na atomy. Jej Wunderwaffe to… wełniane pomponiki.﻿  MYK_2889 (proj. Myra Klose) / myk-berlin.com﻿ Izraelczyk-kosmopolita Ron Arad (moja miłość) poszedł dalej, kombinując z pikselami i przestrzenią trójwymiarową. Tu jeden z efektów – dywan w 3D.  Dywan Do-Lo-Rez (proj. Ron Arad for Nanimarquina) / switchedonset.com﻿﻿   Podobny pomysł miał Kunihiko Morinaga z Anrealage (skrót od: “A Real (daily), Unreal (unordinary) oraz Age (an era)”. Choć Japończyk koncentruje się głównie na modzie, na koncie ma też meble. Zwróćcie uwagę na pikselową interpretację perskiego dywanu.  Pixelowe dywan i stół (proj. K.Morinaga for Anrealage) / daman.cool3c.com﻿﻿   Znajomy, poczciwy BoConcept (to taki wyraz sympatii!) nie pozostaje w tyle.  Dywan Pixel (BoConcept) / boconcept.co.uk   Rosyjski projektant Amirko aka Amirkhan Abdurakhmanov skonstruował system Change It! Jeden pokój, wiele ścian. Wystarczy pstryk!   Change It! (proj. Amirko aka Amirkhan Abdurakhmanov) / yankodesign.com Prostsze rozwiązanie o podobnym efekcie proponuje Duncan Wilson. Tym razem nie system Change It!, a karteczki Post It!  Tapeta Pixelnotes (proj. D.Wilson ) / oddee.com   Jeśli chcecie zapikselować swoje mieszkanie, ale nie uśmiecha Wam się ani pointylistyczne dziubanie, ani mrówcza praca a la Gerhard Richter, proszę bardzo. Polskie sklepy oferują, co trzeba:﻿﻿﻿﻿﻿﻿ Puf Bobbel Multi / glamstore.com.pl  Fotel Sitting Bull Happy Pixels / sklep.meble.pl  Dywan Multicolor (Kare Design) / designconcept.pl﻿  Tapeta AS 7903-16 CONTZEN 3 / sklepztapetami.pl﻿  Pościel Esprit Tropical / czerwonamaszyna.pl Tapeta Scotch / leroymerlin.pl  Pikselowe rękawice / 4gift.pl Kończę, bo zaczęły mi już tańczyć przed oczami te wszystkie kolorowe piksele, pomponiki, kwadraciki i kropeczki. Idę popatrzeć na białą ścianę. Nie szukajcie mnie. Aż do następnego wpisu ;) Ukłony (wykropkowane), Dagmara 