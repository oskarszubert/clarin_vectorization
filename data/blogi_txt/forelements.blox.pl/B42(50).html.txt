Podkład muzyczny: Cocteau Twins - „Squeeze-Wax” Koń jaki jest, każdy widzi – pisał Benedykt Chmielowski ponad 250 lat temu i wciąż jest to aktualne. Ceramika jaka ma być, każdy wie – uważano dawno, uważa się i teraz, choć akurat to stwierdzenie nieco na aktualności straciło. Ceramika, porcelana czy szkło bowiem pozazdrościły delikatniejszym materiałom ich nieprzewidywalności. Nikt przecież nie jest w stanie określić, jaki będzie końcowy kształt pogniecionej kartki albo plastikowego kubeczka. A porcelana dumna i twarda trwa latami, trwa i trwa… ale też chce się czasem trochę powygłupiać.﻿ Kultowym projektem są kubki i szklanki Roba Brandta. Holender wpadł na pomysł „papierowej” ceramiki już w roku 1975. Projekt ten jest popularny i kopiowany do dziś.﻿  proj. Rob Brandt / aplusrstore.com   Pragnieniom „gniecenia” uległa nawet jedna z najstarszych bawarskich manufaktur, Nymphenburg. Pół dekady temu wypuściła w świat 28-częściowy zestaw Lightscape projektu pracującej we Francji Argentynki, Ruth Gurvich, która zresztą do takich kształtów ma wyraźną słabość.﻿  Zestaw Lightscape (proj. Ruth Gurvich) / nymphenburg.com   Podobną wizję rodzinnego obiadu ma Amerykanin David Galindo.﻿  Zestaw obiadowy / davidgalindo.com   Nowozelandczyk Phil Cuttance dodał „pogiętej” porcelanie rumieńców, wprowadzając w swojej serii Faceture bardzo indywidualny rys oraz delikatne kolory.﻿  Wazony Faceture (proj. Phil Cuttance) / philcuttance.com   Japończyk Makoto Komatsu (podobnie jak Rob Brandt) powiedział porcelanowej gładkości stanowcze NIE po raz pierwszy niecałe 40 lat temu. Nie pominął nawet… zegarów.﻿  proj. Makoto Komatsu / bloomize.com proj. Makoto Komatsu / bloomize.com   Jeśli design, to Skandynawia. Dowód? Kosz Bin Bin duńskiej marki Essey (z bardzo twardego plastiku).﻿  Kosz Bin Bin / mocoloco.com   I na koniec - kilka przykładów, które wyszukałam w polskich sklepach. Na wypadek, gdyby ktoś z Was bardzo chciał też mieć szaloną, gniecioną ceramikę za cenę, która wcale szalona nie jest.﻿ Wazony Crumpled / home-you.com  Naczynia Crumply / home-you.com Osłonka-świecznik Kiki (Serax) / czerwonamaszyna.pl  Wazony Cilio / czerwonamaszyna.pl   Było o pogiętych meblach, było o pogiętej porcelanie, niedługo też ciąg dalszy słów cięcia- gięcia. Ukłony (powyginane), Dagmara 