Podkład muzyczny: The Pixes - „Cactus” Kaktusy są znane ze swojej cierpliwości. Pozostawione na pustyni, albo – co gorsza – na moim parapecie, wykazują niezwykłą wolę przeżycia. W cudownym kalifornijskim klimacie jednak rosną jak szalone, tworząc niepowtarzalny krajobraz lub, w skali mikro, klimatyczne ogródki przydomowe, jak te z akwarel Davida Hockney’a.﻿  D﻿avid Hockney "Cactus Garden III" / hockneypictures.com   I właśnie z tych pustyń i przydomowych ogródków kaktusy wkraczają na salony, w najdziwniejszych odsłonach. Na przykład zaczepnie zerkając z siedzisk szklanych foteli. Tylko dla odważnych! W końcu, nie ma róży bez ognia!﻿  Fotel Cactus (proj. Deger Cengiz) / buzz- beast.com   Tu – wersja light: kaktus niegroźny i pleksi zamiast szkła. Dla odważnych inaczej.﻿  Krzesło Cactus (proj. O.Vignaud) / aitali.com﻿   Meksykańska odpowiedź na kaktusowy design wyraźnie prowokuje. Kto okaże się śmiałkiem, ten zobaczy, że kolce są wykonane z miękkiego włókna. Ale nie każdy musi o tym wiedzieć, prawda?﻿   Krzesła Cactus (proj. Valentina Gonzales Wohlers) / amazingcentral.com﻿   Gorące narody wyraźnie lubią ostre projekty, bo i Włosi zaprezentowali światu kaktusową kanapę. Dla mnie – bomba.﻿  Kanapa Cactus (proj. Maurizio Galante dla Cerruti Baleri) / zainteriora.net﻿   Jeśli kanapa okaże się za droga lub za duża, zawsze zostaje puf. Boso, ale w OSTROgach!﻿  Puf Cactus / jobingco.com﻿   Zdarzają się jednak tacy, którzy – nie wiedzieć czemu – nie chcą siadać na kaktusie. Wolą go na przykład zapalić. Czy wspominałam już, że nie ma róży bez ognia?﻿  Lampa Cactus (proj. HOLD) / homeandfurnituregallery.com﻿   No i tak oto doszliśmy do części z propozycjami z polskich sklepów. Zacznijmy od szablonu.﻿ Szablon malarski Kaktus / wally.com.pl﻿   Taka mozaika (maleńka, bo 4 x 4 cm) może ozdobić niewielką część ściany, ale klimat będzie. Wiem, bo taką mam!﻿  Mozaika Cactus green / Castorama Wazony – do wyboru, do koloru!﻿  Wazony Cacto / Home   You (home-you.com)﻿    Wazon Round (Kare Design) / czerwonamaszyna.pl﻿   Stojak – może na wino, może na tequilę…﻿ Stojak Cactus / decorto.pl   Kaktusy kojarzą się z ostrymi kolcami. Słusznie, bo te noże tępe nie są.﻿  Zestaw noży / redonion.pl   No i propozycje trochę mniej dosłowne, ale wciąż kaktusowe:﻿  Oprawa wisząca Cactus / Koma (Domoteka﻿)    Misa na owoce Cactus (Alessi) / fabrykaform.pl﻿   Nie ma róży bez ognia, nie ma kaktusa bez kolców, nie ma designu bez najbardziej śmiałych inspiracji (parafrazując Gaetano Pesce). A teraz podleję moje kolczatki na parapecie, o których dzięki temu wpisowi sobie przypomniałam. Ukłony (pod kątem ostrym), Dagmara﻿ 