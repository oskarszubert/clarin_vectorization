Podkład muzyczny: The Velvet Underground﻿ - „Venus in Furs” „Śniadanie w futrze” Meret Oppenheim, pokazane na wystawie w Paryżu 76 lat temu, wstrząsnęło światem sztuki , przyczyniając się do surrealistycznego tsunami. Jego pokłosie w wielu dziedzinach właściwie zbieramy do dziś, i bardzo dobrze, bo dzięki temu widmo rutyny przepędzane jest za horyzont kolejnymi projektami, stanowiącymi wyzwanie dla zdrowego rozsądku.﻿  Meret Oppenheim "Śniadanie w futrze" (1936) / le-boc- lounge.blogspot.com﻿   Powstają dzięki temu rzeczy niezwykłe i samym swoim widokiem wprawiające w dobry humor. No bo jak nie pokochać takiego stolika?﻿  Hippopotamus Table (proj. Mark Stoddart) / likecool.com﻿   Tego łobuza nazwano Bad Table. Czy nie macie ochoty pogrozić mu palcem i za karę nie pobawić się z nim piłeczką?﻿  Bad Table / straightlinedesigns.com﻿   W obliczu tego projektu, powiedzenie „puścił farbę” stanowczo nabiera nowej jakości. Autorem jest John Nouanesing﻿, który - jeśli chodzi o meble w ujęciu surrealistycznym - inwencję ma niewyczerpaną!﻿  Stół "Paint or Die But Love Me"﻿ (proj. John Nouanesing﻿) / thebandfrom.com﻿   I znowu moja ulubiona Lila Yang. Tym razem pokazała nie chodzącą po ścianach kanapę, a latającą lampę. Cuda w Korei, panie i panowie!﻿  Lampa (proj. Lila Yang) / luxartinstitute.org   Kultowy projekt Eames Lounge Chair and Ottoman (uwierzycie, że ma już 56 lat?) doczekał się dość kontrowersyjnej interpretacji austriacko-meksykańskiego designera, Davida Pompy. No i ta lampa…﻿  Meble (proj. David Pompa) / davidpompa.com   Niektórzy malują pomieszczenia jasnym farbami, by je powiększyć, a inni dosłownie zasłaniają brak przestrzeni. To dopiero surrealizm – ukrywanie tego, czego nie ma.  Zasłona / baukeknottnerus.nl﻿   Ten projekt nadweręża legendę Dyla Sowizdrzała, który rzekomo spał na kamieniu. Jeśli na takim, to ja nie mam więcej pytań. Tu kłania się styl skandynawski, ale w interpretacji francuskiej.﻿  Poduszki Livingstones / smarin.net﻿   I teraz – zgodnie z nową świecką tradycją – kilka (niedrogich) przykładów z polskich sklepów. A wybór jest naprawdę spory.﻿  Grand Illusion Table (proj. John Brauer) ﻿/ redonion.pl ﻿﻿ Lampka do kompletu ze stołem "Paint or Die But Love Me"﻿: Lampka Happy Day Red (Kare Design) / czerwonamaszyna.pl  Marcel Duchamp byłby wniebowzięty, prawda?﻿ Kubek Sedes / toys4boys.pl   Zapałka jak z „King Size”, bo ma ponad półtora metra! Szuflandia, Szuflandia…﻿  Lampa Zapałka / bigboystoys.pl   Była latająca lampa, są i latające książki, a raczej niewidzialne półki:﻿  Półka na książki Conceal by Umbra / fabrykaform.pl  Po tak dużej dawce niezwykłości, nie sposób za nią nie zatęsknić od czasu do czasu. Nastrój w takich sytuacjach szybko ratuje płyta „Surrealistic Pillow” Jefferson Airplane. O, już gra… Ukłony (spod Magritte’owskiego melonika), Dagmara 