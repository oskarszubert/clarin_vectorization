Podkład muzyczny: The Cure - "Pictures of You" Jestem jak szewc bez butów. Chcę pokazać internetowe inspiracje, zdjęcia ramek i ram, które najlepiej ozdobią mieszkanie, tymczasem ściany u mnie, od czasu remontu kilka miesięcy temu, świecą pustkami. Ale może ten spis zmotywuje mnie, by w końcu je czymś zapełnić… Bezpieczny, a jednocześnie dekoracyjny sposób, to użycie na ścianie wielu ramek jednego typu, ale o różnych rozmiarach. Rozmieszczenie ich z rozmysłem daje naprawdę widowiskowy efekt. Użycie zdjęć, obrazków czy ilustracji w jednej tonacji zapewnia harmonię. Nie muszą to być kosztowne obrazy, wystarczą, tak jak poniżej, zdjęcia roślin czy interesujące pocztówki:   Pierwsza propozycja   Źródło: http://www.housebeautiful.com   Świetny pomysł to wstawienie w ramki kawałka tapety. Jedna rolka to wydatek średnio kilkudziesięciu złotych, a wybór kolorów i wzorów ogromny. Ja zachwyciłam się tym zdjęciem:   ﻿Źródło: http://wallpaperreview.files.wordpress.com     W ostatnim czasie coraz popularniejsze jest wieszanie pustych ram. Jest to świetne rozwiązane, szczególnie jeśli mamy ściany o interesującej fakturze lub o zdecydowanym kolorze. Jest to rozwiązanie idealne do przestronnego przedpokoju albo hallu, bo w niewielkim pokoju mogą za bardzo skupiać uwagę. Ważne, by harmonizowały fakturą lub kolorem z innymi elementami wystroju. We mnie puste ramki budzą, nie wiem dlaczego, pewien niepokój.   Puste ramki, dobrane kolorystycznie do koloru poduszek: ﻿ Źródło: http://budgetwisehome.com   Oraz totalna biel: ﻿  Źródło: http://www.kunzwerk.net   Tu bardziej przytulna wersja pustych ram. Służą one jako miejsce do przechowywania drobnych przedmiotów. Jednak w tym przypadku bardzo łatwo zagracić przestrzeń. Rozwiązanie dla odważnych. ﻿  Źródło: http://www.apartmenttherapy.com/   Ja skłaniam się ku wersji z tapetą, tylko zamiast różu wybieram delikatną miętę.   Pisała: K. ﻿ 