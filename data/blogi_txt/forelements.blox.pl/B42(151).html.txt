Podkład muzyczny: Lykke Li - "Possibility"     Gdy D. nęci was kolorami i fakturami rodem z gorącego Meksyku, ja chcę zaprezentować wam powszechnie znany, ale w mojej ocenie wciąż niedoceniany u nas styl skandynawski. Jest on idealny dla małych, polskich wnętrz oraz (często) ograniczonego budżetu. Po pierwsze: jasne kolory świetnie rozświetlaną nasze mieszkania podczas długich zimowych miesięcy. To właśnie z uwagi na niedogodną aurę Skandynawowie starają się w jak najprostszy sposób rozjaśnić swoje mieszkania.  źródło: http://luxury- idea.com﻿     Po drugie: w mieszkaniach Szwedów czy Norwegów widać szacunek dla starych rzeczy, zestawienie nowoczesnych, designerskich gadżetów (lampy!) z pamiątkami rodzinnymi. To właśnie jest ratunkiem dla pustej kieszeni po kosztownym remoncie - zamiast kompletnie zmieniać cały wystrój można skomponować stare z nowym. Chętnie eksponowane są rodzinne zdjęcia w ramkach, pamiątki, jednak wszystko jest starannie przemyślane, nie ma mowy o chaosie i niedbałości.     Po trzecie: nie tylko szacunek dla przedmiotów, ale też szacunek dla przyrody. Naturalne materiały - drewno, metal, skóra. Pobielone stare dechy pięknie komponują się z neutralnymi barwami, populane jest też przerabianie starych mebli. Zamiast wyrzucać kanapę czasami warto zakupić nową narzutę.  źródło: http://homeklondike.com﻿     Po czwarte: ciekawe detale, stworzone często własnoręcznie, czyli radosna twórczość dziecięca, tablica, na której zapisuje się listę zakupów, kompozycja z ramek, kamieni, itd.  źródło: http://fromscandinaviawithlove.tumblr.com﻿     Po piąte: mała doza szaleństwa. Ważne, by oszczędne, ale ciepłe wnętrze skandynawskie nie było zbyt monotonne. Można zaszaleć z ciekawym wzorem zasłon czy fotela. Stąd właśnie opisywane w poprzednich podpunktach ciekawe faktury.  źródło: http://furniture.trendzona.com﻿   W urządzaniu domów - szczególnie jeśli jest to nasze pierwsze M. - nie musi przyświecać jakże polska myśl "zastaw się a postaw się". Bo w końcu, jak mawiają mądrzy ludzie "less is more".Pozdrawiam,K.﻿ 