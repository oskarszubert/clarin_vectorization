Podkład muzyczny: Blondie – „Heart of Glass”  Z pewnym rzeczami jest tak, proszę Państwa, że wpływają na nas i nas kształtują, a my nie mamy o tym zielonego pojęcia i jak te owce wciąż do nich lgniemy. Nie odkryję Ameryki pisząc, że czasem nam to wychodzi na dobre, a czasem wręcz przeciwnie, dziś się jednak zajmę jasną stroną przedsięwzięcia i wyznam światu, że jestem ofiarą stolika kawowego. ﻿Otóż, jak się po latach okazało, dziecięciem będąc bawiłam się pod, obok, nad i wokół Noguchi Coffee Table. Mebel, stojący dumnie na środku jedynego w mieszkaniu pokoju, zachwycał mnie powyginanymi w chińskie osiem nogami i szklanym blatem, na który doskonale nanosiło się wzorki palcem, mimo wyraźnego braku entuzjazmu ze strony rodziców. Ale co oni tam mogli wiedzieć o niewidzialnych rysunkach, prawda? ﻿ Noguchi Coffee Table został zakupiony ze względów czysto estetycznych, nie zaś designerskich czy innych związanych z nadęciem i pianą snobizmu, ponieważ nikt z rodziny aż tak dokładnie nie orientował się w ówczesnych meandrach światowego wzornictwa. Mama po prostu uznała, że stolik jest boski i prędzej czy później będzie go mieć. No i dopięła swego. A było to ponad 30 lat temu… ﻿Dziś stolika już nie ma, odszedł do designerskiego nieba, gdzie pręży się obok innych arcydzieł, których misja na Ziemi się skończyła w najróżniejszych okolicznościach. Pozostała natomiast miłość do designu, projektowania i dzielenia się tym ze światem i w perspektywie - z potomnymi, oczywiście. Poznajcie się. Proszę Państwa - Noguchi Coffee Table! Ta-dam!  Ta-dam! Bohater opowieści - czarnonogi Noguchi Coffee Table (od 1948 r.) / hermanmiller.com    Noguchi Coffee Table - kolorystyczna wersja light / smartfurniture.com    Noguchi Coffee Table - wersja ultra light / hermanmiller.com   Z powstaniem Noguchi Coffee Table oczywiście łączy się anegdota, jak z większością przedmiotów, które weszły do historii. Zacznijmy od tego, że Isamu Noguchi - twórca stolika - był nie tylko projektantem, ale i rzeźbiarzem. "Wszystko jest rzeźbą" - zwykł mawiać i konsekwentnie realizował tę ideę, wykorzystując do swoich prac większość materiałów, które mu wpadły w ręce. Tym jednak zajmę się w osobnym wpisie, bo Isamu Noguchi zasługuje na potraktowanie indywidualne. Wracając do stolika. Isamu został poproszony w 1939 roku przez innego projektanta, T.H. Robsjohna- Gibbings﻿a, o zaprojektowanie stolika, co też zrobił w plastiku i na jakiś czas zapomniał o sprawie, co w sumie nie dziwi, ponieważ został internowany w Arizonie. O projekcie sobie przypomniał, gdy zobaczył reklamę Robsjohna-Gibbings﻿a﻿ i jego stolika kawowego, który niebezpiecznie przypominał projekt Japończyka. Po wyjściu na wolność, napędzany żądzą designerskiej zemsty, Isamu Noguchi przeprojektował swój pomył. Nowy wariant został wykorzystany w 1947 roku jako ilustracja do artykułu "Jak zrobić stolik" George'a Nelsona, który pracował dla Hermana Millera. Herman Miller zresztą do dziś Noguchi Coffee Table uważa za jeden ze swoich koronnych produktów. 30 lat później jeden z nich trafił do mieszkania na Mokotowie. I do wielu innych na całym świecie.  steeldomus.com﻿   Noguchi Coffee Table uważany jest za idealne połączenie sztuki rzeźbiarskiej z wzorniczą. W tym kontekście przywoływana jest długoletnia współpraca artysty z Marthą Graham, dla której przez ponad 40 lat projektował scenografię. I faktycznie, finezyjne nogi stolika zdają się tańczyć, wyginać i wirować w rytm niesłyszalnej muzyki; muzyki, którą wyczuwał chyba tylko Isamu. Noguchi Coffee Table, dzięki swojej ponadczasowej formie, pasuje do wnętrz o niekiedy zupełnie przeciwstawnych stylach. Zresztą, co ja tu będę ględzić, trzeba to po prostu zobaczyć. Chodźmy na wycieczkę, wprośmy się do kilku domów.  Z panelami w tle / butlerarmsden.com﻿    goodfon.com﻿    houzz.com    Wszystko w rodzinie od Hermana Millera - Noguchi w otoczeniu George'a Nelsona Coconut Chair i ławki Platform Bench / hivemodern.com﻿ Isamu, Bolek i Lolek, czyli Noguchi Coffee Table oraz podwójnie państwa Eamesów krzesła LCW (Lounge Chair Wood﻿) / centuryhouseinc.com﻿    Festiwal ikon: Noguchi Coffee Table, Womb Chair Eero Saarinena i lampa Arco Achille i Piera Giacomo Castiglioni﻿ch / mid-century-modern-interiors.com﻿    Stolik Noguchi, fotele Florence Knoll i lampa Arco Castiglionich / curbly.com﻿    Cała banda: Noguchi Coffee Table, sofa Florence Knoll i Santa   Cole Tripode Floor Lamp﻿ / houzz.com﻿    W doborowym towarzystwie foteli Barcelona Miesa van der Rohe / peterpawlak.com﻿    houseandhome.com﻿    Noguchi Coffee Table z sofami Florence Knoll / curbly.com﻿    Zdrada! Już nie Eamsowskie LCW, a fotel Hansa Wegnera CH07 / curbly.com﻿ hivemodern.com﻿    Witamy państwa Eamesów. Lampa prawie jak Akari (proj. Isamu Noguchi, of course), ale brakuje mi tu potrójnych nóżek. No sama nie wiem. / hivemodern.com﻿ roomandboard.com﻿     Miejsce kultu: Noguchi Coffee Table igra z państwa Eamesów Lounge and Ottoman Chair oraz LCW Chair i Walnut Stool ﻿/ hermanmiller.com﻿    Ach, ten dywan w duchu knit trend! / atomicinteriors.co.uk﻿     Załoga G w wersji ultra light / hermanmiller.com   Nieźle, co? No właśnie. Wiadomo, jak każda ikona, także i ten stolik na naśladowców. To trochę jak armia Elvisów w Las Vegas, która jest niepodważalnym dowodem na to, że "prawie" robi dużą różnicę. Pragnący oryginału muszą więc wiedzieć, gdzie patrzeć i czego szukać. A szukać należy autografu projektanta na bocznej krawędzi szklanego blatu lub na jego powierzchni. Idźmy dalej - sygnatura na krawędzi oznacza, że stolik pochodzi z fabryki Herman Miller w Michigan, zaś podpis na blacie - że jest wersją europejską, produkowaną od 2002 roku przez Vitra Design Museum. Ha, ha! - zaśmiała się diabolicznie...  hermanmiller.com﻿  vitra.com﻿   I nie, nie wiem, jaką sygnaturę miał stolik, pod którym spędzałam całe godziny. Zresztą i tak był przykryty kocem i obudowany wałkami z kanapy, więc kto by tam sprawdzał. Tak mi się dziś zebrało na wspomnienia z czasów, gdy wychowywałam misie w kąciku za firanką lub wylewałam farbę na środek dywanu. Ech, było, minęło. Chociaż coś jednak pozostało. Wprawdzie misiami się już nie bawię i nie ozdabiam podłóg niezmywalnymi plamami, ale miłość do tego stolika i designu trwa. I oby tak już na zawsze. Ukłony (po japońsku), Dagmara 