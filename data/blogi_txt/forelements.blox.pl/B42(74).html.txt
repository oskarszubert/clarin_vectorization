Podkład muzyczny: The B-52's - "Good Stuff" To ma być blog dla osób doceniających piękne przedmioty, chcących zmienić - nie zawsze dużymi środkami - wystrój swoich mieszkań lub chcących na chwilę oderwać się od otaczającej nas szarej rzeczywistości. Na co dzień naszym żywiołem jest słowo, a nie przedmiot, jednak na spacery wybieramy się nie do parku, a do marketu budowlanego, przekopujemy się przez tony magazynów wnętrzarskich, śledzimy międzynarodowe blogi, tapetujemy stoły, konstruujemy z lepszym lub gorszym wynikiem meble i elementy dekoracyjne. Na koncie D. są też pierwsze publikacje w prasie branżowej. Każda z nas ma odmienny gust, jeśli chodzi o wymarzony dom. D. to ogień i kolor - chciałaby zapadać się po kostki w miękkich dywanach, odpoczywać na złoconym szezlongu, a kuchnię mieć prosto z Meksyku. K. preferuje neutralne kolory i materiały, szarości, beże, bielone dechy na podłodze mieszkania, które pewnego dnia zakupi w Sztokholmie.  Nasz blog ma równoważyć te przeciwstawne żywioły i pokazywać piękno przedmiotów użytkowych. Po prostu – FOR elements.       ﻿ 