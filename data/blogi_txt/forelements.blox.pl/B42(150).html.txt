Podkład muzyczny: Jon   Vangelis – „Italian Song” Forza, vincitori italiani! Podczas czwartkowego meczu w Warszawie, Włosi pokazali klasę, bez wątpienia detronizując Niemców i zajmując miejsce faworyta Euro 2012 w bardzo wielu rankingach, także moim. Na boisku dokonali tego, co udało im się o wiele wcześniej w historii sztuki, a potem w designie. Krótko mówiąc – pokazali, kto tu rządzi. I bardzo dobrze, bo ja tę estetykę po prostu uwielbiam. Choć moje serce bije w rytmie meksykańsko- iberyjskim, Włosi też mają tam miejsce – kocham ich wyczucie smaku, temperament i tę naturalną, wrodzoną elegancję, o której inne narody mogą tylko pomarzyć. Zdania nie zmienię!﻿﻿ Włoski design to temat-rzeka, można o nim opowiadać bez końca. Postanowiłam więc w tym wpisie skupić się na jednym aspekcie, pozostałe odkładając na potem (ale długo czekać nie będą). Dziś będzie o wnętrzach – nie o meblach, nie o projektowaniu użytkowym, a o wnętrzach.﻿ Zgodnie z nazwą bloga – FORelements – przydzieliłam opisywanym tu włoskim wnętrzom kolejne żywioły. Zacznijmy od ognia – jego żywiołowości, kolorów, ciepła. To Missoni. Ten włoski dom mody jest łatwo rozpoznawalny po charakterystycznym, nieco etnicznym wzorze z wielokolorowych pasków i zygzaków. Barwy kolekcji Missoni Home wybuchają, dominując przestrzeń, ale i sprawiając, że do tego domu chce się wracać. I choć są to wzory bardzo zdecydowane, nie męczą. To właśnie taki włoski paradoks.﻿  Świetne połączenie z betonem / safariliving.com  iloveprints.com.br  torvin.no  womens9.com Mały mood board ze stylem Missoni / decor8blog.com Przeciwieństwem szalonego ognia jest spokojna, czysta woda. Przejrzysta jak styl Giorgio Armaniego i jego linia Armani Casa. Wnętrza urządzone przez włoskiego projektanta są bardzo eleganckie, stonowane, dystyngowane. Są jak spod igiełki, co w sumie nie dziwi, bo Armani jest przecież wielkim krawcem, który serwuje nam designerskie haute couture.﻿  2interior-design.com homethelovely.com  sevenhalos.com  poshglam.com  lifeinitaly.com Powietrze to glamour w wydaniu Versace. To pałacowo-barokowy rozmach, przestrzenie (te projekty stanowczo jej wymagają); taki design z głową w chmurach, pięć centymetrów nad ziemią. Fotele- trony, krzesła-rocaille, królewskie czernie, purpury i złocenia w śnieżnobiałej otoczce, chłodzącej ten przepych jak powiew znad morza.﻿  homebunch.com  flickriver.com  decorpad.com  Versace na tle pięknej, pikowanej ściany / luxpresso.com   W ten styl z pewnymi modyfikacjami wpisuje się też rezydencja w Miami samego Gianniego Versace, choć jest tu mniej pałacu, a więcej palazzo. Musiałam to pokazać, nie mogłam sobie odmówić…﻿ luxurylaunches.com  luxurylaunches.com   Wreszcie – ziemia. Toskańska ziemia. Naturalne kolory i materiały, głównie drewno i kamień. Domy otulone winnicami. Słońce. Toskanię bardzo pięknie pokazał Bernardo Bertolucci w „Ukrytych pragnieniach”. Toskania to ziemia obiecana świętego spokoju.﻿  chilloutspots.com ehomee.com  domplans.com  freshome.com   Rzymskie wakacje, toskańskie słońce, włoski temperament… Czy jakikolwiek punkt tej list źle się kojarzy? A jest tego więcej, o wiele więcej. Jeszcze nie raz do Włoch wrócę – osobiście i na blogu. A na razie – arrivederci, amici! Ukłony (żywiołowe i po włosku), Dagmara﻿﻿ 