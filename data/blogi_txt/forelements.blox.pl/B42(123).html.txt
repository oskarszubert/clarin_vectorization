Podkład muzyczny: The Moody Blues - "The Story In Your Eyes" Miałam pisać czymś innym, ale w połowie tekstu uznałam, że nie mam dziś na tamten temat nastroju, a – jak wszyscy wiemy – należy działać w zgodzie z organizmem i robić to, co organizm nakazuje. Stara mądrość, stosowana przeze mnie we wszystkich dziedzinach życia ;)             Tak więc, skoro miałam twórczy mood swing, będzie o mood boardach. To praktycznie podstawa projektowania wnętrza (i nie tylko, ale blog jest o wnętrzach). Chyba każdy, kto stanął twarzą w twarz z remontem, albo w pustym pomieszczeniu, poczuł nadchodzący, a właściwie nadgalopywujący (moim zdaniem jest takie słowo i tego będę się trzymać!) atak paniki. Spokojnie! Jest sposób, by to ogarnąć. Mood board to stosowana przez projektantów tablica, na której umieszcza się wszelkie inspirujące rzeczy. Klasyczny mood board to karton z poprzyklejanymi zdjęciami, skrawkami tkanin, kawałkami innych materiałów wykończeniowych, nawet fragmentami inspirujących tekstów. Całość tworzy przekaz informujący o preferowanych kolorach, ulubionym stylu; o tym, jaki ma być końcowy „wydźwięk” mieszkania. Bardzo, ale to bardzo, ułatwia to pracę przy wyborze farb, tapet, mebli. To taka esencja gustu, potrzeb i pragnień. Na przykład, na mood boardzie do mieszkania skandynawskiego może się znaleźć zdjęcie wypatrzonych gdzieś surowych desek, kawałek szarego materiału ze starego tiszerta, ale za to o odpowiednim kolorze. Do tego – wycinek z meblami z BoConcept. Kilka włókien z norweskiego swetra. I fotografia śledzia w z lekka obdrapanej metalowej misce, by pamiętać, że styl ten jest raczej surowy. Albo mood board prosto z wnętrz filmów Almodovara: od razu uderzy nas burza kolorów: fotografie z meksykańskich Zaduszek, malowany kolczyk przypięty do tablicy, wstążki, sztuczne kwiaty. Wszystko, co kojarzy się z danym stylem i mówi TEGO CHCĘ! TO JESTEM JA! Kilka przykładów: Styl meksykański (Mexico, olé !): feelinspired.co.za﻿   Styl skandynawski: milkandhny.blogspot.com﻿   Styl industrialny: conrantalkingshop.com﻿   Styl morski:  bohobride.co.uk   Styl klasyczny:  designheaven.wordpress.com   Tak więc - do dzieła! Ja kocham mood board meksykański!  Ukłony (swingujące), D. 