Podkład muzyczny: Urszula Sipińska – „Chcę wyjechać na wieś”﻿ Teraz, gdy lato z ptakami odchodzi, a wiatr skręca liście w warkocze (że tak zanucę po harcersku), oczywiście tęsknimy za ciepłem, którego jeszcze parę tygodni temu mieliśmy w nadmiarze. Przyroda jednak rządzi się własnymi prawami i nie zwraca uwagi na nieustannie nakręcaną spiralę ludzkich żądań. Za oknem jest więc oraz częściej zimno i ciemno, liście szurają pod stopami, a deszcz chlaszcze po twarzy jak mokra szmata. Jesień pełną gębą.﻿ flickr.com   Gdy tak czekałam piętnastą minutę na autobus (wskutek braku prawda jazdy), wyglądając jak czapla (tym razem wskutek głowy wciśniętej z zimna między ramiona), pomyślałam, że chcę na wakacje, najlepiej na wieś na Mazury. A że na razie nigdzie się nie wybieram w sensie geograficznym, zabieram Was w podróż po wnętrzarskim interiorze w stylu rustykalnym. Przynajmniej tyle.﻿   picsdecor.com   Styl rustykalny oczywiście kojarzony jest z wiejską chatką, bielonymi ścianami i ku ozdobie postawioną w kącie maselnicą. Może być i tak, nie przeczę, ale można pójść dalej i aranżację tę nieco podrasować, tworząc klimat wsi miejskiej. Maselnica bowiem sprawdza się doskonale jako atrybut sielskości anielskości, lecz nieco z tym gorzej, gdy trzeba ją wcisnąć gdzieś w kwadrat mieszkania w bloku, że o kawalerce nie wspomnę.﻿ W takim wypadku styl rustykalny można wprowadzić do wnętrza dzięki drewnianym, prostym meblom, najlepiej w kolorach naturalnych. Malowane skrzynie też są pożądane, ale zacznijmy meblowanie od podstaw. Ponadto pamiętajmy, że wszelkie przedmioty o sporych gabarytach (jak szafy, kredensy i skrzynie właśnie) wymagają przestrzeni do odpowiedniej ekspozycji. Ich wzorzyste powierzchnie muszą mieć powietrze, to znaczy nie mogą być wciśnięte gdzieś, gdzie będą się gryźć z innymi wzorami. One muszą być widoczne. Po to je w końcu kwieciście-kogutkowo pomalowano, prawda?﻿ W mieszkaniu więc postawmy raczej na prostotę.   trendszine.com housebeautiful.com   Jeśli drewno to jednak za mało, a malowane wzory to jednocześnie za dużo, postawmy na element jeden, ale dominujący, bez rozmieniania się na drobne. Jak tu - skrzydła szafy zastąpiono wiejskimi wrotami, do tego dobrano bieloną cegłę, żelazne wykończenia oraz prosty, kuty żyrandol i voilà!﻿ minimalistinteriordesign.org﻿   Jeśli nie starcza miejsca na wrota, można ograniczyć się do drewniano-metalowej konstrukcji regału. Żelazne lampy i wyeksponowane na półkach naczynia są bardzo w stylu rustykalnym, gdzie panuje prostota, wygoda, funkcjonalność i trwałość.   daphne.ph   Styl rustykalny ma też oblicze bardzo nowoczesne. Związki z wsią i naturą są w tym wypadku jedynie akcentowane, ale w sposób widoczny. Stosowane są wówczas drewniane wykończenia oraz ozdoby inspirowane przyrodą, na przykład tapeta o wzorze włókien, lustra w kształcie liści, ceramiczne lub wiklinowe rękodzieło, organiczny w formie regał (tu - nieco ukryty, po lewej stronie).  creativefan.com neamhouse.com   Możliwe jest połączenie stylu rustykalnego z glamour. Mariaż ten niewątpliwie jest trudny, ale jaki efektowny! Ja się zakochałam w tej amarantowej ścianie, kryształowym lustrze w otoczeniu ciężkich, drewnianych mebli. To wyjątkowe zestawienie, które - choć łączy styl wiejski z pałacowym - dalekie jest od stylu gustawiańskiego o podobnym rodowodzie lub stylu Laury Ashley, także z wiejskim życiem związanego.   mydesiredhome.com   O, tutaj jest bardzo rustykalnie, ale i gotycko. Wrażenie to podkreślają portrety groźnych przodków na kamiennej ścianie. Pomieszczenie jednak nie jest ponure, dzięki sufitowi z bielonych desek.  freshome.com A propos bielonych desek - ten dom też jest w stylu rustykalnym, lecz w odmianie fińskiej. To bez wątpienia rustykalny minimalizm, ale jak tu pięknie! Zwróćcie uwagę na szklane ściany, widok lasu i światło, światło, światło!!! plataformaarquitectura.cl﻿   Przejdźmy teraz do jadalni połączonej z kuchnią. Śnieżna biel pomieszczenia niesłychanie je powiększa, dzięki czemu potężny drewniany stół po pierwsze jest świetnie wyeksponowany, a po drugie nie zdominował powierzchni. Nad stołem zaś króluje recyklingowy żyrandol (trochę w stylu braci Campana). Czyli wszystko gra - jest i rustyka, i ekologia, i nowoczesność.  trendszine.com    neamhouse.com   Kuchnia - co niejednokrotnie podkreślałam - to serce domu. I nieważne czy duża, czy mała, da się ją urządzić tak, by spełniała tę rolę. Szczególnie ciepłe kuchnie to rustykalne właśnie. Nawet jeśli kuchnia jest biała, chłód ten łamią drewniane meble, proste szafki, kafelki na ścianach, wykonane ręcznie dodatki. home-designing.com    mydesiredhome.com    bestingnesting.com bestingnesting.com    style-files.com   Rustykalna sypialnia to pokoik trochę wiejski, trochę panieński; taki prosty, naiwny, ozdobiony sentymentalnie i rękodzielniczo. Ciężkie meble równoważone są koronkowymi dodatkami, bielonymi ścianami, swojskimi elementami.   kellimurray.com   Wnętrze rustykalne w wydaniu nowoczesnym dopuszcza nawet beton. Stylistyczną elastyczność tego materiału pokazywałam we wpisach o stylu włoskim czy norweskim. Na tym zdjęciu rustyka zagnieździła się w bielonych belkach, prostych zasłonach, etnicznych paskach na łóżku. Diabeł bez wątpienia tkwi w szczegółach.  momoge.com   Z kolei w tej sypialni, beton na fragmencie ściany i podłodze otulony jest rozbuchaną boazerią, ocieplony ogniem kominka, oswojony lasem za oknem...  plastolux.com   ...no właśnie, las za oknem i ogień kominka w sypialni... plataformaarquitectura.cl﻿   Rustykalna łazienka w sumie rządzi się podobnymi prawami, jak kuchnia. Rustykalność może tu królować, przystrojona w kamienne ściany, boazerię i drewniane meble. Może też jednak rozgościć się w szczegółach - drewnianych elementach na tle betonowych ścian, meblach shabby chic, prostych naczyniach, wiklinowych koszach. freshomedesigning.com    homeinteriordesigned.com kldesign.pixnet.net    roomenvy.co.uk   Nie mogłam sobie odmówić pokazania tego holu w pewnym portugalskim domu. Rustykalny tak, że aż czasem oczy bolą patrzeć (jak mówił Jarząbek Wacław, trener drugiej klasy﻿).  homeinteriordesigned.com   No i na koniec - rustykalny mood board, oczywiście. webecoist.momtastic.com﻿   Styl rustykalny jest często mylony ze stylem country. Jest od niego jednak lżejszy, subtelniejszy, elastyczniejszy, mnie dosłowny. Styl country na pewno zresztą omówię w jednym z kolejnych wpisów. Styl rustykalny to wieś sielska anielska, czasem też miejska, panuje tu duża różnorodność. Granica z innymi stylami, często skandynawskim, bywa niejasna, to prawda. Spina go jednak żelazna zasada, od której nie ma odstępstw, nie ma zmiłuj - w pomieszczeniu rustykalnym muszą być widoczne związki z wsią, naturą, prostym życiem, rękodziełem. Elementy nowoczesne muszą być równoważone rzemieślniczymi. Da radę tu wcisnąć, jak widzieliśmy, nawet glamour, ale pałacowe akcenty zostały spacyfikowane wiejskimi meblami. I dlatego chcę wyjechać na wakacje na wieś - bo tam zawsze wszystko jakoś się układa. Ukłony (z sianem we włosach), Dagmara 