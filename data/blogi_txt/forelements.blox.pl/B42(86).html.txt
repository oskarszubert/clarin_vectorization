Podkład muzyczny: Kult - „Polska” Serię majowych dni wolnych od pracy godnie kończy Święto Narodowe Trzeciego Maja, wczoraj obchodziliśmy Dzień Flagi, przedwczoraj – flagi z transparentami obchodziły się same ulicami miast. Trudno nie ulec temu wichrowi namiętności, trudno nawet w branży wnętrzarskiej, tak więc dziś proponuję mieszkanie w barwach biało-czerwonych. To nawet praktyczne rozwiązanie, bo może przydać się na Euro, gdzie nurt patriotyczny szybko i sprawnie stopi się z nurtem kibicowskim. Zacznijmy od loftu, gdzie jest mnóstwo miejsca na sportowe akcesoria, utrzymane w barwach reprezentacji.﻿  Biało-czerwony loft / digsdigs.com   Tu mamy maleńką, paryską kawalerkę. Wielu sprzętów nie pomieści, ale kibiców – a i owszem.﻿  Biało- czerwona kawalerka / ibtimes.com   Przejdźmy do fajnego, jasnego salonu, gdzie czerwień wyłania się jedynie tu i ówdzie na dodatkach, jak przyczajony tygrys i ukryty smok.﻿  Biało- czerwony salon / home-designing.com   Sypialnia w tym kolorze może się wydać nieco kontrowersyjna, czerwień ma bowiem moc pobudzającą, tu jednak jest skutecznie zrównoważona przez biel.﻿ Biało-czerwona sypialnia / digsdigs.com   Biało-czerwona kuchnia to oaza dla głodnych patriotów (po kolejnych przemarszach) oraz kibiców (ci są głodni ZAWSZE). Ponadto jest połączona z pokojem, co oznacza świetny widok na ekran telewizyjny i kolejne mecze.﻿ Biało-czerwona kuchnia / interior-hits.com   Tu – wersja luksusowa. Czy ta kuchenna wyspa nie przypomina Wam łopoczącej na wietrze flagi?﻿  Biało-czerwona wyspa kuchenna / alldoing.com Koniecznie potrzebujemy łazienki w barwach narodowych. W tej, z pięknym betonowym podestem, można zarówno wziąć zimny prysznic po manifestacyjnych emocjach, jak i obmyć łzy, gdy nasza reprezentacja znowu dostanie łomot. Sorry, chłopaki…﻿  Biało- czerwona łazienka / trendszine.com   Pokoik dziecięcy – może jest to jakiś pomysł na zwabienie tatusia omotanego w szalik w barwach narodowych, by choć na chwilę w trakcie meczu zajrzał do potomka?﻿  Biało-czerwony pokój dziecięcy / blackbathroom.net Między majową serią świąt a wybuchem histerii Euro 2012 jest kilka tygodni, podczas których jednak trzeba popracować; najlepiej – w domowym biurze, oczywiście biało-czerwonym.﻿ Biało-czerwone biuro / femtalks.com   I na koniec – wisienka na torcie: kanapa, która podczas meczu pomieści całą rodzinę przed telewizorem. Zawsze to jakoś raźniej w grupie cieszyć się lub pocieszać.﻿  Biało-czerwona kanapa / houseofanais.onsugar.com﻿ Biel zniesie bardzo wiele, dlatego większość czerwonych akcentów można w razie czego, zależnie od okoliczności i humoru, łatwo wymienić lub przemalować. Można też jeszcze przez kolejny miesiąc kontynuować patriotyczną odyseję, dodać trochę granatowego i świętować z Amerykanami 4 lipca. Sama nie wiem…﻿ Ukłony (pod flagą biało-czerwoną), Dagmara 