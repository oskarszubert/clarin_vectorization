Podkład muzyczny: Deep Blue Something – “Breakfast At Tiffany's”﻿    To jest tost. Zwykła, poczciwa, śniadaniowa grzanka, podawana od zawsze i pewnie już tak zostanie. Co więcej, tosty – choć tak powszechne – są jedną z najromantyczniejszych potraw (można je chyba tak nazwać?) świata. Bo chyba każde serce zmięknie, gdy do łóżka zostanie podana taca z grzanką i kawą? Albo gdy mały kucharz postanowi własnoręcznie zrobić rodzicom coś do zjedzenia?﻿ Są jeszcze gofry, kuzyni tostów. Też powszechne na śniadanie (w Polsce trochę mniej, ale to sprawa rozwojowa). Niech jednak nie zmylą Was pozory, że tak proste jedzenie nie daje pola do popisu; że tost i gofr są jak koń (który jaki jest, każdy widzi). Otóż nic bardziej błędnego. To prawdziwie patchworkowa rodzinka, gdzie panuje wolna amerykanka. Pozwólcie, że przedstawię całe to towarzystwo po kolei.﻿ Mamy tu elegancką matkę z nieodłączną torebką od Louisa Vuittona. Ten charakterystyczny wzór towarzyszy jej zawsze – to elegancja na co dzień i od święta. Gofrownica z wzorem Louis Vuitton (proj. Andrew Lewicky) / andrewlewicky.com﻿   Matka – która, jak wiadomo, jest tylko jedna – dba o maniery przy stole. Wydaje obiady proszone, serwowane na kobaltowej porcelanie z Delft. Jak szaleć, to szaleć.﻿  Toster Delfts Toast Pan and Plate z serii Table Manners (proj. Kuniko Maeda i Mario Minale) / minale-maeda.com﻿ Od czasu do czasu wizytę składa kuzyn z Norwegii. Zawsze ma na sobie sweter w tamtejsze wzory, podkreślający jego zamiłowanie do folkloru znad fiordów.﻿  Gofrownica z norweskim wzorem / anewlifeinnorway.wordpress.com﻿   Norweski kuzyn lubi proste życie (jak to Skandynaw), więc przyjeżdża hipisowskim busikiem. Volswagen-ogórek ledwo zipie, ale dzielnie i celnie dowiezie na miejsce.﻿  Toster WV / germancarscene.com   Jeśli Bóg da i Partia pozwoli, czasem do rodzinnego grona dołączy syn marnotrawny. Przyjeżdża prosto z Vegas, prawdopodobnie po to, by wyżebrać u matki-elegantki kolejną część funduszu powierniczego. Poprzednia kwota dawno już przepadła w kasynie. Ech, ta gra w kości…﻿  Toster Sunshine (proj. Younil Lee) – za każdym razem wypala kropki w przypadkowym układzie / yankodesign.com﻿   Syn, by się podlizać mamusi, zawsze, ale to zawsze, przynosi jej naręcza kwiatów, najczęściej – bukiety róż.﻿  Gofrownica The Rose Bouquet / thenibble.com﻿   Przygląda się temu ze zgorszeniem szwagier ze wsi. W głowie mu się nie mieści, że można na coś takiego trwonić fortunę, zamiast zwierząt dokupić lub zagrodę wyremontować.﻿  Gofrownica z gospodarstwem wiejskim / homedosh.com﻿   Wtóruje mu teksański odłam rodziny. Każdy zarobiony pieniądz bowiem inwestują w małe poletko naftowe. Naoglądali się „Dynastii” i też by tak chcieli. A co! A jak!﻿ Gofrownica w kształcie Teksasu / 1designperday.com﻿   Ze zblazowaną miną, ostentacyjnie rozwalony na krześle siedzi wytatuowany kolega syna marnotrawnego. Matka-elegantka zachowuje spokój, uśmiechając się bez euforii i udając, że nie widzi atramentowych rysunków na umięśnionym ramieniu.﻿  Wyciskarka do tatuowania wzorów na tostach / ebay.com﻿   Wybaczone mu zostaje nawet to, że posługuje się tylko nożem. Robi to tak uroczo, że – a co tam! – odpuszczone zostaje mu tym razem. Poza tym, lepiej nie zaczynać…﻿  Przenośny toster / yankodesign.com﻿   Tak więc, siedzi sobie rodzina wokół stołu, na eleganckich meblach, ładnie przystrojonych, designerskich, podkreślających gust pani domu.﻿ Gofrownica Sapore dei mobili [Smak mebli] (proj. Ryosuke Fukusada i Rui Pereira ) / saporedeimobili.com﻿   Na stół wjeżdżają kolejne potrawy; świetnie doprawione, bezbłędnie podane, wszystko na czas i bez zgrzytów.﻿  Toster robiący grzanki i jajka TEM4500 4-Slot Egg-and-Muffin Toaster / amazon.com﻿   Komunikacja – mimo takiego zróżnicowania biesiadników – idzie gładko, bezproblemowo.﻿  Wypalający wiadomości toster Toast Messenger (proj. Sasha Tseng) / fotologue.jp﻿    Toster wypalający wiadomości / geekologie.com﻿ Poruszane są różne tematy, także kultura, sztuka, film…﻿ Toster Electrolux wypalający dowolne obrazy z USB lub Internetu / img.gawkerassets.com﻿    Tostowe portrety sławnych osób w kawiarni Costa Coffee w angielskim miasteczku Towcester  [WYM: toaster] (proj. Nathan Wyburn) / a-mphotography.typepad.com﻿ Tosty malowane barwnikami spożywczymi / makeandtakes.com﻿ Toster Darth Vader / modernvespa.com﻿   Z boku bawią się dzieci: grają na komputerze, oglądają kreskówki…﻿  Gofrownica Keyboard / creativecloseup.com﻿    Toster-drukarka / inseq.com﻿ Gofrownica Mickey Mouse / homylicious.com﻿    Gofrownica Pinguins / homylicious.com﻿   …a mały Kazio chce pobić rekord skoku wzwyż, ale chyba mu jeszcze trochę brakuje.﻿  Toster Moaster (proj. Freddie Yauner) / gizmodo.com [Według Księgi Rekordów Guinessa, napędzany CO2 Moaster strzela grzankami najwyżej na świecie; tost wyfrunął w górę na 7 stóp, czyli ponad 2 metry.]﻿    Domowa wersja Moastera – toster strzelający grzankami na talerz/ gizmodo.com﻿   Dziecięce harce obserwuje z boku tatuś, rozparty na kanapie, czas mija mu naprawdę przyjemnie. Wszystkie obowiązki przecież przejęła jego elegancka małżonka.﻿  Nadmuchiwany tost-poduszka / mcphee.com    Tost- zegar / nerdapproved.com﻿   Gdy któreś z dzieci rozbije sobie kolano, tatuś zwleka się z kanapy, okleja obolałe miejsce plastrem…﻿  Tosty-plasty / nerdapproved.com﻿   …i opowiada bajki o tostach-nietostach, które podobno istnieją, ale to już temat na inną historię.﻿  Tosty-USB ze stacją USB-tosterem / gizmodo.com﻿   Muszę przyznać, ze nie mam w domu tostera, bo jestem za leniwa rano na cokolwiek innego niż jakiaś zabłąkana w lodówce jogurcina. Teraz jednak zaczynam się zastanawiać, czy mnie coś nie omija. Bo przecież nie ma to jak zacząć dzień w doborowym towarzystwie, prawda?﻿ Ukłony (spieczone), Dagmara﻿ 