Podkład muzyczny: Led Zeppelin - "Misty Mountain Top" Co tu dużo opowiadać – właśnie wróciłam z nart. Choć zdecydowanie wolę morze, Alpy w moim sercu zajmują miejsce szczególne; te białe stoki, błękitne niebo i żółciutkie Bombardino… Wspomnienie mojego slalomu alpejskiego we Włoszech nasunęło mi pomysł, by zaprezentować jednego z moich ulubionych projektantów – Gaetano Pesce. Prace tego niesfornego i baaaaardzo niezależnego 73-latka znajdują się w zbiorach największych muzeów świata: londyńskiego Victoria   Albert, paryskich Centre Pompidou i Musée des Arts Décoratifs czy nowojorskiego MoMA. Projekty Gaetano absolutnie należą do kategorii tych, które albo się kocha (ja kocham), albo się ich nienawidzi. Krytykom bezkompromisowego stylu Pesce projektant odpowiada krótko: „Radykalny design? Design jest zawsze radykalny!” W kontekście mojej tęsknoty za Alpami szczególnie mi tu pasuje jego seria Montanara, absolutnie odjazdowa!  Fotel Montanara / designboom.com  Sofa Montanara / desingboom.com   Gaetano w ogóle jest bliski mojemu sercu ze względu na totalne kolory i całkowity brak ograniczeń w kształtach projektowanych przez niego mebli. Przewrotny Włoch sprawia, że dorośli zaczynają bawić się klockami i są z tego bardzo zadowoleni, a na dodatek nie wahają się wydać na to kilka tysięcy euro :)  Komplet La Michetta  / liquida.it  Komplet Colorado / domusweb.it  Kanapa Il Giullare / arredoeconvivio.com﻿   A po złożeniu kanapy z kolorowych klocków, zmęczeni, ale i zadowoleni z siebie, szczęśliwi dorośli zapadają się w objęcia wielkiej i ciepłej La Mammy (lub, jak kto woli, Big Mamy).  Fotel La Mamma (Up 5) / youhavebeenheresometime.blogspot.com﻿  Seria La Mamma / cultureofdesign.wordpress.com﻿   Ech… Rozmarzyłam się… Czego i Wam serdecznie życzę. Ukłony (alpejskie), Dagmara 