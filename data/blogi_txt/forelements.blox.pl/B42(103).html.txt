Podkład muzyczny: Paul McCartney – „Peacocks” Paw kojarzy się z próżnością, z przepychem, zaś w odniesieniu do człowieka  – ujmijmy to tak – z palantem, który uważa, że jest najpiękniejszy i po prostu niesamowity , o czym informuje wszystkich dookoła. Mniej znana niestety jest pozytywna ikonografia tego pięknego ptaka. A przecież paw to też godność i nieśmiertelność, a jego piękny ogon symbolizuje niebo. Zaraz zobaczymy, że także w designie.﻿ Niezwykła uroda pawi jest nieustającą inspiracją – od starożytności  i wczesnego chrześcijaństwa (choć tu miało to związek z religią), poprzez  wieki do nowożytności i nowoczesności.  Na punkcie pawi oszaleli twórcy secesyjni, z wielkimi Lalikiem i Tiffanym na czele.  Wazon (proj. C.L.Tiffany, 1893-1896) / metmuseum.org    Brosza (proj. R.Lalique, 1898-1900) / museo.gulbenkian.pt   Złożoność pawiej urody jest imponująca; to nie tylko kształt ogona i kolory. To także efekt, wrażenie na odbiorcy. Inspiracje te często nie są oczywiste, ale ukryte jak struktura głęboka w gramatycznym rozbiorze zdania. Tak to widział niezawodny Verner Panton, który w roku 1960 pokazał Peacock Chair.  Peacock Chair (proj. Verner Panton, 1960) / architonic.com   Prawie 50 lat później rynek designu zdobyła kolejna pawia inspiracja – niezwykły fotel Drora Benshetrita dla Cappellini. Co ciekawe, ta wydawałoby się skomplikowana konstrukcja powstała tylko z trzech kawałków filcu, które teraz puszą się jak rasowy paw. Ha!  Peacock Chair (proj. Dror Benshetrit dla Cappellini) / studiodror.com   Nie zadziwiają tylko kształty i kolory, zadziwiają także materiały. Bo czy ktoś brał pod uwagę wykonanie misternego jak belgijska koronka Pawiego Fotela z korianu? Tak, tego samego korianu, z którego blaty zdobią kuchnie. Fotel podobno jest wygodny. Ech, ten design…  DuPont Corian Peacock Chair / paletteindustries.com Projektanci tego krzesła poszli w dosłowność. Nie tylko formalną, ale i – powiedzmy – charakterologiczną. Ten, kto na nim zasiądzie, rozkłada aureolę z królewskiego ogona. No właśnie dosłownie. To chyba dobrze robi na samoocenę.  Peacock Chair (proj. Victoria Fang) / interactivespaces.com   To krzesło z kolei wynosi nas na zupełnie inny poziom – jest wirtualne i do kupienia jako wyposażenie domu w Second Life. Pokazałam je, bo bardzo mi się podoba ten pomysł, całkowicie do wykonania w realu.  Peacock Chair / marketplace.secondlife.com   Dobra, dobra, wracamy na ziemię. Oto całkiem prawdziwe tkaniny obiciowe z Greenhouse Fabrics. Pierwsza to Radicchio, w której uwielbiam to prawdziwie rajskie połączenie kolorów: turkus, zieleń i fiolet z kropelką żółtego.  Tkanina A1586 Radicchio / greenhousefabrics.com   A tu – tkanina Licorice. Też z pawiami, też piękna, ale w stylu chinoiserie.  Tkanina A1001 Licorice / greenhousefabrics.com   Nie ma wątpliwości, że paw łączy pokolenia (i nie chodzi o imprezy! Nieważne zresztą…). Jimmie Martin, który projektuje meble z punkowym zacięciem, wymyślił taki oto nonszalancki kredens – królewskie są i kształt, i sama inspiracja. Co więcej, kredens w środku też jest po królewsku purpurowy!  Kredens Peacock / jimmiemartin.com   Pawie z reguły dumnie kroczą po ogrodzie przy rezydencji. Do ogrodu o nieco mniejszej randze (na przykład na Mazurach) wkroczył stolik-paw. Trzeba tylko uważać, gdzie się stawia szklankę…  Stolik ogrodowy Peacock / iceforge.com   Paw ciągnie za sobą swój wspaniały ogon niczym dywan. No, to ludzie też taki mają. Designerski.  Dywan Peacock / (proj.) globalviews.com   Pawie na tej tapecie przypominają mi ilustracje rosyjskich bajek, takich dalekich kuzynów Żar-Pticy. Nawet wyglądają trochę jak tancerki z baletu Strawińskiego pod tym samym tytułem.  Tapeta Peacocks on Grass / squintlimited.com   Paw to nie tylko orgia barw. Ptak ten jest na tyle niezwykły, że nie traci piękna nawet w wydaniu monochromatycznym, jak na tej naklejce ściennej.  Naklejka Peacock / bouf.com   Tu z kolei paw – zupełnie jak nie on – ukrył się na dalszym planie. Ale nawet tam nie traci królewskiej godności. Spójrzcie na te zasłony! A co tam wisi obok? Czyżby wariacja na temat zegara mora?  designindulgences.com Oczywiście – mood board. Tablice te pokazują, jak różne mogą być pawie inspiracje.  lastlondonlady.blogspot.com sewitmayseam.blogspot.com   No, to przelećmy się teraz jak rajskie ptaki po polskich sklepach!  Filiżanki do espresso Pawie Oko / upominkownia.pl    Fotel Peacock (Kare Design) / mebel4u.pl    Pufa (fuksja) / folkownia.pl    Poduszka Łowickie Pawie / wiano.eu    Tapeta Feather / amandus.pl    Pościel / bonprix.pl   No cóż, każda opowieść się kończy, nawet ta o rajskich ptakach. W bajkach jednak piękne jest to, że zawsze mają happy end (nie mówię tu o wyjątkach, które wyszły spod pióra Andersena czy braci Grimm). A happy end kojarzy mi się z Hollywood, Hollywood - z kolorowym światem, ten zaś z szaleństwem barw pawiego ogona. I tak kółko się zamyka. Ukłony (spod pióropusza), Dagmara﻿﻿ 