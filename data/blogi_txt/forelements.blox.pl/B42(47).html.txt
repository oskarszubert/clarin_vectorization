Podkład muzyczny: Kombi   Maryla Rodowicz - ﻿„Przytul mnie” Capitonne, czyli wyściełany lub – jak kto woli – pikowany, to kolejny przykład określenia, które zdobywa obszary dotychczas dla niego niedostępne. Po stawiających czoła swej wrodzonej twardości betonie i porcelanie, przyszła kolej na z natury miękką materię, która coraz częściej zamienia się w kamień, przechodząc metamorfozę niczym marmury Berniniego.﻿ Moim niekwestionowanym faworytem od dawna jest seria kafelków Capitonne włoskiej firmy Petracer. Efekt pikowania sprawia, że łazienka zamienia się w przytulny buduarek, a do ściany aż chce się przytulić. Te cudowne płytki są dostępne w kilku kolorach (również w Polsce!).﻿   Kafelki Petracer's Capitonne / extravaganzi.com   Efekt pikowania chciał osiągnąć Ron Gilad (pracujący w Nowym Jorku Izraelczyk), projektując serię Cuscini, po włosku „poduszki”, dla toskańskiego producenta Salvatori. Wykonane z marmuru płytki jednak mają krój nowocześniejszy, bardziej współczesny i już nie tak niezwykły, jak moje ukochane „Petracersy”.﻿  Kafelki Cuscini by Ron Gilad for Salvatori ﻿/ mocoloco.com   Podobnie sprawa wygląda z produktem Rex Ceramiche Artistiche. Płytki z kolekcji Capitonné mają imitować pikowaną skórę.﻿   Kafelki Capitonné ﻿Rex Ceramiche Artistiche / inventorspot.com   Hiszpański producent Ceracasa proponuje rozwiązanie trochę delikatniejsze – na gładkie płytki nadrukowano pikowanie.﻿  Kafelki Ceracasa / elledecor.com Patent  ten wykorzystali też Włosi z Nella Vetrina. Ich płytki Tufted Gold, również drukowane, kuszą wrażeniem miękkości aksamitu i bogactwa materiału. Piękne jak buduar Madame Pompadour.﻿  Kafelki Tufted-gold / nellavetrina.com﻿   Nie oszukujmy się, wzór w pikę jest fajny, ale dość zdecydowany i ma szanse znudzić się po jakimś czasie. Można więc wybrać tapetę, czyli rozwiązanie mniej radykalne niż ewentualne kucie kafelków.﻿    Tapeta pikowana Capitonne de Christophe Koziel ﻿/ homology.com   Większość wyżej wymienionych rzeczy można znaleźć w polskich sklepach. Przeważnie są jednak drogie, np. ceramika Petracer’s kosztuje około 900 zł / m2. Wytropiłam więc kilka bardziej dostępnych produktów.﻿  Listwa drukowana Sabro Poduszki (Paradyż) / nowoczesneplytki.pl    Tapeta 163d / mamita.pl Silver leather background (naklejka na wszelkie powierzchnie) / foteks.pl    Sepia picture of genuine leather upholstery﻿ (naklejka na wszelkie powierzchnie) / fotolia.pl   Pikowane kafelki lub tapety są zobowiązujące i wymagają raczej przestrzennego pomieszczenia z małą liczbą rzeczy, to prawda. Ale czy nie jest przyjemnie poczuć się jak współczesna Madame Pompadour i zaszyć w zaciszu swego własnego buduaru, z dala od zgiełku, w sekretnym świecie miękkości ceramicznych aksamitów?﻿ Ukłony (pikujące), Dagmara 