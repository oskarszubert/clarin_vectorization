Jim Golden and his collections, or things pretty (and) usual ﻿ Podkład muzyczny (Background music): Boris Dlugosch feat. Róisín Murphy - "Look Around You﻿" I znowu, konsekwentnie wracam na FORelements do zachęcania, by rozglądać się wokół siebie; by widzieć rzeczy tak zwykłe, że aż niedostrzegalne; by komponować z elementów tak dostępnych, że ignorowanych. Kolory codzienności, odpowiednio zaaranżowane, tworzą niezwykłe sploty i układy. Wystarczy przypomnieć sobie tegoroczne londyńskie (co ja mam z tym Londynem?) hasło festiwalowe: Design jest wszędzie. Również w Łodzi, duet Honey   Bunny, czyli Sonja Stummerer i Martin Hablesreiter﻿, pokazał na ekspozycji "Food | Design | Humanity" (Pożywienie | Projektowanie | Człowieczeństwo)﻿, że funkcja produktu nie jest zdefiniowana raz na zawsze. Obiekty przemieszane z jedzeniem i jedzenie w ogóle jako obiekty tworzyły harmonijną całość, przy okazji będąc po prostu bardzo ładnym obrazem. Podobnie jest z kolekcjami Jimiego Goldena. "Food | Design | Humanity" ﻿by Honey   Bunny / foto: FORelements "Food | Design | Humanity" ﻿by Honey   Bunny / foto: FORelements Jim Golden to nowojorski fotograf mieszkający i pracujący w Portland (co sobie chwali, deklarując, że za Nowym Jorkiem wcale nie tęskni). Stworzył cykl zdjęć "Collections", układając zwykłe rzeczy w niezwykłe kompozycje właśnie. Nożyczki, aparaty fotograficzne, wyposażenie piknikowe, pomarańczowo-żółte plastiki vintage, strzelby, rowery, plażowe śmieci (!!!), kasety oraz kartridże 8Track... Design jest wszędzie. foto: Jim Golden Studio / jimgoldenstudio.com﻿﻿foto: Jim Golden Studio / jimgoldenstudio.com﻿﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com﻿   foto: Jim Golden Studio / jimgoldenstudio.com   Takie kolekcje rzeczy powszednich ujęte w ramy, nabierają innego znaczenia, mają inną funkcję. Nagle okazuje się, że zwykłe nożyczki są bardzo malownicze; że śmieci wyrzucone na plaży tworzą niepowtarzalny kolaż, i tak dalej, i tak dalej... Rzeczy zaczynają żyć własnym życiem, a my tę metamorfozę obserwujemy. Co więcej, może takie rozszerzenie perspektywy wzbogaci i nas? Ukłony (zebrane i skomponowane), Dagmara 