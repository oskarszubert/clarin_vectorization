Podkład muzyczny: The Beatles - "She came in thru the bathroom window" ﻿Ręka w górę, kto wprowadzając się wreszcie do swojego mieszkania nie marzył o tej chwili, gdy wieczorem wyciągnie się w wannie, zapali świeczki zapachowe, pewnie naleje sobie wina i tak będzie leżeć, rozkoszując się świętym spokojem. Plany te najczęściej weryfikuje życie, niestety. Zamiast wanny jest wanienka lub kabina prysznicowa, zamiast świeczki jest żarówka, zamiast wina - płyn do płukania ust, wymarzony rytuał pielęgnacyjny zaś to 10-minutowa kąpiel (w najlepszym wypadku), bo rano nie ma czasu, a wieczorem siły. ﻿ Jest jednak światełko w tunelu, płomyk nadziei dla tych, którzy mimo wyżej wymienionych okoliczności nie porzucili snu o luksusie. Otóż dziś będziemy aranżować małą łazienkę, w stylach rożnych, ale każdy z nich będzie wygodny. ﻿Zacznijmy od tego, że przy urządzaniu małej łazienki trzeba myśleć niestandardowo. Tu nie wstawi się po prostu wanny, pralki, szafek, kosza na brudy i wszystkich tych dupereli, które porządna łazienka na wyposażeniu mieć powinna. A, i jeszcze palmy w donicy, ku egzotycznej ozdobie. No nie, tak po prostu to się nie da, ale nie ma rzeczy niemożliwych. ﻿ Najpierw trzeba zdefiniować funkcję urządzanej łazienki - czy będzie służyła tylko do mycia, a makijaż albo pranie będą robione w innym pomieszczeniu; czy zostanie połączona z toaletą; czy jest przeznaczona dla gości, a domownicy będą mieli osobną. I tak dalej, i tak dalej... ﻿Każde z takich pytań (a jest ich tyle, ile właścicieli łazienek) oznacza kolejne modyfikacje. Makijaż wymaga miejsca na postawienie kosmetyków oraz odpowiedniego lustra i oświetlenia. Pranie - jak sama nazwa wskazuje - wymaga pralki i miejsca na wszelkie proszki, płyny, Calgony, o suszarce nie wspominając. Sedes, gdy znajdzie się już dla niego fragment podłogi, musi mieć odpływ i wygodny (bez olimpijskich skrętów tułowia użytkownika) dostęp do papieru. Goście za to potrzebują niezbędnego minimum i taka łazienka jest w sumie najłatwiejsza do urządzenia, bo raczej odpadają powyższe problemy. ﻿ Następnie przechodzimy stopień wyżej i decydujemy, co wstawić: wannę czy prysznic. W małej łazience jedno i drugie raczej się nie zmieści. Dla upartych są wówczas dwa wyjścia: albo kabina z głębokim brodzikiem, albo wanna z drzwiami prysznicowymi. ﻿ jnjhomeimprovement.com﻿    trendecoration.com   O, proszę, i mamy elegancki pokój kąpielowy w blokowym pałacu. Nie ściemniałam!   indasro.com    homerenovations.about.com calfinder.com   Umywalkę lepiej podwiesić lub zainstalować na nodze, bowiem duża szafka na różne różności zajmie i optycznie i fizycznie zbyt dużo miejsca. Najpotrzebniejsze rzeczy można umieścić w szafce za lustrem lub nad toaletą. Resztę zaś, czyli zapasowe ręczniki i chemikalia, można trzymać na przykład w pokojowym regale lub w kuchni. Jeśli takie rozwiązanie nie wchodzi w grę, w sukurs przychodzą różne systemy wąskich regałów na wysokość ściany. ﻿ howardsstorageworld.com.au    free-home- decorating-ideas.com    besthomegallery.com besthomedecorators.com   A jeśli ktoś nie ma ochoty na regał, proszę bardzo – są inne możliwości.  free-home-decorating- ideas.com 2    besthomedecorators.com 3    design-decor- staging.com ﻿ Tu – kolejny dowód na to, że małe jest piękne. W piękną krateczkę. ﻿ houzz.com   Oczywiście, pomieszczenie optycznie powiększają jasne kolory, lustra i błyszczące powierzchnie oraz dobrze rozmieszczone światło. Jeśli do tego darujemy sobie wystawę buteleczek, pudełek i tym podobnych, wrażenie przestronności jeszcze się pogłębi. Nie może zabraknąć w tym zestawieniu niezawodnego turkusu. Co ten kolor w sobie ma, ja się pytam. Co to takiego? W ogóle, zastosowany tu amarantowo- turkusowy mini color blocking (czyli zderzenie kontrastowych barw) ożywia łazienkę jak ta lala. ﻿ sheknows.com besthomedesigns.org ﻿ Nietypowy rozkład małej łazienki nie oznacza od razu wnętrzarskiego dramatu. Trzeba w takich wypadkach właśnie pomyśleć niestandardowo, pokombinować i jedziemy! ﻿ besthomedecorators.com 2 ﻿ Aranżacja małej łazienki wymaga myślenia o aspektach na ogół pomijanych przy większych pomieszczeniach. Na przykład – promień ruchu drzwi albo odległość sedesu od innych elementów wyposażenia. ﻿ bigbathroomshop.co.uk   Są też rozwiązania dla całkowitych minimalistów – umywalka schowana w szufladzie… ﻿ fphomes.com …lub bardzo ekologiczny kompakt, czyli połączenie odpływu pralki z instalacją sanitarną. Proszę Państwa – oto WashUp System! ﻿ WashUp System (projekt) / core77.com   Mała łazienka jest jak puderniczka – niewielkie toto, śliczne i żyć bez tego nie można. Oczywiście, szczytem szczytów jest pokój kąpielowy z oknem, wyjściem na taras, wspomnianą już palmą w donicy i nie wiem, czym jeszcze. Ale z drugiej strony, czy urządzenie ustawnego, jasnego pomieszczenia daje tyle satysfakcji, co aranżacja bezokiennych czterech metrów kwadratowych w taki sposób, że pod drzwiami ustawia się kolejka i to nie dlatego, że lokatorzy muszą, a dlatego, że chcą, chcą, chcą! Teraz, teraz, teraz! ﻿Ukłony (w gąbką w garści), Dagmara 