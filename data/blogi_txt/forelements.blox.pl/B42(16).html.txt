Podkład muzyczny: The Doors – „Waiting for the Sun” ﻿Idzie jesień, dni coraz krótsze, wieczory nadchodzą znienacka (Jak to? Jeszcze dwa tygodnie temu o tej porze było jasno!), rośnie potrzeba rozjaśnienia pomieszczeń, w których popołudniami coraz więcej ludzi chowa się przed chłodem i deszczem. Ja nie mówię, że sytuacja jest tak dramatyczna, jak 180 lat temu, gdy Goethe, wydając ostatnie tchnienie, żądał mehr Licht!, jednak więcej światła nie jest złym pomysłem. A to z kolei nie jest znowu takie proste, by dobrze rozmieścić jego źródła w domu. I tym się dziś zajmiemy.﻿ Oświetlenie oczywiście ma kilka rodzajów. Jeden podział to: naturalne i elektryczne. Inny zaś: ogólne/sufitowe, dekoracyjne/punktowe  oraz funkcjonalne/zadaniowe.﻿ Światło naturalne dostarczane jest do pomieszczenia przez wszelkie możliwe otwory w murach: okna, świetliki sufitowe, przeszklone drzwi. Jeśli w pokoju nie ma ich zbyt wiele, a i okna nie są za duże, nie trzeba od razu wołać ekipy z młotem, by okna te powiększyła lub dodała nowe, przy okazji zmieniając układ elewacji i wywołując atak paniki w nadzorze budowlanym. Wystarczy zamiast ciężkich zasłon lub szczelnych żaluzji przesłonić szybę delikatną, jasną materią, z jednej strony broniącą prywatności, z drugiej – przepuszczającą światło. A całość dopełnić światłem elektrycznym.﻿  Tego nie chcemy / metro.co.uk﻿    home-designing.com﻿      Piękne, duże świetliki optycznie powiększają w sumie niewielką kuchnię. homeklondike.com﻿   Oświetlenie naturalne w wersji ekstremalnej - w suficie same świetliki. Swoją drogą, ciekawe biało-czerwone wnętrze.    interiorarcade.com﻿   No właśnie, przy świetle elektrycznym zaczynają się schody i choć na początku nie są to wcale Stairway to Heaven, temat jest do ogarnięcia. Trzeba jednak mieć świadomość, że światło elektryczne w życiu Romana (jak mawia mój tata) nie zastąpi naturalnego, dlatego nic na siłę, tzn. nie malujmy maleńkiego pokoiku na ciemno, wstawiając gdańskie meble po przodkach, bo przecież i tak da się to rozjaśnić milionem lamp. Otóż nie da – po pierwsze, taka metoda grozi gigantycznymi rachunkami za prąd i bankructwem, a po drugie, prędzej czy później wszyscy z takiego pokoju będą zwiewać, bo nadmiar światła elektrycznego jest męczący, grozi łypaniem przekrwionym okiem i depresją, a ponadto nie wygląda się w nim najlepiej.﻿ Niezbędne jest światło ogólne, sufitowe, rozproszone. Nie rezygnujmy z niego na rzecz kinkietów, lamp podłogowych, lampek stołowych, etc. Z drugiej strony, nie montujmy na suficie reflektora, który będzie wyławiać z mroku jedynie określony punkt w przestrzeni. Górna lampa ma wieczorem zastąpić światło naturalne, jej blask więc musi być łagodny, co nie znaczy słaby. Ma miękko zalać pokój, dając tło dla innych rodzajów światła – funkcjonalnego i dekoracyjnego. Ale o tym za chwilę.﻿ Przy wyborze światła sufitowego pamiętajmy, że najlepsze dają lampy wiszące (a te z kryształkami – promienne szaleństwo!), zaś plafoniery czy listwy z małymi reflektorkami tego efektu nie zapewnią.﻿  Schemat oświetlenia pokoju / realhomesmagazine.co.uk﻿    totalcomfortsolution.com﻿ freshome.com﻿    arcadianhome.com﻿    felmiatika.com﻿ Plafoniery lub sufitowe oświetlenie punktowe mogą za to sprawdzić się w sypialni, gdzie mocne światło nie jest potrzebne.﻿   designsenselighting.com﻿   Oświetlenie dekoracyjne – jak sama nazwa wskazuje – służy do ozdabiania przestrzeni. Lampkami punktowymi (lub reflektorkami) można akcentować wybrany element (półkę, obraz, kwiatek, powieszoną w kącie afrykańską maskę, na widok której każdy normalny człowiek dostaje zawału). Światłem można rzeźbić ścianę lub uwypuklić jej fakturę bez ryzyka uszkodzenia się dłutem, można też doświetlić miejsca, gdzie światło ogólne jest za słabe lub ginie w załomkach i zakamarkach. Światło punktowe zresztą jest często stosowane jako komplementarne do tego na suficie, wzmacniając je, ale i zastępując, gdy ktoś ma kaprys stworzyć wieczorem nastrój parura, a świeczek i kominka w domu brak.﻿   houseofimagine.com﻿ indohomedesign.net﻿   Przykłady, gdy oświetlenie punktowe samo w sobie jest ozdobą:   homeizea.com﻿    puremoderndesign.com﻿ Szkło i przeszklenia dodatkowo zyskują na urodzie, gdy są właściwie i nienachalnie wyeksponowane.  njoykitchens.com﻿ Powyższym zdjęciem płynnie przechodzimy do oświetlenia funkcjonalnego. Jego zadaniem jest doświetlenie powierzchni i miejsc roboczych. W kuchni najczęściej dotyczy to blatu i całego ciągu roboczego. W łazience – lustra, przed którym pani domu robi się na bóstwo, a jej mąż walczy, by nie mieć zarostu, a przy okazji nie wyglądać jak po trzech rundach MMA. W gabinecie oświetlamy biurko. W czytelni – fotel do czytania. Możliwości jest tyle, ile potrzeb domowników.﻿ Oświetlenie funkcjonalne jest skierowane na konkretny punkt. Jest albo dyskretne, jak w wypadku lamp stojących i lampek do czytania, albo dość mocne, ale nie oślepiające, nieinwazyjne, jak z kolei w kuchni lub łazience. Pamiętajmy jednak, że jest to oświetlenie dopełniające, czyli nie może stanowić głównego źródła światła w pomieszczeniu.﻿  atlantahomesmag.com﻿ comfortablehomedesign.com﻿     Schemat oświetlenia kuchni / realhomesmagazine.co.uk﻿   Światło odbijające się od jasnych powierzchni dodatkowo powiększa pomieszczenie. Tu - świetnie współgra z kafelkami przypominającymi białą cegłę. kitchenidease.com﻿    Kto powiedział, że źródło światła nad blatem ma być ukryte?   improvisedlife.com﻿     Schemat oświetlenia łazienki / realhomesmagazine.co.uk﻿ positivelybeauty.com﻿     zoominlocal.com﻿ apartmenttherapy.com﻿    sourec.com﻿    Ufff… Kończę już, bo od nadmiaru światła mam gwiazdy przed oczami. Słońce za oknem zaprasza mnie na spacer, na który zamierzam się udać, jeszcze za dnia, gdy żaden punktowy strumień z latarki nie będzie mi potrzebny. Tradycyjnie podsumuję, że temat światła będzie tu jeszcze nieraz wałkowany, a na razie idę stąd, bo tyle słońca w całym mieście… tralalala…﻿ Ukłony (w błysku-blasku), Dagmara﻿ 