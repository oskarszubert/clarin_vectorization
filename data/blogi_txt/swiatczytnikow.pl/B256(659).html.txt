Na początku tygodnia, szczególnie po długim weekendzie trudno jest się zmotywować – no i temu służy poniższa promocja. MotywAkcja – to kolejna odsłona „Galopującej Promocji” w Złotych Myślach. Dziś mamy pięć książek przecenionych o 70%. Jutro i pojutrze będą droższe. MotywAkcja (MOBI + EPUB + PDF) – 5,90 zł w poniedziałek/ 7,90 zł we wtorek/ 9,90 zł w środę. Od tej niedawnej premiery wzięła nazwę cała promocja. Jest to zbiór kilkunastu ćwiczeń, które mają wyrobić dobre nawyki i utrzymywać motywację do działania niezależnie od okoliczności. Większość ludzi myli motywację z nadmiernym pobudzeniem. Ale… PRAWDZIWA MOTYWACJA TO NIE ADHD! Musisz mieć swoją motywację, bo co będzie jak wyjedziesz na spotkanie i zapomnisz tej swojej motywującej książki czy nie będzie motywującego prelegenta w hotelu? Klapa. Zamiast szukać motywacji, możesz ją po prostu w sobie wyrobić! Czas Na Zmiany (PDF) – 5,90 zł / 7,90 zł / 9,90 zł – wypełniona anegdotami rzecz o tym, jak przygotować się do kreowania zmiany w swoim życiu. Jak zmienić swoje życie i sprawić, aby wreszcie spełniło się to, o czym marzysz? „Czas Na Zmiany” to coś więcej niż tylko „kolejna książka”. Jest to przeniesione na kartki papieru szkolenie, z którego powstał PROGRAM ZMIANY OSOBISTEJ. To sprawdzona wiedza, która ma wprowadzić zmianę i wywrzeć duży wpływ na Twoje życie, dać Ci impuls do działania.  Słomiana motywacja (MOBI + EPUB + PDF) – 5,90 zł / 7,90 zł / 9,90 zł – ta książka skupia się na sytuacjach, w których ciągle coś nam przeszkadza w osiągnięciu celu. Rafał Kraśnicki proponuje narzędzie, tzw. „osobistą bazę motywacji”, które pozwoli nam podsycić ogień, gdy jest nie najlepiej. Chcesz wreszcie kończyć to, co zaczynasz? Może zależy Ci na lepszym wyglądzie, może chciałbyś odnowić swój związek z bliską Ci osobą? A może chcesz zwiększyć swoje dochody lub osiągnąć trwały spokój ducha? To wszystko jest w granicach Twoich możliwości. Rzeczywiście jesteś w stanie przepięknie ukształtować własne życie, w którym zagości prawdziwa miłość, odwaga, wewnętrzny spokój, zamożność i piękno oraz zdrowie. Tylko JAK? Zbuduj swoją Osobistą Bazę Motywacji i zacznij działać! Będzie to Twój legalny dopalacz :)  Efekt jo-jo w motywacji (PDF) – 5,90 zł / 7,90 zł / 9,90 zł – to jedna z moich ulubionych książek ZM i jednocześnie nietypowa jak na to wydawnictwo. Zbigniew Ryżak bezlitośnie wyśmiewa różne metody „guru motywacji” – wszystkie „sekrety” określając jako fałszowanie rzeczywistości. W zamian proponuje metodę bardzo przyziemną, zainspirowaną przez naukę japońskiego psychiatry, Shōmy Mority. Efekt jo-jo kojarzy się przede wszystkim z odchudzaniem: nawet gdy udaje nam się schudnąć, to po jakimś czasie wracamy do poprzedniej wagi, a nawet jeszcze bardziej tyjemy… i tak w kółko. Tak samo jest z MOTYWACJĄ. Jeśli spada nam motywacja do działania, to skutki są widoczne niemal natychmiast. Czy to będzie odchudzanie, czy efekty pracy, nauki… Jak uchronić się przed efektem jo-jo w motywacji? Zmotywuj się do zmian. Szkoda, że w ZM jest tylko PDF, choć sam korzystam z MOBI przekonwertowanego z PDF-a i nie miałem z nim dużych problemów. Tu przykład:  (No dobra, wybrałem screen trochę tendencyjnie, zdarzały się wpadki np. w postaci zagubienia nagłówka; używałem swojej metody szybkiej konwersji PDF). Co nie zmienia faktu, że… w Nexto i Virtualo jest też EPUB. Dlaczego nie ma go w ZM, jest dla mnie zagadką.  Motywacja bez granic (PDF) – 7,90 zł / 9,90 zł / 11,90 zł – no a to jest właśnie typowa dla tego wydawnictwa narracja, w której specjalizuje się Nikodem Marszałek. Dlaczego tak wielu ludzi ponosi porażkę na drodze do swego celu? Poddają się, nie potrafią pokonać przeszkód, wewnętrznych oporów. To, czego im brakuje, to motywacja, a przede wszystkim umiejętność do motywowania samego siebie, aby odnosić w życiu osobiste sukcesy. Publikacja zawiera w sobie praktyczne porady i sposoby motywowania siebie oraz opisy metod, które możesz stosować, by wznieść się w górę. Jest inspiracją powstałą w wyniku zgłębiania przez autora tajemnic motywacji, na bazie osobistych doświadczeń i sekretów takich ludzi jak: Zig Ziglar, Anthony Robbins, Les Brown, Robert Kyosaki, Brian Tracy i wielu innych. Jak widać – wszystkie książki niby o tym samym, ale z różnych punktów widzenia. Na stronie Motywakcji możemy wybrać kolejne e-booki, które kupimy. Trzy z powyższych książek dostępne są też w wersji audio (MP3) – a przecenionej w ten sam sposób. 