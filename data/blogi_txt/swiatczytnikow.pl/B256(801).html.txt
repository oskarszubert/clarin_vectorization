Wpis gościnny by KHRoN Już na wstępie zaznaczam, iż opisywana książka jest po angielsku…  Kto nie zna Planescape: Torment… nie zna najlepszej gry cRPG wszechczasów. A przynajmniej taką uważa się PT pod względem fabuły. Dość powiedzieć, iż opowiada ona losy Bezimiennego, który niczego nie pamiętając, budzi się w Kostnicy gdzie wita go latająca czaszka. Zaś poszukując tajemnicy swojej tożsamości przemierza – dosłownie – wszystkie sfery egzystencji… Kto do tej pory nie miał okazji zagrać w grę, a należy zwrócić uwagę że powstała rewelacyjna polska wersja językowa, ma szansę przeczytać przynajmniej nowelizację. Nie książkę, która swoją drogą została wydana lecz niewiele wspólnego miała z fabułą gry, a nowelizację właśnie. Wiele lat temu niejaki Rhyss Hess poskładał teksty z gry, dopisał łączące je fragmenty i stworzył ebooka. Tak powstała jedna z najlepszych książek fantasy jakie czytałem. Oczywiście w tamtych czasach nie dało się komfortowo czytać ebooków, więc zmodyfikowałem nieco skład ebooka (użyłem oryginalnego fontu z gry w tytułach rozdziałów, dodałem na końcu książki słownik slangu świata Planescape) i oddałem do drukarni. Do dziś posiadam fizyczną książkę, choć po tylu latach czas już chyba znaleźć dobrego introligatora bo z uwagi na koszty książka została wtedy pocięta (a była przygotowana jak do zszycia) i po prostu sklejona… Niemniej jednak dziś przeczytanie takiej ilości tekstu nie stanowi już problemu. Z wyświetlaczy LCD czyta się zupełnie komfortowo (nie to co z wyświetlaczy CRT), nie mówiąc już o wyświetlaczu e-ink. Tak więc ze strony: http://www.wischik.com/lu/senses/pst-book.html … można pobrać gotowego ebooka (w formacie DOC, ten w formacie PDF przygotowany jest do dwustronnego wydruku a więc niezdatny z punktu widzenia czytnika) i skonwertować w Calibre bądź po prostu wysłać na adres amazon aby za parę minut otrzymać gotowego ebooka. Osoby, które chciały by przypomnieć sobie świat Planescape bądź szukające dodatkowych materiałów po przeczytaniu książki, mogą zainteresować się plikiem PDF opisującym grę. Znaleźć tam można opis techniczny gry, bohaterów oraz oficjalne artworki prezentujące świat Planescape (uwaga! plik ten zdradza fabułę):  http://www.rpgwatch.com/files/Files/00-0208/Torment_Vision_State ment_1997.pdf W formie ciekawostki dodam jeszcze, że Rhyss Hess napisał również książki (ebooki) na podstawie serii Baldur’s Gate, ale tych akurat nie czytałem. Czytaj dalej:  Opowiadania nominowane do Nagrody Zajdla (w części) za darmo Accelerando – nagradzana powieść SF na licencji CC Pies Łańcuchowy – wydawnictwo literackie z książkami… za darmochę! Świt ebooków – kwartalnik z RW2010 epodreczniki.pl już działają – na razie tylko matematyka: EPUB, PDF i online „Lumen fidei” – encyklika na cztery ręce i w trzech formatach 