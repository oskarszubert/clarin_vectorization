Niedawno rynek obiegły wieści, że producent czytnika Nook, czyli firma Barnes Noble w ubiegłym roku poniosła na Nooku stratę operacyjną w wysokości 262 milionów dolarów. Na rynku amerykańskim Nook jest głównym konkurentem Kindle, w tym roku mają zamiar sprzedać czytniki i tablety za 3 miliardy dolarów. Ale jeśli dalej będą na nich tracić, to nawet zastrzyki finansowe z Microsoftu, który niedawno zainwestował w B N nie pomogą. W Polsce Nook jest znacznie mniej popularny niż Kindle (w badaniu naszym i Publio wskazało na niego około 1% respondentów), a głównym powodem jest kompletne ignorowanie przez B N rynku poza Stanami. Nie kupimy oficjalnie ani Nooka, ani książek na niego. Oczywiście na Allegro można dostać za cenę 400-500 zł podstawowy czytnik Nook Simple Touch, sprowadzony prywatnie ze Stanów. Pod względem użyteczności jest co najmniej tak dobry jak Kindle. Choć brakuje mu np. przeglądarki czy możliwości przekręcania ekranu – to ma boczne klawisze, niezależnie od dotykowego ekranu. Obsługa jest intuicyjna i nie nastręcza problemów – podobnie jak z Kindle. Nook Simple Touch to wdzięczny obiekt zabawy dla zaawansowanych użytkowników, bo po zrootowaniu dostajemy zgrabny tablet z e-inkiem, wprawdzie ze starszą wersją Androida (2.1), która nie obsługuje wielu nowych aplikacji z Google Play, choćby Kindle, ale można instalować starsze wersje. Przykład widzimy na filmie.  To, że nie możemy zamówić Nooka do Europy pokazuje podejście tej firmy. Narzekamy, że dla Amazonu jesteśmy trzecim światem, ale dla B N w ogóle nie istniejemy. Problem w tym, że według opinii cytowanej przez artykuł z New York Times, dla Amerykanów Nook jako marka też nie istnieje. Barnes   Noble ma szeroką bazę własnych klientów i potrafi im sprzedać Nooka, ale nie umie wyjść poza tę grupę i wykorzystać np. sezonu świątecznego, który wypadł gorzej niż przewidywano. Owszem, B N wyprzedził konkurentów z czytnikiem Nook with Glow Light, ale jak tu już było powiedziane i co pokazywałem na zdjęciach, czytnik przez niedopracowaną funkcję świecenia okazał się rozczarowaniem i nie zdobył rynku, na co bardzo liczył producent. Amazon w przypadku Kindle sprzedaje urządzenie po kosztach, jak niedawno przyznał Jeff Bezos. Zarabiają na sprzedaży treści, ale to wcale nie oznacza ogromnych zysków. Cała firma zanotowała także dużą stratę (274 miliony dolarów) w III kwartale 2012, w czwartym mając zysk (97 milionów). Wobec kwartalnej sprzedaży na poziomie 21 miliardów dolarów to jest praktycznie balansowanie na granicy. Amazon w przeciwieństwie do B N nie podaje jednak jaki ma zysk czy stratę bezpośrednio na Kindle. Bezos jest jednak zadowolony – sprzedaż e-booków w roku 2012 wzrosła o 70% – tak więc strategia sprzedaży urządzenia po kosztach daje dobre rezultaty. To że B N traci na Nooku nie jest dobrą informacją, nawet jeśli popatrzymy z punktu widzenia wiernego klienta Amazonu, konkurencja jest potrzebna. Pewnie premiera czytnika ze światełkiem mocno wpłynęła na decyzję o premierze Paperwhite. Zdjęcie: Engadget Czytaj dalej:  Amazon – ukryte imperium A jednak będzie nowy Nook with GlowLight – B N zaprezentował model 2013 Nook i Android – jakie aplikacje zainstalować na czytniku? Test Nook Simple Touch – część I: jako czytnik e-booków Test Nook Simple Touch – część II: jako „prawie tablet” z e-inkiem Rzucania czytnikiem ciąg dalszy: Nook Simple Touch i Kobo Aura 