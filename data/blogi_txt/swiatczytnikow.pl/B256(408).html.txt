Zrobiła nam się malutka seria na temat wykorzystania programu Calibre, do poprawy wyglądu naszych książek, dlatego pójdę za ciosem i opiszę, jak w e-bookach usunąć tzw. wiszące spójniki i przyimki, zwane też sierotkami. Operacja to dość prosta i nie zawsze konieczna, ale niektórym może się przydać. Czym są wiszące spójniki? Porównajmy jeden cytat: Co do wzroku, nie poczułem się dotknięty, gdyż agresywność uchodzi w przekonaniu niemal wszystkich Polaków za zaletę. I drugi: Co do wzroku, nie poczułem się dotknięty, gdyż agresywność uchodzi w przekonaniu niemal wszystkich Polaków za zaletę. W pierwszym na końcu wiersza zalazł się samotny spójnik „w”, co nie wygląda najładniej. Według słownika ortograficznego: 54.8.1. Jednoliterowe spójniki i przyimki (a, i, u, w itd.) mogą pozostawać na końcu wiersza w tekście ciągłym, natomiast w tytułach książek i ich rozdziałów winny być przenoszone do następnego wiersza. Autorzy poradni językowej PWN precyzują, że bezwarunkowe przenoszenie sierotek do następnego wiersza to zasada edytorska, a nie ortograficzna. Najczęściej zależy nam po prostu na estetyce tekstu. Usuwanie w Calibre Jak temu zaradzić? Wstawiając między spójniki (oraz przyimki) i następujące po nich wyrazy tzw. spację niełamliwą, która w HTML ma kod „ ;”. Można to zrobić na różnych etapach przygotowania e-booka, ale zawsze tam, gdzie mamy dostęp do źródła książki. Ja skorzystam z najpopularniejszego programu Calibre. Klikamy przycisk konwersji w Calibre – pokaże się okno z ustawieniami. Tam wybieramy „Wyszukaj i zamień”, gdzie wpisujemy następujące wyrażenia: Wyszukaj wyrażenie regularne: (\s[iuawzoIUAWZO])(\s) Tekst zastępujący: \1 ;  Wyglądać to będzie tak.  (uwaga: na zrzucie ekranowym brakuje średnika na końcu tekstu zastępującego – proszę  przeklejać z artykułu) Po wpisaniu klikamy „dodaj” – a reguła doda się na samym dole.  Jeśli zamieniać chcemy nie tylko jednoliterówki, ale także dłuższe słowa, wyrażenie może wyglądać np. tak: (\s(Do|W|We|Z|Za|Ze|I|O|U|A|do|w|we|z|za|ze|i|o|u|a))(\s) Albo tak: (\s\b.{1,2}\b)\s (To wyrażenie będzie działało dla wszystkich słów jedno i dwuliterowych – podpowiedział je fenux z forum.eksiazki.org) Jeśli nie jesteśmy pewni, czy reguła zadziała – klikamy ikonkę różdżki po prawej stronie wyrażenia – wyświetli się okienko ze źródłem HTML e-booka i będziemy mogli sprawdzić, do których miejsc pasuje nasza reguła.  Jeśli chcemy regułę zastosować przy każdej konwertowanej książce – warto dodać ją w Ustawieniach Calibre – Konwersja – Opcje wspólne.  Ja mam tam dodane np. reguły usuwające podpisy z e-booków niektórych księgarni. Co jest jeszcze ważne Usuwanie wiszących spójników/przyimków daje najlepsze efekty, gdy w książce mamy tekst wyjustowany oraz stosujemy podział wyrazów. Justowanie wymuszamy w opcjach konwersji „Wygląd i zachowanie”.  Z kolei na temat podziału wyrazów był osobny artykuł – można to zrobić jedynie w formatach EPUB i KF8 (AZW3), korzystając z wtyczki do Calibre. Porównajmy dwa zrzuty ekranowe z Paperwhite. Tutaj usunąłem spójniki ale nie podzieliłem wyrazów.   Tutaj podzieliłem wyrazy.   Przenoszenie spójników do następnego wiersza zwiększa jeszcze odległość między wyrazami, która jest wadą układu wyjustowanego. Podział wyrazów sprawia, że ta odległość jest mniejsza, a tekst wygląda bardziej naturalnie. Inna sprawa, że specjalista od składu znajdzie i tak kilka innych błędów na powyższych zrzutach z Opowiadań wszystkich Leopolda Tyrmanda. :-) Warto jeszcze dodać, że:  część e-booków z polskich księgarni ma dodane niełamliwe spacje przed spójnikami – dlatego wyglądają znacznie lepiej, gdy podzieli się tam wyrazy. niełamliwe spacje przetrwają wysyłkę mailową na Kindle, w przeciwieństwie do podziału wyrazów.  Czytaj dalej: Kindle, Calibre, formaty i jak uzyskać idealny plik Calibre 1.0. – pierwsza wersja programu po 7 latach! Jest też konkurencja: BookONO Jak tworzyć recepty za pomocą Calibre – krótki podręcznik Mailem czy po kablu? Porównanie dwóch metod wrzucania książek na Kindle Kindle jako czytnik… mangi! – Wydanie III Wasze e-bookowe triki – rozwiązanie konkursu Lifehackera! 