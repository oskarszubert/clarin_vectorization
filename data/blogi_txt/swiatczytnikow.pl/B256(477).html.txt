Aktualizacja z 6.10: Promocja już się skończyła, ksiązka kosztuje teraz $9.20.   Dziś w Kindle Daily Deal mamy pozycję, która przez krótko w maju była nawet darmowa. Jeśli ktoś się wtedy nie załapał, warto wydać te 7 złotych. Today We Are Rich – ta książka Tima Sandersa nie wzbudziła we mnie początkowo entuzjazmu. No bo sam tytuł sugeruje, że to kolejny poradnik o tym jak być pięknym i bogatym. Miałem ją zignorować, ale zastanowiło mnie 31 recenzji i wszystkie na pięć gwiazdek. Ani jednej niższej oceny. (Dziś ocen jest 93, w tym 86 na pięć gwiazdek). No i rzeczywiście warto. Sanders, autor, równie świetnie ocenianej Love Is the Killer App ($12.64), opowiada tutaj o… naukach swojej babci, która opiekowała się nim po śmierci jego matki. Amerykanie mają obsesję na punkcie pewności siebie, która czasami przechodzi we własną parodię. Sanders pokazuje skąd czerpać należy wartości, na których się opieramy, w efekcie jego książka okazuje się bardzo… tradycyjna. Jak zwykle przypominam, że Daily Deal trwa do jutra, do godziny 9 rano. 