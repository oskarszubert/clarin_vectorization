Odezwał się do mnie Grzegorz Zalewski z niewielkiego wydawnictwa Linia, które wydaje książki finansowe i niedawno puściło do sprzedaży pierwszego swojego e-booka.  „Droga inwestora. Chciwość i strach na rynkach finansowych” to wywiad Zalewskiego, długoletniego inwestora z profesorem Tomaszem Zaleśkiewiczem, psychologiem z SWPS. Tematem jest „ekonomia behawioralna, czyli nasze mniej lub bardziej racjonalne zachowania na rynkach finansowych. Książka „Droga inwestora” to książka, o każdym kto zetknął się z rynkiem finansowym. Chcielibyśmy być różni i oryginalni, a jednak gdy zaczynamy działać na rynkach finansowych popełniamy te same błędy co wszyscy. Gdy zarabiamy pieniądze nie zwracamy uwagi na zagrożenia i uważamy, że dzięki naszym umiejętnościom odnosimy sukcesy. Gdy zaczynamy tracić szukamy winy wszędzie tylko nie w nas samych. W pakiecie dostajemy MOBI+EPUB, sformatowany przyzwoicie, autor stwierdził, że lepiej niż z niektórych znanych nam księgarni. Faktycznie, miałem tylko kilka niewielkich uwag. Dlaczego o tym wspominam? Na swojej stronie wydawcy wspominają, że skany ich książek trafiają na torrenty czy inne tego typu serwisy, mimo tego, że jeśli ktoś poważnie traktuje grę na giełdzie – to cena książki odpowiada paru prowizjom domu maklerskiego. To jednak nie powstrzymuje ich przed eksperymentem w wydawaniu e-booka, a niższa cena może zachęcić tych, którzy papieru nie kupią. Trzymam kciuki. Czytaj dalej:  Photoshop i Lightroom w eBookpoint – moje rekomendacje Wydawnictwo SQN w Kindle Store „Sezon burz” – wydawnictwo nie chce e-booka? Fani go sami zrobili… Więcej niż oszczędzanie pieniędzy – tom I bezpłatnego e-booka od Michała Szafrańskiego Czy promocje po 9,90 zł zniszczą rynek e-booków? Darmocha od Nexto i Wydawnictwa MAG: Gwiezdny pył i Kamienna Ćma 