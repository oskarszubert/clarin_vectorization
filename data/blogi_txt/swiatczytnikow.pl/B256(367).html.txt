Przeglądam bloga Joe Koratha, o którego akcji rozdawniczej pisałem wczoraj. Parę dni temu napisał o tym, jak wielokrotnie odrzucano mu manuskrypt powieści The List (ta akurat nie jest za darmo, kosztuje $2,99). Był już wtedy uznanym autorem z wieloma publikacjami i nagrodami branżowymi. A jednak – odrzucenie, bo książka nie była w jego stylu. Cytuje nawet odpowiedzi z wydawnictw. HarperCollins, Warner Books, Simon   Schuster, Doubleday – i inni, piszą grzecznie, że przeczytali, znaleźli sporo plusów, ale… W kwietniu 2009 wydał zatem „The List” w postaci e-booka. Po dwóch latach wciąż pojawia się w TOP100 Kindle Store, a parę dni temu zarobki z niej przekroczyły 100 tysięcy dolarów. Powieść, odrzucana przez wszystkich, sprzedaje się teraz w tempie stu kopii na godzinę, zarabiając 3,5 dolara na minutę, to daje 210 dolarów na godzinę, pięć tysięcy dziennie. I nabiera rozpędu. Jak łatwo policzyć, autor na jednej kopii zarabia $2,10 czyli 70% od ceny detalicznej. Czy potrafimy sobie wyobrazić taką historię u nas? Nie, oczywiście, nie z tymi liczbami, nie z VAT-em 23%, nie z obecną popularnością e-booków i nie z zasięgiem języka polskiego. Ale jeszcze parę lat, parę solidnych platform i self-publisherzy też „nabiorą rozpędu”. Czytaj dalej:  Świt ebooków – kwartalnik z RW2010 The Science Fiction Megapack – mnóstwo czytania za dolara z Wildside Press Publio podsumowuje Wakacyjną Listę Osobistą – wygrały: Lód, Sherlock i Siła nawyku Audioteka ma… e-booki, które nazywa „audiobookami+” Świt ebooków #2 – drugi numer pisma z RW2010 E-booki, które znikają z oferty 