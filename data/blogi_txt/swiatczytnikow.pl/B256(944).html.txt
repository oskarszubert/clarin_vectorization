Dzisiaj trochę pozycji… dziwnych, co nie znaczy że nieciekawych. Stulatek, który wyskoczył za okno i zniknął (9,90 zł w Nexto; MOBI + EPUB) – powieść Jonasa Jonassona, która w Szwecji sprzedała się w milionie egzemplarzy, a we Włoszech i Francji ponad 100 tysięcy. Ocena w LC to 7,4. Życiowa podróż szwedzkiego Forresta Gumpa po ostatnich stu latach losów świata. Główny bohater, stuletni Allan Karlsson, wymyka się przez okno z domu starców, kradnie należącą do narkotykowej mafii walizkę z pieniędzmi i przemierza Szwecję, uciekając przed groźnymi bandytami i policją. Autor książki puszcza oko w stronę skandynawskich kryminałów, opisując brutalne metody działania mafii i znacząc trasę stulatka ścielącym się gęsto trupem, ale robi to w taki sposób, że czytelnik pęka ze śmiechu. I to jest prawda. Kupiłem książkę w marcu, gdy była też w promocji Nexto i kompletnie mnie pochłonęła. Polecam! Zacytuję fragment recenzji z Merlina: Zabawna, czarująca i niezwykle mądra powieść o stuletnim Allanie, którego życie obfitowało w szereg niezwykłych i momentami przekomicznych wydarzeń. Spotkamy go w Hiszpanii, ogarniętej wojną domową i w Los Alamos, gdzie podrzuca bezcenną wskazówkę samemu Oppenheimerowi, konstruującemu bombę atomową. Je kolację z prezydentem Trumanem, wspiera Kuomintang, wysadzając w Chinach mosty, przygotowuje zamach na Churchilla w Teheranie, trafia do Związku Radzieckiego czasów zimnej wojny, do Korei Północnej Kim Ir Sena (rozmawia z małym Kim Dzong Ilem!) i do Paryża roku 1968… Nowe promocje tygodniowe i premiery:  Czas na skuteczne uwodzenie w eBookpoint to obniżka 50% na kilkanaście tytułów.  Najlepiej będzie jeśli zacytuję opis księgarni: Relacje mężczyzn z kobietami to coś, wokół czego kręci się nasza planeta. Ciągłe iskrzenie, buzowanie i ruch między dwoma biegunami powinny przypominać zbliżenie Marsa i Wenus. Jak nad tym wszystkim zapanować, gdzie tkwi klucz do sukcesu w relacjach damsko-męskich? Czy uwodzenie i podrywanie to pewnego rodzaju sztuka? Pytania same się mnożą, dlatego przez 7 kolejnych dni z 50% RABATEM, możesz zdobyć bezcenną wiedzę ekspertów. Dzięki eBookom z kategorii uwodzenie poznasz sekrety kreatywnych randek, nauczysz się skutecznych technik podrywu oraz zdobędziesz bezcenne wskazówki skutecznego uwodzenia. Tak sobie myślę, że oferowanie tych książek programistom jest rewelacyjnym posunięciem Helionu. :-)  Nowości wydawnictwa Wielka Litera w Virtualo – to dwa tytuły: Niewidzialna pani domu (15,90 zł) oraz Proces Eichmanna (19,90 zł).  Nowości wydawnictwa Agora w Publio – to także dwa tytuły: Moje noce z mężczyznami Krystyny Mazurówny oraz Kiełbasa i sznurek  Jerzego Bralczyka i Michała Ogórka. Teraz promocje dnia: Stroiciel ciszy (12,00 zł w Virtualo; MOBI + EPUB + PDF) – fantastyka religijna pióra Wojciecha Szydy. W LC ocena 5,8. Stanąć twarzą w twarz z klonem  Chrystusa. Posiadać kilkanaście wersji samego siebie. Rozwikłać tajemnicę  drapieżnych aniołów. Zawrzeć całą Biblię w opisie jednego  dnia… To tylko niektóre pomysły zawarte w tomie opowiadań Wojciecha Szydy, jednego z głównych autorów polskiej fantastyki  religijnej. To tutaj mityczny świat przeplata się z rzeczywistością, anioły  porywają śmiertelników, obcy polują na ludzi, a Poznań oplata sieć mrocznej i  plugawej Po’Światy. Stroiciel ciszy porwie cię na  krańce wyobraźni. Bibliotekarz (16,80 zł w Publio; MOBI + EPUB) – powieść Michaiła Jelizarowa osadzona mocno w radzieckich realiach. Powieść sensacyjna oparta na absurdalnie zabawnym koncepcie. Zdobywca prestiżowej nagrody literackiej Rosyjski Booker! Socrealizm był zdolny zawładnąć sercami i umysłami… Pewnego dnia ten niegroźny banał staje się mrożącą krew w żyłach rzeczywistością. Zapomniane trzeciorzędne powieścidła marnego radzieckiego pisarza okazują się potężnymi Księgami: drzemie w nich siła, która odmienia życie wielu spokojnych obywateli ZSRR. Młody Ukrainiec Aleksiej, chcąc nie chcąc, musi się odnaleźć w nowej, śmiertelnie niebezpiecznej roli: Bibliotekarza, strażnika świętych Ksiąg. Jego zadaniem jest bronić księgozbioru przed zakusami zachłannych wrogów, którzy pod wodzą innych bibliotekarzy próbują przywłaszczyć sobie bezcenne tomy. Będą gotowi uciec się do kradzieży, porwania, a nawet morderstwa… Na ryby z Woblinkiem   Były grzyby, teraz idziemy na ryby! – Woblink po Grzybobraniu ogłasza kolejną promocję, gdzie ten, kto zbierze najwięcej „ryb” wygra czytnik Kindle Classic. Przy okazji jest też promocja na kilkadziesiąt książek:  Pluton wyrzutków (20,93 zł) Pięćdziesiąt twarzy Greya (24,50 zł) Dziewiąty Mag 2 Zdrada (16,73 zł) Córka łupieżcy (16,90 zł) Pakt Ribbentrop-Beck (20,93 zł) Michnikowszczyzna (21,63 zł) Shaq bez cenzury (25,90 zł) Dodatkowo: każdy, kto na zakupy wyda co najmniej 100 zł, otrzyma trzy kody rabatowe o łącznej wartości 30 zł (co działa jednorazowo, nie dla każdych 100 zł).  A potem? Na lwy by? Pozostałe promocje tygodnia:  Książki Murakamiego, McCarthy’ego oraz Trevora 40% taniej w Publio. Kryterium wyboru to ci, którzy nie dostali Nobla. Nagrody literackie – rabat do 60% – w Publio. Przede wszystkim Książka twarzy (14,37 zł) Marka Bieńczyka, laureata tegorocznego NIKE. Ale także inni polscy autorzy, którzy dostają nominacje. Przykładowe tytuły: Magdalena Grochowska – Jerzy Giedroyc (11,96 zł), Mariusz Szczygieł – Láska nebeská  (12,00 zł), Krzysztof Varga – Nagrobek z lastryko (13,46 zł), Jerzy Pilch – Moje pierwsze samobójstwo (8,36 zł), Olga Tokarczuk – Ostatnie historie (17,50 zł). Do 14.10. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Azjatycka proza do 60% taniej – na Woblinku. Takie tytuły jak: Gaumardżos! Opowieści z Gruzji (12,90 zł),Dziewczęta z Szanghaju (9,90 zł),Prowadzący umarłych. Opowieści prawdziwe. Chiny z perspektywy nizin społecznych (26,90 zł),Wiadomość od nieznanej chińskiej matki (12,90 zł). Niedawno pisałem o Humble eBook Bundle czyli nowym projekcie, podobnym do wcześniejszych promocji gier. Kafka nad morzem Haruki Murakamiego (17,99 zł w Legimi; MOBI + EPUB) – książka tygodnia w Legimi.  Niedawne premiery:  E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. Kochanie, zabiłam nasze koty (17,91 zł w Publio; EPUB + MOBI) – to prapremiera nowej powieści Doroty Masłowskiej. Wilkozacy. Krew z Krwi (27,05 w Publio; MOBI + EPUB) – nowa powieść Rafała Dębskiego. To jest kolejna premiera z Publio, do której możemy dobrać za darmo inną dowolną pozycję autora. Lista książek pojawi się po kliknięciu „Dodaj do koszyka”. Premiery wydawnictwa Znak w Woblinku. M.in.: Prawdziwy gangster. Moje życie: od żołnierza mafii do kokainowego kowboja i tajnego współpracownika władz. (14,90 zł), Musiałam odejść (9,90 zł)  – wspomnienia żony Osamy ibn Ladena. Irena – nowa powieść duetu Małgorzata Kalicińska i Basia Grabowska, a także pozostałe książki Kalicińskiej taniej w Virtualo. John Lennon. Listy (29,90 zł w Publio; MOBI + EPUB) – premiera dla wszystkich fanów Beatlesów. W obronie syna (17,88 zł w Publio; MOBI + EPUB) – thriller Williama Landaya.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 