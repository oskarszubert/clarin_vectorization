Mówiło się dużo o niepewnej przyszłości czytników w firmie Barnes   Noble. Liczne wyprzedaże różnych modeli Nooka, jak również doniesienia o stratach miały wskazywać na wycofanie się przez nich z biznesu czytnikowego. I rzeczywiście, w tym roku swoje czytniki zaprezentowały takie firmy jak Amazon, Kobo, Pocketbook czy Sony – a B N milczał. Dopiero wczoraj na konferencji dla dziennikarzy pokazali odświeżony model Nook with GlowLight 2013. Faktycznie, sporo zmian:  Zrezygnowano z klawiszy zmiany stron. W mojej recenzji Nook Simple Touch pisałem, że są one dość toporne i trudne w użyciu. Tak czy inaczej – teraz pozostanie tylko ekran dotykowy oraz pojedynczy przycisk na dole. Ekran o rozdzielczości 1024 x 758, która powoli staje się standardem. Podobnie jak w tegorocznych czytnikach zastosowano technologię Regal zmniejszającą ghosting. Procesor 800 Mhz – czyli taki jak w Classic i Paperwhite I. Nowe czytniki Kindle oraz Kobo mają już 1 Ghz. Czytnik ma 4GB pamięci, ale na własne książki zostaje tylko 512 MB. Ponadto z recenzji wynika, że zrezygnowano z gniazda na kartę SD. Systemem dla czytnika ma być Android 2.3 – ale skoro gniazda karty SD nie ma, nie będzie za bardzo jak do tego Androida się dostać, choć tu pewnie magicy będą próbowali. Podobno poprawiła się jakość oświetlenia – jak już wspominałem, światło w poprzedniej wersji GlowLight było wg mnie najsłabsze ze wszystkich marek czytników, które oglądałem. Czytnik ma być bardzo lekki – zaledwie 175 g (Paperwhite waży 206 g). Cena czytnika w Stanach to $119 – jest to, można powiedzieć wersja z reklamami, bo ofert proponowanych na głównym ekranie nie można wyłączyć.  Przegląd paru funkcji nowego Nooka możemy obejrzeć na filmie.  Wprawdzie paznokcie prezentującej pani mocno mnie dekoncentrowały, ale wniosek jaki można wyciągać to, że nie ma jakiejś rewolucji. Nie zauważyłem np. żeby działał szybciej niż mój Nook Simple Touch. Kilka zmian, takich jak ograniczenie wewnętrznej pamięci – a co za tym idzie – brak możliwości odblokowania Androida, znacznie zmniejszy atrakcyjność czytnika GlowLight dla osób spoza Stanów. Przypomnę, że w przeciwieństwie do sklepów Kindle i Kobo – księgarnia Barnes Noble jest kompletnie dla nas niedostępna, nie ściągniemy stamtąd nawet darmowych e-booków. Źródła: The Verge, Engadget, Goodereader Czytaj dalej:  Rzucania czytnikiem ciąg dalszy: Nook Simple Touch i Kobo Aura Test Nook Simple Touch – część I: jako czytnik e-booków Nook i Android – jakie aplikacje zainstalować na czytniku? Kindle Paperwhite 3 będzie miał ekran Mobius? Test Nook Simple Touch – część II: jako „prawie tablet” z e-inkiem „Następca Paperwhite” może być w rzeczywistości następcą DX! 