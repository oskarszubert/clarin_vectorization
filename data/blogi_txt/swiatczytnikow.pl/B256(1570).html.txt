Australijski magazyn PC   Tech Authority przeprowadził test 10 czytników popularnych na tamtejszym rynku. Szczególnie zainteresowało mnie porównanie szybkości działania. Porównano m.in. najtańszą wersję Kindle (Classic), Kindle Keyboard, Kobo Touch, iRiver Story HD, Sony Reader PRS-T1, Pocketbook 602 oraz parę starszych modeli. Brakuje Kindle Touch, ale ten dopiero od niedawna jest w sprzedaży w Australii  – podobnie zresztą jak w Polsce, dopiero 3 lutego wyszła wersja międzynarodowa. Brakuje też Nooka, ale nie wiem czy jest on w Australii dostępny. Porównywano różne aspekty, ale to co jest najważniejsze znalazło się na wykresie z porównaniem szybkości odświeżania strony: Wygrał Kindle Classic, któremu zmiana strony zajmuje 0,7 sekundy. Trochę dziwne, gdyż kiedy porównywałem Classic z Keyboard nie widziałem specjalnej różnicy. Może jednak znaczenie ma tutaj częściowe odświeżanie strony, które ma Classic, a nie ma Keybaord. Taką samą szybkość jak Keyboard ma nowy Sony Reader, niewiele wolniejsza jest dotykowa wersja Kobo oraz Iriver. Najwolniejszy okazał się 10-calowy Pocketbook 902, któremu zmiana strony zajmuje aż 2 sekundy – jest więc dwukrotnie wolniejszy od Kindle Keyboard i Sony. Poniżej pełna tabelka z wynikami (całość po kliknięciu). Rewelacji raczej tam nie będzie.  Dlaczego w ogóle zwróciłem uwagę na ten artykuł? Szybkości działania czytnika nie da się odczytać ze specyfikacji, to trzeba sprawdzić, przetestować, porównać. I bardzo często w recenzjach ten aspekt umyka. Wielu nabywców polskiego eClicto (którego dalekim kuzynem jest sprzedawany wciąż w Australii Kobo WIFI) nie narzekało na brak książek, czas pracy na baterii czy słaby kontrast. W roku 2009 nie było specjalnego pola do porównań. Jednak szybkość odświeżania była czymś, co denerwowało dosłownie co minutę. Jak ktoś opowiadał, przyzwyczaił się do wciskania przycisku następnej strony już w momencie gdy czytał przedostatni wiersz na bieżącej stronie. Zanim zobaczył nową, zdążył jeszcze trochę przeczytać. Jest to więc bardzo ważna sprawa dla naszego zadowolenia z czytnika. Przycisk zmiany strony wciskamy co chwilę. Od tego jak szybko nam się strona zmieni zależy to, jak płynnie czytamy. Czytaj dalej:  Czytniki z oświetleniem – jak różni się kontrast ekranu? Test czytnika PocketBook Mini – maluch, który dużo może… Test czytnika Onyx AfterGlow i aplikacji Legimi – część I – pierwsze wrażenia Test Nook Simple Touch – część I: jako czytnik e-booków Kindle „Ice Wine”? Plotki o nowym czytniku z Amazonu! Test Nook Simple Touch – część II: jako „prawie tablet” z e-inkiem 