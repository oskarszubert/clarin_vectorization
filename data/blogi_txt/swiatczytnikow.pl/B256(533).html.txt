Kindle Touch 3G doczekał się wersji międzynarodowej. Będzie wysyłany -  także do Polski – od 27 kwietnia 2012. Tego się można było spodziewać – skoro wersja 3G pojawiła się wczoraj w europejskich sklepach Amazonu, to logiczną konsekwencją było to, że inne kraje świata też ją dostaną. Logika nie zawsze jest najmocniejszą stroną tej firmy, ale tym razem się sprawdziło. Przypomnę, że od lutego możemy zamówić do naszego kraju Kindle Touch WIFI – było już sporo na ten temat. Jedyna różnica to połączenie 3G, które działa w Polsce i kilkudziesięciu krajach świata na zasadzie bezpłatnego roamingu i łączy się z dowolną siecią komórkową, czy to w trybie 3G, czy też EDGE lub w ostateczności GPRS. Co daje nam połączenie 3G?  bezpłatne połączenie ze sklepem Amazonu i możliwość kupowania książek, nawet jeśli jesteśmy poza połączeniem WIFI. Oczywiście jest też możliwość ściągania kupionych wcześniej książek oraz wszelakiej darmochy z Kindle Store.. bezpłatną przesyłkę wydań czasopism zaprenumerowanych w Kindle Store, choć na połączeniu 3G przychodzą w wersji odchudzonej. bezpłatną możliwość ściągania naszych książek z „Archived Items”, jeśli je wcześniej wysłaliśmy na dowolny „kindlowy” adres e-mail. możliwość wysyłania plików na adres @kindle.com – za dodatkową opłatą. To jednak możemy ominąć – wysyłamy plik np. na adres aplikacji Kindle for Android i ściągamy (za darmo) przez „Archived Items”… możliwość przeglądania Wikipedii – też za darmo.  W przeciwieństwie do Kindle Keyboard 3G w Touch 3G nie będzie możliwości przeglądania dowolnych stron internetowych na połączeniu komórkowym. Sprawia to, że dokładanie około 200 złotych do tej wersji jest mniej opłacalne. Jeśli chodzi o koszty – Touch 3G kosztuje 189 dolarów, czyli rozliczenie wychodzi mniej więcej takie samo jak dla Keyboard 3G:  Łącznie z przesyłką ($20,98) oraz opłatami celno-podatkowymi ($48,30 – z niewiadomego powodu niższe o $10 niż dla Keyboard) zapłacimy $258,28 czyli około 800 złotych według dzisiejszego kursu. Pamiętajmy jednak, że karta zostanie obciążona dopiero pod koniec kwietnia. Na stronie podsumowania zamówienia widnieje data dostarczenia 1-3 maja. Cieszy to, że kolejny model Kindle będzie wreszcie u nas w sprzedaży, choć sądzę, że nie przebije popularnością wersji WIFI. A co Wy sądzicie? Czy ktoś planuje zamówienie właśnie Touch 3G? Czytaj dalej:  Kindle Fire HD ma wersję międzynarodową! Wysyłka od 13 czerwca. Appstore już działa w Polsce „All-New” Kindle Paperwhite 3G wysyłany już do Polski. Warto dopłacać? „All-new” Kindle Paperwhite 3G również dostępny i wysyłany od 8 listopada [nieaktualne] Kindle Keyboard 3G wrócił do sprzedaży! Paperwhite II wysyłany od dzisiaj do Polski – mój już leci! :-) Amazon przecenia oryginalne okładki dla Kindle Touch i Keyboard 