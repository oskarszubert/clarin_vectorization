Do tej pory mieliśmy dwa sposoby na wysłanie plików na Kindle: podłączyć czytnik do komputera i wgrać plik do katalogu „documents”. wysłać plik mailem na adres @free.kindle.com przypisany do każdego czytnika – i plik trafi bezprzewodowo. Teraz doszła trzecia metoda – program Send to Kindle for PC. Po ściągnięciu program trzeba zarejestrować na naszym koncie Amazonu.  A po rejestracji mamy do dyspozycji dwie możliwości bezprzewodowej wysyłki.  Możemy plik wysłać z Windows przez prawy klawisz myszy, albo go wydrukować. Wysyłanie pliku z dysku na Kindle Zaznaczamy plik, klikamy prawym klawiszem myszy i wybieramy „Send to Kindle”. Zostanie nam pokazana lista naszych urządzeń (w tym Kindle dla iPada/iPhone), do których możemy wysłać bezprzewodowo plik. Tu przykład pliku RTF, który zostanie przekonwertowany na format MOBI.  Opcja „Archive document in your Kindle Library” oznacza, że plik jest wysyłany do naszej amazonowej „chmury”. Ze strony Manage Your Kindle możemy go zawsze wysłać do innego czytnika, a także pobrać przez „Archived Items” na czytniku. Drukowanie do Kindle Send to Kindle instaluje się też w systemie jako wirtualna drukarka – jeśli wybierzemy ją i wydrukujemy, program tworzy plik PDF, który jest wysyłany na nasze urządzenie.  Można w ten sposób wysyłać pliki niekompatybilne z Kindle – np. pliki DJVU z polskich bibliotek cyfrowych, które trafią na czytnik w postaci PDF.   Uwagi dodatkowe  Program nie ma chyba opcji konwersji PDF – wyśle zawsze oryginalny plik PDF. Wysyłać można te same pliki, co przy e-mailu: MOBI, PRC, AZW, DOC, DOCX, TXT, RTF, PDF, JPG, GIF, PNG, BMP. Nadal nie ma obsługi EPUB. W przypadku gdy wysyłamy na Kindle DX lub Kindle 2 (gdzie jest tylko połączenie 3G), program ostrzega o opłatach. To jest jedyna sytuacja, gdy możemy zapłacić za to że mamy połączenie 3G – jeśli nie chcemy z tego skorzystać, najlepiej to wyłączyć na stronie Amazona w sekcji „Personal Document Settings”.  Dla kogo Send to Kindle for PC? Podsumowując – trochę nie wiem, po co Amazon zrobił ten program, bo poza wirtualną drukarką niewiele wnosi. Send to Kindle for PC może być jednak łatwiejszym sposobem na przesyłanie plików niż e-mail, bo nie musimy pamiętać adresu, co jest tym trudniejsze, gdy mamy w domu kilka urządzeń. Tutaj instalujemy program i po kłopocie. Program ma na razie tylko wersję Windows, wsparcie Maca jest zapowiadane. Czytaj dalej:  Mailem czy po kablu? Porównanie dwóch metod wrzucania książek na Kindle [Prenumerata cykliczna w Nexto] – jak ustawić wysyłkę na Kindle? Kindle Comic Creator – nowe narzędzie od Amazonu Calibre 1.0. – pierwsza wersja programu po 7 latach! Jest też konkurencja: BookONO Kindle, Calibre, formaty i jak uzyskać idealny plik Nowy wygląd konta Kindle – krok do przodu i dwa kroki w tył… 