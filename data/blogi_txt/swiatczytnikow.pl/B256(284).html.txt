Cieszy mnie, że Instytut Pamięci Narodowej wydaje kolejne publikacje, które można pobrać bezpłatnie – i przeczytać na dowolnym urządzeniu. Kilka dni temu ukazały się dwa nowe tytuły: Maria Wardzyńska, „Był rok 1939. Operacja niemieckiej policji bezpieczeństwa w Polsce Intelligenzaktion” Monografia dr Marii Wardzyńskiej, pracownika naukowego Instytutu Pamięci Narodowej stanowi próbę całościowego ukazania przebiegu Intelligenzaktion (akcji „Inteligencja”), która była pierwszą eksterminacyjną operacją przeprowadzoną przez Rzeszę podczas wojny. Była akcją prewencyjną, realizowaną w tajemnicy jesienią 1939 r. i wiosną 1940 r. Jej ofiarą padło ponad 100 tys. osób. Celem akcji było zlikwidowanie na ziemiach polskich wszystkich, wokół których mógł się ogniskować opór, zagrażający realizacji zamiarów okupanta wobec Polski. Autorka przedstawia plany i przygotowanie akcji przez władze III Rzeszy. Opisuje przeprowadzone przez policję bezpieczeństwa, we wrześniu 1939 r., aresztowania Polaków w Rzeszy i w Wolnym Mieście Gdańsku. Pokazuje przebieg akcji „Inteligencja” na ziemiach włączonych do Rzeszy oraz na ziemiach, na których okupant utworzył Generalne Gubernatorstwo. Janusz Wróbel, „Uchodźcy polscy ze Związku Sowieckiego 1942–1950″ Epopeja polskiej ludności cywilnej, która opuściła w dramatycznych okolicznościach Związek Sowiecki wraz z armią gen. Władysława Andersa, jest chyba najbardziej niezwykłym rozdziałem historii polskiej diaspory. Po raz pierwszy w dziejach naszego kraju tak liczna grupa ludności polskiej znalazła się w odległych i egzotycznych regionach świata: na Bliskim i Środkowym Wschodzie, w Indiach, Afryce, Meksyku i Nowej Zelandii. Te odległe kraje, kojarzone dotąd z opisami przygód odkrywców, żeglarzy i podróżników, zupełnie nieoczekiwanie stały się miejscem pobytu kilkudziesięciu tysięcy dawnych mieszkańców Kresów Wschodnich okupowanych po 17 września 1939 r. przez Związek Sowiecki. Nie są to oczywiście publikacje dla każdego – ale jeśli ktoś chce poszerzyć dany wycinek historii Polski, e-booki z IPN będą bardzo przydatne. Warto podkreślić, że Instytut poprawił kwestię przypisów, o której pisałem przy okazji poprzednich książek. Przypisy są linkowane, a zgrupowano je nie na końcu e-booka, a pod akapitami, których dotyczą. Najczęściej nie musimy więc klikać w link, żeby zobaczyć przypis. W ostatnim czasie pojawiły się też dwie publikacje niedostępne jeszcze na czytniki:  Bartłomiej Noszczak, „Polityka państwa wobec Kościoła rzymskokatolickiego w Polsce w okresie internowania prymasa Stefana Wyszyńskiego 1953–1956″ - to jest PDF, choć na stronie książki mamy obiecane EPUB i MOBI „Krzyk szarego człowieka. Ryszard Siwiec 1909–1968″ - album multimedialny w formacie .ibooks – przeznaczony wyłącznie na iPada.  Warto dodać, że na stronie IPN znajdziemy także do pobrania:  archiwalne numery miesięcznika Pamięć wszystkie numery Biuletynu IPN wydawanego do końca 2011 oraz numery półrocznika naukowego Pamięć i Sprawiedliwość z lat 2002-2010. Te wszystkie wyłącznie w PDF. Czytaj dalej:  Dwie kolejne pozycje z IPN na czytniki, m.in. Warszawa podczas stanu wojennego Historia polskiej muzyki w kolejnych tomach za darmo i na czytniki Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Zmierzch dyktatury – kolejny świetny tytuł z IPN Szwecja, Norwegia, Islandia – za darmo „przewodniki nieturystyczne” z KP Specjalny (i darmowy) numer miesięcznika „W drodze” 