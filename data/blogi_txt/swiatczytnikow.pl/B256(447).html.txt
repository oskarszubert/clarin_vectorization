Świeżo po premierze „all-new” Kindle Paperwhite, w serwisie Pocket-Lint pojawiła się krótka recenzja z kilkoma zdjęciami, które mogą nas zainteresować. Jak widać z tego, które otwiera artykuł, wygląd czytnika nie uległ w zasadzie żadnej zmianie. Najbardziej interesujące jest porównanie PW2 z pierwszą wersją. Czy od razu zorientowaliście się, który jest tym nowym? To ten po lewej. Różnice w zasadzie trzy:  Brak (i tak słabo widocznego) cienia na dole, czyli oświetlenie bardziej równomierne. Nieco bardziej ciepły odcień – chociaż to równie dobrze może wynikać z warunków wykonania zdjęcia itd. Jak twierdzi autor recenzji jest też nieco jaśniej przy maksymalnych ustawieniach. W dolnym lewym rogu numer strony – tego nie było w „starym” Paperwhite – gdzie można było podglądać tylko lokację oraz czas do końca książki/rozdziału. Aby zobaczyć numer strony, w książkach, które go zawierają, trzeba było aktywować menu. Zintegrowany podgląd słownika, definicji z X-Ray oraz Wikipedii: Według autora artykułu definicja pojawia się znacznie szybciej i nie ma zauważlnego opóźnienia, jak obecnie. PageFlip czyli szybkie przeglądanie książki:  Widok przypisów bez przechodzenia do końca książki:  Vocabulary Builder w akcji – kliknięcie „Mark as Mastered” usuwa słowo z przeglądania.  Co mi umknęło przy oglądaniu wcześniej tej funkcji – do powtórki wysyłane są nie definicje, tylko zdania, w których sprawdzaliśmy dane słowo, tak więc powtarzane jest ono zawsze w kontekście. Zdjęcia nie prezentują wiele nowego ponad to co zobaczyliśmy przy premierze czytnika. Nadal nie wiemy czy te funkcje dostanie też dotychczasowy model, choć jestem prawie pewien, że tak. W Stanach nowy Paperwhite będzie wysyłany od 30 września i pewnie kilka dni wcześniej posypią się testy, bo czytnik dostaną już dziennikarze. Do Polski „all-new” Kindle Paperwhite będzie wysyłany od 15 października. Czytaj dalej:  Test „All-New” Kindle Paperwhite – część II – nawigacja po książce Kindle Paperwhite II już w Stanach, oto pierwsze recenzje „All-new” Kindle Paperwhite 3G również dostępny i wysyłany od 8 listopada Jest już *nowy* Kindle Paperwhite! Bez rewolucji? „All-New” Kindle Paperwhite 3G wysyłany już do Polski. Warto dopłacać? Kilka nowych reklam: Kindle Paperwhite x2 i Classic dla dzieci 