Ebookpoint promuje dzisiaj książkę „Wojownik SEO. Sztuka osiągania najwyższych pozycji w wyszukiwarkach” (32,90 PLN) – jest to jedna z pierwszych pozycji O’Reilly wydana także w formie e-booka po polsku. MOBI, EPUB, PDF. Chwalimy i czekamy na więcej. :-) Mam oryginał (bezpośrednio z OReilly), to dobra i aktualna rzecz na temat współczesnych trendów w tej dziedzinie. Troszkę pracy nad tym było, aby Świat Czytników znajdował się wysoko na strategiczne słowa. :-)  Kindle Daily Deal przynosi Washington’s Crossing (Pivotal Moments in American History) – za 1,99$ kupimy historię jednego z najbardziej istotnych wydarzeń amerykańskiej wojny o niepodległość w 1776 roku. 26 grudnia George Waszyngton przekroczył rzekę Delaware i w bitwie pod Trenton pokonał wojska brytyjsko-heskie. Moment ten utrwalił słynny obraz Emanuela Leutze, który znajduje się na okładce książki. Uczą się o tym dzieci w amerykańskich podstawówkach, możemy i my poczytać. :-)  Virtualo proponuje dziś powieść Marty Fox, Zuzanna nie istnieje (11,45 zł). EPUB lub MOBI. „Nowa książka Marty Fox to przepełniona erotyzmem  opowieść o dawaniu i czerpaniu, cierpieniu i niesłychanym szczęściu,  dojmującej samotności i wielkiej miłości, która zdarza się co najmniej  dwa razy w życiu.” Rzecz dla koneserów, a może raczej koneserek. :) RW2010 ma już wszystkie 7 opowiadań Romualda Pawlaka za darmo do pobrania. Trzeba się zarejestrować. 