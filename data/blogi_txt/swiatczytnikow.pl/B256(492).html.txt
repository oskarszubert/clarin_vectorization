Aktualizacja z 4.01: Książka wróciła już do zwykłej ceny. W dzisiejszym Kindle Daily Deal mamy A More Perfect Heaven: How Copernicus Revolutionized the Cosmos ($1,99) – czyli biografię Mikołaja Kopernika. Polecam też kolejny wpis – czyli o tym jak kupowaliście Eat That Frog.   Dziś w Kindle Daily Deal znajdziemy jedną z najlepszych książek „motywacyjnych”, którą przeczytałem już 8 lat temu i od pewnego czasu ostrzyłem sobie na nią zęby w formie e-bookowej. A tu miła niespodzianka. Eat That Frog!: 21 Great Ways to Stop Procrastinating and Get More Done in Less Time ($0,99) – to poradnik dla tych, którzy zmagają się z prokrastynacją. Ja zmagam się niemal od początku studiów, czyli od kilkunastu lat, więc z ogromną przyjemnością przeczytałem ją zaczynając kiedyś pierwszą pracę. Autor – Brian Tracy – to ktoś, kogo się kocha lub nienawidzi – mówca, trener, specjalista od zarządzania, który od prawie 30 lat uczy jak być bardziej efektywnym w życiu zawodowym i prywatnym. Typowo amerykańskie podejście do rozwoju, charyzma i przekonanie, że musi się udać. Miałem w życiu moment, gdy zasłuchiwałem się w jego konferencjach, zaś prezes firmy, dla której wtedy pracowałem, Amerykanin pożyczał mi jego książki. :-) „Eat That Frog” wyszło parę lat w polskiej wersji jako „Zjedz tę żabę” – oto fragment opisu ze strony wydawcy: Ta przekonująca metafora, „ogromna żaba” czekająca na zjedzenie, to twoje największe, najważniejsze zadanie, z którego realizacją będziesz prawdopodobnie zwlekał, jeśli nie zajmiesz się nim od razu. Jest ona również tym zadaniem, które w danym momencie może mieć najkorzystniejszy wpływ na twoje życie i pomóc ci w szybkim osiągnięciu oczekiwanych rezultatów. Rozpoczęcie pracy od połknięcia „żaby” gwarantuje przez cały dzień poczucie zadowolenia wynikającego ze świadomości, że już nic gorszego nie może ci się dzisiaj przytrafić. Dwadzieścia jeden opisanych tu metod osiągania sukcesu ma za cel poprawę ogólnej wydajności i wzmocnienia twojej pozycji w pracy. Wiele z podanych pomysłów można też zastosować w życiu prywatnym. Jeśli książeczka Tracy’ego przypadnie nam do gustu, w Amazonie znajdziemy ich kilkanaście, a taniej można dostać m.in.:  Goals!: How to Get Everything You Want — Faster Than You Ever Thought Possible ($5,74) – poradnik o wytyczaniu celów życiowych – to akurat mam w postaci książki w twardej oprawie. Now, Build a Great Business! ($4,37) – rzecz dla managerów o rozwijaniu firmy na dalszym etapie.  Od dawna nie mogę skończyć przewodnika kupna Kindle, więc „Eat That Frog” wpadła w bardzo dobrym momencie. :-) Jak zwykle niższa cena w KDD będzie do jutra, do 9 rano. 