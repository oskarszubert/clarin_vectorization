Na naszej liście darmowych książek z Kindle Store pojawiło się ostatnio kilka nowości. Po pierwsze – 7 pozycji Alberta Einsteina, które zawierają m.in. listy, eseje, felietony, krótsze i dłuższe wypowiedzi. Dominuje tematyka prywatna, społeczna i polityczna – ale jest też słynny esej „Theory of Relativity”. Mamy więc 7 książek:  “Essays in Humanism” “Essays in Science” “Letters on Wave Mechanics: Correspondence with H. A. Lorentz, Max Planck, and Erwin Schrödinger” “Letters to Solovine: 1906-1955″ “Out of My Later Years: The Scientist, Philosopher, and Man Portrayed Through His Own Words” “The Theory of Relativity and Other Essays” “The World As I See It” Ponowne wydanie dzieł Einsteina w formie e-bookowej Amazon ogłosił w marcu tego roku, a pierwotnie wszystkie kosztowały po $9.99. Drugą książką, do której chcę zachęcić jest You’ve Gone Too Far This Time, Sir! – to opowieść o realizacji marzenia: w lecie 2009 brytyjski nauczyciel wsiada na rower i jedzie do Indii. Podczas swojej drogi trafia m.in. do Polski, gdzie chwali urodę polskich kobiet („It is like being a kid in a candy store”), dziwi się polskiej religijności i narzeka na ceny hoteli w Przemyślu. Oczywiście zwiedza Auschwitz (dobrze, że jako nauczyciel wie że to jest „German Concentration Camp”), również Kraków, który jest według niego stolicą Polski. Ale do Indii jeszcze czeka go dużo kilometrów. Roweru u nas nie stracił. :-) Więcej polecanych „darmoch” z Kindle Store na osobnej stronie. Jest m.in. jeden pre-order (biografia amerykańskiego radiowca) i parę książek psychologicznych. Jeśli ktoś ma ochotę wydać parę groszy, w Kindle pojawiła się nowa promocja: „100 Kindle Books for $3.99 or Less”. Ceny niestety dla Europy są trochę wyższe niż $3.99, ale jest paru znanych autorów, choć ja akurat dla siebie nic nie znalazłem. Przypominam też o „Kindle Daily Deal” – to codzienna promocja, czyli u nas około 9 rano pojawia się nowa książka. Link do Daily Deal znajdziecie też w prawej kolumnie w sekcji „Kindle Store”. A, jeszcze coś dla informatyków: wydawnictwo Manning ma dziś 50% zniżki na wszystkie e-booki wydawane w schemacie „Manning Early Access Program”, czyli jeszcze przed wydaniem książki papierowej. 