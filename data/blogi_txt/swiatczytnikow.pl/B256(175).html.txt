Austriacki serwis ALLESebook.de przeprowadza dość szczegółowe testy różnych czytników, a co nas najbardziej interesuje – porównuje je między sobą. Oto kilka wniosków i zdjęć.  Trudno nadążyć za liczbą nowych czytników z oświetleniem, które zdążył już wypuścić każdy z producentów. W Polsce poza Kindle można oficjalnie kupić świecące czytniki Pocketbooka (Touch Lux) i Onyksa (Angel Glow), a przez pośredników także Kobo i Cybook. Jak ktoś jeździ do Niemiec, może sobie sprowadzić Tolino Shine, czyli kolejną próbę (po Oyo i Trekstorze) wypromowania czytnika przez niemiecką branżę wydawniczą. Redaktorzy ALLESebook niedawno przetestowali m.in. Kobo Aura HD oraz Pocketbook Touch Lux. Podczas testów czytniki trafiły pod mikroskop i porównano kontrast między tekstem i tłem. Dla technologii Pearl wynosi on standardowo 10:1. W testach wyszło trochę więcej – najciekawsze jest jednak to, w jaki sposób kontrast poprawia wbudowane oświetlenie czytników. W tabelce widzicie kilka współczesnych modeli czytników oraz ich wyniki.    Czytnik Kontrast   bez oświetlenia z oświetleniem   Sony PRS-T2 13:1 (brak) Pocketbook Touch Lux 12:1 13:1   Kindle Paperwhite 11,5:1 15:1 Kobo Aura HD 11,5:1 12,5:1   Tolino Shine 11:1 12:1   Kobo Glo 10:1 11,5:1    To samo na wykresie:  Przyznaję, że wnioski dość dziwne – oświetlenie poprawia w niemal wszystkich czytnikach kontrast o jedną działkę, a tylko w przypadku Paperwhite o 3,5. Wpływ na wyniki mógł mieć ghosting (choć sądzę, że ustawiono odświeżanie co jeden ekran) oraz intensywność podświetlenia – tak jak wspomniałem w teście Paperwhite – ustawienie zbyt mocne może nawet kontrast pogorszyć. Aktualizacja: Zapytałem autora testu – kontrast przy podświetleniu jest mierzony dwa razy – bez oświetlenia zewnętrznego (sam czytnik) a także przy oświetleniu w mikroskopie. Nie jest pewien dlaczego Paperwhite akurat wygląda lepiej, być może jest to spowodowane przez inną konstrukcję nakładki prowadzącej światło, która jest bardziej efektywna. Przy większości czytników ustawienie maksymalnego podświetlania  rzeczywiście robi z czarnego tekst „szary”, ale ten efekt tylko w niewielkim stopniu występuje w Paperwhite. Najwyższy poziom dla niepodświetlanego Sony wydaje się potwierdzać tezę, że w czytnikach z oświetleniem dodatkowa warstwa zmniejsza nieco kontrast. Brakuje mi jednak mocno porównania np. z Kindle Classic albo Touch. I parę zdjęć z porównań między ekranami. Kindle Paperwhite vs Pocketbook Touch Lux – Kindle zdecydowanie wygrywa, choć nie wiem czy gorszy wynik Pocketbooka nie wynika po prostu z zastosowanej czcionki. Kobo Glo vs Pocketbook Touch Lux – przy tym samym kroju czcionki Pocketbook pokonuje z kolei Kobo.  Kobo Glo vs Kindle Paperwhite w zbliżeniu.  Kobo Aura HD vs Kobo Glo w zbliżeniu – tu skupiono się na różnicy między nowym ekranem HD czytnika Aura (przypomnę, że ma kosmiczną rozdzielczość 265 dpi), a „standardowym” Pearl HD.  Wg recenzujących różnicę widać przy małym rozmiarze tekstu, przy dużym jest niezauważalna.   Brakuje porównania wszystkich czytników w tych samych warunkach – ale nie można chcieć wszystkiego. :-)  Źródło wszystkich zdjeć: allesebook.de. Czytaj dalej:  Nowy Paperwhite jako jedyny ma następcę ekranu Pearl – czyli E-Ink Carta Kobo Aura – prawie jak tablet Kobo Aura – czytnik 6,8″ o rozdzielczości HD – czy ma szansę? Pocketbook Color Lux – kolejny czytnik z kolorowym e-papierem Test „All- New” Kindle Paperwhite – część I – ekran i oświetlenie Kindle „Ice Wine”? Plotki o nowym czytniku z Amazonu! 