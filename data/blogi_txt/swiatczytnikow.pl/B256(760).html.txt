Czytnik Kindle Paperwhite dostał nowe oprogramowanie. Jest to zmiana o oczko wyżej od poprzedniego 5.3.4 z połowy marca 2013. Wersja 5.3.5 ukazała się parę dni temu i według oficjalnej notki przynosi jedynie dwie zmiany:  Możliwość podejrzenia pełnej definicji słowa w okienku słownika Możliwość przeszukania całej książki na zaznaczone słowo – wystarczy po zaznaczeniu wybrać „More” i wtedy „Search” /tę możliwość mają od zawsze użytkownicy starszych modeli, np. Keyboard, ale w Paperwhite najwyraźniej o tym zapomniano/  W praktyce – tak definicja słowa wyglądała przed aktualizacją.  Aby obejrzeć całą definicję trzeba było kliknąć „Show full definition”, co otwierało e-booka ze słownikiem.  Tak definicja wygląda w wersji 5.3.5:  W przypadku, gdy definicja będzie za długa, możemy ją przewinąć.  Są to więc zmiany dość kosmetyczne i jeżeli często nie korzystamy z czytnika, nie ma powodów do instalacji ręcznej. Podobno aktualizacja została przygotowana głównie na potrzeby chińskiego rynku, bo zapewnia ponoć integrację z tamtejszym Kindle Store. Uwaga dla „hackerów” – podobno aktualizacja usuwa modyfikacje takie jak JBPatch i Kindlet, nie korzystam, więc nie sprawdzę. Jeśli nie zaktualizujemy czytnika sami, zrobi on to automatyczne w ciągu najbliższych tygodni. Wystarczy go pozostawić  przez dłuższy czas z włączonym WIFI. Jak zaktualizować Kindle Paperwhite?  Ściągamy plik update_kindle_5.3.5.bin ze strony Amazonu. Ma on aż 163 MB. Korzystając z kabla USB, przegrywamy plik do katalogu głównego Kindle. Upewnijmy się, że mamy na czytniku dostateczną ilość miejsca! Odłączamy kabel. Wybieramy kolejno: Menu » Settings » Menu » Update Your Kindle. Aktualizacja trwa kilka minut.  Przed aktualizacją warto: sprawdzić, którą mamy wersję: Menu » Settings » Menu » Device Info - bo czytnik mógł się zaktualizować samodzielnie. naładować baterię – choć czytnik i tak nie dopuści do aktualizacji, jeśli poziom baterii będzie zbyt niski.  Czytaj dalej:  Oprogramowanie Kindle Paperwhite 5.3.8 – ważna poprawka działania słownika Oprogramowanie 5.3.4 dla Kindle Paperwhite – drobne poprawki I znów oczko wyżej – Kindle Paperwhite w wersji 5.3.6 Oprogramowanie „starego” Paperwhite 5.3.9 – poprawa stabilności w PDF Oprogramowanie 5.4.3 dla nowego Paperwhite – poprawa działania PDF, kolekcji i słownika Aktualizacja Kindle Touch 5.3.7 – poprawki słownika i wyszukiwania 