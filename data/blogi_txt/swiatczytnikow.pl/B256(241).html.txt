Pisałem swego czasu o Bookini, z którego na naszego Kindle ściągniemy 2700 darmowych książek po polsku. W przypadku języka angielskiego takich miejsc jest znacznie więcej. Amazon.com ma swoją listę polecanych źródeł. Popatrzmy co tam oferują. Podobnie jak przy Bookini, jest to najczęściej klasyka w domenie publicznej. Co jednak ciekawe, część tych książek należy do domeny publicznej w Stanach, a nie w Polsce. Według prawa amerykańskiego są to wszystkie książki, które ukazały się przed 1923 rokiem, mamy więc np. 2 pierwsze powieści Agathy Christie. Prawo polskie uwalnia książki, których autor zmarł przed 1940 rokiem, a pani Christie jak wiadomo żyła dłużej. No, a teraz linki: Projekt Gutenberg – najstarsze i najsłynniejsze miejsce ze starymi książkami: 33 tysiące pozycji w rozmaitych formatach. Np. „Przygody Hucka” Marka Twaina możemy pobrać jako format Kindle albo Kindle z obrazkami z epoki. Książki dobrze opracowane, ze spisami treści.  Many Books - tu jest 28 tysięcy pozycji, część z nich także współczesna, w przypadkach w których autorzy wypuścili książkę na wolnej licencji. Jako format wybieramy „azw”, „mobi” lub „prc”.  Web Archive – w serwisie znajdziemy setki tysięcy wskanowanych pozycji z amerykańskich i kanadyjskich bibliotek, są też okazjonalnie polskie pozycje. Niestety konwersja ze skanów do tekstu oraz formatów e-bookowych (EPUB, Kindle) bywa czasami bardzo słaba.  Open Library – tu znajdziemy opis niemal każdej książki, ale e-booki tylko w przypadku klasyki. Możemy książkę pobrać (format MOBI), albo wysłać do Kindle. Prawdę mówiąc nie zauważyłem w tym serwisie czegoś, czego by nie było w innych. Jeśli książka, którą znajdziemy nie jest w formacie obsługiwanym przez nasz czytnik, pamiętajmy że niemal każdy format (DOC, EPUB, HTML itd.) jesteśmy w stanie przekonwertować. A jeśli znacie inne miejsca, gdzie można znaleźć darmowe, legalne książki na Kindle, zapraszam do komentowania, potem uzupełnię ten wpis. Czytaj dalej:  Wolne Lektury zbierają na Damę Kameliową Świt ebooków – kwartalnik z RW2010 Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński Literadar wraca na czytniki po ponad rocznej przerwie Jakub Ćwiek – darmowe opowiadanie sposobem na nagrodę Zajdla? 