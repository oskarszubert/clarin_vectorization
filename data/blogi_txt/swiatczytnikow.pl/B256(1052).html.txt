Zacznę od promocji niecodziennej, bo zależnej od refleksu czytelników. NLP według Dantego (PDF; Złote Myśli) – to książka, która w momencie premiery o godzinie 10.00 jest za 5,90 zł, a co godzinę cena wzrasta o złotówkę, aż do osiągnięcia ceny nominalnej – 16,90 zł. Temat książki – znany, choć ujęty bardzo nietypowo. Gdy w XIV wieku Dante Alighieri pisał „Boską Komedię”, z pewnością nie przypuszczał, że kilkaset lat później zainspiruje ona Jana Raudnera do napisania książki, która może faktycznie zmienić oblicze świata, oddziałując na coś, co ma największy wpływ na to, co ludzie osiągają w życiu…  Chodzi bowiem o komunikację. Autor wykorzystuje NLP (neurolingwistyczne programowanie), aby odkrywać kluczowe aspekty naszego życia i pokazywać, jaki mają wpływ na to, co osiągamy, jakimi ludźmi jesteśmy i jakimi możemy się stać. Są bowiem techniki, które niektórzy wykorzystują niecnie, do złych celów. Do manipulacji ludźmi. Ale to droga donikąd. Dla średniowiecznego Dantego cnota była bardzo ważna i jest to także odzwierciedlone w tej oryginalnej książce. W myśl zasady „ufaj ale sprawdzaj”, książkę kupiłem, składa się głównie z dialogów „z życia” i wyjaśnień w ramkach, np. redefinicji słowa „szczerość” na stronie 16. Myślę, że może być ciekawa lektura, o ile kogoś interesuje ten temat. Mnie tak. Podobnie przeceniony jest audiobook (od 5,90 zł). Szkoda, że nie ma wersji czytnikowych, ale warto wyróżnić taki pomysł, bo jeszcze go w żadnej księgarni nie widziałem. Studnia życzeń (10,75 zł w Virtualo; MOBI + EPUB) – powieść Davida Baldacciego. Nasycona ciepłem i humorem opowieść o rodzinie, którą dotknęła tragedia. Światowy bestseller. Po tragicznej śmierci ojca dwójka dzieci – rodzeństwo, dwunastoletnia Lou i siedmioletni Oz – opuszcza Nowy Jork, by zamieszkać u swojej prababki Louisy Mae na podupadającej farmie w południowej części Wirginii.Towarzyszy im matka – inwalidka, która wskutek wypadku utraciła kontakt z otoczeniem. Tu, daleko od wielkomiejskiej cywilizacji, Lou nawiązuje swoją pierwszą prawdziwą przyjaźń i dowiaduje się, co naprawdę znaczą słowa: lojalność, odkupienie, miłość. Biała gorączka (14,70 zł w Legimi; MOBI + EPUB) – reportaż Jacka Hugo-Badera z jego podróży po krajach byłego ZSRR. „Biała gorączka (obłęd opilczy) jest efektem długiego ciągu alkoholowego, nazywanego po rosyjsku zapojem. Jej objawy to bezprzedmiotowy strach, halucynacje i agresja. Postsowiecki świat opisany przez Hugo-Badera to rzeczywistość w delirium tremens… W takie obszary turyści się nie zapuszczają, nie rekomendują ich też biura podróży. To przestrzeń włóczęgów wszech maści. Świetna proza!” (Mariusz Wilk)  Joseph Anton – autobiografia Salmana Rushdiego (23,90 zł w Woblinku; MOBI + EPUB ADE) – premiera, w której Rushdie opowiada o swoim życie po 1989 gdy Chomeini skazał go na śmierć. Szczera, frapująca, prowokacyjna, wzruszająca i niezmiernie ważna – autobiografia Salmana Rushdiego „skazanego na śmierć” przez ajatollaha Chomeiniego za Szatańskie wersety. Poproszono go, by wybrał sobie nowe nazwisko, którym mogłaby się posługiwać policja. Pomyślał o pisarzach, których uwielbiał, i kombinacjach ich imion; i wtedy zaświtało mu: Conrad i Czechow – Joseph Anton. Jak pisarz i jego rodzina żyją pod groźbą śmierci przez ponad dziewięć lat? Jak mu się udaje dalej pisać? Aktualizacja: autobiografię Rushdiego ma też Virtualo (22,90; MOBI + EPUB), a obok niej dwie inne jego książki ze zniżką 40%. Przybywa jeździec (8,94 zł w Publio; MOBI + EPUB) – powieść Roberta Liparulo. Dwójka agentów FBI prowadzi śledztwo w sprawie serii brutalnych morderstw. Szybko odkrywają, że ofiary łączy ze sobą starożytne proroctwo. Od tej pory agenci sami są celem mordercy. Śledztwo prowadzi ich do Luca Scaramuzziego, wpływowego włoskiego ambasadora w Izraelu. Przewodzi on niebezpiecznej i tajemniczej organizacji, a jego uczniowie czekają na dzień objawienia się ich potęgi całemu światu. Akcja tej ekscytującej powieści prowadzi czytelnika w rozmaite zakątki świata: poczynając od siedziby tajnej agencji rządu USA w Kolorado, przez tajne archiwa Watykanu aż po labirynt jaskiń i lochów pod Jerozolimą. Nie daj się złemu szefowi i kiepskim kolegom (19,53 zł w eBookpoint; EPUB+MOBI+PDF) – poradnik Jarosłąwa Kordzińskiego o tym, jak radzić sobie w korporacyjnej rzeczywistości. Włosi szczycą się tym, że pracują po to, by żyć, podczas gdy większa część Europy żyje po to, by pracować. A czego Ty oczekujesz od swojego życia zawodowego? Jeśli uważasz, że praca powinna być czymś więcej niż tylko przystankiem na drodze do kolejnych wakacji, jeśli chcesz wykonywać swoje obowiązki z satysfakcją, nieustannie się rozwijać, a przy tym stworzyć sobie zdrową i pozytywną atmosferę w środowisku zawodowym, możesz to osiągnąć. Ta książka powstała po to, by udowodnić, że nic nie jest w stanie przeszkodzić Ci w realizowaniu Twoich planów — nawet w niekorzystnych warunkach rynkowych. I jeszcze głośna ostatnio premiera, którą w formie czytnikowej ma tylko eBookpoint. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Światowe supermocarstwo czy kolos na glinianych nogach? Ostoja wolności i demokracji czy dżungla, w której ludzie sami wymierzają sprawiedliwość? Przystań dla imigrantów czy miejsce, gdzie przybysze z zagranicy są obywatelami drugiej kategorii? Neutralne światopoglądowo państwo czy kraj fanatyków religijnych? Jakie naprawdę są Stany Zjednoczone? I jacy są Amerykanie? Inteligentni, życzliwi, otwarci, bezpośredni i optymistyczni? A może niedouczeni, zarozumiali, ograniczeni, nietolerancyjni i aroganccy? Otwarci na świat czy zaściankowi? Pewni siebie czy zakompleksieni? Nexto razem z wydawnictwem BL Info Polska ma dzisiaj wizerunkową wpadkę. Książkę Techniki sprzedaży bardzo chętnie bym polecił, ale… ona ma DRM! A myślałem, że ta zaraza została już wypleniona. :-) Inne promocje tygodnia:  Small Biznes -30% w eBookpoint – promocja kończy się dzisiaj. Przykładowo: Pułapki small biznesu. 133 mity, które niszczą Twoją firmę (20,93 zł), Sprytny biznes. Załóż i rozwijaj małą firmę w Polsce (20,93 zł). Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Kryminały wydawnictwa Harlequin o 25% taniej w Virtualo. Alex Kava, Erica Spindler, Tess Gerritsen, Joseph Teller, Brenda Novak, Paul Johnson, Heather Graham. Język niemowląt i Język dwulatka – dwa poradniki Tracy Hogg w Virtualo po 15,90 zł. Tylko czy polskie dziecko można zrozumieć na podstawie amerykańskiej książki? :-) Ale pani Hogg, szczególnie jej metoda usypiania dziecka cieszy się sporą popularnością na forach „mamowych”. Królowie przeklęci – cały 7-tomowy cykl powieści historycznych Maurice’a Druona w Woblinku (MOBI + EPUB ADE). Pierwszy tom 6,90 – następne po 9,90. Oj, fajnie byłoby mieć takie ceny przy George’u R.R. Martinie. Prawie wszystkie księgarnie świętują urodziny Janusza Głowackiego, z tej okazji mają jego książki o ok. 60% taniej. Linki do księgarni: Głowacki w Virtualo, Głowacki w Legimi, Głowacki w Woblinku, Głowacki w Publio  Biblioteka Gazety Wyborczej na Publio to kilka książek wydanych na razie tylko w księgarni Agory: Władysław Anders – Życie po Monte Cassino (15,99 zł), Jan Nowicki – Mężczyzna i one (14 zł), Juliusz Machulski – Hitman (15,99 zł) i Maria Poprzęcka – Uczta bogiń (15,99 zł) Przedłużamy wakacje – to promocja Nexto (-50%) na książki podróżnicze. Przykładowe tytuły – Beata Pawlikowska: Blondynka w Indiach (4,75 zł), Poradnik globtrotera, czyli blondynka w podróży (19,62 zł), Piotr Kraśko: Świat według reportera – USA (4,66 zł), Świat według reportera – Włochy (4,66 zł). Nowości wydawnictwa Rebis, m.in. „Heretycy Diuny” w Virtualo. III tom serii Xanth Piersa Anthony’ego w Woblinku, a przy okazji taniej dwa poprzednie. Ta sama Seria Xanth w Publio – tutaj jest MOBI + EPUB. Scorsese, Brando i Pacino – trzy wywiady ze słynnymi ludźmi kina w Publio. Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 