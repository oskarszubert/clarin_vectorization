Wspominałem dotąd kilka razy o polskich powieściach, których kilka już się pojawiło w Kindle Store. Były to jednak utwory self-publisherów – autorów, dla których e-book był jedyną formą wydania książki. Tym razem inaczej – powieść, która istniając w postaci papierowej trafiła na Kindle. „Kanalia” autorstwa Pawła Pollaka to kryminał psychologiczny, który pierwotnie ukazał się w 2006 roku nakładem wydawnictwa Santorski   Co. Papier dotąd znajdziemy w Merlinie, ma też sporo ocen w Biblionetce, nie jest to więc pozycja anonimowa. Paweł Pollak jest tłumaczem literatury szwedzkiej oraz autorem paru innych powieści, a także poradnika „Jak wydać książkę”. Niedawno odzyskał prawa do „Kanalii” i postanowił ją ponownie opublikować właśnie w postaci Kindle. Znajdziemy ją w dwóch miejscach:  w swojej własnej księgarni szwedzka.pl – za 9,90 zł dostaniemy plik PRC (na Kindle) oraz PDF. w Kindle Store – za $5.58 (wyższa cena wynika ze sposobu wyliczania cen dla Europy)  Warto zaznaczyć, że autor skorzystał ze sposobu publikacji w Kindle Store opisanego tu wcześniej przez Artura Boratczuka. Dlaczego taki ruch? Nietrudno się domyśleć – na blogu Pawła można przeczytać o perypetiach z wydawcami. Jak zaznaczył autor w mailu do mnie, jest to pierwsza publikacja polskiej powieści, która istniała w formie papierowej i została przygotowana w pełni profesjonalnie, z udziałem redakcji. Cieszę się, że self-publishing trafia do autorów, którzy wcześniej wydawali na papierze. Sprzedając książki samodzielnie mają pełny wpływ na kształt produktu, który trafia do czytelników. Jasne, musimy jeszcze poczekać na polskiego Johna Locke, to nie będą od razu milionowe przychody. Ale w sytuacji, gdy autorzy muszą procesować się z wydawcami, pójście na swoje może być jak najbardziej uzasadnione. Czytaj dalej: Fragment nowego Wiedźmina do pobrania! Ale zamawiać można… wyłącznie papier Świt ebooków – kwartalnik z RW2010 Accelerando – nagradzana powieść SF na licencji CC Wolne Lektury zbierają na Damę Kameliową Pomysł na self-publishing, czyli książka Alexa Barszczewskiego Dwie kolejne pozycje z IPN na czytniki, m.in. Warszawa podczas stanu wojennego 