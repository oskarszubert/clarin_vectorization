Zaczynamy od kontrataku Virtualo, które ma promocję na 32 e-booki Terry’ego Pratchetta.  Świat Dysku -40% to wszystkie książki z cyklu w cenie 14,34 zł. To niesamowita okazja, żeby wreszcie ulżyć półkom i skompletować brakujące części. Pierwszą częścią cyklu jest Kolor Magii. Według Biblionetki najlepiej ocenione powieści Pratchetta to: Kosiarz, Straż Nocna, Zbrojni. Choć tak naprawdę większość książek z cyklu oscyluje wokół pełnej piątki w szkolnej skali. :-)  Jack Higgins od 5,95 zł – promocja w Legimi na takie kryminały jak Odwet, albo Zabójcza ziemia. Jedyna szansa (9,90 zł w Nexto; MOBI + EPUB) – dziewiąta książka w akcji Nexto to kryminał Harlana Cobena. Ocena w LC 7,1/10. Harlan Coben należy do grona najlepszych pisarzy powieści kryminalnych. Jako jedyny ze współczesnych autorów otrzymał trzy najbardziej prestiżowe nagrody literackie w swojej kategorii, w tym „Edgard Poe Award”. W swoim dorobku ma ponad 20 książek, z których każda cieszy się ogromną popularnością. Chirurg plastyczny zostaje postrzelony we własnym domu. Po przebudzeniu w szpitalu dowiaduje się, że jego żona nie żyje, a sześciomiesięczna córka zniknęła. Lekarz płaci okup, którego zażądali porywacze, ale dziecko nie wraca do domu. Śledztwo po 18 miesiącach utyka w martwym punkcie. WikiLeaks od środka (12,59 zł w Virtualo; MOBI + EPUB) – reportaż na temat słynnego projektu oraz jego twórcy – Juliana Assange’a. Daniel Domscheit- Berg zabiera nas do środka WikiLeaks. Ramię w ramię z Julianem Assange’em rozbudowywał tę platformę internetową. Młody Niemiec jest człowiekiem, który poza dyskusyjnym założycielem projektu ujawniania tajemnic, wie o nim najwięcej. Niniejsza książka ujawnia nieznane dotychczas kulisy przecieków – dotyczących organizacji scjentologicznej, Parady Miłości w Duisburgu i amerykańskich depesz dyplomatycznych. Domscheit-Berg opowiada o pierwszym spotkani z Assange’em w grudniu 2007 roku, wspólnych podróżach po świecie i opisuje sposób działania WikiLeaks. Po raz pierwszy ujawnia konflikty wokół sposobów, w jaki powinna dalej działać organizacja, oraz dyktatorskie zapędy Assange’a. Od odejścia Domscheita-Berga i innych ważnych osób z WikiLeaks we wrześniu 2010 roku Julian Assange jest jedynym panem tego potężnego instrumentu. Grywalizacja. Jak zastosować reguły gier w działaniach marketingowych (22,39 zł w eBookpoint; MOBI, EPUB, PDF) – rewelacyjna opowieść Pawła Tkaczyka o wykorzystaniu mechanizmów gier w różnych obszarach – nie tylko w marketingu. Grywalizację określa się jako „zamianę codziennych czynności w gry”. Wyobraź sobie, że jedziesz samochodem. Wyobraź sobie, że Twoim zadaniem jest przejechanie z punktu A do punktu B i zużycie przy tym jak najmniejszej ilości paliwa. Wyobraź sobie, że do osiągnięcia tego celu motywuje Cię… Twój własny samochód. Myślisz, że takie rzeczy to tylko w grach komputerowych? I tak, i nie — zasady rodem z takich gier mają w swoich autach Ford i Honda. Korzystają z nich także m.in. Microsoft czy Starbucks. Aktualizacja – eBookpoint na swoim profilu w Facebooku rozdaje dzisiaj rabaty na 10 zł do sklepu. Nie mam pewności czy promocje się łączą. Wtajemniczenia  (5,99 zł w Publio; MOBI + EPUB) – debiut literacki Michała Komara, znanego raczej z publicystyki i krytyki literackiej.  Doskonała, pełna przewrotnego humoru opowieść o kaprysach losu, wykwintnej kuchni i potrzebach ducha. Dzięki niej objawi nam się pewna ważna prawda: aby zaspokoić umysł, warto najpierw dobrze zjeść… Sędziwa Pani E. dożywa swych dni w towarzystwie wiernego służącego. On dogadza im kulinarnie, przygotowując finezyjne obiady i kolacje, ona, wraz z zapraszanymi gośćmi godzinami rozprawiają o życiu. Dyskutują o teatrze, literaturze, sztuce, filozofii, sprawiedliwości, obyczajach, autorytetach i przemijaniu. Między innymi. W intelektualnej atmosferze aż kipi od intrygujących anegdot i zaskakujących spostrzeżeń. No bo czy normalne jest, że o „Fenomenologii ducha” Georga Hegla mówi się, iż jest to „proza jędrna, nieco węzłowata, kojarząca się ze starannie przyrządzonym osso buco lub niestarannie utartym crème brûlée”? I jak często w ogóle spotyka się służącego, który czytuje dzieła najwybitniejszych filozofów współczesnych? Inne promocje tygodnia:  Dużą promocję dla Dużych Chłopców ma Woblink. Wojna, kryminał, sensacja – 20 e-booków do 60% taniej. Omówię ją dokładniej jutro. Galopująca promocja Złotych Myśli na e-booki od 7,90/9,90 zł – drugi dzień promocji, która trwa 30 września – dziś książki są już trochę drożej. O jej zasadach pisałem w odrębnym poście, tam też omówienia wszystkich książek. Laureaci światowych nagród literackich – do 70% taniej w Woblinku – do 1 października. Przykładowe nazwiska: Aleksander Sołżenicyn, Cormac McCarthy, José Saramago, Salman Rushdie, Wiliam Wharton, Jerzy Kosiński, John Irving. Dzień Chłopaka w Publio świętują dając 50% rabatu na „męskie” tytuły. W tym parę rzeczy, które rzadko bywają w promocji, albo wręcz nigdy. Do 2 października. Przykładowo:  Nie wierzę w życie pozaradiowe (13,94 zł), Nielegalni (22,45 zł), Ja, Urbanator  (15,94 zł), Perfekcyjna niedoskonałość (21,54 zł), Biuro tajnych spraw  (17,44 zł). Wszystkie tytuły wydawnictwa Amber -35% w Virtualo. L.J. Smith, Simon Becket, Clive Cussler, Amanda Hocking (tak – ta słynna self-publisherka), Toni Maguire. Promocja na książki kulinarne w Virtualo: królują Barbara Jakimowicz-Klein, Hanna Szymanderska oraz Robert Makłowicz. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Powieści historyczne Elżbiety Cherezińskiej o 50% taniej w Woblinku. Do 30 września przenosimy się w czasy średniowiecza.  Premiery tygodnia:  Sekrety Apple – czyli kim jest Tim Cook – w Woblinku. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. W jednej osobie (26,89 zł w Publio; MOBI + EPUB) – jeśli kupimy w Publio najnowszą powieść Johna Irvinga, to dowolną inną jego książkę dostaniemy gratis. Splątana sieć. Przewodnik po bezpieczeństwie nowoczesnych aplikacji WWW (43,90 zł w eBookpoint; MOBI + EPUB + PDF) – polska premiera najnowszej książki Michała Zalewskiego, na temat niebezpieczeństw aplikacji WWW. Oryginał w Amazonie kosztuje jeszcze drożej, ale ma niemal same pięciogwiazdkowe recenzje.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 