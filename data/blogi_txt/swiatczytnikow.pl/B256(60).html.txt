System wydawniczy Amazonu, czyli Kindle Direct Publishing, nie dopuszcza publikacji w języku polskim. Autorzy radzili sobie z tym metodą opisaną u nas szczegółowo – przez dodanie „Polish edtion” do tytułu i wrzucenie książki do „polskich” kategorii. Jednak w tym tygodniu autorzy większości polskich e-booków nagle dostali informacje, że zostały one usunięte z Amazonu, wczoraj zaś dostali e-maila – cytuję za Piotrem Lipińskim: As part of our efforts to provide the best experience possible for customers in the Kindle store, we are taking this opportunity to notify you that your book(s) is in a language not currently supported by KDP.  As a result, we will be removing your book(s) from the Kindle Store: Piata Komenda – Polish Edition(ASIN:B006OM9IOM) Please note that we are only accepting new submissions in English, German, French, Italian, Spanish and Portuguese at this time. The Kindle community is expanding quickly and we’re working to support titles in more languages in the months ahead. A zatem drogi autorze – języki są jakie są, Twoja książka jest w innym języku, więc ją usuwamy, a w nadchodzących miesiącach będziemy obsługiwali więcej języków. Nie wygląda to zachęcająco. Wygląda to jednak wszystko na porządny bałagan. Usunięto np. większość e-booków Aleksandra Sowy, ale jego ostatnia książka „Modliszka”, ma w sekcji „Language” język polski! Mimo tego, że nie da się go ustawić w KDP.  Podobnie „Language: Polish” mają ustawione różne polskie książki medyczne (przykładowo „Okulistyka”), które od pewnego czasu leżą sobie w Kindle Store. Nie rozumiem za bardzo o co chodzi – czy jest to rutynowa kontrola poprawności publikacji (książki polskich autorów naginały zasady KDP), czy świadectwo porządków przed wprowadzeniem polskiej wersji Amazonu? Z tym że gdyby miały być to porządki, to po prostu Amazon by zmienił język hurtowo wszystkim książkom. Dlatego nie traktowałbym tej zmiany jako zapowiedzi szybkiego wprowadzenia polskiej wersji. Choć nie jest to oczywiście wykluczone. PS. Jeśli szukamy książek usuniętych z Amazonu autorów, większość jest np. w Virtualo, albo w Smashwords. Czytaj dalej:  Kindle Matchbook czyli Amazon dokłada e-booka do książki papierowej Autorzy protestują przeciwko… polityce zwrotów e-booków w Amazonie Ceny e-booków w Amazonie, czyli jak to zamiast Luksemburga, znaleźliśmy się w Polsce Automatyczna aktualizacja książek z Kindle Store – włączać czy nie? Polska edycja Fantasy   Science Fiction wyłącznie w Kindle Store Amazon przejmuje Goodreads i możliwe, że zintegruje go z Kindle 