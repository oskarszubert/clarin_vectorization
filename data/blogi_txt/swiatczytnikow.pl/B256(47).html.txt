Jak dobrze wiemy, od października 2011 Amazon nie subsydiuje już naszych czytnikowych zakupów i od każdego kupionego Kindle pobiera zaliczkę na VAT i ewentualnie cło. Niemniej, ta reguła ma wyjątki. Są ludzie, którzy owszem, zapłacili „Import fees deposit” przy zamawianiu Kindle, ale… dostali zwrot. O swoim przypadku doniósł ostatnio na Google+ Paweł Wimmer: Jak ja kocham Amazona! Nie za te 36,80, tylko za to nieustanne pochylanie się nad klientem: We’re writing to let you know we processed your refund of $36.80 for your Order 103-4667427-293xxx. This refund is for the following item(s): Item: Kindle Touch, Wi-Fi, 6″ E Ink Display – for international shipment Quantity: 1 ASIN: B005890FUI Reason for refund: Export fee reduced I faktycznie, właśnie przyszło te 129 złotych. W ten sposób Kindle Touch kosztował mnie nie 610 złotych, tylko 480. Zaznaczę przy okazji, że mi się coś takiego nie zdarzyło, choć podobnie jak Paweł zamawiałem w lutym Kindle Touch. Inny przykład takiego maila przy zamawianiu Kindle Classic – i zrzut z rachunku bankowego na początku artykułu dotyczy właśnie tego zwrotu. We’re writing to let you know we processed your refund of $29.90 for your Order 104-9200586-xxx Item: Kindle, Wi-Fi, 6″ E Ink Display – for international shipment Quantity: 1 Reason for refund: Export fee reduced Inny nasz czytelnik dostał zwrot… około jednego dolara z tej samej przyczyny. Od czego to zależy, czy dostaniemy zwrot? Otóż nie wiadomo. Nikt spośród donoszących mi czytelników nie zwracał się do Amazonu w tej sprawie. Zwrot przychodził w 2-3 miesiące po złożeniu zamówienia. Przyczyna „Export fee reduced” w zasadzie niczego nie wyjaśnia. Opłaty zredukowane, ale dlaczego? Możliwym wytłumaczeniem jest po prostu bałagan – albo po stronie Amazonu (który nie odnotował pobrania opłat), albo polskiego urzędu celnego (który mógł go nie pobrać). Jeśli ktoś ma sensowną teorię, może się podzielić w komentarzach. :-) Czytaj dalej:  Amazon namawia do zapłaty w złotówkach, tylko… po jakim kursie?! „All-New” Kindle Paperwhite wysyłany do Polski od 15 października! Ku przestrodze: przykra sytuacja z aukcji Kindle „All-new” Kindle Paperwhite 3G również dostępny i wysyłany od 8 listopada [Nieaktualne] Kindle Paperwhite w niemieckim Amazonie za 99 euro Amazon przecenia oryginalne okładki dla Kindle Touch i Keyboard 