Oficyna Wydawnicza RW2010 wydała wczoraj pierwszy numer kwartalnika ”Świt e-booków”, który można pobrać bezpłatnie z ich strony oczywiście w trzech formatach. Pierwszy numer magazynu składa się generalnie z trzech części:  artykuły i felietony wywiady z twórcami: Romuald Pawlak, Joanna Łukowska i Dawid Juraszek recenzje e-booków  Podstawowym celem magazynu wydaje się być promocja działalności RW2010, wśród recenzowanych pozycji znajdziemy tylko ich publikacji. Maciej Ślużyński nie ukrywa tego w artykule wstępnym, przy okazji podając parę liczb: Jednak na obecną chwilę najpopularniejszą naszą autorką jest Joanna Łukowska, mieszkająca w Poznaniu, naszym rodzinnym mieście. Jej ebooki sprzedały się w nakładzie ponad 1 500 licencji (stan na koniec I kwartału 2013 roku). Od listopada powieść Nieznajomi z parku znajduje się na pierwszym miejscu listy bestselerów księgarni Empik.com. Autorka zaś nie ukrywa, że na swoim ebooku już zarobiła więcej niż na wersji papierowej. Zatem można! Ta informacja powinna ucieszyć wszystkich autorów wahających się, czy warto wydać się elektronicznie. Większość tekstów stanowią przedruki z różnych blogów, m.in. są dwa teksty ze Świata Czytników. Lista autorów, którzy współpracowali przy powstaniu kwartalnika to: Maciej Parowski, Emma Popik, Robert Drózd, Marcin Królik, Łukasz Sporyszkiewicz, Katarzyna Krzan, Piotr Lipiński, Jagna Rolska, Marek Adamkiewicz, Marcin Orlik, Paideia, Sardegna, Jagoda Wochlik, Agnieszka Żak, Gustaw G. Garuga, Katarzyna Tatomir. Zdarza się, że przedruki są naprawdę starożytne, np. recenzja „Trójki” pióra Agnieszki Żak pochodzi z roku 2011… Można też narzekać na skład – nie zawsze jest konsekwentny, popatrzmy choćby na interlinię czy formatowanie wypunktowań w PDF – wersje czytnikowe wypadają o dziwo lepiej. Niezależnie od tych uwag, na ponad 100 stronach znajdziemy sporo do czytania, mam też nadzieję, że twórcom wystarczy zapału na przygotowanie kolejnych numerów. Czytaj dalej:  Świt ebooków #2 – drugi numer pisma z RW2010 Literadar wraca na czytniki po ponad rocznej przerwie „Czas fantastyki” za darmo na czytniki! Magazyn „W Punkt” w wersji na czytniki! „W blasku ognia” – zbiór polskich opowiadań z Uniwersum Metro 2033 do pobrania Ranking „Magazynu Literackiego KSIĄŻKI” #198 – marzec 2013 