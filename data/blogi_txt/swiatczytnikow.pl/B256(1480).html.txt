Na początku tego roku pisałem kilka razy o e-bookowych zapowiedziach wydawnictw na rok 2012. Między innymi w marcu donosiłem: Dom Wydawniczy REBIS wchodzi w e-booki. Czas sprawdzić, co z tego wyszło. Dostałem niedawno z REBIS informację prasową, podsumowującą ich ponad pół roku z e-bookami. W marcu planowali wydać 100 tytułów w formie elektronicznej – i to do końca października im się udało. Jednocześnie wydawnictwo podało listę TOP10 najlepiej sprzedających się e-booków. Jest to zestawienie dość niezwykłe: Pakt Ribbentrop-Beck, Piotr Zychowicz Mistrz i Małgorzata, Michaił Bułhakow Diuna, Frank Herbert Sekrety Watykanu, Corrado Augias Fałszywe wrażenie, Jeffrey Archer Ubik, Philip K. Dick Polisa śmierci, Robin Cook Dywan, Terry Pratchett Joseph Anton. Autobiografia, Salman Rushdie Zło budzi się wiosną, Mons Kallentoft   (linki prowadzą do porównywarki) Z autentycznymi hitami roku 2012 konkurują tutaj… dzieła sprzed kilkudziesięciu lat, np. Dicka czy Bułhakowa. To tylko pokazuje, jak wielka jest potrzeba e-booków – no i jaką rolę pełnią promocję. Wystarczy rzucić trochę taniej takiego Mistrza i Małgorzatę – a przegoni większość tegorocznych premier. Co jeszcze wartego uwagi:  Jako setny tytuł ukazał się  „Jedz, módl się, kochaj” Elizabeth Gilbert, którego w wersji tradycyjnej sprzedało się w Polsce do tej pory ponad 340 tys. egzemplarzy. W grudniu planują wydać m.in. „Blade Runner” Dicka. Plany na 2013 to 150-200 pozycji, gdzie podstawą będą premiery wydawane równocześnie z wersją papierową. Tylko 5 ze 100 e-bookowych tytułów Rebisu ma zabezpieczenia DRM.  No i ostateczny wniosek – czy 100 to dużo czy mało? Biorąc pod uwagę, że jeszcze rok temu REBIS miał zero e-booków – to bardzo dużo. Użycie watermarka, wypuszczanie premier – to wszystko świadczy o zmianie mentalności oraz tym, że e-booki po prostu się… przyjęły. Że stają się coraz bardziej normalnym elementem rynku. Ale jak dużo jest jeszcze do zrobienia? Gdy wpiszę hasło „Rebis” w Merlinie i Empiku – dostaję ponad 2000 tytułów. Raczej nigdy nie doczekamy się digitalizacji wszystkich. Ale w tej pierwszej księgarni tylko połowa książek papierowych jest dostępna. Może e-booki będą szansą dla wznowień? Czytaj dalej:  Virtualo sprzedało w 2013 roku prawie pół miliona e-booków Kapuściński, Domosławski, książki elektroniczne i efekt Streisand Pożegnamy promocje? Wydawcy i księgarze chcą stałych cen na nowości! GUS: Średnio na książki wydajemy 19 zł, a z podręcznikami już 70 zł… Literadar wraca na czytniki po ponad rocznej przerwie Publio podsumowuje Wakacyjną Listę Osobistą – wygrały: Lód, Sherlock i Siła nawyku 