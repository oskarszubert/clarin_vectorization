Obrodziło akcesoriami do Kindle, ale poza tymi rzeczywiście przydatnymi (okładki, futerały, lampki), pojawiają się zupełnie niepotrzebne, które wręcz mogą nasz czytnik uszkodzić. Na Allegro znajdziemy już kilkanaście aukcji z „foliami ochronnymi” specjalnie na ekran Kindle. Nie warto ich kupować. Wystarczy zresztą popatrzeć na folie w Amazonie, których jest sporo. Niemal wszystkie produkty zbierają dziesiątki negatywnych recenzji, a większość z nich ma średnią ocen między 2-3 na pięć. Co się ludziom nie podoba?  Folie odbijają światło! Cecha „Anti- glare” ma sens przy ekranach LCD, które faktycznie działają czasami jak lustro, nie ma sensu przy e-papierze. Folie zbierają kurz i odciski palców. Pewnie nie wszystkie, ale w sumie jaki problem jest w wytarciu ekranu ściereczką? Niektóre folie pogarszają kontrast, który przecież za wysoki nie jest. Niektóre z nich trudno zamocować na ekranie, a każdy bąbelek powietrza powoduje brzydkie wybrzuszenia. No, a niektóre mają jako sposób mocowania …brudzący ekran klej!  Oto mrożąca krew w żyłach przygoda jednego z użytkowników forum eksiazki.org: Pierwszy dzien i kindelek uszkodzony. A bylo to tak… Zalozylem na  kindla folie z allegro poniewaz elran wydawal mi sie taki delikatny ze wolalem go nie zostawiac bez okladki ktora dopiero planuje nabyc.  okazalo sie ze folia zamienila piekny matowy wyswietlacz w wersje gloss.  Pouzywalem go jakis czas i uznalem ze to nie ma sensu – refleksy  odbieraja cala przyjemnosc czytania. zdjalem wiec ta folie i zauwazylem  ze ekran blyszczy sie bardziej niz zanim zalozylem folie. dotknalem go  palcem – klei sie! no pieknie, zalepilem swojego kundla. probowalem to  zmyc woda z mydlem i lcd cleanerem – nic to nie dalo. wtedy wpadlem na glupi pomysl – aceton. klej zawsze zmywalem acetonem ale nie z takich  powierzchnii. polalem troche zmywacza na watke i przejechalem lekko  wyswietlacz i pobieglem do lazienki po mokry recznik kuchenny zeby to  zmyc. wrocilem i zastalem biala plame na obudowie nad przyciskiem do  przelaczania stron, a ekran jak blyszczal tak blyszczy. jutro dzwonie do  amazona zglosic wypadek. jezeli wymieniali kundle po upadku, to moze  mojego tez wymienia. kupie od razu okladke, zeby nie ryzykowac. O mój Boże – aceton?! Faktem jednak jest, że support Amazonu zgłoszenie… przyjął. A ów kolega przy następnym egzemplarzu nie będzie już kupował folii, ale okładkę, która dobrze chroni ekran, jak i całe urządzenie, gdy go nie używamy. Czytaj dalej:  Czego nie robić z Kindle Paperwhite na plaży Ćwiczenia z rzucania nowym Paperwhite. Przeżył! [Ankieta] Z jakich krojów czcionki korzystacie na Paperwhite? W samolotach LOT-u można już przez cały czas korzystać z czytników! Czytnik w samolocie – wreszcie będzie można czytać przez cały lot! Instapaper ma nowy wygląd – i trochę nie rozumiem po co…. 