Wcześniej opisywałem jak zarządzać kolekcjami przy pomocy wtyczki Kindle Collections do Calibre. Dzisiaj pokażę jak, korzystając z tej wtyczki zmienić czcionkę na Kindle, również bez ingerowania w oprogramowanie. Jest to proces bardzo prosty. Zanim zaczniecie zmieniać czcionkę, zastanówcie się czy ma to sens. Najlepiej wyglądają domyślne (mi osobiście podoba się Regular), więc zmieniajcie ją jeśli lubicie eksperymentować. Uwaga! Opisany poniżej sposób działa wyłącznie na Kindle Keyboard / Classic. Kindle musi być na ekranie HOME, aby podmiana czcionek zadziałała. Krok 1 Utwórz w katalogu głównym Kindle (czyli tam gdzie jest „documents” i „music”) katalog o nazwie „fonts” (bez „”). Krok 2 Skopiuj do niego wybraną przez siebie czcionkę. Może być ona w formacie TTF albo OTF, ale OTF należy przemianować na TTF. Czcionki możesz znaleźć np. w katalogu /Windows/Fonts. Powinny to być 4 pliki nazwane według wzoru:  NazwaCzcionki-Regular.ttf NazwaCzcionki-Italic.ttf NazwaCzcionki-Bold.ttf NazwaCzcionki-BoldItalic.ttf  Regular, Italic, Bold oraz BoldItalic muszą być zapisane dokładnie w taki sposób, to znaczy muszą zawierać duże litery tak jak wyżej. Krok 3 Uruchom Calibre. Wybierz Kindle Collections  Modify Kindle Settings. Zaznacz pole Allow user fonts i z rozwijanej listy wybierz nazwę czcionki (u mnie times). Kliknij Save. Krok 4 Odmontuj Kindle w systemie i zrestartuj (Menu  Settings  Menu  Restart). Krok 5 Otwórz książkę i kliknij Aa. Wybierz czcionkę alt. I to wszystko. Cytując twórców WordPressa: „Jeśli spodziewałeś się czegoś więcej, muszę Cię zawieść :)”.  Jeśli będziesz chciał wrócić do standardowej czcionki Kindle wystarczy wybrać std. Aktualizacja! Nie dzieje się tak na wszystkich czytnikach, więc musicie sprawdzić sami. Uwaga! Po wybraniu std nie ma możliwości ponownego wyboru własnej czcionki. Proces trzeba powtórzyć jeszcze raz. Zmiana innych opcji nie powoduje utraty czcionki. Przetestowałem trzy czcionki: Liberation, Times New Roman, Apolonia (link do artykułu Instalujemy Apolonię na Kindle). Times oraz Liberation nie zachwycają, tylko stworzona specjalnie dla Polaków Apolonia wygląda estetycznie, ale też nie jest najlepsza (jest ona dostępny w formacie OTF, trzeba zmienić rozszerzenie na TTF przed wrzuceniem do fonts).  Po każdej zmianie czcionki we wtyczce należy zrestartować Kindle. A jeśli nie korzystamy z Calibre… Podane wyżej zmiany można wprowadzić również ręcznie. Sposobem opisanym w artykule o zmianie interlinii edytujemy plik reader.pref, tak aby znalazły się w nim dwie linijki:  ALLOW_USER_FONT=true FONT_FAMILY=alt  W folderze fonts umieszczmy czcionkę z nazwą zmienionę na alt – zgodnie ze wzorem powyżej. Potem oczywiście restart i wybór alt (Krok 5). PS. Jeśli znajdziecie jakąś ładną czcionkę to dajcie znać w komentarzach. Czytaj dalej:  OpenDyslexic – font ułatwiający czytanie przy dysleksji [Ankieta] Z jakich krojów czcionki korzystacie na Paperwhite? Mailem czy po kablu? Porównanie dwóch metod wrzucania książek na Kindle Kindle, Calibre, formaty i jak uzyskać idealny plik Kindle jako czytnik… mangi! – Wydanie III [Prenumerata cykliczna w Nexto] – jak ustawić wysyłkę na Kindle? 