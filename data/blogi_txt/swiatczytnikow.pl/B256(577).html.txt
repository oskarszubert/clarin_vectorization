Ten zrzut ekranowy, wklejony na tablicy Świata Czytników przez Michała Jarosza może być symbolem problemów z jakością polskich książek elektronicznych. Niestety, duża część książek jest wciąż konwertowana z PDF-ów. Dotyczy to nawet nowych wydań. Proces wydawniczy w wielu firmach jest taki, że innego „oryginału”, jak PDF przed drukiem po prostu nie ma. Chcąc zrobić e-booka, czyli plik EPUB/MOBI, trzeba z takiego PDF tekst odzyskiwać. Nie wychodzi to najlepiej, czego dowodem następujące błędy: literówki sklejone ze sobą wyrazy zamienione znaki (np. „1″, „I” i „l” – albo „b” i „6″ – popularne błędy OCR) brak wyróżnionych cytatów czy nagłówków zagubione rozdziały i spisy treści.  Tutaj inny przykład z tej samej książki.  „Zyd” zamiast „Żyd”, „zty” zamiast „zły” pokazują, że książki przed wydaniem nie przejrzano nawet przy pomocy narzędzia, które podkreśla nieistniejące słowa. Złożony e-book wymaga korekty i weryfikacji z papierowym oryginałem. Ponieważ czasami e-booki robione są metodami ultra- budżetowymi (czytaj: zatrudniamy studentów i przywalamy im wysokie normy), nie zawsze tak się dzieje. Wydaje mi się jednak, że jest coraz lepiej. W e-bookach, które kupiłem w ciągu ostatnich miesięcy błędów było już mało. Książek elektronicznych sprzedaje się coraz więcej, klienci narzekają i wysyłają reklamacje, wreszcie proces konwersji się profesjonalizuje. Najlepiej, aby e-book był po prostu składany od nowa, jak przedstawione to zostało w obszernym artykule z Inpingo. Zdanie klientów też bardzo się liczy. Gdy przy promocjach dnia zgłaszaliście w komentarzach uwagi do jakości e-booka, często było to szybko naprawiane. Dlatego, choć mogą nas denerwować „konwersyjne” wpadki, to nie jest argument, żeby nie kupować książek elektronicznych. Im więcej e-booków się sprzedaje, tym poważniej jako czytelnicy jesteśmy traktowani, a inwestycja w korektę przestaje być ekstrawagancją. Czytaj dalej:  Katalog firm zajmujących się konwersją e-booków + kilka porad Ceny e-booków w Amazonie, czyli jak to zamiast Luksemburga, znaleźliśmy się w Polsce Co nowego w Calibre – obsługa DOCX, wirtualne biblioteki, edycja spisu treści i dopracowanie książek Ile kosztuje digitalizacja książki? Wyjaśnienia z Wolnych Lektur Jak podzielić wyrazy w e-bookach KF8 lub EPUB? Virtualo sprzedało w 2013 roku prawie pół miliona e-booków 