Posiadacze Kindle Paperwhite mogli być niedawno zaskoczeni, gdy starszy model czyli Kindle Touch dostał oprogramowanie 5.3.2 o formalnie wyższym numerze niż w przypadku PW.  Dziś ukazało się też nowsze oprogramowanie świecącego czytnika Amazonu. Wersja 5.3.3 nie przynosi żadnych nowych funkcji, a jedynie kilka poprawek. Jak podają na stronie ma być to optymalizacja wydajności, przeglądania obrazków, rejestracji i połączenia WIFI. Jak zaktualizować Kindle Paperwhite?  Ściągamy plik Update_kindle_5.3.3.bin ze strony Amazonu. Ma on aż 164 MB. Przegrywamy plik do katalogu głównego Kindle Paperwhite. Wybieramy kolejno: Menu » Settings » Menu » Update Your Kindle. Przed aktualizacją warto sprawdzić, którą mamy wersję: Menu » Settings » Menu » Device Info.  Skoro nie ma nowych funkcji – a czytnik działa prawidłowo, to nie ma chyba sensu instalować tej wersji ręcznie. Jeśli nie zaktualizujemy czytnika sami, zrobi to automatyczne w ciągu najbliższych tygodni. Wystarczy go pozostawić  przez dłuższy czas z włączonym WIFI. Czytaj dalej: Oprogramowanie 5.3.4 dla Kindle Paperwhite – drobne poprawki I znów oczko wyżej – Kindle Paperwhite w wersji 5.3.6 Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika Oprogramowanie „starego” Paperwhite 5.3.9 – poprawa stabilności w PDF „Stary” Kindle Paperwhite dogania „nowego” – oprogramowanie 5.4.4 i mnóstwo zmian 