Parę wydarzeń związanych z DRM od wczoraj. Po pierwsze, Nexto.pl, czyli jeden z większych dystrybutorów e-booków zacytował nasz artykuł o DRM na swoim profilu Facebookowym, z… apelem do wydawców o rezygnację z DRM.  W kolejnym komentarzu potwierdzili: Zdjęcie DRM (prawie każdego) to chwila, a tych co mają z nimi problemy jest cała masa (a są to Klienci kupujący, wydający sporo w skali roku). Cytuję ten wpis nie bez powodu, bo to nie jest tak, że księgarnie i dystrybutorzy są winni. Oni stykają się z czytelnikami, którzy mają problemy z DRM i chcieliby mieć z tym wreszcie spokój. To wydawcy domagają się takich zabezpieczeń. Ale idzie ku lepszemu.  Nexto na Facebooku zapowiedziało, że niedługo od DRM wolne będą książki wydawnictwa WAB, a może i kolejnych. Omawiana już u nas Bookoteka przekonała wydawnictwo Zysk   Ska do wydania „Gry o tron” George’a Martina. Szkoda że nie przekonała do obniżenia ceny, bo 49 złotych za e-booka, to … mniej niż zapłaciłem swego czasu za wszystkie 4 tomy w Kindle Store (teraz trochę podrożały).  No, a dzisiaj dostałem maila od pana Bartosza Kusibaba z małego wydawnictwa Fox Publishing, które zdecydowało o zdjęciu DRM ze wszystkich książek, które mają w Nexto – zobaczymy przy każdej adnotację „ePub (bez DRM)”.  Fox Publishing za dużo tych książek nie ma – są tylko Ymar, Herrenvolk oraz Kalendarz Easy Ridera, ale z drugiej strony nie jest to też self-publishing, a powieści mają dobre oceny i dostały trochę nagród. Np. Herrenvolk dostało w recenzji Histmag.org ocenę 9/10, a to na Histmagu rzadkość… Dlatego bardzo cieszę się, że w temacie DRM coś się zaczyna zmieniać. Czytaj dalej:  Nexto pozbywa się ostatecznie Adobe DRM Darmocha od Nexto i Wydawnictwa MAG: Gwiezdny pył i Kamienna Ćma Tor Books świętuje rok bez DRM Nie ma DRM – i gdzie są teraz Twoje książki? Francja obniża VAT na e-booki, ale… tylko bez DRM! Prztyczek w nos Amazonu? E-booki, które znikają z oferty 