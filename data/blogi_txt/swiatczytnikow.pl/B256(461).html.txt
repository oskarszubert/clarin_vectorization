Ta informacja zainteresuje przede wszystkim mieszkających lub wybierających się niedługo do Niemiec. Kindle Classic w Amazon.de został obecnie przeceniony do 49 euro! To niewiele ponad 200 zł, czyli o połowę taniej niż przy zamawianiu z Amazon.com - oszczędzamy też na kosztach przesyłki i wyższym VAT. Na temat samego modelu (zwanego także Kindle 4 albo 5 – różni je tylko kolor obudowy) nie ma co pisać, bo już wszystko zostało powiedziane – odsyłam m.in. do testu - pisałem też o zaletach Kindle Classic jako prezent. Jest to podstawowy czytnik Amazonu, który świetnie spełnia swoją rolę. Tutaj kilka pytań i odpowiedzi: Czy ten czytnik można zamówić do Polski? Nie. Adresem wysyłki mogą być tylko Niemcy oraz Austria. Mieszkańcy zachodnich województw mogą jako adres wysyłki podać niemiecki punkt odbioru osobistego blisko granicy. Niestety nie wiem jak to dokładnie przebiega – zdaje się, że na stronie wyboru adresu można wybrać po prostu miejsce odbioru - Abholstation:  Takich punktów jest bardzo dużo – tu przykładowo w okolicy niemieckiego Zgorzelca:  Warto odnotować, że w promocji nie da się składać zamówień „hurtowo” – na jedno konto można kupić tylko dwie sztuki. Czy to jest taki sam czytnik jaki kupujemy w Amazonie? Tak, technicznie to jest ten sam czytnik. Czy Kindle z amazon.de zawiera reklamy? Nie. Wersje „special offers” z reklamami sprzedawane są wyłącznie w Stanach – jeśli coś takiego trafia do Europy, to mamy do czynienia z prywatnym importem z USA. Jakie są dodatkowe opłaty? W cenę Kindle na niemieckim Amazonie jest już wliczony niemiecki VAT. Przesyłka na terenie Niemiec jest darmowa. Jak długo trwa przesyłka? Nie więcej niż kilka dni. Szacowaną datę dotarcia czytnika do punktu odbioru zobaczymy na ostatnim etapie zamówienia, jeszcze przed potwierdzeniem. Pamiętajmy że jeśli Kindle odbieramy np. w sklepie, to ma on swoje godziny otwarcia – i zwykle będzie zamknięty w niedzielę. Czy Kindle z Niemiec działa tylko w języku niemieckim? Nie. Przy pierwszym uruchomieniu (albo później w ustawieniach) wybrać można też język angielski. Na naszym koncie znajdą się zarówno słownik niemiecki (Duden) oraz dwa angielskie (Oxforda). Czy Kindle można zarejestrować na amazon.com? Tak. Nie robiłem tego nigdy osobiście, ale:  jeśli Kindle był zarejestrowany – wystarczy wejść do ustawień Kindle na amazon.de – a następnie w opcjach Ländereinstellungen wybrać „Polen” – wtedy wszystkie działania związane z Kindle będziemy wykonywali na amerykańskim Amazonie.  jeśli Kindle nie był zarejestrowany – zalogowanie się loginem z amazon.com powinno zarejestrować go od razu na amerykańskiej wersji.  Co z gwarancją na taki czytnik? Czy zamiennik zostanie wysłany do Polski? I to jest bardzo trudne pytanie. Roczna gwarancja na dowolne rodzaje uszkodzeń oczywiście jest. Do niedawna miałem pewność, że przerejestrowanie niemieckiego czytnika na amazon.com sprawia, że ew. problemy z gwarancją załatwiamy tak jak przy Kindle sprowadzonym ze Stanów. Potwierdzało to zresztą kilka osób. Kilka dni temu jednak pojawiła się relacja asymona, zgodnie z którą będzie problem – konsultant Amazonu wyśle nowy czytnik – ale wyłącznie na teren Niemiec – i to niezależnie od rejestracji na amazon.com! Być może to jest jednorazowe i przez kolejnych konsultantów da się załatwić wysyłkę do Polski – ale trzeba mieć tego świadomość. Podsumowując: mimo tej niepewności związanej z gwarancją, okazja jest bardzo dobra – i jeśli mamy możliwość odebrania czytnika na terenie Niemiec, Kindle Classic z amazon.de wart jest rozważenia. Czytaj dalej:  [Nieaktualne] Kindle Paperwhite w niemieckim Amazonie za 99 euro [Nieaktualne] Tylko dzisiaj: Kindle Classic za 59 dolarów! Kilka nowych reklam: Kindle Paperwhite x2 i Classic dla dzieci Tablety Kindle Fire do $40 taniej i… fałszywy alarm (?) jeśli chodzi o Classica Paperwhite II wysyłany od dzisiaj do Polski – mój już leci! :-) Kindle Paperwhite 3 będzie miał ekran Mobius? 