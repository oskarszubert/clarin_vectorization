Magazyn „Fantasy   Science Fiction” ukazuje się od 1949 roku i od tego czasu publikuje opowiadania z różnych gatunków fantastyki. Pisali tam wszyscy liczący się autorzy, od Asimova przez Kinga do Vonneguta. Od niedawna możemy czytać ten dwumiesięcznik na Kindle i jest to naprawdę duża gratka dla miłośników fantastyki. Mamy do dyspozycji dwa wydania. Fantasy   Science Fiction, Free Exclusive Digest – to wydanie, które jest całkowicie darmowe. Zawiera jedno opowiadanie oraz całą pozostałą treść – recenzje, ilustracje, felietony. Spis treści wygląda następująco:  Nie jest to może dużo, ale dostajemy subskrypcję za darmo. Prawdziwym jednak hitem staje się… …Fantasy   Science Fiction, Extended Edition – jest to pełne wydanie magazynu w cenie $0.99 za miesiąc.  12 dolarów rocznie to 34 złote za sześć numerów. Jest to znacznie taniej niż polska edycja papierowa, gdzie pojedynczy numer kosztuje 17,90 zł, a prenumerata to 85 złotych (w tej cenie 4 numery zwykłe i jeden specjalny). Tutaj spis treści jest już bogatszy:  W obecnym numerze dostajemy:  jedną „novella” (opowiadanie do 40 tys. słów) trzy „novellets” (opowiadanie do 17,5 tys. słów) i pięć „short stories” (opowiadanie do 7,5 tys. słów)  To taki specjalistyczny podział w amerykańskiej branży wydawniczej uzależniony od długości, możemy o nim poczytać na Wikipedii: Word count. Co więcej, pierwszy numer dostaniemy za darmo – bo jak przy każdym magazynie na Kindle obowiązuje 14-dniowy okres próbny. Jeśli byśmy chcieli zapłacić jeszcze mniej, możemy spróbować takiej sztuczki:  Magazyn wychodzi co dwa miesiące, zaś abonament (w wysokości $0.99) pobierany jest co miesiąc. Dlatego też po przeczytaniu gazety możemy anulować subskrypcję i … zapisać się ponownie po wydaniu nowego numeru. Powinniśmy zapłacić tylko dolara.  Zaznaczam, że tego nie próbowałem i nie wiem jak reaguje Amazon, zresztą dla trzech złotych nie warto chyba kombinować. Powtórzę – 34 złote za takie pismo, to koszt jednej książki, a dostajemy za to około 50 opowiadań w roku. Przy okazji: od niedawna magazyny z Kindle Store można czytać nie tylko na Kindle 3 oraz Androidzie, ale także na iPadzie oraz iPhone. Nadal niestety nie są dostępne w Kindle for PC. Inna darmocha z Kindle Store Nie ma wyjątkowych hitów, ale parę rzeczy może się przydać.  Even You Can Learn Statistics: A Guide for Everyone Who Has Ever Been Afraid of Statistics (2nd Edition) – całkiem niezły podręcznik statystyki, pokrywający w zasadzie to, co miałem na studiach na pierwszym roku – od miar tendencji centralnej, do analizy regresji. Master Dating (52 Brilliant Ideas)  – zabawny poradnik dla kobiet na temat randkowania (i tego co z niego wynika). Tzn. zabawny był z mojego punktu widzenia. :) Read This Before Our Next Meeting – kolejny manifest ze stajni „Domino Project”, tym razem dotyczący spotkań biznesowych, które są zwykle stratą czasu. Mnóstwo pozytywnych recenzji, choć dla mnie tu raczej nic odkrywczego – ot różnice między „zwykłymi spotkaniami”, a „nowoczesnymi”, na których pewnych rzeczy robić nie należy. Superheroes: The Best of Philosophy and Pop Culture – o związku superbohaterów z filozofią i kulturą popularną. Kapitan America, Batman, Spiderman i inni. 5 of the USA’s Best Trips – pięć najlepszych wycieczek po Stanach według Lonely Planet. Ten Questions to Diagnose Your Spiritual Health – książka dla chrześcijan, chcących zdiagnozować swoje „życie duchowe”.  I tyle. Kolejny odcinek za tydzień lub dwa, przypominam, aby przed kliknięciem „Buy now” sprawdzić cenę! Czytaj dalej:  Polska edycja Fantasy   Science Fiction wyłącznie w Kindle Store The Science Fiction Megapack – mnóstwo czytania za dolara z Wildside Press Świt ebooków #2 – drugi numer pisma z RW2010 Specjalny (i darmowy) numer miesięcznika „W drodze” Accelerando – nagradzana powieść SF na licencji CC Świt ebooków – kwartalnik z RW2010 