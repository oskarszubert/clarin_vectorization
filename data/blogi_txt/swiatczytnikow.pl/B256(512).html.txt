Tego się kompletnie nie spodziewałem. Do sprzedaży wróciła wersja międzynarodowa Kindle Keyboard 3G i można ją ponownie zamówić do Polski. Model ten nie był dostępny od ponad pół roku. Przypomnijmy:  Kindle Keyboard to dawny Kindle 3 – najstarszy obecnie dostępny model czytnika z Amazonu, który premierę miał w sierpniu 2010. Ma on pełną klawiaturę, ułatwiającą wpisywanie tekstu, a także trochę skrótów klawiszowych, odpalających m.in. dwie gry… Keyboard 3G to jedyny model, który umożliwia przeglądanie internetu na połączeniu 3G, wprawdzie ograniczone od pewnego czasu do 50MB, ale do awaryjnego sprawdzenia rozkładu jazdy czy poczty jak znalazł, tym bardziej że działa w kilkudziesięciu krajach świata (mapka zasięgu wersji international). We wrześniu 2012 wraz z oprogramowaniem w wersji 3.4 Keyboard dostał m.in. wyraźniejszą czcionkę, kontrolę rodzicielską oraz obsługę nowego formatu KF8. Keyboard ma 4GB pamięci (3,25 na pliki użytkownika), a także syntezator mowy, obsługę audiobooków i MP3 – funkcje które zostały z nowych Kindli usunięte.  Więcej w porównaniu wersji Kindle. Jeśli chodzi o koszty zamówienia, te się (niestety) nie zmieniły. Kolejno:  czytnik kosztuje $189 jego przesyłka $20,98 opłaty celne $57,85 razem: $267,83 czyli około 840 zł.  Warto zauważyć, że razem z czytnikiem można kupić oryginalną okładkę przecenioną o 50% (do $17,49). Nie ma pewności na jak długo ten model będzie w sprzedaży. Możliwe, że jest to „jedna  z dziur w matriksie”, co Amazonowi się już zdarzało i okazja szybko się skończy. Czy warto dzisiaj zamawiać Kindle Keyboard 3G? Dla niektórych ten model jest jak Mercedes – niezależnie od wieku pozostaje klasą sam dla siebie. Ja wciąż go używam na równi z nowym Paperwhite. Czytaj dalej:  To nie zombie, to Kindle Keyboard znów w sprzedaży ;-) Jeden, samotny… Kindle Touch 3G wrócił do sprzedaży Amazon przecenia oryginalne okładki dla Kindle Touch i Keyboard Wietrzenia magazynów ciąg dalszy czyli… powrót Kindle DX „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite 3G wysyłany już do Polski. Warto dopłacać? 