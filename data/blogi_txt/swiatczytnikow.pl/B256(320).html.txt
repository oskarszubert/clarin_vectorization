Klienci polskich marketów Tesco właśnie zaczną korzystać z e-papieru! I nie chodzi tutaj o okazjonalne wyprzedaże czytników. Jak na blogu firmy Manubia donosi Konrad Latkowski, w supermarketach tej sieci pojawiły się niedawno wyświetlacze cen oparte na technologii e-papieru. Na zdjęciu wygląda trochę jak zwykły ekran ciekłokrystaliczny z kalkulatora, ale to jest atrament elektroniczny. Pierwsze wzmianki o planowanej współpracy Tesco z firmą ZBD Displays. pojawiły się pod koniec 2008 roku. Brytyjska sieć hipermarketów miała wdrożyć w swoich sklepach produkt o nazwie „e-pop” czyli „Electronic Point of Purchase”. Dlatego należy zakładać, że wdrażane właśnie w Polsce etykiety to efekt właśnie tej współpracy. ZBD oferuje pięć typów wyświetlaczy. Wszystkie cechują się wysoką jasnością (39%), wysokim kontrastem (20:1) i bardzo szerokim kątem widzenia (160 o). Całość wieńczy rozdzielczość 100 dpi. System e-pop dostępny jest między innymi w Estońskiej sieci ETM, Włoskiej SISA, czy Północno Amerykańskim – PCC Natural Markets. Takie rozwiązanie ma mnóstwo zalet – choćby możliwość bezprzewodowej aktualizacji, co z perspektywy sklepu posiadającego na stanie tysiące produktów jest ogromną korzyścią czasu. Dodatkowo, jeśli ceny pobierane są bezpośrednio z systemu – wtedy zmniejszy się liczba przypadków, w których cena na półce jest inna od tej na kasie. Z drugiej strony, zwiększy się skłonność sieci do manipulacji cenami, ale robią to i tak… Wada e-papieru jaką jest konieczność źródła światła, tutaj nie stanowi problemu, bo przecież półki w sklepach są zwykle bardzo dobrze oświetlone. Gdzie znajdziemy Tesco z e-papierem? Niestety nie mamy wykazu  gdzie już działa system. Możemy natomiast podpowiedzieć, że Tesco w Bielsku przy ul Warszawskiej, oraz Tesco w Żarach posiada już całe system e-ink. Ponoć w Krakowie przy ul. Kapelanka także już pierwsze alejki są w tym systemie. Przy okazji ważne rozróżnienie – wyświetlacze w Tesco nie mają „einku”, bo jest nazwa głównego producenta e-papieru, korzystają z technologii firmy ZBD, która reklamuje się jako „epapier for retail” i w materiałach promocyjnych starannie unika określenia „atrament”. :-) Na swojej stronie mają przykłady różnych wdrożeń:   Po tablicach rejestracyjnych i rozkładach jazdy znów widzimy, że e-papier nie tylko nie odchodzi w zapomnienie, przeciwnie – coraz tańsze wyświetlacze znajdują kolejne zastosowania. Czytaj dalej: Sześciometrowa tablica e-papieru w Nowym Jorku, ale… z Gdyni Zastosowania e-papieru: rozkłady jazdy i… tablice rejestracyjne Antyweb wieści „zmierzch rynku e-papieru”. Znowu?! Amazon wchodzi do Polski… ale nie ze sklepem PocketBook CAD Reader czyli czytnik dla architektów Na porządny kolorowy e-papier to my sobie jeszcze poczekamy… 