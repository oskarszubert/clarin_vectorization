Dzisiaj kolejny dzień pojedynczych promocji, choć ta pierwsza świeci dość jasnym światłem, a propozycja z Amazonu może niedługo i w Polsce zrobić furorę. Blog osławiony między niewiastami (9,90 zł w Nexto; MOBI + EPUB) – wybór felietonów Artura Andrusa zamieszczonych wcześniej na jego blogu. Ocena w LC to 7,8/10. W książce, oprócz przewrotnych, rymowanych i nierymowanych tekstów blogowych, znajdziemy też Andrusa-mniej- znanego (m.in. felietony dla policji i lekarzy) oraz Andrusa- bardzo-popularnego (choćby teksty piosenek, które szturmem zdobywają polskie listy przebojów). Andrus poprosił wydawcę, żeby w książce nie zamieszczać rysunków ani zdjęć. Jest to wyraz jego szacunku dla czytelników. – Ale proszę zostawić trochę wolnego miejsca, tak, żeby każdy mógł sobie sam coś narysować. Nie narzucajmy czytelnikom tego, co mają oglądać, wystarczy, że narzuciliśmy im to, co mają czytać! – mówił wyraźnie poruszony podczas przygotowań do druku. Poruszenie Andrusa zostało utrwalone na pamiątkowym zdjęciu, którego jednak w książce nie publikujemy, bo jest poruszone. Każdą stronę tej książki przenika typowo andrusowska ironia naiwna, Andrus jako rodowity warszawiak z Sanoka jest klasycznym typem sympatycznego cynika, który najchętniej żartuje nie z innych, a z samego siebie. Wampir z Ropraz (16,74 zł w Publio; MOBI + EPUB) – thriller Jacquesa Chessexa oparta na prawdziwej historii z początków XX wieku. Rosa, córka sędziego, umiera na zapalenie opon mózgowych. Dzień po pogrzebie ktoś dokonuje gwałtu na jej zwłokach i rozrywa je na części. W pobliskich miejscowościach dochodzi do podobnych zbrodni. Psychopata bezcześci groby i profanuje zwłoki młodych kobiet. Ludzi ogarnia panika. Śpią z krucyfiksami, a domy obwieszają czosnkiem. Jednocześnie zaczyna się polowanie na psychopatę. Podejrzanym jest Favez – niespełna rozumu alkoholik dotknięty prawdopodobnie zoofilią. Badanie psychologa potwierdza przypuszczenia: Favez miał ciężkie dzieciństwo, które wpłynęło na jego psychikę. Dowody jednak nie są wystarczające i „wampir” zostaje wypuszczony na wolność. To, co się później stanie, będzie zarówno efektem przypadku, jak i okoliczności historycznych. Okablowanie strukturalne sieci. Teoria i praktyka. Wydanie II (20,93 zł w eBookpoint; MOBI + EPUB + PDF) – temat może nudny, ale gdyby nie to, że ktoś już w naszych domach, szkołach i zakładach pracy położył te kable, to byśmy Świata Czytników nie czytali. Książka prezentuje właśnie zasady projektowania sieci teleinformatycznych oraz przybliża zarówno teoretyczne, jak i praktyczne aspekty okablowania strukturalnego. Z tego podręcznika dowiesz się, jak sporządzić dokumentację projektową oraz kosztorys. Poznasz systemy dystrybucji okablowania, a także ogólne zalecenia instalacyjne. Będziesz również potrafił ocenić i sprawdzić system pod względem zgodności z normami. W książce tej zawarto bowiem wszelkie informacje niezbędne do samodzielnej realizacji projektu sieci. 2x Kindle Daily Deal Into the Darkest Corner ($1,99 w Amazonie) – debiutancka powieść Elizabeth Haynes, która ukaże się w Polsce dopiero w listopadzie jako „W najciemniejszym kącie”. Zdobyła tytuł książki roku 2011 w księgarni Amazon UK. W KDD książka oczywiście po angielsku, ale cytuję polski opis. „W najciemniejszym kącie” to niezapomniany thriller psychologiczny, który zachwyca misternie skonstruowaną intrygą i mistrzowskim budowaniem napięcia. Książka przedstawia wiarygodny obraz chorobliwej obsesji, który na długo pozostaje w pamięci czytelnika. Catherine Bailey jest singielką wystarczająco długo, by na pierwszy rzut oka rozpoznać smakowity kąsek. Lee – wspaniały, charyzmatyczny i spontaniczny – wydaje się mężczyzną idealnym. Znajomi Catherine, którzy po kolei ulegają jego urokowi, również podzielają tę opinię. Wkrótce jednak Lee ujawnia swoje prawdziwe oblicze, a miejsce czułości i namiętnego seksu zajmuje chorobliwa zazdrość. Yellow Star ($1,99 w Amazonie) – podobno wojnę w łódzkim getcie przeżyło tylko 12 dzieci. Tutaj swoją historię opowiada Syvia Perlmutter, która w 1939 roku miała 4 lata. Odsyłam też do obszernego opisu na Wikipedii. Grade 4–8—Jennifer Roy’s partially fictionalized retelling (Marshall Cavendish, 2006) of her Aunt Syvia’s life in 1939 Poland recounts the true experiences of a 4-year-old child who is forced into a well-guarded ghetto with nearly 300,000 Lodz Jews who lived in fear, poverty, and starvation. Many years after the end of WWII, Syvia Perlmutter was able to share with her niece the terrible story of the family’s ordeal during the Holocaust. In free verse form, Roy writes from the perspective of a child from 1930 to 1945, bringing to life what it was like to live in the Jewish ghetto. Język książki napisanej przez Jenniffer Roy jest stylizowany na opowieść dziecka, przez co książka jest w Kindle Young Adult Daily Deal. Pozostałe promocje tygodnia:  Były grzyby, teraz idziemy na ryby! – Woblink po Grzybobraniu ogłasza kolejną promocję, gdzie ten, kto zbierze najwięcej „ryb” wygra czytnik Kindle Classic. Przy okazji jest też promocja na kilkadziesiąt książek, np:Pluton wyrzutków (20,93 zł), Pięćdziesiąt twarzy Greya (24,50 zł),Córka łupieżcy (16,90 zł),Pakt Ribbentrop-Beck (20,93 zł). Dodatkowo: każdy, kto na zakupy wyda co najmniej 100 zł, otrzyma trzy kody rabatowe o łącznej wartości 30 zł (co działa jednorazowo, nie dla każdych 100 zł). Informacje o konkursie. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Azjatycka proza do 60% taniej – na Woblinku. Takie tytuły jak: Gaumardżos! Opowieści z Gruzji (12,90 zł),Dziewczęta z Szanghaju (9,90 zł),Prowadzący umarłych. Opowieści prawdziwe. Chiny z perspektywy nizin społecznych (26,90 zł),Wiadomość od nieznanej chińskiej matki (12,90 zł). Niedawno pisałem o Humble eBook Bundle czyli nowym projekcie, podobnym do wcześniejszych promocji gier. Kafka nad morzem Haruki Murakamiego (17,99 zł w Legimi; MOBI + EPUB) – książka tygodnia w Legimi. Czas na skuteczne uwodzenie w eBookpoint to obniżka 50% na kilkanaście tytułów zarówno dla panów i pań. Przykładowo: 101 pomysłów na randkę (15,99 zł), Mężczyźni są jak ryby. Jak złowić faceta. Wydanie II (11,45 zł), albo Sztuka uwodzenia słowami. 250 pytań i odpowiedzi na temat podrywania kobiet (15,99 zł). Do 17 października.  Niedawne premiery:  E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. Kochanie, zabiłam nasze koty (17,91 zł w Publio; EPUB + MOBI) – to prapremiera nowej powieści Doroty Masłowskiej. Wilkozacy. Krew z Krwi (27,05 w Publio; MOBI + EPUB) – nowa powieść Rafała Dębskiego. To jest kolejna premiera z Publio, do której możemy dobrać za darmo inną dowolną pozycję autora. Lista książek pojawi się po kliknięciu „Dodaj do koszyka”. Premiery wydawnictwa Znak w Woblinku. M.in.: Prawdziwy gangster. Moje życie: od żołnierza mafii do kokainowego kowboja i tajnego współpracownika władz. (14,90 zł), Musiałam odejść (9,90 zł)  – wspomnienia żony Osamy ibn Ladena. John Lennon. Listy (29,90 zł w Publio; MOBI + EPUB) – premiera dla wszystkich fanów Beatlesów. W obronie syna (17,88 zł w Publio; MOBI + EPUB) – thriller Williama Landaya. Nowości wydawnictwa Wielka Litera w Virtualo – to dwa tytuły: Niewidzialna pani domu (15,90 zł) oraz Proces Eichmanna (19,90 zł). Nowości wydawnictwa Agora w Publio – to także dwa tytuły: Moje noce z mężczyznami Krystyny Mazurówny oraz Kiełbasa i sznurek  Jerzego Bralczyka i Michała Ogórka.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 