Zacznę od przeglądu paru fraz z Google, które pojawiają się w raportach Analytics: O torrentach:  O chomiku:  Ogólnie o piraceniu:  Pytania te pojawiają się także obficie na różnych forach. Zacytuję wypowiedź, która zawiera w całości różne obawy związane z kupnem czytnika. Odrazu zaznaczam iz nie jestem zadnym piratem, nigdy nie spiracilem gry (mam ponad 100 na steamie). Chodzi mi o to czy mozna wgrac ksiazke z jakiegos tam źrodla (o nazwie pewnego gryzonia), chodzi mi dokladnie o ksiazke „Starcie Królów”, dlaczego pytam? Postanowilem sie przerzucic na ebooki z racji wygody, chodze na zajecie itd. Ksiazke mam juz w wersji papierniczej, nie zamierzam placic drugi raz. W skrocie, da sie przegrac ksiazke na kindle, spiracona? Ne zablokuja mi konta, nie pozwa do sadu? maja w ogole dostep do takich danych? Wiem nie do konca legalne, jak sie nie bedzie dalo to dokoncze ksiazke kiedy indziej… Pisownię pozostawiłem oryginalną. :-) Dylematy potencjalnych posiadaczy Kindle wydawać się mogą banalne, ale odpowiem i na nie:  Na Kindle do katalogu „documents” można wgrać pliki dowolnego pochodzenia. Jeśli nie mamy książek w formatach obsługiwanych przez Kindle, można je łatwo przekonwertować np. przy pomocy programu Calibre. Tak samo można wysłać pliki mailem – sam Amazon nazywa je „Personal Documents” czyli dokumenty osobiste i nie interesuje się nimi. To samo dotyczy wszystkich innych popularnych czytników. Ani Onyx, ani Pocketbook, ani Prestigio nie blokują wgrywania jakichkolwiek plików! Faktem jest, że „korporacyjni” producenci czytników, np. Amazon, Barnes Noble, Kobo, Sony zbierają informacje o korzystaniu z tych urządzeń. Ładnie podsumowuje to ostatni raport Electronic Frontier Foundation. Jednak skąd mamy pliki – to ich nie interesuje. Wśród milionów użytkowników tych czytników nie było jak dotąd sytuacji, w której producent przyczepił się do czytania własnego pliku. I nie, Amazon nie usuwa zdalnie książek, których u nich nie kupiłeś. W ogóle wokół tego tematu krąży mnóstwo mitów.  Nie jest to wpis o problemie piractwa – i nie chcę tutaj się na nim skupiać. Dopóki są techniczne możliwości – a wygląda na to, że wciąż będą – część posiadaczy czytników będzie ściągała książki udostępnione nielegalnie. Czytaj dalej:  TOP15 polskich księgarni e-booków według miesięcznika Press Najlepszy BookRage w dziejach: sześć e-booków Janusza Zajdla! Kindle Matchbook czyli Amazon dokłada e-booka do książki papierowej Rzeczpospolita ma wersję na Kindle! Pytania o przyszłość prawa autorskiego – odpowiedz Komisji Europejskiej Audioteka ma… e-booki, które nazywa „audiobookami+” 