Na Woblinku pojawiły się wyczekiwane od dawna e-booki Stanisława Lema. I to w sensownych cenach. Stanisław Lem był jednym z tych, którzy przewidzieli istnienie czytników książek. W książce „Powrót z gwiazd” nazwał je optonami. Ale – jak na ironię – przez długi czas  książek Lema nie było w formie legalnych e-booków. Dopiero teraz pierwsze tytuły pojawiły się w Woblinku. Na razie wybór nie jest duży, choć obejmuje najpopularniejsze powieści i opowiadania Lema:  Bajki robotów (14,90 zł) Cyberiada (19,90 zł) Kongres futurologiczny (14,90 zł) Solaris (14,90 zł) Jest też książka wspomnieniowa jego syna – Tomasza Lema: Awantury na tle powszechnego ciążenia (14,90 zł). Wszystkie e-booki dostępne są jako MOBI (ze znakiem wodnym) oraz EPUB (z DRM). Co ciekawe – wszystkie promowane książki mają „standardowe” okładki – zdjęcie Lema oraz tytuł – tak jakby ich wydawca (nieznany mi bliżej Cyfrant) miał prawo tylko do tekstu, a nie zaś do okładek, które znamy z wydań papierowych. I pewnie tak jest. Z informacji, jakie krążyły po branży, spadkobiercy praw do utworów Lema przez długi czas nie chcieli wydawać ich cyfrowo. Pozytywnie trzeba ocenić… ceny. W przypadku klasyki literatury, którą są niewątpliwie e-booki Stanisława Lema byłoby nieporozumieniem sprzedawanie ich drożej niż 20 złotych. PS. Inna promocja Woblinka w tym tygodniu to „Filmowe e-booki” z przeceną do 60% – m.in. „Jak zostać królem”, „W kanałach Lwowa”, „Imię Róży”, albo „Firma”. Czytaj dalej:  Harry Potter wreszcie po polsku w Pottermore Shop oraz Woblinku Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Minibooki z Woblinku – wszystek pieniądz przepuścisz! :-) Jeff Bezos i era Amazona – wyniki konkursu oraz kilka cytatów na temat początków Kindle Jak podzielić wyrazy w e-bookach KF8 lub EPUB? 