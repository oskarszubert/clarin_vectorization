Dziś w południe Nexto wystartowało z akcją, która ma według nich na celu zmianę oblicza polskiego rynku e-książek. Przez 30 dni będą codziennie sprzedawać jeden bestseller za 9,90 zł. Mówiąc po ludzku, dostaliśmy odnowioną Okazję Dnia, w której dzisiaj jest „Miasteczko Salem”, w ramach pierwszego dnia promocji. Cytując informację prasową: Po raz kolejny widzimy ogromną przepaść jaka dzieli nas od rozwiniętych krajów zachodnich, w których e-czytelnictwo zaczyna wieść prym. – mówi Bartłomiej Roszkowski, prezes NetPress Digital – Pomimo, że zwolenników ebooków w Polsce nie brakuje, to często są oni traktowani jak klienci drugiej kategorii. Z tego powodu wynika sytuacja, że e-książki, których koszt jednostkowy jest praktycznie zerowy , są sprzedawane w tych samych cenach co książki papierowe. Pragniemy pokazać, że można sprzedawać więcej za mniej. [od rd: chodzi o koszt replikacji pliku — patrz sprostowanie niżej] Promocja „Czas na ebooki, Polacy!” ma dwa główne cele – pokazać wydawnictwom ile ebooków można sprzedać ustalając ich cenę na odpowiednim poziomie oraz promować e-czytelnictwo pośród osób, które do tej pory nie miały zbyt dużej z tym styczności. Obydwa priorytety zostaną osiągnięte bez większych trudności dzięki szeroko zakrojonej akcji promocyjnej oraz atrakcyjnym cenom bestsellerowych tytułów. Przez 30 dni codziennie pojawiać się będą, za 9,90zł, książki takich autorów jak Stephen King, Stieg Larsson, Harlan Coben czy Terry Pratchett. Co się jeszcze zmieniło w stosunku do poprzedniej Okazji dnia:  Koniec limitów. Dotąd, gdy książka była popularna, mogła zostać wykupiona przed końcem promocji – teraz już do tego nie będzie dochodzić. Można będzie łączyć zamówienia w koszyku, czyli razem z książką promocyjną zamówić też inną. A to się wiąże z konkursem opisanym niżej.  Konkurs z czytnikiem Codziennie jedna osoba wygrywa czytnik ebooków Onyx Boox i62 Espresso. Jest to flagowy model Onyxa z ekranem dotykowym, którego właśnie też testuję. Posiadaczem czytnika zostanie codziennie osoba, która opłaci największe zamówienie zawierające w sobie promocyjną książkę z Okazji Dnia. Szczegółowy regulamin promocji znajduje się na stronie Nexto. Zwycięzcy będą ogłaszani codziennie na fanpage Nexto. Plan promocji do 18 października Nexto opublikowało już listę książek, które znajdą się w promocji w kolejnych dniach. 19.09: Miasteczko Salem – Stephen King (-65%) 20.09: Jedenaście – Mark Watson (-69%) 21.09: Ciemne sekrety – Hans Rosenfeldt, Michael Hjorth (-71%) 22.09: Zdobądź więcej – Stuart Diamond (-66%) 23.09: Czas żyć, czas zabijać – Miroslav Żamboch (-73%) 24.09: Kroniki Jakuba Wędrowycza – Andrzej Pilipiuk (-66%) 25.09: Sekrety Watykanu – Corrado Augias (-75%) 26.09: Dzienniki Kołymskie – Jacek Hugo-Bader (-75%) 27.09: Jedyna szansa – Harlan Coben (-61%) 28.09: Pomnik Cesarzowej Achai – Andrzej Ziemiański (-76%) 29.09: Bez mojej zgody – Jodi Picoult (-61%) 30.09: Ojciec nieświęty. Krytyczne głosy o Janie Pawle II – Piotr Szumlewicz (-50%) 01.10: Pod kopułą – Stephen King (-74%) 02.10: Kosiarz – Terry Pratchett (-58%) 03.10: Modlitwa za Owena – John Irving (-67%) 04.10: Droga – Cormac McCarthy (-60%) 05.10: Wielki szort – Michael Lewis (-67%) 06.10: Jeden dzień – David Nicholls (-64%) 07.10: Barça. Za kulisami najlepszej drużyny świata – Graham Hunter (-69%) 08.10: Desperado – Tomasz Stańko, Rafał Księżyk (-77%) 09.10: Byle dalej – Marta Owczarek, Bartłomiej Skowroński (-64%) 10.10: Na gorącym uczynku – Harlan Coben (-65%) 11.10: Woda dla słoni – Sara Gruen (-65%) 12.10: Stulatek, który wyskoczył przez okno i zniknął – Jonas Jonasson (-66%) 13.10: Dlaczego tyjemy i jak sobie z tym poradzić? – Gary Taubes (-60%) 14.10: Mężczyźni, którzy nienawidzą kobiet – Stieg Larsson (-71%) 15.10: Blog osławiony między niewiastami – Artur Andrus (-70%) 16.10: Sekrety La Roja – Miguel Ángel Díaz (-69%) 17.10: Muzyka duszy – Terry Pratchett (-66%) 18.10: Czarna bezgwiezdna noc – Stephen King (-66%)  Pamiętajcie, aby kupować przez stronę Okazji Dnia bo tylko tam możemy dodać do koszyka książkę z rabatem, o cenie 9,90 zł. Czytaj dalej:  Darmocha od Nexto i Wydawnictwa MAG: Gwiezdny pył i Kamienna Ćma Nexto uruchamia kiker.pl – serwis grupowych zakupów e-booków Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników Nexto pozbywa się ostatecznie Adobe DRM Prenumeraty cykliczne z Nexto – podsumowanie i ostatnia seria kodów 