Mały renesans darmochy, choć to wciąż oferty głównie jednego wydawnictwa, czyli FT Press…  Personal Health: What You Need to Know from Modern Science (Collection) – kolekcja trzech książek: „The Addicted Brain” – co powoduje uzależnienia i jak z tym sobie radzi (lub nie radzi) nasz mózg, „Antibiotic Resistance: Understanding and Responding to an Emerging Crisis” – jak bakterie bronią się przed antybiotykami, „Allies and Enemies” – jak nasze organizmy żyją z bakteriami. To świetna okazja, żeby poznać współczesne wyzwania medycyny i dowiedzieć się czegoś o naszych organizmach. Herbal Supplements and the Brain: Understanding Their Health Benefits and Hazards – o tym, jak różne ziołowe substancje wpływają na nasz mózg i zdrowie. Omówiono m.in. gingko, walerianę, herbatę, kawę, melisę, lawendę… Czyli te bardziej legalne. Recenzenci narzekali, że trochę za naukowe (tak, są wzory chemiczne! skopiowane swoją drogą z Wikipedii…), ale za darmo warto spróbować. A nuż czegoś ciekawego się do wiemy. Social Media and Public Relations: Eight New Practices for the PR Professional – wydana w tym roku książka dla marketingowców – jak poradzić sobie w nowej rzeczywistości, gdzie media społecznościowe odgrywają tak wielką rolę. Z kolejnych rozdziałów dowiemy się m.in. jak ochronić się przed kryzysem i jak analizować nasze relacje z klientami. Investing Essentials: What You Need to Know – 6 miniksiążeczek jednego autora o różnych aspektach inwestowania – np. dywidendy, fundusze ETF i akcje. Raczej amerykański punkt widzenia. Diagnosis Death – o, wreszcie inne wydawnictwo. Thriller medyczny, z recenzjami mieszanymi, ale ponoć dość realistyczny. (ponownie) Wildflowers of Terezin – dobrze oceniana powieść o duńskim pastorze, który angażuje się w pomoc dla Żydów osadzonych w obozie koncentracyjnym w Terezinie na terenie dzisiejszych Czech. (ponownie) Marketing Strategy from the Masters (Collection) – kolejny doskonały zestaw książek marketingowych, razem kosztujących kilkadziesiąt dolarów: „Marketing Metrics”, „Marketing in The Public Sector” orz „Brand Revitalization”. Lektura obowiązkowa dla każdego marketingowca, a i student może zabłysnąć jakimś cytatem w pracy semestralnej. Autorem książki o marketingu w sektorze publicznym jest słynny Philip Kotler. (ponownie) The Rules of Management, Expanded Edition: A Definitive Code for Managerial Success (Richard Templar’s Rules) – potężna księga o zarządzaniu, z dobrymi recenzjami. Wyróżnia się może tym, że połowa jest o tym jak zarządzać ludźmi, a druga połowa – jak zarządzać sobą, czego wielu managerów może nie potrafić. (ponownie) Now You’re Thinking!: Change Your Thinking…Revolutionize Your Career…Transform Your Life – dzięki tej książce można zrozumieć swój sposób myślenia i zastosować zawarte w niej rady. W pierwszej części poznajemy historię Amenah, irackiej dziewczynki, której niestandardowe myślenie miało uratować życie.  Darmowy magazyn:  Ukazał się 9 już numer magazynu Mensis przeznaczonego głównie dla firm handlujących w internecie. Formaty PDF, EPUB i MOBI. Polecam.  Przypomnienie:  Wszystkie polecane, a wciąż darmowe e-booki z Kindle Store znajdują się na stronie zbiorczej. Sprawdzaj zawsze cenę przy kupnie, ale jeśli się pomylisz, masz 7 dni na zwrócenie książki. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 