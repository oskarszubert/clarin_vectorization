Trzeba powiedzieć, że prowadzący księgarnię eBookpoint mają sporo pomysłów na przyciągnięcie uwagi. Tutaj petycja o VAT, tutaj jakaś promocja, tutaj nowa funkcja wysyłania na Kindle… A wczoraj ogłosili konkurs, w którym można wygrać Kindle 4. Aby wziąć udział, wystarczy napisać na swoim blogu, czy też w jakimś serwisie społecznościowym dlaczego uważamy zabezpieczenia DRM za kiepskie rozwiązanie, a linkiem podzielić się w komentarzach na blogu eBookpoint. A Kundelek – wersja Classic – wygląda tak: Bardzo fajny (i tani) pomysł na promocję, a w konkursie wzięło już udział kilkadziesiąt osób. Niektórzy trochę bezmyślnie, bo nie ma to jak linkować do profilu na facebooku, który jest widoczny tylko dla znajomych. :-) Poczytałem sobie jednak parę wypowiedzi. Co było dla mnie chyba największym zaskoczeniem, to wpis na blogu „Czytam więc jestem”: Szczęśliwa posiadaczka czytnika, czyli ja, rzuciła się na ebooki. Jakaż była moja wściekłość, gdy po zapłaceniu ok. 30 zł i otrzymaniu pliku z powieścią dowiedziałam się, że nie mogę jej przeczytać na moim ukochanym urządzeniu. Wiecie dlaczego? Bo okazało się, że na plik został założony DRM!!! Takie zabezpieczenie, które powoduje, że książkę można czytać tylko w programie Adobe Digital Editions. Czyli muszę mieć dostęp do netu. Czyli czytniki bez Wi Fi tego nie odbiorą. Mój czytnik nie obsługuje tych zabezpieczeń. Kupiłam onyxa w najtańszej wersji bez Wi Fi, bo nie mam pieniędzy na wypasione bógwico. Teraz zazdroszczę posiadaczom Kindelków. Tymczasem… czytnik autorki (Onyx Boox) obsługuje DRM – tyle że po podłączeniu go do komputera i autoryzowaniu w Adobe Digital Editions. WIFI tu nie ma nic do rzeczy. To jednak pokazuje, jak wielkim problemem są takie zabezpieczenia dla „zwykłego” czytelnika. Czytaj dalej:  Mój pierwszy rok z Kindle Paperwhite – co się zmieniło w moim czytaniu? Marcin M. skaczący po książkach, czyli suplement do „felietonowej afery” Okładka z magnesem do Paperwhite czyli „zrób to sam” Twórca Spider’s Web wchodzi w relację… z Kindle Oto, co czytałem w roku 2013 Trzy lata Świata Czytników – odpowiedzi na Wasze pytania 