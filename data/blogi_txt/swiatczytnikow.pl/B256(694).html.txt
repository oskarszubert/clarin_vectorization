Pamiętacie tego pana z Faktu? Niektórzy podobnie przeżywają losy ich Kundelka (3G), czy też Kindelki (WIFI?) w drodze z Amazona. Od pędzących samolotów internet się trzęsie. Na forum eKsiazki.org można znaleźć wątek Wysyłka nowego Kindle przez Amazon, kiedy wreszcie będzie, w którym nabito już ponad 1000 postów. Kindle jest ze Stanów wysyłany kurierem (zazwyczaj UPS), dlatego każdy szczegółowy etap dostawy można śledzić online. Sparks, Louisville, Kolonia, Pyrzowice, Ożarowice, Warszawa, Wólka Kosowska i inne miejsca. No i każdy status można omawiać: Status na dziś: January 24, 2011 09:10:00 AM OZAROWICE PL Arrived at destination country Planowany czas doręczenia wg Amazonu – czwartek. Sądzicie, że dadzą radę? Kundelki zbliżają ludzi: A: „Mój jest już w : Koeln, Germany 16.01.2011 16:39 Arrival Scan ” B: „No to leciał razem z moim :)” Niektórzy dbają o ich stan emocjonalny: Mój idzie zdaje się razem z Twoim przynajmniej nie jest samotny zwiedzając świat;) Można wylać żale: No masakra, cały świat praktycznie w dwa dni. A tu tydzień czasu odprawa… Momentami obawy przechodzą już w lekkie paranoje: Mam nadzieje że samolot się nie rozbił bo kolejnej żałoby narodowej już nie wytrzymam psychicznie I telefony do kuriera: UPS powiedział że przesyłka jest w odprawie w Pyrzowicach a na stronie nie ma aktualnych statusów. Konsultant zdementował informacje jakoby samolot został porwany przez terrorystów,albo zaginął w trójkącie bermudzkim. Co prowadzi do reakcji moderatorów: Ależ naprawdę nie ma co analizować każego wpisu z trackingu. Traktujcie to jako informację orientacyjną, bo inaczej można skończyć w szpitalu dla psychicznie chorych. Czy jednak każdy ma dostatecznie silną wolę? To może wyzwanie dla wszystkich czekających: zrobić sobie 1 dzień (pełne 24h!) bez sprawdzania stanu przesyłki? :) Podołalibyście? :P Ostatnie chwile oczekiwań: U mnie wysłane przez Amazon 20.01, dostarczone dzisiaj. [...] Szkoda tylko, że siedzę w pracy jak idiota, a zabawka się marnuje samotnie w domu I wreszcie można podzielić się radością: A: Jest cudowny. Zupełnie inny świat. Długo to trwało, ale w końcu dotarł. B: Moj przyszedl pare minut przed czwarta. Teraz w domu pytaja dlaczego caly czas chodze z glupim usmiechem. PS. Tutaj dokładniej na temat wysyłki Kindle i etapach, które podczas niej przechodzi. Czytaj dalej:  Nie śpię, bo czekam na Kindle #3 – nie śpij, bo kurier zadzwoni [nieaktualne] 13 dni czekania na nowego KPW Paperwhite II wysyłany od dzisiaj do Polski – mój już leci! :-) Nowy KPW znowu wysyłany na bieżąco Jak odróżnić od siebie PW2 i PW1? Kindle Paperwhite 3 będzie miał ekran Mobius? 