W ostatnich (gorących w temacie Kindle) dniach serwis ma średnio 4-5 tysięcy odwiedzin dziennie, a pod każdym prawie wpisem pojawia się kilkadziesiąt komentarzy. Jest też nowe zjawisko, którego dotąd nie widziałem, w postaci nieśmiałych prób trollingu i przepychanek. Zgodnie z regułą wybitej szyby, jeśli pozwolimy na trochę, potem może być gorzej. Chcę, aby nasze rozmowy w komentarzach były jak najbardziej merytoryczne i skupiały się na temacie, a nie na tym kto ma rację, kto jest pokrzywdzony i dlaczego mamy taki układ geopolityczny. Dlatego postanowiłem dołożyć zasady komentowania, z którymi warto się zapoznać przed dodaniem komentarza. Przy okazji – myślę cały czas o rozwinięciu funkcji społecznościowej tego serwisu, abyście mieli przynajmniej możliwość zalogowania, śledzenia dyskusji i założenia własnego wątku. Nie wiem jeszcze, które z rozwiązań technicznych wybrać. Jeśli ktoś ma doświadczenie z wordpressem i chce coś zaproponować, to poproszę o komentarz lub odezwanie się na priv (rd at webaudit.pl). Czytaj dalej:  Luźne dyskusje: lipiec 2013 Dzień Domeny Publicznej 2014 + konkurs na okładkę dla Wolnych Lektur 10 tysięcy na Facebooku :-) i o tym, co trzeba zrobić, żeby nas czytać… Trzy lata Świata Czytników – odpowiedzi na Wasze pytania Pojedynek blogerów 27 maja – na czym czytać? Wasze e-bookowe triki – rozwiązanie konkursu Lifehackera! 