We wpisie gościnnym z listopada Janek radził jak sobie radzić z PDF-ami. Konwersja PDF to temat rzeka. Format ten nigdy nie nadawał się do jakiegokolwiek przerabiania. Miał wyglądać na ekranie jak tekst drukowany i tyle. Sporym nieszczęściem dla internetu stało się to, że książki elektroniczne nadal niektórzy rozumieją jako PDF i próbują publikować w tym formacie. Mimo różnych metod (patrz np. przepis na szybką konwersję PDF), czasami nie jesteśmy w stanie zrobić z PDF sensownego pliku MOBI/EPUB. Problem jest np. z książkami naukowymi, zawierającymi wiele wzorów i wykresów. Jeśli wszelkie próby zawodzą, trzeba się pogodzić z tym, że PDF będziemy musieli przeczytać w formacie oryginalnym. Co jednak z małymi ekranami? Dopóki nie doczekamy się popularności – i niższych cen – czytników 10-14 calowych, trzeba się bronić półśrodkami. Otóż można te PDF-y przerobić do… innych, lepszych PDF-ów. cut2col Program cut2col to narzędzie, które pozwala „rozbić” PDF składającego się z kilku kolumn. Często w ten sposób publikowane są magazyny albo artykuły naukowe.  Obsługa jest bajecznie prosta – otwieramy program (jest to plik .jar – program napisany w JAVIE), wczytujemy PDF i program sam wie, jak podzielić kolumny. Możemy ewentualnie coś poprawić (np. w przykładzie na górze oddzielić część tytułową), potem klikamy „Cut   Merge” i załatwione. W efekcie dostajemy PDF z jedną kolumną, pasującą do czytników. Tak wyglądają poszczególne strony artykułu – na czytniku 6″ czytać się będzie idealnie.  Korzystanie z programu jest łatwe, a efekty zaskakująco dobre. papercrop Gdy pliki są nieco bardziej skomplikowane, do pomocy staje nam papercrop. Program ten robi to samo co cut2col, ale jest bardziej zaawansowany. Jego celem jest dowolne pocięcie PDF i zrobienie wersji pasującej do czytnika 6-calowego. Jeśli layout jest skomplikowany – to program spróbuje zgadnąć jaka była kolejność bloczków na ekranie. Interfejs papercrop ma sporo opcji, choć często wystarczy „default preset” i kliknięcie „process all pages”. Bez pytania przerobi wszystkie oraz zapisze na dysku. Tutaj przerobił mi jeden z raportów ściągniętych z netu – przykładowo ustawiłem orientację poziomą, ale może być i pionowa.  Jest jeszcze jedna różnica między cut2col i papercrop – ten drugi zawsze wypluwa na końcu PDFy w formie grafik, z kolei cut2col zachowuje formę tekstową – będziemy więc mogli takiego PDF podkreślać, a jeśli chcemy – przekonwertować łatwo do MOBI. Dlatego zwykle lepiej używać cut2col. PDF Split   Merge PDF Split   Merge to zestaw narzędzi do obrabiania plików PDF. Możemy pliki podzielić, połączyć, zmienić kolejność stron i tak dalej. Przyda się gdy np. mamy bardzo duże skany i chcemy na czytnik wrzucić tylko parę stron.  Podsumowanie Samo czytanie PDF-ów na ekranie 6-calowym nie musi być straszne. Takie oto zdjęcie z grubo uwzorowionym tekstem na Kindle Classic przesłał mi pan Remigiusz Durka z Wrocławia:  Ale nawet jeśli mamy dwie kolumny – czytnik 6″ może dać radę. Polecam eksperymenty i testowanie, co nam pasuje. Przypominam że o innych programach jak Briss, PDF Scissors i PDF Masher pisał Janek w artykule „Jak przechytrzyć PDF”. Czytaj dalej:  Oprogramowanie 5.4.3 dla nowego Paperwhite – poprawa działania PDF, kolekcji i słownika Jak tworzyć recepty za pomocą Calibre – krótki podręcznik Kindle Comic Creator – nowe narzędzie od Amazonu Calibre 1.0. – pierwsza wersja programu po 7 latach! Jest też konkurencja: BookONO OpenDyslexic – font ułatwiający czytanie przy dysleksji Oprogramowanie „starego” Paperwhite 5.3.9 – poprawa stabilności w PDF 