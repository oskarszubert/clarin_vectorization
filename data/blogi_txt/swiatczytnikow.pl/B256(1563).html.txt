Ruszyły dziś 17. Targi Książki w Krakowie. Każdy, kto odwiedzi centrum wystawiennicze Expo Kraków w dniach 24-27 października, może załapać się na różne ciekawe akcje. Ja wybieram się na parę godzin w piątek, zdam w weekend relację, o ile będzie z czego. :-) Książka za książkę Publio  Książka za książkę – akcja podobna do tej podczas Warszawskich Targów Książki, w której Publio zbiera książki dla bibliotek publicznych: Aby wziąć udział w tym przedsięwzięciu, wystarczy przynieść na stoisko akcji (obok stoiska P5) używane książki. W zamian za to otrzymać będzie można rabat na nowe tytuły wydawnictw biorących udział w akcji oraz darmowego e-booka od Publio. W tym roku, bez względu na liczbę przyniesionych książek, każdy otrzyma jeden kupon umożliwiający pobranie jednego z trzech tytułów. Do wzięcia jeden z trzech e-booków:  Ucieczka na szczyt. Rutkiewicz, Wielicki, Kurtyka, Kukuczka - Bernadette McDonald Bim, bam, bom, mogę wszystko!. Historia Bogusława Meca - Marcin Wasielewski Jesień. Przewodnik prawdziwych tropicieli - Adam Wajrak Ebookpoint i pakiety: papier + e-book  Ebookpoint na stoisku B54 przygotował kilka atrakcji: Po raz pierwszy kupując na Krakowskich Targach dowolną książkę Wydawnictwa Helion, jej elektroniczną wersję w postaci e-booka czytelnicy otrzymają bezpłatnie! Zestawy druk + e-book już wielokrotnie pojawiały się na Ebookpoint.pl, jednak nigdy nie były dostępne poza księgarnią internetową. To wyjątkowa promocja, której klienci nie znajdą na żadnym innym stoisku. Darmowe e-booki będzie można odebrać od 29.10 na podstawie otrzymanego paragonu. Do tego mamy możliwość kupienia e-booka w formie… karty! Rozwiązanie to umożliwi zakup e-booków, które dla wielu czytelników mogą być pierwszym kontaktem z elektronicznymi publikacjami. Karty to także doskonały prezent, dzięki fizycznej formie. Sam proces pobierania e-booków, ogranicza się do trzech prostych kroków: rejestracji/logwania się do Ebookpoint.pl, podania unikalnego kodu i zatwierdzenia go. Po tych etapach czytelnik od razu może przejść do biblioteki i pobrać e-booka. A tak wygląda karta:  Na jednej stronie okładka, na drugiej instrukcja i kod. Wirtualna Biblioteka Krakowa  Serwis Miasto Literatury promuje projekt Wirtualna Biblioteka Krakowa. W całym Krakowie ale i innych miastach na plakatach znaleźć można kody QR na darmowe e-booki oraz fragmenty. Jeśli nie chce nam się szukać kodów, na stronie linkują do nich bezpośrednio. Nexto – kody na książki  Tutaj darmocha dla każdego. Każdy odwiedzający przy odbiorze biletu otrzyma ulotkę z kodem promocyjnym uprawniającym do darmowego pobrania 5 e-booków z Nexto:  Metro 2033 - Dmitry Glukhovsky, Punkt wyjścia - Dawid Kain, Halloween - praca zbiorowa, Efemeryda – Robert Cichowlas, Zadzwoń, jak cię zabiją – Marek Probosz  Aby skorzystać z oferty trzeba pozostawić imię i maila, nie trzeba się rejestrować, jak początkowo błędnie napisałem. Woblink rozdaje Ryxa Woblink (stoisko A43) prezentuje się jako „najbardziej odlotowa księgarnia” – terminal lotniczy, stewardessy, Kacper Ryx za darmo, loteria z nagrodami i papierowe książki do odebrania. :-) Lista stoisk Czyli gdzie warto zajść?    F15 Bez Kartek i cyfrowa kawiarnia eBook Cafe A43 Woblink   B54 eBookpoint   B60 CDP   P5 Publio    W Salonie Nowych Mediów zobaczymy przez cztery dni różne wystąpienia m.in. Nexto, Virtualo, Ibuk.pl czy Lubimy Czytać. Ponadto, pamiętajcie o swoich ulubionych wydawcach. Machajcie im czytnikami i pokazujcie, jak dużo przeczytaliście w tym roku. :-) A jeśli nie będziesz w Krakowie? Pamiętajmy o promocjach, które z tej okazji zorganizowały nasze ulubione księgarnie:  500 audiobooków po 9,90 zł w Publio tylko dziś - a przez kolejne 3 dni po 500 e-booków! -42% na wszystko w Woblinku tylko dziś! Tylko 24 października. Cała oferta eBookpoint o 20% taniej przez 4 dni, do 27 października Wielka promocja na książki wydawnictwa WAB w Virtualo. Mnóstwo tytułów w cenach 9,90 oraz 12,90  PS. jeśli znacie jakieś inne okołotargowe akcje, dajcie znać w komentarzach. 