Aktualizacja z 29.01: książka ma już z powrotem wyższą cenę.   W dzisiejszym Kindle Daily Deal mamy pozycję, którą kupiłem 8 lat temu w papierze, a pół roku temu na Kindle – teraz mogę żałować, że nie poczekałem na tę przecenę.  The 7 Habits of Highly Effective People ($0,99),  której autorem jest Stephen Covey, to jedna z najsłynniejszych książek o rozwoju osobistym w historii. Ukazała się 20 lat temu i nadal trudno znaleźć rzecz bardziej aktualną i kompletną. Sprzedało się podobno 15 milionów egzemplarzy w 38 językach. Tu mamy oryginał. W tym miejscu pozwolę sobie zacytować siebie :-) bo w Merlinie znalazłem swoją recenzję „7 nawyków” sprzed 8 lat.  Nie jest to książka tylko dla ludzi biznesu. Jest dla wszystkich, którzy chcą uporządkować sobie życie, poradzić sobie z dylematami „mieć czy być”, żyć zgodnie z sumieniem i własnymi zasadami. (Nie brzmi biznesowo, prawda?). Model 7 nawyków określa kolejne etapy rozwoju, w którym najpiew porządkujemy relacje z samym sobą (odpowiedzialność, świadomość celu), a następnie z innymi (rozumienie, współdziałanie). Atutem Coveya są: - kompleksowość tematu, której nie traktuję jako lecenie po łebkach, ale jako wskazanie kompletnego zestawu „narzędzi”, z jakich można skorzystać. - obiektywizm i uszanowanie wolnej woli czytelnika: autor nie wskazuje, którą drogą należy iść, ważne natomiast, aby wiedzieć, którą się idzie; - zdrowy rozsądek, autor nie leje wody na podobieństwo autorów poradników motywacyjnych, nie twierdzi, że „wystarczy uwierzyć”. Tak książka wygląda w Kindle for PC. Konwersja do Kindle jest poprawna, chociaż część tabelek pozostała jako obrazki.  Rzadko kiedy daję pełne rekomendacje dla jakiejś książki, ale  The 7 Habits of Highly Effective People po prostu warto przeczytać. Bije na głowę dziesiątki poradników, które ukazały się po niej. Cena 99 centów będzie aktualna do jutra. 