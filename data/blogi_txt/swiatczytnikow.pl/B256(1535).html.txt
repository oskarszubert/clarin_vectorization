Miło mi donieść, że zostałem zaproszony na konferencję Blog Forum Gdańsk 2011, która odbywa się 15 i 16 października w Gdańsku. Organizatorem jest gdański ratusz, a w centrum Heweliusza spotkają się autorzy blogów z całej Polski. Zaproszono mnie dlatego, że prowadzę (od 6 lat) Blog WebAudit, ale postanowiłem pojechać reprezentując Świat Czytników. :-) Liczba miejsc była ograniczona, za to transmisję będzie można oglądać online. Program znajdziecie na stronie BlogForum. W części zwanej „Hyde Park”, równoległej do konferencji i moderowanej przez Artura Kurasińskiego będą prezentacje poszczególnych blogów. Poniżej moja. Nie będę mówił o samym serwisie, a bardziej o tym dlaczego zdecydowałem się pisać o Kindle i e-bookach. SwiatCzytnikow.pl – Blog Forum Gdansk   A swoją drogą… Trwają remonty torów, do Gdańska z Warszawy pociąg jedzie dookoła aż siedem godzin, a ja… cieszę się na perspektywę podróży. Bo przecież jak dużo można przeczytać przez ten czas! A zacząłem dwa dni temu „Dance With Dragons”, czyli piąty tom sagi Martina. Polska wersja papierowa ukaże się dopiero w listopadzie i to podzielona na dwie części. W oryginale jest i szybciej i taniej. :-) Czytaj dalej:  Kilka uwag na trzy lata Świata Czytników Trzy lata Świata Czytników – odpowiedzi na Wasze pytania Pojedynek blogerów 27 maja – na czym czytać? Warszawskie Targi Książki 2013 – co mają dla fanów e-booków? Taki był rok 2013 na Świecie Czytników Masz czytnik? Uważaj na Kazika! ;-) 