Nareszcie! Druga edycja Kindle Paperwhite, zamówiona na początku września, wysyłana od początku tego tygodnia, dziś zagościła w moim domu. Podobnie jak przy poprzednich modelach, opiszę swoje pierwsze chwile – rozpakowanie, uruchomienie i szybki przegląd nowych, a ciekawych funkcji. Dla chcących zamówić – pełne rozliczenia w artykule na temat premiery. Przesyłka Informację o wysyłce otrzymałem już w poniedziałek, 14 października. Jednak jak wynika z podsumowania, paczka wyszła dopiero we wtorek. W środę dotarła do Lipska, w czwartek rano lądowanie na Okęciu, odprawa celna i kurier wyruszył.  Co ciekawe, dokumenty do odprawy celnej kurier złożył już w poniedziałek. Czytnik podróżował do nas w standardowym czarnym pudełku.  Otwieramy pudełko i widzimy czytnik w gotowości do startu (i folii, którą zdjąłem), pod nim kabel USB, a w kieszonce prościutka instrukcja i gwarancja w kilku językach.  Bierzemy czytnik i włączamy… Wstępna konfiguracja Jest bardzo podobnie jak w styczniu, gdy otrzymałem starszą wersję Paperwhite. Po włączeniu czytnika pierwszą czynnością będzie wybór języka.  Zapewne większość z Was wybierze angielski. Warto wybrać „English (United Kingdom)” – będziemy wtedy widzieli „polski” format godziny. Pojawia się ekran startowy…  A następnie łączymy się z WIFI…  I logujemy na konto.  Po wybraniu „Use an existing Amazon account” – czytnik szybko się zorientował, że jest zarejestrowany na mnie, mogłem więc kontynuować.  Teraz mogę potwierdzić połączenie konta z Facebookiem i Twitterem. Dodatkowo można ustawić też ograniczenia rodzicielskie (link „Set Parental Controls”) na dole)   I to wszystko – teraz Amazon prezentuje przewodnik po różnych funkcjach urządzenia:       Na końcu mają nadzieję, że korzystanie z Kindle nam się spodoba i każą kliknąć „Home”.  Tak wygląda ekran po uruchomieniu:  Po uruchomieniu Jest parę rzeczy, które warto zmienić na starcie. Powtórzę swoje rady ze stycznia:  Klikamy na ikonkę żarówki i zmniejszamy oświetlenie, bo 20/24 to za dużo, chociaż – i o tym za chwilę – to już nie wali po oczach. Wyłączamy polecane pozycje z ekranu głównego: przechodzimy do Menu (pierwsza ikonka po prawej na górze), następnie Settings » Device Options » Personalize Your Kindle i zmieniamy pole „Recommended Content” na „Off”.   Dodajemy w ustawieniach swoje dane kontaktowe - Menu » Settings » Device Options » Personalize Your Kindle » Personal Info  W wolnej chwili warto przejść przez ustawienia i dostosować sobie czytnik do naszych potrzeb. Testowana przeze mnie okładka z PW1 pasuje idealnie do PW2 – bo oba modele mają takie same wymiary. PW2 jest według specyfikacji lżejszy o kilkanaście gramów, ale nie potrafiłem odczuć różnicy. Światełko Jest ta różnica czy jej nie ma? Jest. Na pierwszy rzut oka odcień  jest cieplejszy i bardziej naturalny. Tak wygląda porównanie z PW1 przy maksymalnych ustawieniach.  Jeśli zdjęcie samo nie mówi za siebie, nowy model znajduje się po prawej. :-) Doszedł przycisk „Max” umożliwiający szybkie włączenie maksymalnych ustawień. Poziom 24 to nie jest typowe zastosowanie światła. Ale nawet na maksymalnych ustawieniach nie ma tej trupiej bladości, która jest w PW1 i która przypominała tablet. Oświetlenie jest niemal równomierne, praktycznie nie widać słynnych cieni. Gdy zmniejszymy poziom do 10-14 (a tego używam do doświetlania w normalnych warunkach; szerzej opisałem to w teście PW1), wtedy różnica jest mniejsza, ale i tak zauważalna. Czy ma to wpływ na komfort czytania? To jeszcze muszę sprawdzić. Jeśli chodzi o kolor – to na pewno światło nie jest żółtawe. Dla mnie mogłoby być jeszcze bardziej ciepłe. Przy oświetleniu 0/24 nadal dioda się żarzy, ale znacznie słabiej niż w PW1. Zdjęcie w prawie kompletnej ciemności, tym razem PW2 po lewej.  Przypomnę – diody się żarzą po to, aby nawet włączając czytnik w ciemności mieć możliwość trafienia w żarówkę i rozjaśnienia. Pierwsze wrażenia Poczytałem dzisiaj po obiedzie przez pół godziny. Co udało się zauważyć:  Ekran ma inną fakturę niż PW1. W dotknięciu jest bardziej chropowaty. Zmiana stron szybsza, a funkcja Page Flip bardzo przydatna, choć wcale nie jest taka błyskawiczna, jak sądziłem. Można ją wykorzystać na kilka sposobów, m.in. do zmiany rozdziałów i szybkiego przeglądu książki. W spisie treści widzimy teraz też numery lokacji, a sam spis został połączony z przeglądaniem notatek. Rewelacyjny sposób na przechodzenie między zakładkami. Dotykamy prawego, górnego rogu (tam gdzie w starszych czytnikach dodawało się zakładkę) i poza możliwością dodania nowej mamy szybki skrót do istniejących już zakładek. To będzie bardzo przydatne, szczególnie w dużych książkach, gdzie chcemy wracać do wybranych fragmentów.  Podgląd przypisów działa na polskich książkach! Po kliknięciu w gwiazdkę w książce „Inteligentny Inwestor” widzę przypis w okienku.  Niestety, potwierdził się jeden krok wstecz w stosunku do PW1 – nie można zmienić słownika w locie, trzeba przejść do menu. Jestem jednak przekonany, że to zrobią – po co by wprowadzali tę funkcję w wersji 5.3.8 zaledwie kilka tygodni temu? Pełne odświeżenie ekranu następuje co 13-14 stron, wpływ ghostingu na cieńsze fonty takie jak Palatino nadal zauważalny, ale mniejszy. Jeszcze to porównam.  Ogólne wrażenie? Bardzo fajnie, że poprawiono światełko, szczególnie gdy jest ciemniej, powinno się wygodniej czytać. Natomiast rewolucją dla mnie jest nawigacja po książkach. Tu się tyle zmieniło, że na pewno poświęcę jej osobny artykuł. Na razie sam muszę pewne rzeczy opanować, a może i nowe odkryć, podobnie jak z tymi zakładkami. Przedtestowa ankieta Przyznam, że mam zagwozdkę przed rozpoczęciem testów. Bo mogę pójść kilkoma drogami. Albo przedstawić Paperwhite II w porównaniu do Paperwhite I. Albo opisać go niezależnie, tak jakbym opisywał całkowicie nowy model – to byłoby bardziej przydatne dla nowych czytelników. Dlatego chciałbym wiedzieć, w jakiej sytuacji jesteście. Od razu wyjaśnię, że ankieta nie wyczerpuje wszystkich możliwości – ale chcę się zorientować, która grupa jest silniejsza. :-)     Nowy Paperwhite a Twoja sytuacja:  Mam PW1, myślę o kupnie PW2  Mam starszy czytnik, myślę o kupnie PW2  Nie mam czytnika, myślę o kupnie PW2 (lub innego)  PW2 już zamówiony!  Mam inny czytnik i na razie temat mnie nie interesuje. :-) Zobacz wyniki    Loading ... Oczywiście w komentarzach możecie zadawać pytania, na które postaram się odpowiedzieć podczas testów. Czytaj dalej:  Kindle Paperwhite II już w Stanach, oto pierwsze recenzje Pierwsze filmy z Kindle Paperwhite II Jest już *nowy* Kindle Paperwhite! Bez rewolucji? „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite wysyłany do Polski od 15 października! Test „All-New” Kindle Paperwhite – część I – ekran i oświetlenie 