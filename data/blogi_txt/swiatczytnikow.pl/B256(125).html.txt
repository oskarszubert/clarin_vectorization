Gdy wybieram tematy do artykułów w tym serwisie staram się opisywać rzeczy, które są rzeczywiście istotne dla tych, którzy mają lub chcą kupić Kindle. Różne drobiazgi, ciekawostki, linki do newsów wrzucam na bieżąco do Facebooka, gdzie profil Świata Czytników śledzi już ponad 400 osób. Wiem jednak, że część z Was nie korzysta i nie chce korzystać z FB, dlatego pomyślałem, że warto trochę tych linków podać i tutaj. Będę starał się to robić regularnie – jakoś raz w miesiącu. Kominek fanem Kindle Znany bloger napisał potężny artykuł, Książki w naszym życiu, gdzie po raz kolejny zadeklarował się jako fan Kindle: Czytelnicy drugiego bloga wiedzą, że od paru miesięcy jestem zakochany w Kindle. To takie małe urządzenie do czytania. Ja, stary tradycjonalista, wychowany na zapachu papieru, jeszcze przed rokiem piszący, że ni cholery nie kupię takiego gówna – zabujałem się w Kindle na amen. Bo to coś ma klimat, bo gdy czytam na nim książki, czuję ten sam klimat co przy papierze. Kto nigdy nie miał tego urządzenia w ręku, ten nie zrozumie jak bardzo się to różni od niewygodnego czytania ebooków na monitorze, tablecie czy w komórce. Nie, to całkiem inna filozofia. Jak się okazało, Kominek czyta też Świat Czytników, bo w dalszej części wpisu nawiązał do artykułu „Ile naprawdę kosztują nas książki papierowe?„. W komentarzach znalazł się link i przez dwa dni mieliśmy na blogu „efekt Kominka”. :-) Kolekcje Kindle na Calibre Kolekcje na Kindle to fajna rzecz, ale ręczne zarządzanie nimi może być uciążliwe. Na forum eksiazki.org opisano, jak obsługiwać kolekcje przy pomocy wtyczki do programu Calibre. Jeśli ktoś się czuje obyty z Calibre, może próbować, ale niech pamięta o zrobieniu kopii zapasowej pliku collection.json, który znajdziemy w ukrytym katalogu systemowym. Inaczej przy fałszywym ruchu – wszystkie istniejące kolekcje wyparują nam z Kindelka. :) Kindle 4 z Androidem?  Media obiegła zaskakująca wieść, że Amazon uruchomił właśnie swój sklep z aplikacjami na Androida. W związku z tym, bloger z New York Times zastanawia się, czy Amazon będzie pracował nad kolejną wersją Kindle z kolorowym ekranem i która będzie działała na Androidzie? Moim zdaniem na pewno nie pójdą w tym kierunku, o ile nie będą mieli do dyspozycji kolorowego e-ink, a to jeszcze kwestia roku czy dwóch. Podobny ruch wykonał niedawno Barnes   Noble z czytnikiem Nook Color, gdzie zamiast e-papieru zastosowano LCD – jakoś rynku nie podbili… Wiadomo, że LCD to znacznie gorsze rozwiązanie niż e-papier, a pamiętamy reklamy Kindle, gdzie porównują się właśnie z LCD. Nie zmienia to jednak faktu, że niezależnie od rozwijania Kindle, Amazon może stworzyć swój własny tablet. W końcu, jak sobie już powiedzieliśmy przy okazji testowania iPada – tablety i czytniki to urządzenia uzupełniające się, a nie konkurujące ze sobą. Notatnik nie dla Polaków Amazon nadal nie udostępnia gier i aplikacji na Kindle poza USA. Niedawno pojawił się … Notepad – czyli Notatnik. Kosztuje w Stanach niecałego dolara i wygląda całkiem fajnie, na razie jednak obejdziemy się smakiem… Kombinacji ze zmianą adresu zdecydowanie odradzam.  Recenzja Kindle 3 na Presskurier.pl Jakub Gruchot, który prowadzi serwis presskurier.pl, opublikował tam obszerną recenzję Kindle 3, którą skierował – jak napisał „do mniej zorientowanych użytkowników”. Kindle na pierwszy rzut oka zachwyca. Po wyciągnięciu go z pudełka widać piękny ekran, na którym wyświetlona jest grafika powitalna. Wszystko wygląda jakby naklejone, kontrast jest lepszy niż niejedna książka. Po dłuższym używaniu nie zmieniam zdania – wygląda świetnie, a przyciski się nie odginają. Sporo zdjęć, jest też porównanie z iPadem i krótki przegląd programu Calibre.  Przypomnę, że jeśli chcesz te informacje mieć na bieżąco, obserwuj profil Świata Czytników na Facebooku. Czytaj dalej:  Oprogramowanie 5.4.3 dla nowego Paperwhite – poprawa działania PDF, kolekcji i słownika Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze Calibre 1.0. – pierwsza wersja programu po 7 latach! Jest też konkurencja: BookONO Jak pozbyć się wiszących spójników w Calibre? Jak tworzyć recepty za pomocą Calibre – krótki podręcznik Kindle, Calibre, formaty i jak uzyskać idealny plik 