Starsze modele Kindle co jakiś czas pojawiają się w sprzedaży. Wersję międzynarodową Kindle Keyboard 3G można znów zamówić do Polski. Aktualizacja z 31 lipca 2013: długo nie pobył w sprzedaży – po niecałym tygodniu znów niedostępny… Model ten dostępny był ostatnio w kwietniu, dosłownie przez parę dni. Przypomnijmy:  Kindle Keyboard to dawny Kindle 3 – model czytnika, który premierę miał w sierpniu 2010. Ma on pełną klawiaturę, ułatwiającą wpisywanie tekstu, a także trochę skrótów klawiszowych, których nie znajdziemy w innych wersjach. Keyboard 3G to jedyny model, który umożliwia przeglądanie internetu na połączeniu 3G, wprawdzie ograniczone od pewnego czasu do 50MB na miesiąc, ale do awaryjnego sprawdzenia rozkładu jazdy czy poczty jak znalazł, tym bardziej że działa w kilkudziesięciu krajach świata (mapka zasięgu wersji international). We wrześniu 2012 wraz z oprogramowaniem w wersji 3.4 Keyboard dostał m.in. wyraźniejszą czcionkę, taką samą jaką ma model Classic, kontrolę rodzicielską oraz obsługę nowego formatu KF8. Keyboard ma 4GB pamięci (3,25 na pliki użytkownika), a także syntezator mowy,  obsługę audiobooków i MP3 – funkcje które zostały z nowych Kindli usunięte. Ciekawostką są dwie gry – saper i gomoku, uruchamiane skrótem klawiszowym ALT+SHIFT+M  Więcej w porównaniu wersji Kindle. Jeśli chodzi o koszty zamówienia, te się (niestety) nie zmieniły. Nie skorzystano z możliwości obniżenia ceny. Kolejno:  czytnik kosztuje $189 jego przesyłka $20,98 opłaty celne $57,85 razem: $267,83 czyli około 860 zł. Uwaga – przy zamówieniu lepiej przełączyć walutę na USD, bo niedawna innowacja Amazonu przelicza po niekorzystnym kursie.  Razem z czytnikiem można kupić oryginalną okładkę przecenioną do $14,99. Nie wiadomo jak długo ta oferta się utrzyma, ale Kindle DX od swojego powrotu jest w sprzedaży przez dwa miesiące. No, pewnie tłumy go nie biorą. Czy warto dzisiaj zamawiać Kindle Keyboard 3G? Dla niektórych ten model jest jak Mercedes – niezależnie od wieku pozostaje klasą sam dla siebie. Ja wciąż go używam na równi z nowym Paperwhite. Czytaj dalej:  [nieaktualne] Kindle Keyboard 3G wrócił do sprzedaży! To nie zombie, to Kindle Keyboard znów w sprzedaży ;-) Amazon namawia do zapłaty w złotówkach, tylko… po jakim kursie?! Amazon przecenia oryginalne okładki dla Kindle Touch i Keyboard Jeden, samotny… Kindle Touch 3G wrócił do sprzedaży Wietrzenia magazynów ciąg dalszy czyli… powrót Kindle DX 