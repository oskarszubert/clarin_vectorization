Przepisy prawne są tekstami powszechnie dostępnymi w formie elektronicznej. Co więcej – od 1 stycznia 2012 Dziennik Ustaw i Monitor Polski wydawane są wyłącznie elektronicznie. Każdy może wejść do Internetowego Systemu Aktów Prawnych i ściągnąć dowolną ustawę czy kodeks. Niestety – wyłącznie w formacie PDF i to nie zawsze w układzie, który jest wygodny na czytnikach. Dlatego bardzo interesująca jest inicjatywa Czytnikowe Ustawy, która ma na celu przerobienie do formatów czytnikowych (EPUB i MOBI) najważniejszych ustaw. Wśród opracowanych już tekstów są m. in. Konstytucja RP, Kodeks cywilny, Kodeks pracy Ustawa o świadczeniu usług drogą elektroniczną.  Według podanego harmonogramu obrobienie każdego tekstu ma kilka etapów – najpierw klikalny spis treści, potem linki wewnętrzne oraz indeks. Dodam, że jeśli byśmy chcieli takie ustawy kupić – to kilka kodeksów w formacie EPUB ma księgarnia profinfo.pl wydawnictwa Wolters Kluwer. Niestety są zabezpieczone DRM i niespecjalnie wykorzystują formę elektroniczną. Np. kodeks cywilny, który kiedyś kupiłem – owszem ma spis treści, ma także analityczne śródtytuły pokazujące o czym konkretnie jest dany fragment – ale np. w indeksie tematycznym linków już zabrakło… Trzeba samodzielnie znaleźć konkretny artykuł. Twórcą Czytnikowych Ustaw jest Rafał Kotyrba, którego znamy z artykułów na Świecie Czytników. Projekt ma mieć charakter społecznościowy – więc każda pomoc się przyda. Trzymam kciuki. Czytaj dalej: Projekt ustawy o cenie stałej na książki – niby nas nie dotyczy, ale i tak możemy się obawiać Opowiadania nominowane do Nagrody Zajdla (w części) za darmo Literadar wraca na czytniki po ponad rocznej przerwie Więcej niż oszczędzanie pieniędzy – tom I bezpłatnego e-booka od Michała Szafrańskiego epodreczniki.pl już działają – na razie tylko matematyka: EPUB, PDF i online Dwie kolejne pozycje z IPN na czytniki, m.in. Warszawa podczas stanu wojennego 