(fot. Kominek) Jak pewnie wielu z Was wie, słynny bloger Kominek jest podobnie jak ja wielkim zwolennikiem Kindle i pisał o tym już nieraz u siebie. Ostatnio wybrał się do Empiku i obejrzał Trekstora – urządzenie, które Empik sprzedaje jako e-czytnik. To ten w środku – z lewej jest Iriver Story HD, z prawej inny czytnik z ekranem LCD marki Vedia. Mimo darzenia wielką miłością Kindle, uważam, że ekran ma za mały. Dzięki temu urządzenie mieści się w kieszeni kurtki, jest poręczne, ale nie pogardziłbym dodatkowymi dwoma calami. Jak widać powyżej TrekStor ma jeszcze węższy ekran i to jest jakaś pomyłka. Przede wszystkim jednak TrekStor nie ma tego, co w Kindle jest najlepsze, co sprawia, że czytanie na tym maleństwie ma klimat – ekranu w technologii e ink. Przyjemności czytania na nim nie da się opisać i kto nigdy nie miał Kindle w ręku, ten i tak nie zrozumie. TrekStor ma po prostu wyświetlacz TFT. Jest długi, niewygodny i po kilku minutach oglądania go, nie mogłem pojąć, jak na czymś takim można czytać książkę przez kilka godzin. To jest po prostu niemożliwe, bo męczące. Atrakcyjna jest tylko jego cena. 230 zł. Za Kindle sprowadzane z Amazon trzeba zapłacić dwukrotnie więcej, ale nie warto oszczędzać. Jeszcze wiele razy przeczytacie to na tym blogu i do znudzenia będę powtarzał: nie oszczędza się na rzeczach, które mają służyć nam latami. Kindle i tak jest tanim urządzeniem dla osób, które regularnie kupują książki. Dość powiedzieć, że w trakcie wizyty w Empiku kupiłem trzy i wydałem na nie równe 200 zł. Dalej o tym, dlaczego Kindle należy kupować w Amazonie, a nie gdzie indziej (ostatnio jeden z pośredników znowu zaczął kampanię reklamową…). I jeszcze: Patrzę sobie na moje maleństwo, patrzę sobie na pozostałe czytniki i choć nie jestem ślepo zapatrzony w Kindle, ono posiada jeszcze trochę wad do poprawy, to jednak pozostałe urządzenia wyglądają przy nim po prostu biednie. Z kolei z opinią Kominka na temat Kindle Touch się nie zgadzam. Sam byłem przekonany, że ekran dotykowy bez przycisków będzie porażką, ale okazało się, że (nie licząc podkreśleń), test w komunikacji miejskiej zdał doskonale. O Trekstorze już też pisałem, więc nie ma co powtarzać. Czytaj dalej:  Merbook, czytnik z Merlina – czyli właściwie co? Rzucania czytnikiem ciąg dalszy: Nook Simple Touch i Kobo Aura Test czytnika PocketBook Mini – maluch, który dużo może… Amazon kupił Liquavistę – czy to oznacza kolorowego Kindle? Sony PRS-T3 czyli czytnik z… odkrytymi plecami :) Test czytnika Onyx AfterGlow i aplikacji Legimi – część I – pierwsze wrażenia 