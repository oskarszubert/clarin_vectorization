W przewodniku zakupu Kindle, jak też przy paru innych sytuacjach powtarzam, że do zakupu w Amazonie nie potrzebujemy karty kredytowej. Daje radę większość kart płatniczych, które dostajemy do konta. Zobacz też: lista wszystkich kart działających w Amazonie. U mnie działały m.in. karty debetowe Visa Electron z Inteligo oraz mBanku, a teraz podpiętego mam Mastercarda z Alior Sync i nie miałem od 12 lat problemów z zamówieniem. Trzeba tylko pamiętać o ustawieniu limitu płatności dla transakcji internetowych po zalogowaniu się do banku. Przykładowo, w mBanku ten limit domyślnie wynosi zero, nawet jeśli transakcje bezgotówkowe ustawiliśmy na wyższą kwotę.  Są jednak banki, gdzie może pojawić się problem związany z samą kartą. Poniższe porady przygotował wcześniej mareksy, który prowadzi bloga Creamteam Branding   Advertising Design Studio. Dodatkowo moje uwagi. Karta a kupno Kindle   Amazon nie obsługuje kart Maestro, jest to dokładnie opisane na tej stronie Amazonu, na której przypina się kartę. Karta do Amazonu musi być wydana przez bank, który akceptuje zakup w internecie bez podawania kodu CVV (to te 3 cyferki wybite z tyłu karty na jej pasku podpisu). /od RD: to jest chyba główna bariera, gdyż CVV w Polsce jest standardem i niektóre banki np. PKO BP nie autoryzują zakupu bez tego kodu. /  W praktyce, karty obsługiwane przez Amazon to wszystkie kredytówki  i część debetówek embossowanych. Uwaga, nadal musi być spełniony poprzedni warunek, więc samo embossowanie karty jeszcze nie jest potwierdzeniem jej współdziałania z systemem Amazona. /od RD: ale to nie jest regułą – bo przecież Inteligo, BZ WBK i mBank wydają karty elektroniczne/ Lepsze są Visy niż Mastery, to ogólna zasada, usłyszysz ją na czacie Amazona. Przed wydaniem karty musisz upewnić się w rozmowie z przedstawicielem banku, czy karta wybranego banku służy do zakupów w internecie za granicą. Spotkaliśmy się bowiem z takim bankiem, który nie informował w swoich materiałach, że autoryzuje transakcje tylko w internetowych sklepach… w Polsce (mieszkamy w Polsce, to się nie dziwmy, ale owszem, jest to dziwne, mamy, zdaje się, XXI wiek i jesteśmy w Unii). /od RD: z drugiej strony banki czasami wprowadzają w błąd klientów, chcąc ich naciągnąć na zakup kart prepaid „do internetu”, albo kredytowych/ Jeśli chcesz się przekonać, czy dana karta działa w systemie Amazonu, należy ją podpiąć do systemu sklepu i na czacie poprosić o próbną autoryzację (to taka, która jest wykonywana przy okazji zakupów dla potwierdzenia istnienia konta poprzez obciążenie karty złotówką, która jest potem zwracana, jeśli karta istnieje i są na niej środki). W ten sposób od ręki będziesz wiedzieć czy karta współpracuje z systemem. Tu uwaga praktyczna: czasem pierwsza autoryzacja nowej karty nie przechodzi, warto wówczas poprosić o wykonanie następnej. Będzie też lepiej, jeśli internetowa transakcja nie będzie pierwszą transakcją w ogóle takiej karty. /od RD: równie dobrze można spróbować kupić jakiegoś taniego e-booka np. w Kindle Daily Deal, to nam oszczędzi kontaktów z Amazonem/  Karta a gwarancja i zwrot Dla przeprowadzenia procedury reklamacji i zwrotu w systemie Amazonu musi być obecna aktywna karta. Przez cały okres gwarancji. Takie zachowanie sklepu może rodzić problemy z obsługą twoich zakupów, np. jeśli zmienisz bank, a potem spróbujesz skorzystać z gwarancji Amazonu. Jest to procedura zabezpieczająca interesy sklepu. Amazon ma dane twojej karty, bo ty możesz mieć w momencie wymiany np. dwa Kindle – a polityka sklepu dopuszcza, by w rękach klienta znalazł się i reklamowany produkt, i ten przesłany w odpowiedzi na reklamację. Przed każdą wysyłką karta jest sprawdzana procedurą na złotówkę. Nie odeślesz, zostanie obciążona karta. Jest więc zrozumiałe, że nie ma karty, nie ma wymiany. To tyle w kwestii wymiany. Fakt, że aktywna i zasilona środkami karta musi być podpięta do systemu Amazona przez cały okres gwarancji, by móc z tej gwarancji skorzystać, to jedyny znany nam problem z gwarancjami Amazona, poza tym, to nasi sprzedawcy naprawdę powinni się uczyć obsługi klienta od tej firmy. Amazon zwraca pieniądze tylko na kartę, z której dokonano zakupu, to oznacza, że bez przypiętej karty zwrot towaru (np. Kindle) może się odbyć tylko na zasadzie zasilenia konta tzw. Gift Certificate, czyli wirtualnymi pieniędzmi na twoim koncie w Amazonie do wydania tylko w Amazonie. Sklep jest na tyle konsekwentny, że pewnego razu nasze pieniądze zwrócił na zlikwidowaną już kartę do zlikwidowanego konta, a potem nie mieściło się w głowie pracownikom Amazona, że bank te pieniądze przyjął — nam też to się nie mieściło w głowie, tym bardziej, że ten bank nie chciał nam wydać tych pieniędzy, gdyż, tu cytujemy: konto jest zamknięte i żadne pieniądze nie mogą na to konto wpłynąć ani z niego wypłynąć. Ostatecznie, dostaliśmy od Amazonu Gift Certificate po złożeniu ustnego oświadczenia, że bank nie oddał nam pieniędzy. Pamiętasz, pisaliśmy, że Amazon to dobra firma?! A jak to jest u Was? Napiszcie w komentarzach, które karty działały, a które nie (podawajcie bank, typ i nazwę karty). Może uda się przygotować zestawienie takich kart, przydatne dla zamawiających z Amazona. Czytaj dalej:  Amazon namawia do zapłaty w złotówkach, tylko… po jakim kursie?! [Nieaktualne] Kindle Paperwhite w niemieckim Amazonie za 99 euro Kindle Fire HD ma wersję międzynarodową! Wysyłka od 13 czerwca. Appstore już działa w Polsce Nowy Paperwhite jako jedyny ma następcę ekranu Pearl – czyli E-Ink Carta Nowe tablety Kindle Fire HD i HDX wysyłane do Polski, ceny od 700 zł Kindle Classic w Niemczech za 49 euro 