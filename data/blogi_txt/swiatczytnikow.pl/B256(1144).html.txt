Dzisiaj duża premiera i znów sporo okazji za 9,90… Również dziś koniec promocji na Dukaja, Edwardsona i Hellera. King -40% i e-book, którego miało nie być  E-booki Stephena Kinga o 40% taniej w Publio do 28 lipca. W tym Joyland (17,22 zł) – najnowsza powieść Kinga, która decyzją autora, po angielsku wyszła tylko w papierze. Ale jak widać, ograniczenie nie dotyczyło tłumaczeń. Jesteśmy więc chyba pierwszy raz w sytuacji, gdy głośny tytuł można kupić oficjalnie po polsku, a po angielsku już nie. Jeden z najpopularniejszych pisarzy wszech czasów powraca! Devin Jones, student college’u, zatrudnia się na okres wakacji w lunaparku, by zapomnieć o dziewczynie, która złamała mu serce. Tam jednak zmuszony jest zmierzyć się z czymś dużo straszniejszym: brutalnym morderstwem sprzed lat, losem umierającego dziecka i mrocznymi prawdami o życiu – i tym, co po nim następuje. Wszystko to sprawi, że jego świat już nigdy nie będzie taki sam… Jeśli wolimy kupić gdzie indziej, nowy King pojawił się w innych księgarniach. Nie wszystkie zaktualizowały jeszcze swoje katalogi. Historia prawdziwa?  Człowiek, który wkradł się do Auschwitz (9,90 zł w Woblinku) – wojenna historia brytyjskiego żołnierza. Denis Avey zaciągnął się do wojska w 1939 roku. Uczestniczył w walkach w Afryce Północnej w szeregach 7 Dywizji Pancernej. Gdy dostał się do niewoli, umieszczono go w jenieckim obozie pracy E715 w Monowicach. Tam dowiedział się o okrucieństwach, jakich dopuszczano się wobec więźniów sąsiedniego obozu koncentracyjnego. By zostać świadkiem bestialstwa nazistów zrezygnował z ochrony, jaką dawał mu mundur brytyjskiego żołnierza. Przebrany w pasiak żydowskiego więźnia dwukrotnie wkradł się do Auschwitz III – miejsca, w którym wyniszczającą pracą dla niemieckiego koncernu IG Farben skazywano więźniów na powolną śmierć. Notka: w komentarzach pojawił się fragment wpisu z angielskiej Wikipedii, gdzie wymieniane są kontrowersje i zarzuty wobec historii Aveya. Tam gdzie kobiety nie istnieją W kraju niewidzialnych kobiet (9,90 zł w Publio) – o Arabii Saudyjskiej z perspektywy liberalnej muzułmanki. Qanta Ahmed jest wykształconą w Wielkiej Brytanii lekarką. Przyjęła ofertę rocznego kontraktu w Arabii Saudyjskiej. Wyjazd potraktowała nie tylko jako wyzwanie zawodowe, ale i przygodę w egzotycznym kraju. Na miejscu odkryła, że Królestwo nijak się ma do jej wyobrażeń. Arabia Saudyjska, w której obowiązującą religią jest skrajnie ortodoksyjny islam, to kraj niewyobrażalnych kontrastów społecznych, policji obyczajowej i surowych zasad. Autorka, liberalna muzułmanka, nie rozumie i nie może się pogodzić z rolą kobiet, którą im tam wyznaczono. Tworzy wciągającą opowieść o zderzeniu cywilizacji, niezwykłych obyczajach i ogromnej sile kobiet, które nawet w najtrudniejszych okolicznościach nie rezygnują z własnej kobiecości. W Publio wystartowała właśnie Wasza Wakacyjna Lista Osobista – tytuły polecają tym razem klienci księgarni. Cała lista poleceń na stronie. Szara Godzina, kryminały za dychę  E-booki wydawnictwa Szara Godzina po 9,90 zł w Publio do 28 lipca. To jest pięć tytułów, m.in:  Strażnik skarbu - Aneta Ponomarenko Drzewo morwowe - Tomasz Biełkowski Kruchość jutra - Ewa Bauer  Bezpieczna sieć Ajax. Bezpieczne aplikacje internetowe (9,90 zł w eBookpoint) – książka skupia się na bezpieczeństwie aplikacji korzystających z technologii Ajax. Otwartość i bezpieczeństwo, utopijne połączenie słów, a zarazem nieodwracalna przyszłość sieci internetowej. Współdzielenie zasobów niesie ze sobą szereg zagrożeń na różnych warstwach sieciowych. Efektywniej jest przewidzieć potencjalne zagrożenia na etapie tworzenia aplikacji i zapobiec im, niż później łatać dziury w oprogramowaniu. Każdy programista tworzący oprogramowanie sieciowe ostatecznie będzie musiał zmierzyć się z niepożądaną ingerencją mającą swoje źródło w sieci internetowej. Bądź na to przygotowany i nie daj się zaskoczyć, wykorzystaj wiedzę zawartą w tej książce. Z recenzji wynika, że książka (wydana w roku 2007) momentami jest zbyt płytka, ale będzie dobrym wyborem dla osób, które nauczyły się programować w Ajaksie, ale potrzebują korepetycji z bezpieczeństwa. Znów na pomarańczowo Zmień swój mózg, zmień swoje życie (25,13 zł w Nexto) – zbiór recept, które mają pomóc opanować niepokój, depresję, gniew czy impulsywność. W tym przełomowym bestsellerze znajdziesz dowody naukowe na to, jak twój niepokój, depresja, złość, obsesyjność lub impulsywność mogą być związane z funkcjonowaniem określonych struktur w twoim mózgu. Nie jesteś skazany na mózg, z którym się urodziłeś. Oto tylko kilka z zaskakujących – i skutecznych – „recept dla mózgu” neuropsychiatry dr. Daniela Amena, które mogą ci pomóc uzdrowić swój mózg i zmienić życie. Oryginał, Change Your Brain, Change Your Life zebrał w Amazonie aż 308 recenzji, ze średnią oceną 4,1/5. Premiera: Kroniki Archeo  Kroniki Archeo o 30% taniej w Virtualo – popularny cykl przygodowy Agnieszki Stelmaszyk opowiadający o grupie przyjaciół uwikłanych w zagadki archeologiczne. Polecam też stronę autorki, na której linki do dziesiątek recenzji. Pierwszą z części jest Tajemnica klejnotu Nefertiti (14,90 zł), oceniana w LC na 7,9/10. Zaczęło się zupełnie niewinnie od artykułu w gazecie: w Egipcie odkryto nowy grobowiec. Dalej wypadki potoczyły się już lawinowo. Każdy, kto choć trochę interesuje się archeologią, rusza do Kairu. I oto zatłoczone uliczki miasta i bezkresne piaski pustyni, stają się świadkami szaleńczego wyścigu. Kto pozna legendę Nefertiti? Kto wyniósł sarkofag z grobowca? Kim jest tajemnicza Cressida Finch? No i najważniejsze – kto pierwszy dotrze do klejnotu? Pytań coraz więcej, a czas upływa szybciej niż piasek w klepsydrze… „Tajemnica klejnotu Nefertiti” to nie tylko zapierające dech w piersiach przygody piątki przyjaciół. To odkrywanie tajemnic, legend i zapomnianych historii, zaglądanie do zakurzonych ksiąg, tajemniczych komnat i nikomu nieznanych grobowców… Cała seria debiutuje w formatach czytnikowych, bo wcześniej była dostępna tylko jako PDF. Inne promocje dnia – 22 lipca:  Cienie północy (14,88 zł w Virtualo) – kryminał Lary Adrian. Earthfall ($1,99 w Amazonie) – postapokaliptyczna powieść Stephena Knighta.  Kończą się w poniedziałek:  E-booki Jacka Dukaja o 50% taniej na Woblinku. Do 22 lipca. To chyba największa promocja dzieł tego pisarza w tej księgarni. Przykładowo: Extensa (13,45 zł), Czarne oceany (18,95 zł), Córka łupieżcy (12 zł), Inne pieśni (18,95 zł), Perfekcyjna niedoskonałość (17,95 zł), Lód (22,45 zł) E-booki Åke Edwardsona taniej o 40% w Woblinku do 22 lipca. Np. Prawie martwy (25,90 zł) – dziewiąty tom cyklu kryminalnego z komisarzem Erikiem Winterem w roli głównej, Wołanie z oddali (20,94 zł), Pokój numer 10 (17,94 zł), Taniec z aniołem (17,94 zł) – pierwsza część cyklu, uznana przez Szwedzką Akademię Kryminału za najlepszy szwedzki kryminał roku 1997. Trzy książki prof. Michała Hellera debiutują o 40% taniej w eBookpoint: Bóg i Nauka. Moje dwie drogi do jednego celu. Michał Heller w rozmowie z Giulio Brottim (20,94 zł), Filozofia kosmologii (17,94 zł), Filozofia przypadku. Kosmiczna fuga z preludium i codą (17,94 zł). Promocja do 22 lipca.  Pozostałe promocje tygodnia: Kryminały Steve’a Berry’ego o 50% taniej w Publio. M.in. premierowa Tajemnica Kolumba (16 zł). Książki o mężczyznach do -50% w Woblinku. Promocja do 25 lipca, m.in. na tytuły: Putin. Człowiek bez twarzy - Masha Gessen (23,93 zł), Droga wojownika. Opowieści o twórcy GROM-u generale Sławomirze Petelickim zebrał Andrzej Wojtas (11,94 zł),  Niełatwy dzień. Autobiografia komandosa Navy SEAL - Mark Owen (16,80 zł), Kronos - Witold Gombrowicz (22,90 zł), Chávez. Prawdziwa historia kontrowersyjnego przywódcy Wenezueli - Rory Carroll (11,94 zł), Człowiek w białym kombinezonie - Ben Collins (10,90 zł), Myśli i wypsknięcia - Józef Piłsudski (8,94 zł). Książki o Wielkiej Brytanii do -40% w Virtualo. Do 25 lipca takie tytuły jak Młody Sherlock Holmes. Zabójcza chmura (20,90 zł), Prawdziwa królowa. Elżbieta II jakiej nie znamy (20,94 zł) albo Tajemnice Windsorów (19,14 zł). Cała oferta wydawnictwa Powergraph o 50% taniej w Publio. Promocja do 24 lipca. Przykładowo: Czarne - Anna Kańtoch (9 zł), Opowieści z meekhańskiego pogranicza. Północ Południe - Robert M. Wegner (12,45 zł), Vertical - Rafał Kosik (9,95 zł), Głos Lema (9,95 zł), Tak jest dobrze - Szczepan Twardoch (9,95 zł). Po dodaniu dowolnej z książek do koszyka dostaniemy też gratisowe opowiadanie. Książki o zarządzaniu projektami o 45% taniej w eBookpoint. Wybrane tytuły: Efektywne zarządzanie projektami. Wydanie VI (43,45 zł), Praktyczne lekcje zarządzania projektami (17,59 zł), Scrum. O zwinnym zarządzaniu projektami (25,85 zł), Zarządzanie projektami dla bystrzaków (17,95 zł). Do 24 lipca. E-booki C.S. Lewisa o 35% taniej w Woblinku – wszystkie po 12,35 zł: Chrześcijaństwo po prostu, Cuda, Cztery miłości, Listy starego diabła do młodego, Podział ostateczny. Promocja do 24 lipca. Zielona Sowa dla dzieci i młodzieży -50% w Woblinku. To zarówno klasyka, jak i nowi autorzy, np.: Juliusz Verne: Piętnastoletni kapitan (4,50 zł), Pięć tygodni w balonie (4,50 zł); Barbara Catchpole: P.Rosiak zostaje bohaterem (2,75 zł), P.Rosiak i czadowe majtki (2,75 zł); Holly Webb: Maksio szuka domu (5 zł), Zagubiona w śniegu (4,50 zł); Legendy polskie (5 zł), Baśnie polskie (5 zł). Do 24 lipca. Seria Dolce Vita z wyd. Czarne do 40% taniej w Virtualo. Promocja do 23 lipca. M.in: Jeść przyzwoicie. Autoeksperyment - Karen Duve (17,90 zł), Brudna robota. Zapiski o życiu na wsi, jedzeniu i miłości - Kristin Kimball (16,74 zł) Książki z wyd. Harlequin -35% w Virtualo. Zniżka na 100 tytułów (m.in. Nora Roberts) do 23 lipca. Bestsellery psychologiczne do 40% taniej na Woblinku, w promocji do 23 lipca. Na przykład: Pułapki myślenia. O myśleniu szybkim i wolnym - Daniel Kahneman (32,90 zł), Twój psychologiczny autoportret. Dlaczego czujesz, kochasz, myślisz, postępujesz właśnie tak -  John M. Oldham, Lois B. Morris (21,90 zł), Wykorzystaj swój potencjał… pokonaj lęk i obawy - Joseph Murphy (16,74 zł) Kursy językowe wydawnictwa Edgard -50% w Publio do 23 lipca. Każdy kurs składa się z nagrań w MP3 oraz uzupełniającego pliku PDF. Przykładowo: Angielski. Czasy z ćwiczeniami (8,49 zł), Angielski. News   Society (11 zł), Angielski. Technology   Science (11 zł), Włoski. Na wakacje (6,99 zł), Hiszpański. Niezbędne zwroty i wyrażenia (13,46 zł), Ukraiński. Kurs podstawowy (13,46 zł) Książki na obcasach do 60% taniej w Publio – to pakietowa promocja na różne tytuły „kobiece”. Sarah Wilman, Kate Morton,  Hélène Grémillon, Lucinda Riley, Nicholas Sparks. Większość znacznie taniej i do 23 lipca. E-booki i audiobooki fantastyczne do -50% w Merlinie, m.in. Pratchett, Pilipiuk, Kossakowska. E-booki Roberta Ludluma i jego następców o 40% taniej w Virtualo. Np. Dziedzictwo Bourne’a (16,80 zł). Do 23 lipca. E-booki Trudi Canavan oraz Fiony McIntosh o 35% taniej w Virtualo. Przykładowo Królewski Wygnaniec (22,69 zł). Promocja do 23 lipca. Ponad 500 książek wydawnictwa Harlequin do -50% w Nexto – do 23 lipca. Tutaj różne gatunki -  fantasy, sci-fi, romanse, sensacje i powieści obyczajowe. Hity na wakacje z wydawnictwa Albatros do 60% taniej w Nexto – Koontz, Forsyth, Grisham, Patterson, Brown, Heller – i inni znani autorzy. Promocja potrwa aż do 6 sierpnia. Miniprzewodniki po 3,99 zł w eBookpoint – ponad 170 krótkich książeczek omawiających jakieś miejsce. W sam raz do szybkiej orientacji w temacie. Władca pierścieni - 3 tomy najtaniej (39,90 zł) są wciąż do kupienia w serwisie Ebooki Allegro. W Kindle Daily Deal trzy e-booki Jo Nesbø po $2,99. Promocja trwa dłużej niż jeden dzień, ale sprawdzajmy ceny. W nawiasach polskie tytuły: The Devil’s Star: A Novel (Pentagram), Nemesis (Trzeci klucz), The Redbreast (Czerwone gardło). Kolejny zestaw książek za $3,99 i mniej w Amazonie – niestety nie wszystkie są tak tanie u nas, ale kilka tytułów: The Greatest Show on Earth: The Evidence for Evolution ($2,99) – Richard Dawkins staje w obronie teorii ewolucji, 1,000 Recordings to Hear Before You Die ($2,99) – zbiór rekomendacji płytowych, które mogą być inspiracją do muzycznych poszukiwań, The Rise and Fall of the Third Reich ($4,91) – monumentalna praca Williama Shirera, którą już chwaliłem.  Premiery tygodnia:  Cypherpunks. Wolność i przyszłość internetu (27,90 zł w eBookpoint) – prapremiera książki, której współautorem jest m.in. Julian Assange. Bardzo ważny tytuł, który w papierze znajdzie się dopiero za tydzień. Rosja i narody. Ósmy kontynent. Szkic dziejów Eurazji (29,90 zł w Legimi) – premiera książki Wojciecha Zajączkowskiego pokazująca Rosję trochę z innej perspektywy… Tamtego lata nad Sekwaną (14,90 zł w eBookpoint) – powieść Agnieszki Błotnickiej z wydawnictwa Nasza Księgarnia. The Cuckoo’s Calling ($14,36 w Amazonie) – powieść kryminalna J.K. Rowling wydana pod pseudonimem Roberta Galbraitha, co niedawno się wydało…  Tanio nie jest, ale jeśli jesteśmy miłośnikami Rowling, możemy się szybko zapoznać z tytułem. Co ciekawe, wśród recenzji w Amazonie znajdziemy i taką, której autor przewiduje, że prawdopodobnie książka napisana jest pod pseudonimem. :) W formie e-bookowej zadebiutowało Wahadło Foucaulta Umberto Eco.  Stałe promocje: Woblink: akcja Bumerang  - każdy kto dokona zakupów na minimum 20 złotych dostanie jeden kod za każdą wydaną dychę. Taki kod ważny jest przez 45 dni i obniża ceny innych książek o 10 złotych (maksymalnie do 14,90 zł).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. Na stronie głównej Świata Czytników znajdują się tylko dwa ostatnie wpisy z promocjami – poprzednie znajdziesz w archiwum. 