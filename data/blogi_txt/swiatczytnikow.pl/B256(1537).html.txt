Uświadamiam sobie, jak ulotnym medium jest blog, gdzie wśród setek wpisów giną te, które i po roku warto przeczytać z uwagą. Dlatego zacznę dziś nowy zwyczaj – co ciekawego na blogu było rok temu? Lipiec 2011 – od końca.  28 lipca: Nowy Obywatel w wersji na czytniki (EPUB, MOBI) - miesięcznik ukazuje się nadal, a redakcja, choć przeżywa poważne kłopoty finansowe nie poddaje się i wciąż można kupić nowy numer (lato 2012) w wersji na Kindle. 22 lipca: Polityka drugim najlepiej ocenianym pismem w Kindle Store! - artykuł wciąż aktualny – choć „Tygodnik Powszechny” i „W drodze” też mają świetne oceny. Łaska czytelników na pstrym koniu jeździ – i już Gazeta Wyborcza ma znacznie niższe notowania. 21 lipca: Wypożyczanie podręczników w Kindle Store działa, także u nas - to nadal mało znana funkcja Kindle Store, a może się przydać. Podręczniki, które w Stanach są relatywnie drogie (kilkadziesiąt dolarów) da się wypożyczyć za kilka lub kilkanaście dolarów. 20 lipca: Bookoteka – wreszcie e-księgarnia bez DRM! - wprost nie mogę uwierzyć, że to było tylko rok temu. Bo wydaje się, że od tego czasu minęły długie lata. Bookoteka była pierwszą księgarnią otwarcie odrzucającą DRM, dzisiaj tych zabezpieczeń pozbyły się już wszystkie ważniejsze księgarnie. Szkoda tylko, że sama Bookoteka nie rozwija się chyba tak bardzo jak na pioniera przystało. 17 lipca: TED w wersji książkowej jako „single Kindle” - książek o TED jest już kilkanaście. Ostatnio TED uruchomił bibliotekę, w której za $15 na 3 miesiące można subskrybować wszystkie ich książki. Niestety chyba tylko w ramach dedykowanej aplikacji na tablety. 12 lipca: Skróty klawiszowe w Kindle 3 (Keyboard) - to artykuł wciąż aktualny, dopóki używacie Kindle Keyboard. :-) 10 lipca: E-booki – rewolucja czystego tekstu - o tym, że w książkach elektronicznych najważniejsza jest treść. 07 lipca: Jak opublikować polskiego e-booka w Kindle Store- jest sposób? - sposób jest i działa, ale parę miesięcy później Amazon powycinał dużą ilość e-booków wrzuconych do Kindle Store, między innymi z wykorzystaniem tej sztuczki… 03 lipca: Numer seryjny Kindle prawdę Ci powie - przydałoby się zaktualizować o numery seryjne Kindle Classic i Touch… Kto się podejmie? 01 lipca: Brewiarz w formacie MOBI i EPUB. Poleć czytnik swojemu księdzu. :-) - temat nośny, sporo ludzi wchodziło na tę stronę w Google, co oznacza, że zapotrzebowanie na taką formę Liturgii Godzin jest. Ale trzeba przyznać, jeszcze żadnego księdza z Kindle nie spotkałem… Jeśli przeczytałeś już wszystkie polecane artykuły sprzed roku – odsyłam do archiwum, gdzie jest ich jeszcze więcej. :-) Czytaj dalej:  Taki był rok 2013 na Świecie Czytników Trzy lata Świata Czytników – odpowiedzi na Wasze pytania Luźne dyskusje: lipiec 2013 Kilka uwag na trzy lata Świata Czytników 10 tysięcy na Facebooku :-) i o tym, co trzeba zrobić, żeby nas czytać… Wasze e-bookowe triki – rozwiązanie konkursu Lifehackera! 