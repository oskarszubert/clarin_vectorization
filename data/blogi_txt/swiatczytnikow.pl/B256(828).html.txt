O Wydawnictwie Wielokrotnego Wyboru pisałem przy okazji omawiania przygód Janka – małego powstańca. Był to pierwszy polski gamebook, czyli gra paragrafowa wydana w wersji na czytniki. W ostatnich tygodniach wydawnictwo przygotowało dwie następne propozycje, tym razem dla pełnoletnich czytelników. Obie można pobrać bezpłatnie ze strony wydawnictwa w formatach MOBI, EPUB i PDF. Zaginiony  Zaginiony, to książka Beniamina Muszyńskiego, która według wydawcy jest jak dotychczas największym interaktywnym literackim horrorem wydanym w Polsce. Jej poprawiona wersja ukazała się w sierpniu 2011. Tak o jej treści mówi wydawca: Czytelnik wciela się tu w postać Afroamerykanina Jordana Allana, który poszukując niedoszłego zięcia, trafia do pewnego portowego miasteczka. Okazuje się, że nic tu nie jest normalne… Pokuta  Pokuta, to kolejny horror Muszyńskiego, który ukazał się w październiku 2011. Cytując informacją prasową: To zdecydowanie najmroczniejsza i najbrudniejsza powieść naszego autora. Czytelnik wrzucany jest w świat splugawionego seksu, morderstw, brutalności i perwersji. Nie ma tu honoru, godności ani cnót. Tym gorzej, że od pierwszych stron ktoś chce zabić głównego bohatera, mimo że nie ma on pojęcia dlaczego. Amnezja jest jego nie mniejszym wrogiem niż cuchnący świat angielskich slumsów lat 30′ XX wieku. Osobiście w tego typu literaturze nie gustuję, więc nie czytałem, ale miłośników gatunku zachęcam do spróbowania i podzielenia się swoimi wrażeniami. Czytaj dalej:  Teraz Biologia – darmowe podręczniki do gimnazjum w EPUB/MOBI Dwutygodnik FORUM również w MOBI/EPUB! „31.10. Księga cieni” – trzecia odsłona zbioru opowiadań od polskich autorów do pobrania! Dwie kolejne pozycje z IPN na czytniki, m.in. Warszawa podczas stanu wojennego Dwie nowe pozycje IPN na czytniki: Inteligenzaktion i Uchodźcy polscy z ZSRR Na „Damę Kameliową” już mają, teraz Wolne Lektury zbierają na Bułhakowa! 