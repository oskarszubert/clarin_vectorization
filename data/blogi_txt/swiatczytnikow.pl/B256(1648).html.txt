W dniach 16-19 maja 2013 w stolicy odbędą się kolejne Warszawskie Targi Książki. Znajdziemy też sporo atrakcji dla miłośników książek elektronicznych. Oczywiście targi warto odwiedzić dla samych książek, spotkań z autorami i wydawcami. Pamiętajmy, aby przy okazji przypominać im, że korzystamy z czytników i oczekujemy sensownej oferty elektronicznej.  MAG rozdaje e-booki Wydawnictwo zrobiło niezły prezent z okazji 20 lecia. Dla wszystkich zwiedzających Warszawskie Targi Książki dają bezpłatnie 20 3 swoje ebooki. Każdy razem z biletem otrzyma kod uprawniający do bezpłatnego pobrania powieści:  „Gwiezdny Pył” Neila Gaimana „Kamienna ćma” Pawła Matuszka  Kody na jeden z 18 kolejnych tytułów będą do odbioru dla wszystkich odwiedzających stoisko Wydawnictwa Mag 99/D10 na Targach:  seria Charlaine Harris o Sookie Stackhouse, seria Dary Anioła Cassandry Clare, „Upadli” – Lauren Kate, „Z mgły zrodzony”, „Bohater Wieków” i „Studnia wstąpienia” Brandona Sandersona oraz nominowany do nagrody Bookera „Atlas Chmur” Davida Mitchella. Aktualizacja: jest trochę inaczej – na stoisku dostajemy kod na jedną wybraną książkę z tych 18. Kody aktywujemy na stronach Nexto.  Publio i „książka za książkę” Publio, razem z Gazetą Wyborczą powtarza akcję „Książka za książkę”, podczas której można wymienić tradycyjne książki na elektroniczne. Każdy, kto przyniesie książki papierowe, w zamian za nie dostanie kody rabatowe do Publio.pl na darmowe pobranie e-booków ze specjalnej puli, liczącej sobie ponad pół tysiąca e-booków. Do akcji dołącyzły wydawnictwa MG, Amber, Akcent, Bellona, Rebis, Nasza Księgarnia, Latarnik, Wielka Litera, Agora i inne. Zasady:  do pięciu oddanych książek – dostajemy kod za każdą książkę. za każdą kolejną pulę do pięciu oddanych książek dostajemy jeden kod (czyli 6-10 oddanych książek – łącznie sześć kodów; 11-15 oddanych książek – łącznie siedem kodów; 16-20 – łącznie osiem kodów itd.). jedna osoba może otrzymać maksymalnie 10 kodów na darmowe pobranie e-booków, które będą ważne do 26 maja.  Stoisko gdzie można oddać książki, będzie znajdować się przy wejściu na Promenadę (czyli główny ciąg wystawienniczy, poziom 2) zaraz obok schodów ruchomych wwożących gości na górę. Zebrane książki zostaną przeznaczone na cele społeczne, we współpracy z Biblioteką Narodową. Aktualizacja: wymiana poszła bezproblemowo, podobnie wybór książki za kod. Podobno rekordzista przyniósł dzisiaj ponad 100 książek, choć oczywiście dostał za to tylko 10 kodów. E-booki od Bezkartek.pl Na stoisku bezkartek.pl (a także na okrągłym stoisku przy wejściu) znajdziemy ulotki z kodami QR prowadzącymi do stron, skąd pobierzemy kilka dość mocnych tytułów, jak np. „Start-Up bez pieniędzy”, „Fastlane Milionera”, albo „Mucha”. Przy odrobinie wysiłku znajdziemy je także na stronie bez tych kodów… Bellona też rozdaje e-booki Aż sto (jeśli to sto różne), albo tylko sto (jeśli to jeden dla stu osób). Znalezione w sieci: Posiadaczy czytników zapraszamy do naszej akcji towarzyszącej IV Warszawskim Targom Książki. W trakcie trwania targów rozdamy 100 ebooków!!! W dniach 16-19 maja zapraszamy na stoisko księgarni internetowej Książki.pl (99/D10) gdzie otrzymacie kod na wybrany przez siebie ebook z naszej oferty wydawniczej dostępnej na targach! Aktualizacja: nigdzie kodów nie widziałem. Virtualo i konkurs  Virtualo zaprasza do Ebook Fun Zone 2, który znajdziemy tym razem na stoisku Empiku. Oto atrakcje:  Mistrzostwa e-czytelników na Facebooku. Wypełniamy quiz z wiedzy na temat literatury i e-booków, w którym odpowiecie na 30 pytań! Liczy się czas! Pierwsze 150 osób z najlepszym wynikiem otrzyma e-booka. Link do aplikacji na Facebooku. Konkurs trwa do 19 maja o 23:59. Pierwsze pięć osób weźmie dodatkowo udział w grze o czytnik, spośród nich trzy otrzymają Pocketbook Touch. Dodatkowo 10 osób, które udostępnią informacje o quizie na Facebooku w najbardziej kreatywny sposób otrzyma voucher o wartości 50 zł na e-booki. Promocje na kody rabatowe - e-booki specjalistyczne z kategorii biznes, prawo, podatki, wpisz w koszyku kod PH2GUX, a otrzymasz 15% rabatu. Przy zakupie książki z kategorii beletrystyka wpisz kod 23EOSS, dzięki czemu wartość Twojego zamówienia zostanie pomniejszona o rabat 25%.  Kody nie łączą się z innymi promocjami i obowiązują do 22.05.2013 23:59.  O tym już wspominałem w dzisiejszym wpisie promocyjnym.  Wystąpienia W ramach targów odbędzie się Forum Nowych Technologii – czyli seria wykładów i wystąpień na temat m.in. książek elektronicznych. Kilka przykładowych:  Czwartek o 13:30 - Warsztaty dla wydawców z zakresu przygotowania książek elektronicznych, zaprasza Inpingo Piątek o 10:00 – Czym jest rynek e-booków? Sprzedawcy, dystrybutorzy, autorzy, agenci, klienci. Jak się w tym wszystkim nie zgubić? Nexto porządkuje wiedzę. Piątek o 11:00 – Nexto opowie o przyszłości e-książek, m.in. o formatach EPUB3 oraz KF8 Piątek o 11:00 - Studium przypadku: Wydawnictwo Uniwersytetu Warszawskiego. Strategia wykorzystanie pełnego potencjału publikacji: książka drukowana, e-booki w wielu formatach, zabezpieczenie zasobów na przyszłość. Piątek o 13:00 – Legimi przedstawi swój abonamentowy system dystrybucji e-booków Piątek o 15:00 – chcę czytać e-booki i co dalej? Nexto pokaże jak i naczym możemy czytać e-booki.  Na liście wystąpień branżowych (nie mam pewności, ale chyba wstęp dla każdego) ciekawe są:  Piątek o 12:00 – prezentacja badań rynku książki w Polsce. Zaprasza Polska Izba Książki i Biblioteka Analiz. Będzie okazja, żeby zapytać o 250 milionów. ;-) Piątek o 14:00 - Konferencja „Co nowego w prawie autorskim – dzieła osierocone, ochrona wizerunku, najnowsze orzecznictwo Piątek o 16:00 - Stan czytelnictwa w Polsce. Wspólna sprawa. E-bookowe stoiska Kilka stoisk, które mogą być związane z naszą tematyką (lista wszystkich stoisk).    EMPIK (czytniki i eBook Fun Zone z Virtualo) 106/C2   bezkartek.pl (czytniki) – tym razem małe stoisko (bez ebook cafe, z powodu wyłączności innej firmy gastronomicznej), można obejrzeć m.in. Paperwhite i Cybook Odyssey + wspomniane wyżej kody.  195/D18   ksiazki.pl, Bellona i Wydawnictwo Mag (księgarnia, e-booki Bellony i MAG) 99/D10 Jeśli są jakieś inne stoiska, które warto odwiedzić, albo akcje o których nie wspomniałem, piszcie w komentarzach, uzupełnię artykuł. Czytaj dalej:  Kapuściński, Domosławski, książki elektroniczne i efekt Streisand Pojedynek blogerów 27 maja – na czym czytać? GUS: Średnio na książki wydajemy 19 zł, a z podręcznikami już 70 zł… O tym, że żal mi pani Kai „Sezon burz” – wydawnictwo nie chce e-booka? Fani go sami zrobili… Opowieści z Narnii debiutują jako e-book! 