Kolejne wydawnictwo dołączyło do grona firm, które sprzedają e-booki w trzech formatach: PDF, MOBI oraz EPUB. Złote Myśli były pionierem publikacji elektronicznych, które sprzedają już od roku 2004. Stali się znani z poradników – na różne tematy, o różnej jakości – osiągnęli z nimi jednak spory sukces. Mają też skuteczny program partnerski, dzięki któremu ich produkty często promują się „same”. Już około rok temu, wydawnictwo, jako jedno z pierwszych, zrezygnowało z DRM w sprzedawanych e-bookach. Niestety, to wciąż były tylko PDF-y. Wprawdzie wielkość czcionki pozwalała na czytanie na 6 calach i generalnie konwertowały się dobrze – ale to nie wystarcza. PDF to przecież tylko namiastka. Wreszcie dzisiaj ogłosili. W jednej cenie dostaniemy poza PDF, także EPUB i MOBI. Na razie tylko 35 pozycji sprzedawane jest jednocześnie w trzech formatach. Tak to wygląda na stronie produktu, tu książka o pisaniu prac dyplomowych.  Zauważmy, że jeśli ktoś kupi książkę papierową, to e-booka dostanie gratis. Oczywiście jest to wkalkulowane w cenę, ale to bardzo miły gest. A tak po kupnie – w zakładce „Twoje produkty” kupiona kiedyś książka „JA” Niwińskiego pojawiła się w trzech formatach. Mamy tu więc dobre wzorce znane z O’Reilly czy eBookpoint. Testowałem usługę kilka dni temu – i nie ustrzeżono się błędów, np. w metadanych i spisie treści, ale sądzę, że będzie to sukcesywnie poprawiane. W tym leży właśnie siła e-booków, że zawsze może się pojawić poprawiona wersja. I dlatego nie zgadzam się z prognozami Wojtka Orlińskiego. Wydawnictwo przygotowało listę 35 publikacji, które są już w EPUB/MOBI. Uprzedzę, że ceny na tej liście wprowdzają w błąd, bo są to ceny… wydań papierowych – ebooki są zwykle o połowę tańsze…  Do 10 marca, wszystkie wersje „czytnikowe” będą o 30% tańsze. To nie jest może rewolucja, ale kolejne świadectwo  zbliżającej się „normalności” rynku. Gratuluję Złotym Myślom i czekam na całość oferty na czytnikach. Czytaj dalej:  Zmiany w Złotych Myślach – czy pionier e-booków w Polsce przetrwa? Dwie kolejne pozycje z IPN na czytniki, m.in. Warszawa podczas stanu wojennego Nowa oferta abonamentowa Legimi już ruszyła: miesiąc od 6,99 zł; czytniki od 479 zł Tygodnik „W Sieci” na czytniki – za 3,50 zł miesięcznie, a od listopada za 10 zł Test czytnika Onyx AfterGlow i aplikacji Legimi – część II – „Sezamie, otwórz się!” Darmocha od Nexto i Wydawnictwa MAG: Gwiezdny pył i Kamienna Ćma 