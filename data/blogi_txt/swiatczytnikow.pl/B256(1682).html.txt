Pogłoski o rychłej śmierci czytników były jak zwykle – przesadzone. Jedna czwarta dorosłych Amerykanów posiada już czytnik, a statystyki rosną.  PewResearch Center, amerykańska instytucja sondażowa ogłosiła kolejne wyniki badania posiadania różnych urządzeń przez Amerykanów. Ze strony Pew Research można pobrać pełne wyniki sondażu ze stycznia 2013, łącznie z przekrojem przez różne grupy społeczeństwa amerykańskiego: Kobiety: 28%, mężczyźni: 24% Biali: 28%, czarni: 13% Najwięcej czytników używają ludzie w wieku 30-49: 32% z nich ma czytnik. Jeśli chodzi o wykształcenie – dominują absolwenci collegów: 34% Zarabiający powyżej 75 tysięcy dolarów rocznie: 37% Republikanie i demokraci – równo po 27% /choć ciekawe, że w przypadku tabletów, demokraci używają ich więcej!/ Czytniki przegrywają w każdej grupie z tabletami – z wyjątkiem wśród osób powyżej 65 roku życia (czytniki: 19%, tablety: 18%)  Z wykresu, od którego zacząłem artykuł (a którego wziąłem z bloga Digital Reader) wynika rzecz w sumie dość oczywista – odsetek ludzi posiadających czytniki stale rośnie. Podobnie jak tabletów. Na przestrzeni 3 ostatnich lat tablety miały mniej więcej tyle samo co czytniki, dopiero ostatnio poszły w górę. To oczywiście skutek wprowadzenia tanich tabletów 7-calowych, które kupuje się często obok czytników. Z różnych badań wynika zresztą współposiadanie obu urządzeń. Czy to badanie przedostanie się do polskich mediów? Nie sądzę. Od kilku lat jest ta sama śpiewka, co widzimy na przykładzie artykułów z gazeta.pl:  koniec 2010: Tablety zabijają czytniki ebooków? koniec 2012: Tablety rosną i wygrywają z czytnikami e-książek  Ostatnia plotka o „śmierci czytników” dotyczyła tego, że zamówienia na czytniki podobno spadły, a już tacy potentaci jak Barnes   Noble mają problemy. Ale statystyki tego nie potwierdzają. Wiadomo, liczba czytających jest mniejsza niż oglądających filmy i grających w gry – tablety muszą wygrać. Ale od razu koniec całej branży? W Polsce o czytniki nie pyta chyba żadna instytucja badawcza. Gdzieś mi się obił wynik w granicach jednego procenta. Co do liczby czytników, ostrożne szacunki mówią o 100 tysiącach urządzeń. Według badania Manubii, na samym Allegro w IV kwartale 2012 sprzedało się prawie 13 tysięcy czytników. A przecież to tylko jeden kanał – są jeszcze sklepy, a w przypadku Kindle – Amazon. Nadal też jesteśmy grupą… ignorowaną w głównym nurcie, choć to my czytamy najwięcej spośród posiadaczy wszystkich urządzeń. Byłem wczoraj na spotkaniu z serii Aula Polska, poświęconym kryzysowi w prasie papierowej, która traci gwałtownie przychody ze sprzedaży i reklam, liczy więc na media cyfrowe, które jednak… również nie są dochodowe i jeszcze przez jakiś czas nie będą. Wystąpienie miała też pani z grupy wydawniczej Foksal (którą tworzą wydawnictwa WAB, Wilga i Buchman, a która jest własnością Empiku). Posłuchaliśmy o… tym że papier trzyma się dobrze, że duże nadzieje pokłada się w druku na żądanie oraz że… e-booki się nie przyjęły, bo to jest 1% sprzedaży, no i na monitorze czyta się kiepsko. Myślałem przez chwilę, żeby wstać i zapytać, kto z sali ma czytnik, ręka w górę :-) ale dałem sobie spokój. Pewne przekonania najlepiej się zmienia po zderzeniu ze ścianą (i bezrobociem). Całe szczęście są w Polsce firmy, które już uwierzyły w czytniki i potrafią na ich posiadaczach zarobić. Czytaj dalej:  Test czytników e-booków w magazynie CD-Action Sony zapowiada 13-calowy czytnik. Raj dla czytających PDF? Amazon – ukryte imperium Miejska Biblioteka Publiczna w Gdyni wypożycza czytniki [+informacje z Opola] Amazon wchodzi do Polski… ale nie ze sklepem Amazon wchodzi do Polski. Nie, jeszcze nie ze sklepem 