Tak właśnie miała wyglądać przyszłość książek według magazynu Everyday Science and Mechanics z kwietnia 1935. Lektury dostępne na mikrofilmach i czytnik, który książki powiększa. Czytelnik siedzi sobie wygodnie w fotelu i tylko zmienia strony. Przynajmniej tak donosi Smithsonian.com. To nie było żadne science-fiction, mikrofilmy były w latach 30. krzykiem mody i można było przypuszczać, że będą dalej używane, choćby w postaci takiego czytnika. Wizję tę rozwinął Stanisław Lem w swoim „Powrocie z gwiazd” (1961), przewidując też dzisiejszą rywalizację e-booków i audiobooków. Całe popołudnie spędziłem w księgarni. Nie było w niej książek. Nie drukowano ich już od pół wieku bez mała. A tak się na nie cieszyłem, po mikrofilmach, z których składała się biblioteka „Prometeusza”. Nic z tego. Nie można już było szperać po półkach, ważyć w ręce tomów, czuć ich ciężaru, zapowiadającego rozmiar lektury. Księgarnia przypominała raczej elektronowe laboratorium. Książki to były kryształki z utrwaloną treścią. Czytać można je było przy pomocy optonu. Był nawet podobny do książki, ale o jednej, jedynej stronicy między okładkami. Za dotknięciem pojawiały się na niej kolejne karty tekstu. Ale optonów mało używano, jak mi powiedział robot-sprzedawca. Publiczność wolała lektany – czytały głośno, można je było nastawiać na dowolny rodzaj głosu, tempo i modulację. W jeszcze późniejszych czasach (1979) trafiliśmy na wizję przewodnika „Autostopem przez Galaktykę” w książce Douglasa Adamsa o tym samym tytule: Miał także urządzenie, które wyglądało na coś w rodzaju sporego elektronicznego kalkulatora. Miało ono około stu małych, płaskich przycisków i dwuipółcalowy ekran, na którym w mgnieniu oka można było wyświetlić którąkolwiek z miliona „stronic”. Całe urządzenie sprawiało wrażenie obłędnie skomplikowanego i to był jeden z powodów, dla którego na jego plastikowej obudowie znajdował się wydrukowany dużymi literami napis „Bez paniki!” Inna sprawa, że urządzenie to było najbardziej godną uwagi książką, jaka kiedykolwiek została wydana przez wielkie korporacje wydawnicze w Ursa Minor. Był to przewodnik „Autostopem przez Galaktykę”, a został wydany w postaci mikrosubmezonowego komponentu elektronicznego dlatego, że gdyby wydrukowano go jako tradycyjną książkę, międzyplanetarny autostopowicz, który chciałby wozić ją ze sobą, potrzebowałby na to kilku nieporęcznie wielkich budynków. A potem przyszła era czytników e-booków – i tak pewnego dnia, rysownik z xkcd.com dokonał następującego odkrycia…  Kindle 3G jako przewodnik po galaktyce? Wystarczy tylko zdrapać nazwę! ;-) Czytaj dalej:  Już w 1926 roku czekano na „elektryczną gazetę”… Masz czytnik? Uważaj na Kazika! ;-) Nie śpię, bo czekam na robota Jeszcze wiele miesięcy budowania świadomości o tym, czym są czytniki Mój pierwszy rok z Kindle Paperwhite – co się zmieniło w moim czytaniu? Papier ma wciąż przyszłość… :-) 