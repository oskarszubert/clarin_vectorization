Posiadacze Galaxy S4, czyli flagowego smartfona Samsunga będą mogli niedługo wykorzystać ten telefon jako czytnik! Przynajmniej według tego co zobaczyliśmy na berlińskich targach IFA 2013. PocketBook Cover Reader to okładka do telefonu wyposażona w dodatkowy ekran e-ink o wielkości 4,8″ i rozdzielczości 800×600 lub 640×480 (źródła podają różne liczby). Można na nim czytać książki, przeglądać strony internetowe i zobaczyć powiadomienia o połączeniach i wiadomościach. Ekran e-ink nie jest dotykowy, strony zmieniamy przy pomocy klawiszy głośności na telefonie. Jest on jednak plastikowy (producentem jest firma Plastic Logic), co ważne ze względu na trwałość okładki. Okładka czerpie zasilanie z baterii telefonu. Zastosowanie Cover Readera prezentuje film:  Widzę też pewne ograniczenia: przede wszystkim potrzebujemy aplikacji Pockebook, dzięki czemu na Cover Reader nie wyświetlimy np. map, notatek z Evernote czy haseł z aplikacji Wikipedii – a to są częste zastosowania telefonu w pełnym słońcu.  Według informacji prasowej, którą otrzymałem, firma planuje kolejne okładki do modeli Samsunga, HTC oraz Sony. Nie wiem, jaka będzie cena takiego urządzenia. Przypuszczam że nie niższa niż tanich czytników, co raczej nie przyczyni się do wielkiej popularności. Ale nie sposób przejść obok tej innowacji obojętnie. Ekrany e-papierowe wdzierają się coraz ambitniej do branży telefonicznej. W tym roku zadebiutuje chyba wreszcie telefon Onyxa z e-inkiem i też może wytyczyć drogę do dalszych ciekawych prototypów. Zdjęcia i opis: SlashGear. Czytaj dalej:  PocketBook CAD Reader czyli czytnik dla architektów Sony zapowiada 13-calowy czytnik. Raj dla czytających PDF? Pocketbook Color Lux – kolejny czytnik z kolorowym e-papierem Test czytnika PocketBook Mini – maluch, który dużo może… PocketBook Basic Touch i jego funkcje internetowe: Dropbox, Send-to-PocketBook, RSS PocketBook i książki czyli pakiety świąteczne w Virtualo (oraz zapowiedź testu) 