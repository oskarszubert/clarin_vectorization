Aktualizacja z 15.02: Wygląda na to że promocja jest faktycznie codzienna, dzisiaj za podobną kwotę mamy romans obyczajowy, „Dysonans”.   Księgarnia Virtualo najwyraźniej pozazdrościła Okazji Dnia z Nexto i mają teraz swoją promocję dnia, nazwaną HOT DEAL 24h. Najlepiej na tym wychodzą czytelnicy. :) Tylko dzisiaj za 5,99 zł kupić możemy powieść „Bambino” autorstwa Ingi Iwasiów. Opis wydawcy: Niemal pół wieku obejmuje ta barwna panorama „polskich losów” ludzi, którzy po wojnie znaleźli się w Szczecinie. Maria przybyła tu z ubogich Kresów, Janek z bogatej Wielkopolski, Ula ma naprawdę na imię Ulrike i chowa w tajemnicy niemieckie pochodzenie, tak jak Stefan ukrywa, że jest Żydem. Oderwani od swych rodzin, w mieście bez tradycji, próbują zbudować coś nowego, swojego. Uczą się, pracują, szukają ciepła i miłości. Lecz układając swe życie, nie są w stanie wyzbyć się kompleksów i nawyków, wpojonych im w trudnym dzieciństwie, bo nie da się uciec od swego pochodzenia… Oryginalna narracja i świetnie wyeksponowane szczegóły życia w PRL. Książka nominowana do paru nagród, ma dobre recenzje np. na Merlinie (gdzie papier kosztuje 28 złotych). Dostępne są MOBI lub EPUB – oba bez DRM, ze znakami wodnymi, oraz PDF – wciąż z DRM. Przypominam też o innych lutowych promocjach Virtualo:  Książki WAB od 9,90 zł - pisałem o tym w osobnym artykule. Obniżki 15% na pliki EPUB z watermarkiem. 