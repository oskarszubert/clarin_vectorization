Donosiłem jakiś czas temu o exploicie na Kindle Touch. Przypomnę, że chodziło o dziurę w oprogramowaniu 5.1.0, która odpowiednio spreparowanej stronie internetowej pozwalała ingerować w zawartość czytnika. Praktycznego zagrożenia nie było zbyt wielkiego – trudno mi sobie wyobrazić, że ktoś robi stronę specjalnie po to, aby włamać się na Kindle Touch. Choć o innym możliwym wykorzystaniu tej dziury – za chwilę. Amazon wreszcie opublikował wersję 5.1.2., która naprawia wspomniany błąd. Aby ją zainstalować, trzeba mieć wcześniej wersję 5.1.0 lub 5.1.1. Instrukcja instalacji była przy opisie wersji 5.1.0. Jeśli używamy sporo internetu, można dla świętego spokoju wgrać. Jak sprawdzić, którą wersję mamy? Menu » Settings » Menu (ponownie) » Device Info. No, a co z błędem? Wspominałem we wpisie, że można go wykorzystać w „dobry” sposób, tzn. przygotować stronę, która będzie modyfikowała oprogramowanie Kindle Touch bez konieczności ściągania czegokolwiek. I taką stronę jeden z użytkowników Mobile Read przygotował: jailbreak-kt.tk.  fot. Digital Reader Jeśli wejdziemy na nią z Kindle Touch (w wersji 5.1.0) to mamy możliwość zainstalowania jailbreaka, a następnie różnych programów, takich jak xterm, szachy, sokoban, albo sudoku. Jak zwykle w takich przypadkach NIE zalecam modyfikacji oprogramowania, które jest sprzeczne z warunkami gwarancji Kindle. Zresztą instalacja 5.1.2 sprawi, że strona ta przestanie działać. Czytaj dalej:  Aktualizacja Kindle Touch 5.3.7 – poprawki słownika i wyszukiwania Oprogramowanie 5.3.5 dla Kindle Paperwhite – poprawki słownika Oprogramowanie 5.3.4 dla Kindle Paperwhite – drobne poprawki Oprogramowanie Kindle Paperwhite 5.3.8 – ważna poprawka działania słownika Przegląd wszystkich ustawień Kindle Paperwhite (oraz Touch) „Stary” Kindle Paperwhite dogania „nowego” – oprogramowanie 5.4.4 i mnóstwo zmian 