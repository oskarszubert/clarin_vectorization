Magazyn Literacki KSIĄŻKI co miesiąc publikuje listę bestsellerów „papierowych”. Sprawdzamy, które książki są już w wersji elektronicznej. I powtarza się rekord z listopada! Poniżej widzicie listę z numeru 207 (grudzień 2013), do ściągnięcia m.in. z Virtualo. W tym miesiącu znowu 26 tytułów z listy TOP30 kupimy jako e-booki. To aż 87 procent!     Miejsce Tytuł i autor   E-book?   Uwagi    1. Inferno – Dan Brown Tak 2. Sezon burz –  Andrzej Sapkowski Tak Tylko CDP   3. Podróż do miasta świateł. Rose de Vallenord – Małgorzata Gutowska-Adamczyk Tak    4. Ciemno, prawie noc – Joanna Bator Tak    5. Ostatnie rozdanie – Wiesław Myśliwski Tak Tylko Woblink   6. Szczęście w cichą noc – Anna Ficner-Ogonowska Tak Tylko Woblink   7. Policja – Jo Nesbø Tak    8. Wałęsa. Człowiek z teczki – Sławomir Cenckiewicz Tak    9. Przyjaciółka z młodości – Alice Munro Tak 10. Doktor Sen – Stephen King Tak    11. Magiczne drzewo. Gra – Andrzej Maleszka Tak Tylko Woblink   12. Zmień swoje życie z Ewą Chodakowską – Ewa Chodakowska, Lefteris Kavoukis Nie    13. Rok z Ewą Chodakowską Twój dziennik fitness – Ewa Chodakowska,Lefteris Kavoukis Nie    14. Smoleńsk – Teresa Torańska Tak    15. Kilka sekund od śmierci – Harlan Coben Tak 16. Matka Papieża – Milena  Kindziuk Nie Są inne e-booki tej autorki   17. Zgoda na szczęście – Anna Ficner-Ogonowska Tak Tylko Woblink   18. Zbrodnia w efekcie – Joanna Chmielewska Nie Są inne e-booki tej autorki   19. Mężczyzna, który tańczył tango – Arturo Pérez-Reverte Tak Tylko Woblink   20. Dzienniki 1945-1950 – Agnieszka Osiecka Tak    21. Za horyzont. Uniwersum Metro 2033 – Andriej Diakow Tak    22. Bezbarwny Tsukuru Tazaki i lata jego pielgrzymstwa – Haruki Murakami Tak    23. W otchłani mroku – Marek  Krajewski Tak Tylko Woblink   24. Boks na Ptaku, czyli każdy szczyt ma swój Czubaszek i Karolak – Maria Czubaszek, Artur Andrus, Wojciech Karolak Tak    25. Zemsta ubiera się u Prady – Lauren Weisberger Tak    26. Moje wypieki i desery – Dorota Świątkowska Tak Tylko Empik, tylko PDF   27. Dowód – Eben Alexander Tak Tylko Woblink, z DRM   28. Przyszłem, czyli jak pisałem scenariusz o Lechu Wałęsie dla Andrzeja Wajdy – Janusz Głowacki Tak    29. To, co zostało – Jodi  Picoult Tak 30. Anioł w kapeluszu – Monika Szwaja Tak     Linki prowadzą do porównywarki Świata Czytników, z wyjątkiem pozycji nr 26, gdzie linkuję do księgarni nieobecnej w porównywarce. I oto wnioski: 26 z 30 bestsellerów posiada wersje e-bookowe. Powtarzamy tym samym rekordowy wynik z listopada. Na blogu nie podaję która książka była nowością w rankingu (znajdziemy to w magazynie), ale tu warto odnotować, że w porównaniu z listopadem, w TOP30 jest aż 20 nowości! Wymiana dwóch trzecich zestawienia nie zmieniła odsetka dostępności w e-bookach. W przypadku książki Doroty Świątkowskiej, autorki bloga mojewypieki.com, na czytniki dostępna jest – w Woblinku - pierwsza jej książka, która została raczej niezauważona. Dopiero po przejściu autorki do znacznie większego Egmontu, rozszerzone wydanie, zawierające nowe i niepublikowane przepisy, stało się bestsellerem. Wyłączność na sprzedaż tego nowego wydania ma Empik. W ośmiu przypadkach są wyłączności – sześć razy Woblink, raz Empik i raz CDP.  Co warto wiedzieć o rankingu:  „Magazyn Literacki KSIĄŻKI” to miesięcznik poświęcony rynkowi wydawniczemu i księgarskiemu, skierowany do wszystkich miłośników książek, księgarzy, bibliotekarzy, wydawców i dystrybutorów. Magazyn można pobrać bezpłatnie w formacie PDF z kilku księgarni, m.in. Virtualo, Publio, Koobe, albo poczytać online w serwisie ISSUU. W piśmie poza rankingiem znajdziecie (często ironiczny) komentarz do poszczególnych pozycji autorstwa Krzysztofa Masłonia. Zestawienie powstaje na podstawie wyników sprzedaży w ponad 300 księgarniach całego kraju, w tym w sieciach: Empik, Matras, regionalnych Domach Książki. Pod uwagę brane są wyniki sprzedaży z 30 dni. Z tego co mi wiadomo, są to księgarnie stacjonarne. Nie ma dotąd badania określającego wyniki sprzedaży e-booków. Ranking z numeru grudniowego odzwierciedla sprzedaż w listopadzie, dlatego jest trochę opóźniony w stosunku do tego, co widzimy dzisiaj w księgarniach. Zgody na publikację rankingu udzieliła mi Pani Ewa Tenderenda-Ożóg z Biblioteki Analiz, za co serdecznie dziękuję. Czytaj dalej:  Ranking „Magazynu Literackiego KSIĄŻKI” #209 – luty 2014 Ranking „Magazynu Literackiego KSIĄŻKI” #206 – listopad 2013 Ranking „Magazynu Literackiego KSIĄŻKI” #204 – wrzesień 2013 Ranking „Magazynu Literackiego KSIĄŻKI” #201 – czerwiec 2013 Ranking „Magazynu Literackiego KSIĄŻKI” #202 – lipiec 2013 Ranking „Magazynu Literackiego KSIĄŻKI” #203 – sierpień 2013 