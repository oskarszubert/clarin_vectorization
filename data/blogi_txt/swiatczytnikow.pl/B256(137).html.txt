Właśnie ruszyła druga edycja projektu Cyfrowa Kultura. Jeśli ktoś nie pamięta artykułu o pierwszej edycji – chodzi o polski projekt sprzedaży e-booków za „co łaska”, podobny do tego co robiło Humble Bundle, albo Story Bundle (patrz niżej). Pozostajemy w kręgu self-publishingu. Za dowolną sumę kupimy pakiet pięciu książek:   Wincenty Wilk – „Robot” Beniamin Muszyński – „Tło” (to jest tzw. gra paragrafowa, gdzie to my decydujemy o zachowaniu naszego bohatera). Karolina Wilczyńska – „Performens” Aleksander Sowa – „Era wodnika” Tomasz Przewoźnik – „Hikikomori”   A jeśli zapłacimy ponad 9 złotych, dostaniemy bonus, polską i angielską wersję powieści „Trójka” Szymona Adamusa. Ta akurat była już dostępna w pierwszej edycji, tak więc jeśli ktoś w niej brał udział, to trochę żaden bonus… Inna sprawa, że pięć pierwszych pozycji wartych jest znacznie więcej niż te 9 złotych. Wszystkie książki w 3 formatach: MOBI, EPUB, PDF. Zapłacić można przez transferuj.pl albo Paypala – minutę po transakcji trafił do mnie mail z linkami do pobrania.  Bardzo dobrym pomysłem jest możliwość ściągnięcia wszystkich e-booków w jednym pliku ZIP. Akcja bardzo mi się podoba i trzymam kciuki za jej powodzenie! W porówaniu do pierwszej edycji poprawiono wygląd całego serwisu, który wygląda teraz bardziej profesjonalnie. Cyfrowa Kultura potrwa tym razem 7 dni, a 25% zysków zostanie przekazane Fundacji na rzecz Osób Niewidomych Labrador – Pies Przewodnik PS. Wspominałem o Story Bundle – tam też pojawiła się nowa edycja.  W Story Bundle dostaniemy 6 e-booków za dowolną sumę oraz dwa bonusy przy wpłacie powyżej 8 dolarów. Czytaj dalej:  Wystartował pierwszy Humble Audiobook Bundle Humble eBook Bundle II Pies Łańcuchowy – wydawnictwo literackie z książkami… za darmochę! Nadprogramowy BookRage wolnościowy! Projekt ustawy o cenie stałej na książki – niby nas nie dotyczy, ale i tak możemy się obawiać „Zajdlowy” BookRage uzbierał 100 tysięcy! 