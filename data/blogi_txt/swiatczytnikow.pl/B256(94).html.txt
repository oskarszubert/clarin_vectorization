To już trzeci z kolei artykuł o Kindle Store, obiecuję, że następny będzie o czymś innym. :-) The Big Deal to promocja na e-booki, która kończy się jutro (26 lipca). Jak widać na powyższym obrazku, ponad 900 pozycji zostało przecenionych między $0.99 i $3.99. Dla Europy oznacza to ceny od $0.99 do $6.89, co już nie jest jakąś rewelacją, ale zawsze to mniej niż normalna cena. Redaktorzy wybrali dla nas 32 książki, wśród nich takie dziwadła jak Pride and Prejudice and Zombies ($0.99 także w Europie),  czyli wariacja na temat „Dumy i uprzedzenia” Jane Austin, która ma aż 500 recenzji, przy czym oceny układają się od skrajnego entuzjazmu po skrajną niechęć. Ja znalazłem dla siebie tylko parę pozycji, np. The 7 Habits of Highly Effective People ($6.89) – znany bestseller Stephena Coveya oraz Empowered ($5.74) – rzecz o tym, jak wykorzystywać media społecznościowe. Coveya mam od dawna po polsku na papierze, ale teraz sobie go przypomnę w oryginale, tę drugą nie wiem kiedy przeczytam. Jakieś miesięczne wakacje by się przydały. Darmocha z Kindle Store, część X Jeśli nie chcemy nic wydawać, to jak zwykle znów znajdziemy sporo książek za darmo.   The Beatles: Fifty Fabulous Years – lubicie the Beatles? Jeśli tak, to będzie pozycja obowiązkowa do ściągnięcia – jest to biografia zespołu, może nie najdłuższa, ale bogata w ciekawostki i zdjęcia. Jeśli to nam nie wystarczy, autor napisał m.in. Fab Four FAQ 2.0: The Beatles’ Solo Years: 1970-1980 ($13.79), 500 stron poświęconych karierom Wielkiej Czwórki w latach 70. How Can I Talk If My Lips Don’t Move? – poruszająca historia człowieka z autyzmem, który nauczył się pisać i mógł sam opowiedzieć o tym, jak wygląda jego wewnętrzny świat. Creating Comics from Start to Finish – rzecz o tworzeniu komiksów od pomysłu do wydania. Zawiera wywiady z twórcami i wydawcami popularnych komiksów Retirementology (Bonus Content Edition) – poradnik dla tych, co przechodzą na emeryturę (w Stanach). Można poczytać z polskiej perspektywy i zadumać się. Choć pewnie niektóre rady są uniwersalne. 40 Days without Food – autor postanowił przez 40 dni nic nie jeść, a potem to opisać. Trochę się boję to czytać. Stress proof your life (52 Brilliant Ideas) – 52 rady o tym jak radzić sobie ze stresem. Nie takie głupie, jak by wyglądało po tytule. Z tej samej serii: Boost your memory (52 Brilliant Ideas) The Adventurous Boy’s Handbook: For Ages 9 to 99 – zabawy dla chłopców dużych i małych. Jak rozpalić ognisko bez zapałek, postawić namiot, zbudować łuk, obronić się przed rekinem i wiele innych rzeczy, które prawdziwy mężczyzna wiedzieć powinien.  Jak zwykle przed kliknięciem „Buy Now” warto sprawdzić czy cena nadal wynosi $0.00. Czytaj dalej:  ComicsRage – tak jak BookRage, ale z komiksami 150 darmowych książek z Microsoftu i… 3,5 miliona pobrań! Polska edycja Fantasy   Science Fiction wyłącznie w Kindle Store Automatyczna aktualizacja książek z Kindle Store – włączać czy nie? Pies Łańcuchowy – wydawnictwo literackie z książkami… za darmochę! Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje 