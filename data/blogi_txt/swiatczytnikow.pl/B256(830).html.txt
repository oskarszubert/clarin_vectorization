Przeglądałem różne listy bestsellerów w Kindle Store i przełączyłem w pewnym momencie na zakładkę „Top Rated” – najlepiej oceniane. I oto, co widzę:  Polityka jest drugim najlepiej ocenianym pismem w Kindle Store. Spośród 22 recenzji aż 16 jest „pięciogwiazdkowych”.  Niemal wszystkie recenzje są oczywiście po polsku. Co czytelnicy chwalą?  Że jest pierwsza i jest na Kindle. :-) No, to jest chyba ważne, bo raz, że stosuje się taryfę ulgową – dwa, brak możliwości porównania. Większość tygodników „mainstreamowych” takich jak amerykański Newsweek ma oceny znacznie niższe. Że kosztuje 12 zł na miesiąc, czyli połowę tego ile wydanie papierowe. Co dla mnie bylo zaskakujace – edycja na Kindle wygrala u mnie z porzadnie przeciez zrobionym „magazynowym” wydaniem dla iPada. Pobiera sie blyskawicznie, lekka, dobrze sie czyta… Jak oceny z Amazonu mają się do ocen aplikacji iPadowej? Zajrzyjmy do AppStore – ocen jest więcej, bo 68, ale średnia to tylko 3,5 gwiazdki. Użytkownicy iPada są chyba trochę bardziej rozpieszczeni i narzekają na nawigację i czytelność. 5/5 gwiazdek za wykonanie – klasa swiatowa. Subskrybuje wiele gazet, m.in. Die Zeit, Reuters, IHT, ale Polityka jest wykonana najlepiej (moze oprócz Reutersa). Bardzo latwa nawigacja, zdjecia, grafiki, wszystkie artykuly z wersji papierowej. A ktoś napisał nawet, że się uczy polskiego i że Polityka mu się w tym przyda. :)  A co im się nie podoba?  Brak tabelek i infografik, po jednym obrazku na artykuł. … i poziom samego tygodnika, który nie wszystkim odpowiada.  Sprzedaż chyba też nie idzie źle: Polityka zajmuje teraz 36 miejsce w kategorii magazynów.  Kindlowe gazety, poza czytnikiem Kindle można też czytać na urządzeniach z Androidem, tak Polityka wygląda na moim HTC:  Ja osobiście dałem 4 gwiazdki – piątkę za formę, trójkę za treść. Gdy widzę pewne nazwiska i tematy, od razu przechodzę do następnego artykułu. Ale to nie zmienia faktu, że uwielbiam w środowy poranek postawić na biurku Kindle, a tam już czeka na mnie nowy numer! Czy to drugie miejsce obudzi innych polskich wydawców? Od premiery Polityki na Kindle minęło już prawie pół roku i nadal pozostaje jedynym polskim periodykiem w Amazonie. Czytaj dalej:  Polityka Cyfrowa na prezent – test funkcji Prenumeraty cykliczne w Nexto – czy się przyjmą? Magazyn „W Punkt” w wersji na czytniki! Polska edycja Fantasy   Science Fiction wyłącznie w Kindle Store Rzeczpospolita ma wersję na Kindle! Cyfrowa prasa? Tylko formaty czytnikowe! 