Aktualizacja z 26.01: Promocja, jak to bywa z KDD wczoraj się skończyła, książka jest już droższa.    Dzisiejszy Kindle Daily Deal to coś dla zainteresowanych historią najnowszą – autobiografia Chai Ling, jednej z liderek studenckich protestów w komunistycznych Chinach, który skończył się masakrą na placu Tian’anmen 4 czerwca 1989. A Heart for Freedom ($1,99) to książka napisana po 20 latach. Jej autorka uciekła w roku 1990 do Stanów, tam zrobiła studia, założyła firmę, a teraz postanowiła opisać życie w Chinach w latach 80. oraz przebieg protestu oraz swoje dalsze życie. Jestem zwykle sceptyczny wobec takich wspomnień „chwilowych bohaterów”, które są zwykle na tyle zbeletryzowane, aby łyknęła je masowa publiczność. Niemniej recenzje książki były bardzo dobre. Można też zajrzeć na stronę aheartforfreedom.com, gdzie znajdziemy filmy na temat bohaterki. Jej biogram znajdziemy też w angielskiej Wikipedii. Co ciekawe, A Heart for Freedom ma też trochę recenzji jednogwiazdkowych, z których wszystkie wyglądają jakby były napisane na jedno kopyto. Czyżby to funkcjonariusze zza Wielkiego Firewalla? 