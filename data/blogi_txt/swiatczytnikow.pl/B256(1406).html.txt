Dzisiejszy dzień zaczniemy od gratki dla miłośników historii z angielskiego punktu widzenia.  Druga Wojna Światowa Winstona Churchilla – 6 tomów w Kindle Daily Deal, po $1,99. To dzieło za które Churchill dostał Nagrodę Nobla. Każdy tom zawiera 800-900 stron. Tak wygląda polskie wydanie tego dzieła (każdy tom był podzielony na dwie części).  Miałem nawet pierwszy tom (bywa na wyprzedażach), ale nie starczyło czasu na czytanie. Teraz zamiast paru kilogramów makulatury, tę samą treść możemy mieć za niecałe 40 złotych.  Niestety, recenzenci narzekają na jakość konwersji – ale w Amazonie zawsze możemy zwrócić e-booka z tego powodu.  Biblioteka Gazety Wyborczej na Publio to kilka książek wydanych na razie tylko w księgarni Agory:  Władysław Anders – Życie po Monte Cassino (15,99 zł) – dramatyczna historia powojennych losów twórcy polskiej armii w ZSRR i na Zachodzie. Jan Nowicki – Mężczyzna i one (14 zł) – opowieści słynnego aktora o kobietach jego życia… Juliusz Machulski – Hitman (15,99 zł) – historia życia znanego reżysera, o kinie, gwiazdach ekranu i fascynacjach filmowych. Maria Poprzęcka – Uczta bogiń (15,99 zł) – kobiety, sztuka i życie – autorka przedstawia portrety 12 artystek.   Trzy e-booki Roberta Ludluma w Virtualo – po 19-20 zł, m.in. Dyrektywa Jansona. I skrótowo promocje dnia:  Wyprawa Tapatików (7,50 zł w Virtualo; MOBI + EPUB + PDF) – powieść dla dzieci Marty Tomaszewskiej. O mieszkańcach planety Tapatia, którzy odkrywają, że pochodzą z Ziemi i decydują się tam wybrać. Operacja „Dunaj” (20,93 zł w Publio; MOBI + EPUB) – powieść Jacka Kondrackiego i Roberta Urbańskiego znana z adaptacji filmowej. Sztuka doczesnej mądrości (15,39 zł w eBookpoint; MOBI + EPUB + PDF) – płynące z XVII wieku refleksje Baltasara Graciana, dotyczące uczciwości i pozorów, miłości własnej i przyjaźni, wiedzy i ignorancji.  Inne promocje tygodnia: Wyłącznie dla odwiedzających Świat Czytników eBookpoint przygotował kod rabatowy na wszystkie droższe książki o SEO/SEM. Kroniki krwi – kolejna wampirza seria Richelle Mead w Publio. Sydney za wszelką cenę musi ochronić morojską księżniczkę Jill Dragomir. Uwagę dziewczyny rozprasza jednak pewien arogancki wampir. Skontrapunktuję ten opis oceną 8,17/10 z Lubimy Czytać. Książki religijne o 50% taniej w Woblinku. Kilkadziesiąt książek w całkiem niezłych cenach, przykładowo: Sekrety Biblii Anny Świderkównej (7,45 zł), Od chrztu do zmartwychwstania biskupa Długosza (tak, tego od internetowego mema „Chrześcijanin tańczy”; 10,00 zł), albo Inwazja neopogaństwa Aleksandra Posackiego, czołowego polskiego egzorcysty (5,95 zł). Ciekawe, że nie można kupić tego w zestawie w jakąś powieścią o wampirach… Są też poradniki znanego benedyktyna Anselma Gruena. Zwracajcie uwagę na format – nie wszystkie są w MOBI. Premiery wakacji do 60% taniej – i znowu Woblink przecenia parę tegorocznych nowości. Przykładowe tytuły: Wszyscy jesteśmy nomadami (11,16 zł), Dallas ’63 (23,40 zł), Od Valinoru do Mordoru (9,96 zł), Krowy tłuste, krowy chude (7,00 zł), Lód (28,50 zł), Igrzyska śmierci (10,00 zł) Erotyczny wrzesień na Virtualo – wszystko na ten temat. :) M.in. na wyłączność Trzy oblicza pożądania. E-booki Olgi Tokarczuk – kilka tytułów naszej popularnej autorki, na przykład Dom dzienny, dom nocny (sam przeczytałem kiedyś!),  Prawiek i inne czasy. Saga Virginii C. Andrews – wszystkie trzy części taniej w Virtualo, począwszy od bestsellerowych Kwiatów na poddaszu. Poradniki wydawnictwa Edgard w Publio. Jesteś w ciąży, nie masz kasy, chcesz wychować śliczne dziecko, albo kupić sobie psa. Promocja do 11 września. Umberto Eco do 40% taniej w Woblinku. Cmentarz w Pradze oraz Imię Róży po 17,90 zł. Muzyczne biografie w Woblinku. Adele (13,96 zł), Iggy Pop (22,90 zł), Michael Jackson (15,96 zł), Tomasz Stańko (28,00 zł), Keith Richards (34,90 zł), Violetta Villas (11,16 zł), Queen (18,90 zł), Urszula Sipińska (7,60 zł). Przedłużamy wakacje – to promocja Nexto (-50%) na książki podróżnicze. Przykładowe tytuły – Beata Pawlikowska: Blondynka w Indiach (4,75 zł), Poradnik globtrotera, czyli blondynka w podróży (19,62 zł), Piotr Kraśko: Świat według reportera – USA (4,66 zł), Świat według reportera – Włochy (4,66 zł). Tworzenie stron WWW z Gajdą – książki o programowaniu Włodzimierza Gajdy o 30% taniej: m.in.   GIMP. Ćwiczenia praktyczne (16,73 zł), jQuery. Poradnik programisty (22,39 zł). 7 września ostatni dzień promocji! ZYSKujesz 50% - czyli 7 książek wydawnictwa ZYSK o połowę taniej w eBookpoint. Haczyk? Niestety, tylko format PDF, co mnie bardzo dziwi. W innych księgarniach (patrz: porównywarka) znajdziemy te książki trochę drożej, ale w formatach czytnikowych. Do 9 września. Cormac McCarthy do 35% taniej w Publio. Powieści takie jak Krwawy południk  (16,19 zł) albo Strażnik sadu (16,19 zł). Łącznie 8 książek. Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza). Złote Myśli mają przez weekend trzy książki o perswazji i reklamie: Tajniki warsztatu legendarnego copywritera (10,95 zł), Manipulacja neuroperswazyjna (10,95 zł), Scientific Advertising (9,95 zł)  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 