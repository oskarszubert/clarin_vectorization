To niepomyślna wiadomość dla wszystkich, którzy chcą zamówić pojedyncze Kindle. Amazon zaczął doliczać do wszystkich zamówień zaliczkę na poczet opłat celnych. Krótko mówiąc: zapłacimy więcej niż przed październikiem. Jak było dotąd – czyli dotacja Amazonu Od dawna było tak, że jeśli zamówiliśmy pojedynczą sztukę Kindle, to płaciliśmy tylko cenę urządzenia + przesyłkę. Jednak, gdy odwiedzał nas kurier, to widzieliśmy dokument SAD, z którego wynikało, że Urząd Celny pobrał 23% VAT, który zapłacony został przez nadawcę, czyli Amazon. Tak wyglądał, gdy w styczniu zamawiałem Kindle 3 z 3G. VAT (zapłacony przez Amazona) wyniósł tutaj 147 złotych.  Gdy parę dni temu zamawiałem Kindle 4, dostałem podobny dokument + list wyjaśniający, że wszystkie opłaty zostały pokryte przez nadawcę.  To oznacza, że Amazon subsydiował cenę Kindle poprzez płacenie za nas tego VAT. Nie wiem, dlaczego tak się działo. Prawdopodobnie był to jakiś błąd po stronie Amazona, ale dzięki temu przez ponad rok mieliśmy Kindle najtaniej w Europie – taniej niż Niemcy z amazon.de czy mieszkańcy Wielkiej Brytanii z Amazon.co.uk, gdzie w cenę był już lokalny VAT wliczony. Tak samo wiem, że ludzie zamawiający Kindle do Belgii albo do Hiszpanii płacili więcej. Jak jest teraz – płacimy, jak cała Europa Teraz niestety, gdy przejdziemy przez zamówienie, widzimy na podsumowaniu pozycję „import fees deposit”, czyli zaliczkę na poczet opłat celnych. Tak to wygląda dla Kindle Classic:  Jak sprawdziłem, dla poszczególnych modeli musimy dopłacić:  Kindle WIFI (Classic) – 29,90$ co daje (z przesyłką) łączną kwotę 159,88 dolarów Kindle Keyboard WIFI – 36,80$ co daje łączną kwotę 196,78 dolarów Kindle Keyboard 3G – 48,30$ co daje łączną kwotę 258,28 dolarów  Dodana kwota wynosi dokładnie 23% łącznych kosztów urządzenia i przesyłki. Do najtańszej wersji musimy dopłacić 100 złotych. Tak więc Kindle z najtańszego dostępnego w Polsce czytnika staje się czytnikiem jednym z wielu. Z drugiej strony – można się pocieszać, że cena najtańszego Kindle dostępnego w Polsce się nie zmieniła – bo Kindle 4 Classic kosztuje tyle samo ile kosztował Kindle 3 WIFI. Szkoda tylko, że VAT zjadł nam różnicę w ich cenie. Co można zrobić? Obawiam się, że niewiele. Amazon ma prawo naliczać te opłaty i raczej tego nie wycofa. Nam pozostaje płacić podatek od zamieszkania w Unii. Jeśli mamy firmę, to ten VAT da się pewnie odliczyć, na podstawie dokumentów celnych (które mogą być traktowane jako faktura – polecam konsultacje z księgowością). Na Allegro ceny też pewnie za chwilę skoczą, tańsze pozostaną jedynie czytniki sprowadzone „prywatnie” ze Stanów, choć tutaj przestrzec muszę przed wersją „Special Offers” - owszem, ona działa w Polsce – także 3G, ale ponieważ Amazon tej wersji nie wysyła poza USA, mogą być problemy z realizacją gwarancji. Należy jeszcze jedno podkreślić – zamawiając z Amazonu, poza opłatą „import fees deposit”, nigdy nie płacimy nic więcej przy odbiorze. Dlatego zamówienie z Amazonu, choć od października jest droższe – będzie znacznie bezpieczniejsze, niż korzystanie z usług pośredników. Czytaj dalej:  [Nieaktualne] Tylko dzisiaj: Kindle Classic za 59 dolarów! Amazon namawia do zapłaty w złotówkach, tylko… po jakim kursie?! Nowe tablety Kindle Fire HD i HDX wysyłane do Polski, ceny od 700 zł Kindle Fire HD ma wersję międzynarodową! Wysyłka od 13 czerwca. Appstore już działa w Polsce „All-New” Kindle Paperwhite wysyłany do Polski od 15 października! „All-new” Kindle Paperwhite 3G również dostępny i wysyłany od 8 listopada 