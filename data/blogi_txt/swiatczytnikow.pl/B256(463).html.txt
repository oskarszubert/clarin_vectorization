Gdzie Amazon nie może, tam pasjonata pośle Co się dzieje, gdy producent sprzętu elektronicznego nie pomyśli o wszystkich zastosowaniach swojego produktu? Pojawia się zdolny informatyk- pasjonat i tworzy różnego rodzaju dodatki. W przypadku Kindle są to m.in. Send to Kindle, Instapaper, Clippings Converter – o niektórych narzędziach już można było przeczytać w serwisie. A jeśli chcemy posortować darmochę z Kindle Store z pomocą przychodzi wtyczka Kindle Collections do Calibre. Wielu z Was i tak korzysta z tego doskonałego narzędzia do zarządzania swoimi zbiorami, więc nadszedł czas na rozszerzenie jego możliwości. Uwaga! Wtyczka nie działa z Kindle Touch oraz z Kindle Paperwhite. Kolekcje na Calibre krok po kroku Kroki 1-6 należy wykonać tylko za pierwszym razem. Krok 1 Pobierz wtyczkę ze strony Mobile Read. Link Kindle Collections.zip na dole pierwszego postu. Krok 2 Dodaj wtyczkę do Calibre: Preferencje  Wtyczki  Wczytaj wtyczkę z pliku (wybierz plik .zip z wtyczką). Zostaniesz poproszony o wybór pasków narzędziowych na których ma pojawić się menu wtyczki. Wybierz wszystkie. Krok 3 Uruchom ponownie Calibre i podłącz Kindle przez USB. Pamiętaj, żeby Kindle przed podłączeniem znajdował się na głównej stronie (ekran HOME), inaczej zmiany nie zostaną zapisane. Krok 4 Utwórz nową kolumnę. Masz do wyboru 2 możliwości.  Preferencje  Dodaj własną kolumnę Kliknij PPM na tytuł dowolnej kolumny i wybierz opcję Dodaj własną kolumnę (patrz zrzut ekranu poniżej) Zastosuj zmiany i uruchom ponownie Calibre. Krok 5 Jeśli posiadasz już kolekcje na Kindle zaimportuj je: z górnego paska narzędzi wybierz Kindle Collections  Import Kindle Collections into Calibre i wybierz kolumnę Kolekcja, którą przed chwilą utworzyłeś. Krok 6 Z menu wtyczki wybierz Customize collections to create from Calibre i wybierz opcje widoczne na obrazku. Krok 7 Uzupełnij kolumnę Kolekcja odpowiednimi nazwami.  Krok 8 Wybierz Menu wtyczki  Create collections on Kindle from calibre Krok 9 Aby zmiany były widoczne musisz odmontować Kindle w systemie i zrestartować (Menu  Settings  Menu  Restart). Książka w wielu kolekcjach Dzięki wtyczce można również w dość wygodny sposób umieszczać jedną książkę w wielu kolekcjach. Jak widać na obrazku powyżej utworzyłem kolekcję „—–”, w której trzymam 2-3 obecnie czytane książki. Jak sugeruje Dzinks w komentarzach obecnie czytane książki można pozostawić bez kolekcji w katalogu głównym. Problem z takim podejściem pojawia się w 2 przypadkach:  gdy mamy tyle kolekcji, że zajmują 2 strony albo więcej, bo trzeba je przewijać za każdym razem gdy obecnie czytaną książkę chcemy również mieć w kolekcji, ponieważ w HOME po posortowaniu według kolekcji pojawiają się tylko książki nieprzypisane do żadnej  Edytowanie kolekcji bezpośrednio na Kindle Powyższy opis zakłada, że chcemy nasze kolekcje wiązać z biblioteką Calibre – a nie zawsze musi nas to interesować. Dlatego wtyczka oferuje też opcję „Edit Kindle Collections Manually”. Po jej wybraniu wyświetli nam się okno z zawartością czytnika. Domyślnie wybrana jest jedna z kolekcji, poprzez zaznaczenie checkboxów dodajemy książki do bieżącej kolekcji.  Po tym, gdy klikniemy OK, trzeba zrestartować Kindle, co już było opisane. Inne programy Oczywiście Calibre nie jest jedynym „słusznym” programem do zarządzania kolekcjami. Jest też wiele innych narzędzi, które służą tylko do robienia porządku z kolekcjami. Jednym z nich jest Kindle Collection Manager opisany w komentarzach przez Tomasza: Krok 1 Rejestrujemy się, podając maila tutaj. Krok 2 Wchodzimy na naszą skrzynkę i klikamy na link do pobrania programu znajdujący się w wiadomości. Krok 3 Wypakowujemy i instalujemy program Krok 4 Podłączamy Kindle (oczywiście musi być na ekranie HOME) i uruchamiamy program. Krok 5 Po lewej stronie mamy listę folderów, które posiadamy na urządzeniu, a po prawej kolekcje. Używamy metody Przeciągnij i upuść, aby umieścić książki w kolekcjach. Krok 6 Klikamy Save (ikonka dyskietki w prawym górnym rogu) i tak samo jak wcześniej musimy odmontować i zrestartować Kindle. Kindle Collection Manager nie jest takim kombajnem jak Calibre i służy wyłącznie do tego jednego celu. W zależności od spojrzenia, może być lepszy lub gorszy od wtyczki Kindle Collections. Lepszy będzie na pewno jeśli z jakichś powodów nie lubicie Calibre. Mi osobiście przeszkadza w polubieniu tego programu fakt, że nie widzi on niektórych tytułów książek. Dlaczego – nie mam pojęcia. Uwaga! W Kindle Collection Manager przeciągnięcie książek pomiędzy kolekcjami po prawej stronie powoduje przeniesienie tytułu z jednej kolekcji do drugiej, a nie przypisanie do 2 na raz. Aby przypisać do 2 na raz należy książkę przeciągnąć z lewej strony.   Inne możliwości Kindle Collections Wtyczka pozwala również na edytowanie niektórych ustawień Kindle – głównie tych ukrytych, o których pisał Robert. Możliwość edycji ustawień z poziomu wtyczki jest o tyle przydatna, że nie trzeba grzebać w plikach Kindle. Tak więc można:  zmienić marginesy (domyślnie 40) dodać opcję wyrównania do lewej, zmienić odstępy (i umożliwić większy wybór odstępów z menu – będzie 5 opcji) a nawet ustawić takie opcje jak wskaźnik postępu, czy widok dwukolumnowy, które… nie działają, ale istnieją. :-)  Wtyczka pozwala również na używanie własnych czcionek w Kindle, ale to już temat na oddzielny artykuł. :) Mam nadzieję, że wtyczka oraz powyższy poradnik oszczędzi Wam wiele czasu. Zamiast sortować książki możecie zająć się czymś innym, np. ich czytaniem :) Ps. Wtyczki można używać bez obaw o utratę gwarancji. Nie ingeruje ona w oprogramowanie jak jailbreak – zmieniają się wyłącznie odpowiednie pliki konfiguracyjne. Ps2. W związku z pytania pojawiającymi się w komentarzach: jeśli chcecie, aby na ekranie HOME wyświetlały Wam się tylko kolekcje to musicie posortować książki według kolekcji (opcja na górze ekranu). Czytaj dalej: Oprogramowanie 5.4.3 dla nowego Paperwhite – poprawa działania PDF, kolekcji i słownika Jak tworzyć recepty za pomocą Calibre – krótki podręcznik Calibre 1.0. – pierwsza wersja programu po 7 latach! Jest też konkurencja: BookONO Jak pozbyć się wiszących spójników w Calibre? Kindle, Calibre, formaty i jak uzyskać idealny plik Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze 