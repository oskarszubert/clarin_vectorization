Na oryginalny sposób promocji opowiadań Jakuba Ćwieka wpadł wydawca – Wydawnictwo Sine Qua Non.  Otóż jak wynika z ich strony, udostępnili za darmo opowiadanie „Będziesz to prać”, pochodzące z pierwszego tomu cyklu „Chłopcy”. W tym momencie opowiadanie znajdziemy w kilku księgarniach:  Virtualo Koobe Publio Woblink Nexto  W zamian wydawnictwo prosi… o zgłaszanie nominacji do nagrody imienia Janusza Zajdla, czyli najbardziej prestiżowego wyróżnienia w dziedzinie fantastyki, wybieranego przez czytelników. Każdy może zgłosić utwory w kategoriach „opowiadanie” i „powieść” – a spośród pięciu najpopularniejszych uczestnicy konwentu POLCON wybiorą laureatów. Nawet jeśli opowiadanie nagrody nie zdobędzie, to sam fakt, że autor był „nominowany” przydaje się promocyjnie. Sam Ćwiek nominowany był już pięciokrotnie, a jego „Bajka o trybach i powrotach” (z antologii Księga Wojny) zdobyła ostatniego Zajdla za rok 2011. Troszkę nie wiem co o tym myśleć. Z jednej strony darmowe rozdawnictwo to trochę nieuczciwa konkurencja wobec tych autorów, którzy za darmo nie chcą czy nie mogą tego robić. Z drugiej strony to świetna promocja – zwykle opowiadania publikuje się w zbiorach (płatnych), albo w czasopismach (też płatnych i to bez wersji na czytniki). Komu się „Będziesz to prać” spodoba, ten zakupi „Chłopców”, a ci cenę już mają całkiem słuszną – link do porównywarki. PS. O samym tekście się nie wypowiem, nie czytałem, no ale każdy może ściągnąć i wyrobić sobie zdanie. PS2. Miłośników fantastyki proszę o podpowiedź, czy zdarzały się wcześniej nominacje  opowiadań, albo powieści, które były opublikowane za darmo? Bo pewnie to nie pierwszy taki przypadek. Czytaj dalej:  Nagroda Zajdla: 11 nominacji i… 10 ma wersje e-bookowe! Opowiadania nominowane do Nagrody Zajdla (w części) za darmo FantastykaPolska.pl – co nowego? Accelerando – nagradzana powieść SF na licencji CC Najlepszy BookRage w dziejach: sześć e-booków Janusza Zajdla! „Zajdlowy” BookRage uzbierał 100 tysięcy! 