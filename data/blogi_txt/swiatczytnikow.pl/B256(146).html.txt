Dziennikarze CNET TV postanowili spędzić dwie godziny na plaży i zobaczyć, jak Kindle Paperwhite znosi gorąco, piasek, wodę i rzucanie o skały. Znosi całkiem nieźle, choć raczej nie należy tego powtarzać. Całość zobaczymy na filmie:  Test pierwszy, czyli słońce: Najpierw prowadzący pozostawili Kindle na piasku, sami chroniąc się pod parasolami.  Trwało to tak długo (a w międzyczasie zastanawiam się, jak fajna jest praca dziennikarza w amerykańskich portalach), aż temperatura powierzchni czytnika osiągnęła 140 stopni. Rzecz jasna – Fahrenheita, co daje solidne 60 stopni Celsjusza.  Jak się okazuje – bez problemu. Co sam potwierdzam w przypadku mojego Keyboarda, który na słońcu czasami mocno się grzał… Jedyna reakcja obronna czytnika (co widać na filmie) to przełączenie na odświeżanie co każdą stronę. W warunkach użycia Kindle (także po polsku) jest wzmianka: Zakres temperatur roboczych — od 0°C do 35°C. Zakres temperatur przechowywania — od -10°C do 45°C.  Ale przekroczenie tego odrobinę nie powinno być problemem – podobnie przy mrozie. Test drugi: rzucenie Paperwhite na piasek i… poczekanie, aż przykryje go fala. Napięcie rośnie i słyszymy, „Oh, no!”.  Wyjątkowo to głupie, bo przecież urządzenie nie jest wodoodporne – ale… po wyjęciu z wody działa!  Trochę pogorszyła się reakcja ekranu na dotyk, ale wyglądało na to że jest. Do czasu, bo po uśpieniu, czytnika już się wybudzić nie dało. Najwyraźniej woda dokonała dzieła spustoszenia. Oczywiście w rzeczywistej sytuacji (czytaj: z czytnikiem, za który zapłaciliśmy my, a nie redakcja), należy urządzenie wysuszyć i pod żadnym pozorem go nie włączać. Kiedyś i tak skoroduje w środku i padnie, ale na razie mamy szanse z tego wyjść. Test trzeci: rzucenie czytnika na skały, po których koziołkuje. I zaskoczenie – mimo kilku prób, ekran się nie uszkodził.  Albo dziennikarze mieli szczęście, albo Amazon coś poprawił w technologii i ekrany Paperwhite nie są tak wrażliwe na pęknięcia jak w poprzednich modelach. W tym miejscu zorientowałem się, że nie słyszałem o zgłoszeniach uszkodzonych ekranów Paperwhite – a to się zdarzało przy Keyboardach. Jeśli ludzie korzystają z gwarancji, to jest to raczej kwestia np. nierównomiernego oświetlenia, które przy pierwszych partiach się zdarzało. Czytaj dalej:  [Ankieta] Z jakich krojów czcionki korzystacie na Paperwhite? Ćwiczenia z rzucania nowym Paperwhite. Przeżył! „Tajne” polecenia w Kindle Paperwhite / Touch Pierwsza wersja Kindle Paperwhite już niedostępna, ale ma poprawkę 5.3.8.1 Kolejna zima z czytnikami Oprogramowanie Kindle Paperwhite 5.3.8 – ważna poprawka działania słownika 