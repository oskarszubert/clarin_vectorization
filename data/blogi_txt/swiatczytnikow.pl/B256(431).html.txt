Gamebook (a po polsku: gra książkowa lub paragrafowa), to interaktywna powieść, w której każdy krótki rozdział kończy się decyzją. W zależności od tego, co wybierzemy, przechodzimy do określonego rozdziału i tak historia toczy się dalej. W ten sposób to my stajemy się bohaterami powieści. Parę dni temu wyszedł pierwszy gamebook, który możemy sobie poczytać na czytnikach. Wydawnictwo Wielokrotnego Wyboru (prawda, że oryginalna nazwa?) zamieściło na swojej stronie mini-powieść „Janek – Historia Małego Powstańca”. Jej bohaterem jest mały harcerz – Zawiszak, który działa w poczcie powstańczej i dostaje do wykonania ważne zadanie… Opowieść przeznaczona jest dla młodszych odbiorców, ale i starsi mogą ją z zainteresowaniem przejść. Autorami książki są Maciej Słomczyński i Beniamin Muszyński, a redakcja tak uzasadnia publikację: Prezentując to nieduże dziełko, nasza redakcja pragnie oddać hołd partyzantom przeciwstawiającym się nazistowskiej zarazie, walczącym, zwyciężającym i ginącym za wolność, sprawiedliwość i Polskę, a przede wszystkim powstańcom warszawskim NIEZALEŻNIE OD TEGO, czy ich zryw nazwiemy katastrofą czy odpowiedzią na jedyną i niepowtarzalną w tamtym okresie szansę odzyskania niepodległości. Ze strony wydawnictwa można pobrać PDF, ale przygotowano także pliki dla czytników:  Janek w formacie MOBI Janek w formacie EPUB  Tak wygląda jedna ze stron opowieści: Wersje czytnikowe przygotował Dominik Trzaskacz z firmy Soda Studio, któremu też dziękuję za doniesienie na naszym Facebooku. Opowieść jest krótka i da się ją przejść w kilkanaście minut. Liczę na to, że projekt zostanie wsparty przez Muzeum Powstania Warszawskiego i ukaże się zapowiadana przez autorów kontynuacja, bo może to być bardzo dobry sposób do pokazania dzieciom realiów tamtych dni. Ciekaw jestem co sądzicie na temat Janka (albo co sądzą wasze dzieci). Inne gamebooki na Kindle Jeśli czytamy po angielsku, w Kindle Store znajdziemy wiele gier paragrafowych. Tutaj również posłużę się rekomendacjami z artykułu na stronie Masz Wybór:  Banana Hammock – A Harry McGlade Mystery (A „Write Your Own Damn Story” Adventure) The Truth About Roswell (Choose Your Own Epic) EgyptQuest – The Lost Treasure of The Pyramids (Adventure Game Books)  Zrób swojego gamebooka Mam w domu komplet książeczek z serii „Wehikuł czasu”, którymi się zaczytywałem mając 10 czy 11 lat. W czasach liceum czytałem (i chyba nie skończyłem) słynną „Grę w klasy”. Ale dopiero dzisiaj dowiaduję się, że to jest cały gatunek literatury! :-) Najtrudniej oczywiście napisać dobrą historię, która działa przy tak wielu rozgałęzieniach. Jednak technicznie rzecz jest banalna – wystarczy przygotować plik HTML, w którym po każdym rozdziale są linki do innych rozdziałów. Konwersja do MOBI nie powinna sprawić problemu. Zainteresowanych odsyłam do strony Masz Wybór i aktualnego numeru pisma o „interaktywnych gałęziach kultury”, które wydają. Czytaj dalej:  Historia polskiej muzyki w kolejnych tomach za darmo i na czytniki Inspiracje i drogowskazy – prezes WIMED-u rozdaje e-booka Planescape: Torment Novelization – książka fantasy z najlepszą fabułą? Specjalny (i darmowy) numer miesięcznika „W drodze” Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Ebookpoint zmienia oznaczenie książek, m.in. po Waszych uwagach 