Na blogu Jacka Gadzinowskiego pojawił się wywiad z Michałem Gembickim, dyrektorem zarządzającym CDP.pl. Warto tam zajrzeć, tym bardziej, że jak podkreślałem na tym blogu wielokrotnie – wydawcy i dystrybutorzy książek powinni się uczyć od branży gier. Wydawców gier dotykają podobne problemy – piractwo, walka cenowa, przejście ze sklepów stacjonarnych na internet, wreszcie dystrybucja cyfrowa. I jakoś starają się z tym radzić. O samej dostępności cyfrowej treści Gembicki mówi pozytywnie: Pobieranie treści poprzez Internet jest naturalnym krokiem w ewolucji rynku multimediów i negowanie go lub nie dostrzeganie tego trendu jest krótkowzroczne. Online przywrócił też „ducha przedsiębiorczości” w skostniałym świadku dystrybutorów. Przeniósł rywalizację z poziomu pośredniego (sprzedaż do retailu) na poziom bezpośredni (sprzedaż do klienta końcowego). Nie każda firma dystrybucyjna ma kompetencję i potencjał, aby sprzedawać bezpośrednio. Nie wszyscy rozumieją, że era wielkich wyłącznych dystrybutorów dobiega końca. Dlatego patrząc na online z pkt. widzenia konsumenta treści multimedialnych (gry, ebooki, muzyka, filmy) uważam, że online to błogosławieństwo, bo znowu dostawcy o mnie zabiegają, kuszą promocjami, starają się zwabić reklamą, budują indywidualne oferty. O tym że Polacy rzekomo nie płacą za cyfrową treść: Polscy internauci nie różnią się jakoś szczególnie od innych internautów z mitycznego „zachodu”, czy z „ameryki”. Oczywiście są różnice w zarobkach, dostępności do kart kredytowych, ale co do zachowań i oczekiwań to tacy sami konsumenci jak w innych krajach. Odpowiedzią na pytanie, dlaczego nie kupują najczęściej jest zatem dlatego, że nikt im nie oferuje wystarczająco dobrej oferty, żeby ich do zakupu zachęcić. W sklepie internetowym nie wystarczy wyłożyć towaru, przypiąć cenę i uruchomić kasę. Trzeba się bardziej postarać, zbudować wartość dodaną naszego sklepu, dać elastyczne możliwości płatności, zbudować politykę cenową i dostosować ja do otoczenia konkurencyjnego nie tylko na rynku lokalnym, ale też często rynku globalnym – sprzedając w Internecie konkurujemy z całym światem!  Coś na temat klientów (pamiętajmy – chodzi o gry) : Na dzisiaj zdecydowana większość to „dobrze wyszkoleni” hardcore’owcy. Ten typ klienta doskonale zna rynkowy rozkład cen, orientuje się w gąszczu promocji, ma sprecyzowany gust i niestety bardzo często mocno krytyczny stosunek do firm dostarczających produkty. Druga grupą są klienci okazjonalni. To rosnąca grupa – dzisiaj przyjąłbym, że 20-30% użytkowników można by tak zaklasyfikować. Ten klient potrzebuje prostego w działu serwisu, przejrzystej mało skomplikowanej struktury interface’u, zwraca uwagę przede wszystkim na bezpieczeństwo, szerokość katalogu, a w zdecydowanie mniejszym stopniu kieruje się ceną i promocją. A o promocjach – bez entuzjazmu: Promocje to problem. Tak naprawdę w tej chwili sprzedaż online polega na ciągłym generowaniu niekończących się promocji, a klienci jak fala przelewają się od jednej do drugiej promocji. W międzyczasie niestety nie dzieję się najlepiej. Promocje to niestety takie błędne koło, w które wpadli i internauci i właściciele sklepów. Coraz więcej sklepów zaczyna przypominać – złote okazje, albo markafoni czy inne „elektroniczne dyskonty”. Niestety promocje nie sprzyjają też budowaniu lojalności, klienci za przysłowiowe 10 gr różnicy skaczą z serwisu na serwis i często w pogoni za okazją zapominają o innych walorach oferty danego sklepu. Niestety na dzisiaj wszystko wskazuje, że promocja jest jedynym narzędziem jakim można skutecznie konkurować o klienta w Internecie. Pozostałe takie jak jakość serwisu, obsługa klienta, narzędzie społecznościowe to dodatek, z którego korzysta mały procent wszystkich klientów. W Internecie rządzi niepodzielnie cena i duża zniżka – 70-80%, żeby był efekt wow. We wczorajszym artykule na temat planów regulacji rynku książki, zdziwienie niektórych z Was wzbudziło moje stwierdzenie, że z punktu widzenia całego rynku nie zawsze promocje są dobre. Ten temat podejmę jeszcze w osobnym artykule. Tutaj warto przeczytać opinię z innej branży – CD Projekt był zawsze po stronie klientów, sprzeciwiał się choćby DRM. Teraz nie zamierza iść do państwa z prośbą o zmianę reguł gry – ale stara się wyciągnąć z obecnej sytuacji jak najwięcej, nawet jeśli widzi wady „niekończących się promocji”. Czytaj dalej:  Virtualo sprzedało w 2013 roku prawie pół miliona e-booków Pożegnamy promocje? Wydawcy i księgarze chcą stałych cen na nowości! epodreczniki.pl już działają – na razie tylko matematyka: EPUB, PDF i online Amazon wejdzie do Rosji? Jak e-czytają Rosjanie? Fragment nowego Wiedźmina do pobrania! Ale zamawiać można… wyłącznie papier Francja obniża VAT na e-booki, ale… tylko bez DRM! Prztyczek w nos Amazonu? 