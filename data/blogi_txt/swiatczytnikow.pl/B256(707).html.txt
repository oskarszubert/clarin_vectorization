Kilka godzin temu ruszyła nowa oferta abonamentowa Legimi, która będzie dostępna m.in. na czytniki Onyx. Aplikacja Legimi działa na tabletach, telefonach, a ostatnio także na czytnikach z Androidem. Przeczytać można ponad 3500 tytułów od 80 wydawców. Niedawno dołączyły m.in. Świat Książki i Fabryka Słów. Przyjrzyjmy się dokładniej tej propozycji. Już na stronie głównej dostajemy pytanie – jak dużo czytamy. Bo oferta będzie uzależniona właśnie od tego. Cztery pakiety Na stronie usługi widzimy cztery dostępne pakiety abonamentowe:  Różnią się one przede wszystkim liczbą stron, które możemy przeczytać w danym pakiecie. Na start dostajemy dodatkowe strony, a niewykorzystane w danym okresie rozliczeniowym przejdą na kolejny miesiąc – coś jak w przypadku minut w abonamencie na telefon. Jeśli nastąpi sytuacja odwrotna – czyli przeczytamy więcej niż w danym planie – abonament odnowi się wcześniej. W aplikacji będziemy mieli podgląd ile stron nam zostało. Oczywiście „strona” w każdej książce oznacza coś innego. Dlatego przyjęto jednostkę rozliczeniową, w której strona odpowiada 200 słowom. A zatem 1500 stron oznacza 300 tysięcy wyrazów. Przy każdej książce w katalogu Legimi znajduje się informacja ile stron rozliczeniowych zawiera. Przykładowo:  Anna German o sobie - 90 stron Bezbarwny Tsukuru Tazaki i lata jego pielgrzymstwa - 359 stron Kilka sekund od śmierci - 290 stron Blog. Pisz, kreuj, zarabiaj - 356 stron Kongres futurologiczny - 163 strony, ale już Opowieści o pilocie Pirxie - 600 stron  Do wyboru cztery pakiety:  Legimi 300 – do bardzo sporadycznego czytania na dwóch urządzeniach – w zasadzie dla tych, którzy przeczytają jedną książkę na dwa miesiące czy kwartał… Ale cena 6,99 zł pozwoli na dłuższe testowanie usługi. Legimi 1000 – pozwoli ogarnąć dwie książki na miesiąc Legimi 1500 – średnio trzy książki na miesiąc, no chyba że weźmiemy Władcę pierścieni… Legimi bez limitu – odpowiednik starszego „Czytaj bez limitu” dla czterech różnych urządzeń.  W taki sposób Legimi wyjaśnia najwyższy pakiet: Rozszerzona wersja usługi Czytaj bez limitu umożliwia korzystanie z niej na aż 4 różnych urządzeniach (smartfonie, tablecie, komputerze i czytniku). Dzięki temu w przystępnej cenie (32,99 zł miesięcznie) ebooki czytać może np. cała rodzina. Faktyczny koszt jest jeszcze mniejszy, gdyż za każdą wpłaconą kwotę na konto klienta wraca aż 5 zł w postaci punktów programie lojalnościowym (do wykorzystania na kolejne zakupy w Legimi). Dodatkowo każdy abonent może co miesiąc wrzucić na wirtualną półkę Legimi do 4 własnych ebooków i czytać je w aplikacjach mobilnych. Uwaga dla posiadaczy poprzednich pakietów – tu się nic nie zmienia, będą kosztowały tyle ile płacicie, dopóki będą aktywne. Dwa czytniki  Onyx Boox C65 HD After Glow (579 zł w Legimi) to jeden z dwóch czytników, które na razie obsługują aplikację Legimi. Ma on:  system Android z możliwością instalowania własnych aplikacji ekran Pearl 1024×758 i podświetlanie integrację z chmurą Google i Skydrive wewnętrzną pamięć 4GB polskiego lektora – Ivonę  Jeśli kupimy czytnik przez stronę Legimi – dostaniemy pierwszy miesiąc czytania gratis. Na forum eksiazki.org pojawiła się obszerna relacja z pierwszych kroków z tym urządzeniem autorstwa Airsa, na razie dość pozytywna. Drugim modelem na którym będzie działać aplikacja jest Onyx Boox C65 Storia (479 zł w Legimi) – podstawowa różnica taka, że nie ma tam podświetlenia. Podsumowanie Oferta wydaje mi się bardzo ciekawa – Legimi starało się wyważyć ją między propozycjami dla sporadycznych czytelników oraz dla tych, którzy połowę książek z tych 3,5 tysiąca przeczytają przez pierwszy rok. Najwyższy abonament jest faktycznie przeznaczony dla tych, którzy bardzo dużo czytają i to uzasadnia jego cenę; a to i tak odpowiednik trzech książek w „promocji za dychę” i jednej nowej w papierze… Równie ważny jest drugi element tej układanki czyli czytnik. Z informacji jaką dostałem – dzisiaj wyruszył do mnie model After Glow, którego w przyszłym tygodniu przetestuję – a razem z nim nową usługę Legimi. PS. Przed zadaniem pytań, warto zajrzeć do obszernej sekcji FAQ na stronie Legimi. Czytaj dalej: „Czytaj bez limitu” na czytniki? Nowa aplikacja Legimi już w grudniu! Test czytnika Onyx AfterGlow i aplikacji Legimi – część II – „Sezamie, otwórz się!” 4000 tytułów w abonamencie Legimi + konkurs: jesteś za czy przeciw? Czytaj bez limitu na Androidzie – Legimi wchodzi na nową platformę Test czytnika Onyx AfterGlow i aplikacji Legimi – część I – pierwsze wrażenia Rok Legimi czyli 3 książki rocznie (albo i 400) 