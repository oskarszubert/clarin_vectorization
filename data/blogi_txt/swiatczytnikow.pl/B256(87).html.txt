Mój tekst „Korektor śpi” sprzed paru dni wywołał burzliwą reakcję w komentarzach. Można powiedzieć, że był impulsem dla wielu z Was, aby wylać swoje żale na jakość e-booków, które spotykamy w sprzedaży. Karolina Kaiser, która w Nexto zajmuje się konwersją odpowiedziała na mój tekst na ich blogu – Bezsenność korektora, czyli o skutkach zawodowych frustracji. Fragment wypowiedzi: Oczywiście błędy konwersji są eliminowane, ale treści tknąć nie wolno. A to problem. Wstyd przyznać, ale wielu wydawców broni się przed korektą jak przed ogniem, nawet jeśli zaoferować im pomoc naszych speców od polszczyzny. Z rozkazem „proszę niczego nie zmieniać w treści”, nieco już sfrustrowany specjalista przystępuje więc do składu książki elektronicznej. Projekt graficzny ebooka rządzi się innymi prawami niż layout do druku – i spece z Nexto.pl o tym wiedzą. Cóż z tego, kiedy gotowy projekt – estetyczny, przejrzysty, funkcjonalny, ale i respektujący ograniczenia czytników – aż nadto często spotyka się z reakcją: „a nie może to wyglądać jak w PDF?”. Przy okazji – parę osób w komentarzach do poprzedniego wpisu sugerowało, że przecież jaki jest problem, czy wydawcy nie mają tych tekstów w Wordzie? Ano właśnie mogą mieć, ale z ich procesu wydawniczego wynika, że „oryginałem” jest wyłącznie wydrukowana książka, a jej jedynym odpowiednikiem może być PDF. Znam bardzo duży polski koncern wydawniczy, który na potrzeby swojej bazy danych z zawartością własnych czasopism przez długie lata …odzyskiwał tekst ze skanów. Nie jest to pojedynczy przypadek. Dopóki ten proces przygotowywania książek (nie tylko e-booków) się nie zmieni, to czekają nas zabawy z konwersją. Czytaj dalej:  Katalog firm zajmujących się konwersją e-booków + kilka porad Jak podzielić wyrazy w e-bookach KF8 lub EPUB? OpenDyslexic – font ułatwiający czytanie przy dysleksji Ile kosztuje digitalizacja książki? Wyjaśnienia z Wolnych Lektur Minibooki z Woblinku – wszystek pieniądz przepuścisz! :-) DRM zmieniający treść e-booków? No nie… 