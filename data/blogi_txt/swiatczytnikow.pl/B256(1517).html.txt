Pomysłów na gadżety związane z czytnikami nie zabraknie. Parę dni temu zaprezentowana została okładka SolarFocus, która wykorzystuje panel słoneczny do zasilania zarówno Kindle, jak i wbudowanej lampki. Na razie dostępny jest tylko model dla najprostszego Kindle Classic. Według producenta, Kindle z taką okładką wytrzyma na baterii aż 3 miesiące, w co należy wliczyć 50 godzin działania lampki.  Panel słoneczny znajduje się na zewnętrznej stronie okładki – a więc Kindle ładuje się, gdy na nim nie czytamy. Tak naprawdę to ładowana jest zapasowa bateria (wbudowana w okładkę), która służy za źródło zasilania zarówno dla Kindle, jak i lampki.  Okładka pojawiła się już na Amazonie, ale sprzedawana jest tylko przez producenta, czyli firmę Solar Focus Technology. Cena? W zależności od oferty – 60-80 dolarów. Trzy miesiące działania to zatem propozycja dość ekskluzywna. PS. Nie wiem, jak to jest z zamówieniem do Polski. Osobiście nie zamierzam. :-) Zdjęcia: Engadget. Czytaj dalej:  Świecący panel do czytnika? Daj sobie spokój i lepiej kup lampkę… Okładka z magnesem do Paperwhite czyli „zrób to sam” AmazonBasics Black Leather Folio Cover – budżetowa okładka ze stojakiem dla Kindle Paperwhite czy starszy Kindle z lampką? Oprogramowanie 5.3.4 dla Kindle Paperwhite – drobne poprawki Kindle Comic Creator – nowe narzędzie od Amazonu 