Na opis bardzo ciekawej konstrukcji txtr beagle natrafiłem na blogu Digital Reader. Jest to czytnik z ekranem e-papierowym 5 cali, który ma być sprzedawany w  Niemczech i kosztować… około 10-20 euro! Co go będzie charakteryzować?  „Read-only” – takie jest hasło promocyjne czytnika, bo nie można na nim zrobić nic więcej. Nawet zmienić rozmiaru czcionki.  Czytnik ma trzy przyciski – poprzednia, następna strona, zmiana książki lub wyłączenie. Brak Wifi, brak portu USB – jak  wobec tego ładujemy książki? Przez Bluetooth z telefonu! Czytnik będzie działał wyłącznie w połączeniu ze specjalną aplikacją na Androida, z której wyślemy na niego e-booki. Pojemność pamięci czytnika to zaledwie 5 książek. Te książki przed przesłaniem będą przerabiane do formy obrazkowej we wspomnianej aplikacji Androida. Ekran: 5″, 800×600 z 8 poziomami szarości (prawdopodobnie Vizplex) Zasilanie – co ciekawe: nie przez własny akumulator a 2 baterie AAA, na które pojemnik tworzy zgrabne pogrubienie u dołu urządzenia. Kolejna oszczędność.  Te dwa paluszki mają wystarczać na rok, albo 12-15 książek. Waga: zaledwie 128 g z bateriami.  Bardzo spodobał mi się film reklamowy, który nawiązuje w różnych miejscach do reklam Kindle. Cena całości jest niepewna – wspomina się o 10-20 euro, ale zdaje się, że w modelu abonamentowym, w którym kupować się też będzie książki. Inna sprawa, że o czytniku mówi się już od 2 lat (link do niemieckiego serwisu lesen.net), wtedy miał być znacznie droższy. Bardziej uproszczonego urządzenia nie można było zaoferować – to po prostu przeglądarka stron z ekranem e-papierowym, która nie jest w stanie samodzielnie egzystować. Ale jeśli przypomnimy sobie sukces iPoda Shuffle, który służy tylko do słuchania, nawet nie wiadomo czego (bo brak wyświetlacza), to być może firma txtr ma dobrą intuicję. Ładujemy tylko te książki, których potrzebujemy i zabieramy czytnik ze sobą. Czego więcej trzeba? Czytaj dalej:  txtr Beagle – najtańszy czytnik świata? No jednak nie… Już lepiej Kobo Mini. Pocketbook Color Lux – kolejny czytnik z kolorowym e-papierem Akunin Book – pierwszy (?) na świecie czytnik firmowany przez pisarza Test Nook Simple Touch – część II: jako „prawie tablet” z e-inkiem Test czytnika Onyx AfterGlow i aplikacji Legimi – część I – pierwsze wrażenia A jednak będzie nowy Nook with GlowLight – B N zaprezentował model 2013 