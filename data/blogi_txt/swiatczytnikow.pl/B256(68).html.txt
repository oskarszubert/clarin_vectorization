Od miesiąca Kindle Paperwhite można już zamówić do Polski (acz wysyłka wersji WIFI jest teraz opóźniona o 2-3 tygodnie), nadrabiam więc zaległości w publikacjach na jego temat. Warto się przyjrzeć, jak Amazon reklamuje ten czytnik. Taka była reklama wprowadzająca Paperwhite na rynek, którą kiedyś już tutaj wklejałem:  Wczoraj Amazon zaprezentował dwie nowe reklamy – pierwsza pokazuje, że Kindle można używać wszędzie – na plaży, w samochodzie, w basenie (?), w łóżku, na ulicy…  Drugi film to scenka na plaży:  Jak widać, rolę użytkownika tabletu, męczącego się ze światłem słonecznym nadano uczestnikowi „związku partnerskiego”, a na właściwą ścieżkę (czytania na e-papierze) naprowadza go piękna kobieta. Czy to aby nie dyskryminacja? ;-) Poza klasycznymi reklamami są też dłuższe filmy. W tym przez kilka minut specjaliści z Amazonu mówią o technologii Paperwhite:  A tu film złożony z wypowiedzi zadowolonych użytkowników.  Co ciekawe, w komentarzu poniżej odzywa się jeden z bohaterów filmu, który twierdzi, że on istnieje naprawdę i nie jest cale wynajętym aktorem. :-) Musiał sam kupić sobie nowy czytnik, zaś Amazon wybrał go po prostu spośród ludzi pozostawiających opinie pod poprzednimi modelami. We wszystkich tych filmach jako główny motyw przewija się uniwersalność Kindle Paperwhite – urządzenia, które można zabrać ze sobą zawsze i wszędzie. Jak wspominałem w pierwszej części testu – to przede wszystkim zasługa nowego ekranu. Choć co do basenu to jednak pozostanę sceptyczny… :-) Czytaj dalej:  Kilka nowych reklam: Kindle Paperwhite x2 i Classic dla dzieci Pierwsze filmy z Kindle Paperwhite II Kindle Paperwhite II już w Stanach, oto pierwsze recenzje Porównanie: Kindle Paperwhite vs Pocketbook 623 Touch Lux Kilka zdjęć Kindle Paperwhite II „All-new” Kindle Paperwhite 3G również dostępny i wysyłany od 8 listopada 