Jeśli jesteście na bieżąco z tym, co się dzieje w internecie, to zauważyliście pewnie w poniedziałek rano „padnięcie” wielu serwisów internetowych, m.in. Na Temat, Wykop czy Kwejk. Przyczyną była awaria w firmie hostingowej beyond.pl. Duże serwisy poradziły sobie szybko. Mniejsze mają gorzej, szczególnie te które korzystają z usługi e24clound polegającej na „trzymaniu danych w chmurze”. Chmura się popsuła, backupy podobno też, a specjalistyczna firma odzyskuje właśnie dane z uszkodzonych macierzy. Dlaczego o tym wspominam? Do firm poszkodowanych w tej awarii należała też jedna z księgarni, czyli Woblink. Na ich stronie (serwer oczywiście zmienili) od dwóch dni wisiała informacja o przerwie w działaniu, klienci nie mają też dostępu do swoich e-booków, które były w rzeczonej chmurze. Do każdej katastrofy można jednak podejść kreatywnie i to zrobili ludzie z Woblinku. Na czas odzyskiwania danych przygotowali właśnie promocję: 10 tysięcy książek za darmo. Zasady są proste:  podajemy e-mail (zapisujemy się tym samym na newsletter Woblink) i możemy pobrać trzy książki w formacie EPUB/MOBI. Obecnie jest to „Żar – oddech Afryki”, „Mój przyjaciel Michael” oraz „Królowie przeklęci: król z żelaza”. Książki mają znak wodny – i w przyszłości gdy się zalogujemy do Woblinku, pojawią się też na naszej półce. Tytuły będą co jakiś czas wymieniane. Hasło także zmienili. Wcześniej było: „Czytanie zdarza się wszędzie!”. Teraz – „Always look on the bright side of life!”. No, czasami tylko to pozostało. :-) Czytaj dalej: Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Nexto uruchamia kiker.pl – serwis grupowych zakupów e-booków Inspiracje i drogowskazy – prezes WIMED-u rozdaje e-booka Więcej niż oszczędzanie pieniędzy – tom I bezpłatnego e-booka od Michała Szafrańskiego Darmocha od Nexto i Wydawnictwa MAG: Gwiezdny pył i Kamienna Ćma Minibooki z Woblinku – wszystek pieniądz przepuścisz! :-) 