Czasami widzę pytania w rodzaju „Mam Kindle 5 – jak coś tam zrobić?”. Pytającemu wydaje się, że określił precyzyjnie, o który czytnik mu chodzi. Ale wcale nie jest to takie oczywiste. Przyjrzyjmy się numerkom, które widzimy przy czytnikach z Amazon.com. Kindle 4 Jako Kindle 4 określany jest najtańszy czytnik Amazonu bez przycisków, nazywany przez nas Kindle Classic – w Stanach przyjęło się mówić Kindle Non Touch lub skrótowo Kindle NT. Niektórzy tym mianem określali także jednak Kindle Touch (i wtedy mówili Kindle 4 Touch) – a to wprowadzało już sporo zamieszania. Kindle 5 Podchodząc do rzeczy technologicznie Kindle 5 – to modele Touch oraz Paperwhite – ponieważ posiadają oprogramowanie w wersji piątej (5.1.2 oraz 5.3). I to określenie pojawia się w odniesieniu właśnie do Paperwhite. Ale tak naprawdę wiele osób określa tym mianem wydanego w tym roku Kindle Classic w czarnej obudowie. Co jest troszkę bez sensu, gdyż jak wiemy, szary i czarny Classic to dokładnie te same modele. Ciekawe, że jeszcze nikt na to nie wpadł, aby Paperwhite nazywać Kindle 6 i w ten sposób wyróżnić swoją ofertę. :-) Skąd te problemy? Amazon zmienił we wrześniu 2011 określenia. Dawny Kindle 3 (choć de facto tej liczby używano rzadko jako „3rd generation Kindle”) został nazwany Kindle Keyboard. Nowy zaś, najtańszy czytnik to po prostu „Kindle”. Ludzie z rozpędu dołożyli czwórkę, bo to niby nowa generacja. Wielu sprzedawców na Allegro czy w sklepach internetowych dodaje czwórkę lub piątkę i prowadzi to do nieporozumień. Na Świecie Czytników używam wciąż terminologii Amazonu – z wyjątkiem dla Kindle Classic. To też nie jest dobra nazwa, bo jaka to klasyka – ale się przyjęło i nie ma sensu na razie tego zmieniać. Grafika na początku artykułu wygenerowana przez Wordle.net. Czytaj dalej:  Amazon przecenia oryginalne okładki dla Kindle Touch i Keyboard Czytniki z oświetleniem – jak różni się kontrast ekranu? Nowy Paperwhite jako jedyny ma następcę ekranu Pearl – czyli E-Ink Carta [nieaktualne] Kindle Keyboard 3G wrócił do sprzedaży! Test „All-New” Kindle Paperwhite – część I – ekran i oświetlenie Kindle Paperwhite 3 będzie miał ekran Mobius? 