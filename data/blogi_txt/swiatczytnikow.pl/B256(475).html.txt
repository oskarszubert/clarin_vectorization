Aktualizacja z 18.11: jak zwykle, promocja się skończyła, cena jest już wyższa.    Dzisiaj w Kindle Daily Deal mamy The Gospel According to Coco Chanel: Life Lessons from the World’s Most Elegant Woman ($0.99) autorstwa Karen Korbo. Jest to próba wyjaśnienia, czego może nas dzisiaj nauczyć życie wielkiej projektantki mody. Gabriele Chanel (1883-1971) żyła na tyle długo i w tak ciekawym okresie, aby swoją biografią obdzielić wiele osób, dlatego bardzo łatwo jest wyciągnąć interesujące cytaty na temat stylu, pasji, feminizmu czy pieniędzy. Nie oczekujmy jednak po „Dobrej nowinie” biografii – te bardziej kontrowersyjne epizody z życia Chanel zostały tutaj pominięte. Edycja na Kindle dostępna jest w nietypowym formacie Topaz, który jest de facto skanem książki przerobionym tak, aby działać przy różnych wielkościach ekranu. Dzięki temu książka taka ma swoją odrębną czcionkę i wygląda bardziej „elegancko” od typowego MOBI, choć nie zawsze musi się to podobać.  Promocja jak zwykle będzie aktywna do jutrzejszego ranka. 