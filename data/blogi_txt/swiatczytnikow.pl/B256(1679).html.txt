Kiedy będzie polski Amazon? Jedyna uczciwa odpowiedź brzmi: nie wiadomo. Przyznaję się do błędu. Dałem się zwieść plotkom i zwiodłem Was. Już w październiku 2011 media trąbiły, że premiera amazon.pl miała odbyć się w marcu. Jakoś pod koniec lutego 2012 plotka stała się pewnością – powtarzali ją ludzie z branży, powołując się na tych, którzy „na pewno wiedzą”. No i sam dałem się zwieść, w artykule „Co może oznaczać wejście Amazonu do Polski” prorokowałem, że to już kwestia paru tygodni. Przyszedł maj – i nadal nic nie wiadomo. Oczywiście, mogą być poszlaki. Jak choćby to, że przesyłki z Amazon UK są tak naprawdę wysyłane przez DHL z Polski. Współpraca Amazonu z Pocztą Polską jest faktem, o czym świadczą etykiety zwrotne jakie dostał jeden z naszych czytelników przy realizacji gwarancji. W Amazon UK pojawiło się także 60 tysięcy polskich książek (papierowych), co może świadczyć o tym, że współpraca z polskimi dystrybutorami się zaczęła.  Ale nadal nie ma terminów, ani pewności. Ci, którzy zapowiadali „na pewno” marzec, teraz wspominają coś o lipcu. A może jesienią. Przygotowałem ten wpis, bo coraz częściej dostaję pytania o polski Amazon. Ale niestety niczego nie wiem. Może będzie jutro, może za miesiąc, a może za rok. Może będzie z Kindlem, może bez Kindle. A może Amazon stwierdzi, że oddział w Polsce mu się nie opłaca. I może w primaprilisowym żarcie Wyborczej jest jakieś ziarno prawdy: Amazon swój biznesplan w Polsce szykował na wejście jeszcze przed Euro 2012. Ale z obecnym stanem dróg nie kalkuluje mu się otwierać bardziej na klientów z Polski. – dodaje nasz rozmówca. – Jeff [Bezos, prezes Amazona] ostatnio przejeżdżał przez Polskę, choć nie autostradami, bo tych nie było na Google Maps. I mówił: piękny kraj, ale w tym roku dajmy sobie spokój. Aktualizacja z 9 maja: Według informacji, do których dotarł Dziennik Internautów, premiery Amazon.pl można się spodziewać w lipcu… Czytaj dalej: Amazon wchodzi do Polski. Nie, jeszcze nie ze sklepem Amazon wchodzi do Polski… ale nie ze sklepem Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Amazon – ukryte imperium Nowy Nexus 7 prosto z Amazonu? Kolejne poszerzenie zakresu wysyłki do Polski Kindle „Ice Wine”? Plotki o nowym czytniku z Amazonu! 