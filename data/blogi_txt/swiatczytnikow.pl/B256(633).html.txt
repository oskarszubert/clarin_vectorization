Wczoraj opublikowałem wpis na temat taniego czytnika Trekstor Pyrus, którego można kupić w Empiku. Pod artykułem wywiązała się ożywiona dyskusja. Dziś zauważyłem zalew nowych komentarzy w bardzo podobnym stylu – „może Trekstor nie jest najlepszy ale daje radę”. Sprawdziłem je i prawdopodobnie wszystkie wyszły od jednej osoby.  (całość po kliknięciu na w obrazek) Na początku (najstarsze komentarze są na dole) mieszają się te same IP, adresy i nicki. Przykładowo to samo IP mają „MajkiFunky” i „chryzostom” – następnie powtarzają się z nowym IP, ale „MajkiFunky” ma już nowego maila… Ostatnie dwa komentarze mają już unikalne IP/nicki,  choć styl ten sam. Bardzo mi się to nie podoba. Nie wiem kto za tym stoi i nie mam zamiaru spekulować na ten temat. Umieszczam jednak ten zrzut ekranowy jako przestrogę. Czytniki to już coraz większy segment rynku, zaczyna się walka o to, jaką markę zapamiętają klienci – choćby przez pozytywne opinie w sieci. Trzeba więc być ostrożnym w czytaniu komentarzy. Jeśli zamierzasz się oprzeć na czyjejś opinii, to w miarę możliwości sprawdzaj, czy pochodzi ona od rzeczywistego użytkownika czytnika. Wyjątkowo pod tym wpisem wyłączyłem komentarze. Wiem, co byście chcieli napisać, wiem, co sam chciałbym napisać – ale może spuśćmy zasłonę milczenia na ten godny pożałowania incydent. Czytaj dalej:  Proponują ci dodatkową gwarancję na czytnik? Czytaj uważnie! A jednak będzie nowy Nook with GlowLight – B N zaprezentował model 2013 Kobo Aura – prawie jak tablet Zastosowania e-papieru: rozkłady jazdy i… tablice rejestracyjne Kraków, Opole i Gdynia – jak wyglądają statystyki wypożyczeń czytników? Nook i Android – jakie aplikacje zainstalować na czytniku? 