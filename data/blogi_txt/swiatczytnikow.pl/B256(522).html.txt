Jak wiemy z poprzednich artykułów, nowa wersja Kindle Paperwhite będzie wysyłana do Polski od 15 października. Dwa tygodnie wcześniej dostaną ją mieszkańcy Stanów – i pojawiają się już pierwsze recenzje. Spory wątek z pierwszymi wrażeniami znajdziemy na forum MobileRead i z niego też pochodzi zdjęcie otwierające niniejszy artykuł. Nowy Paperwhite po lewej, stary po prawej. Od razu można zauważyć znacznie bardziej równomierne oświetlenie bez cieni na dole. Inne zdjęcie przedstawia nowego po prawej i starego po lewej. Nowy wydaje się mieć cieplejszy i mniej „elektroniczny” ekran.  Pamiętajmy jednak że zdjęcia amatorskie (to akurat wykonane iPhonem) nie zawsze oddają rzeczywistość – w tym przypadku popsuło sprawę jeszcze użycie flasha. W przypadku obu zdjęć, oświetlenie było na maksa, co też nie jest zwykłą sytuacją korzystania z czytnika. Tak więc w praktyce różnice mogą być mniej widoczne. Bardzo dobry i profesjonalny film przygotował Len Edgerly, autor podcastu Kindle Chronicles:  Zobaczymy w nim porównanie starego i nowego modelu, jak również działanie funkcji takich jak PageFlip i Vocabulary Builder. Na co zwracają uwagę pierwsi użytkownicy: Szybsze działanie – otwieranie książek, zmiana stron. Font wydaje się bardziej wyraźny – może to jest kwestia innej technologii oświetlenia, jak pisałem w teście, w Paperwhite 1 przy mocniejszym oświetleniu atrament robił się mniej czarny, szczególnie przed odświeżeniem ekranu. Kilka osób potwierdza, że ekran jest cieplejszy, podobnie samo światło – nie ma więc tej bladości przy ustawieniu na maksa, która przeszkadzała w teście. Co bardzo ciekawe – ale niepotwierdzone, wg niektórych, światło na zero tym razem całkowicie wyłącza oświetlenie. Autor wspomnianego wyżej podcastu stwierdził jednak, że w kompletnej ciemności nadal coś widać, ale znacznie słabiej niż na PW1. Czyli nadal tyle, żeby trafić w żarówkę. Nowy PW ma wersję oprogramowania 5.4 (w porównaniu do 5.3.8 w obecnym). Nadal nie ma pewności czy użytkownicy PW1 dostaną część nowych funkcji. Użytkownicy sprawdzili już że oba modele nie mają tzw. binarnej zgodności – co oznacza, że oprogramowanie z jednego nie zadziała bezpośrednio na drugim.  Spora recenzja pojawiła się też w serwisie Engadget, choć akurat tam bez żadnych rewelacji. Przypomnę co dotąd pisałem o nowym Kindle Paperwhite:  Dzień premiery i przegląd funkcji Data wysyłki do Polski i rozliczenie kosztów Więcej o nowym ekranie Carta, czyli następcy Pearla Pierwsze filmy z nowym Paperwhite Kilka reklam nowego Paperwhite Linki do samego czytnika:  wersja międzynarodowa - wysyłana do Polski od 15 października wersja US only - Amerykanie mają już pewną obsuwę, bo dziś zamówiony, wysyłany jest dopiero po 10 października.  Czytaj dalej:  Pierwsze filmy z Kindle Paperwhite II „All-New” Kindle Paperwhite już jest! Oto pierwsze uruchomienie i moje wrażenia Paperwhite II wysyłany od dzisiaj do Polski – mój już leci! :-) Jest już *nowy* Kindle Paperwhite! Bez rewolucji? Kilka zdjęć Kindle Paperwhite II „All-New” Kindle Paperwhite wysyłany do Polski od 15 października! 