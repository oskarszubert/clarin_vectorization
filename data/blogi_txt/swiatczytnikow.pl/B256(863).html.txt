Kończymy dziś, rozpoczęty jeszcze w sierpniu cykl artykułów o prenumeratach cyklicznych Nexto, przygotowany we współpracy z tą księgarnią.  Przypomnę – chodzi o prenumeraty cyfrowych edycji czasopism, które odnawiają się automatycznie. Zwykle są znacznie tańsze niż edycja drukowana, a na nasze urządzenia trafiają wcześniej niż papier trafia do kiosków. Zaprenumerować możemy około 100 tytułów, których spis pojawił się w artykule otwierającym serię. Część gazet dostępna jest w wersjach na czytniki, większość w PDF. Nexto umożliwia bezpłatne testowanie każdej gazety przez 7 dni. Przez kilka tygodni prezentowałem Wam kody promocyjne na czasopisma o różnej tematyce, które ten okres wydłużały do 14 dni – a ponadto dawały zniżkę na pierwszy miesiąc prenumeraty. Wyjaśniałem też wszystkie wątpliwości: jak skorzystać z prenumeraty oraz jak ustawić wysyłkę na Kindle. Ostatnie kody promocyjne! Niektórzy narzekali, że nie udało się załapać na konkretny tytuł, bo kod prezentowałem w środku wakacji. Z tego powodu dla 10 najpopularniejszych pism zdecydowałem się je powtórzyć. Oto nowe kody:    Tytuł Typ Formaty Pierwszy miesiąc Kod promocyjny   Charaktery miesięcznik pdf 6,54 zł sczpcsp406f239x   Do Rzeczy tygodnik pdf,epub,mobi 6,00 zł sczpcsp406e3dtx   Do Rzeczy Historia miesięcznik pdf 3,30 zł sczpcsp406qqysw   Dziennik Gazeta Prawna dziennik pdf,epub,mobi, online 53,40 zł sczpcsp4065as75   Newsweek Polska tygodnik pdf 9,60 zł sczpcsp406k46z5   PC World miesięcznik pdf 5,10 zł sczpcsp406pg4yt   Skarpa Warszawska miesięcznik pdf,epub,mobi 2,69 zł sczpcsp4065bcfw   Top Gear miesięcznik pdf 3,00 zł sczpcsp406qp5qq   Tygodnik Powszechny tygodnik pdf,epub,mobi 7,80 zł sczpcsp406mr4by   Wprost tygodnik pdf,epub,mobi 7,86 zł sczpcsp406qsyq3    Kod wpisujemy na stronie „Wpisz kod aktywacyjny” w serwisie Nexto, możemy też po prostu kliknąć odnośnik w tabelce. Tym razem nie opisywałem już konkretnych pism, zresztą są one chyba dobrze znane. :-) Przypomnę, że kody mają dwa efekty:  Na darmowe testowanie gazety macie 14 dni. Dopiero po tym czasie zostanie pobrana opłata za pierwszy miesiąc. W przypadku rezygnacji, pobrane numery pozostają w biblioteczce. Zniżka 40% na pierwszy miesiąc prenumeraty! Po okresie próbnym z karty zostanie pobrana kwota, jaką widzicie w tabelce.  Kody można wykorzystać tylko do 4 października włącznie. To na razie ostatnia szansa. :-) Odpowiedzi na kilka dodatkowych pytań Po co korzystać z prenumeraty cyklicznej, skoro mogę kupić poszczególne numery, albo zapisać się na prenumeratę miesięczną czy kwartalną? Prenumerata cykliczna daje przede wszystkim wygodę. W innych przypadkach prędzej czy później przyłapiesz się na tym, że zapomniałeś zapłacić i pominąłeś jakiś numer. Oczywiście, jest w tym także cel handlowy księgarni – ale chodzi głównie o to, aby nie pamiętać o tak prozaicznej rzeczy jak dokonanie zakupu. Przy okazji, jest to jedyna forma prenumeraty w Nexto która umożliwia darmowe testowanie danej gazety. Nie mam Kindle, chciałbym czytać na telefonie/tablecie – jak mogę skorzystać z prenumeraty? Większość czasopism można pobrać w formacie PDF, które można swobodnie czytać na tabletach czy na komputerze. Wyglądają one jak edycja drukowana. Warto skorzystać z aplikacji Nexto Reader (link do Google Play, link do Appstore) – dzięki której posiadacze telefonów i tabletów z Androidem/iOS mogą po zalogowaniu pobierać zaprenumerowane pisma.  Swoją drogą, zakupów można dokonywać bezpośrednio z aplikacji, nie służy więc ona wyłącznie jako czytnik. Co oznaczają formaty czasopism? Czasopisma w prenumeracie cyklicznej Nexto mogą być dostępne w kilku formatach:  PDF - cyfrowy odpowiednik wersji drukowanej, zabezpieczony niewidocznym znakiem wodnym. Od dawna Nexto nie korzysta już z DRM, dlatego pliki PDF otworzymy na każdym urządzeniu, komputerze, tablecie czy też czytniku. EPUB – klasyczny format czytnikowy w postaci e-booka, działa na większości czytników poza Kindle – czyli np. Sony, Kobo, Nook, Pocketbook, Onyx. MOBI – format czytnikowy na Kindle oraz kilka innych marek, np. Onyxa. Na Kindle czytamy sformatowaną postać gazetki. online – możliwość czytania w aplikacji online działającej w przeglądarce internetowej.  Czy można korzystać z prenumerat nie mając karty kredytowej? Powtarzam to od początku istnienia tego bloga – aby płacić kartą w internecie nie potrzebujemy karty kredytowej – nadaje się do tego większość zwykłych kart płatniczych VISA i Mastercard. Podanie numeru karty ma tę zaletę, że robimy to tylko raz – przez co prenumerata może być cykliczna – odnawia się co miesiąc sama, a sklep sam pobiera należność. Jeśli chcemy mieć pełną kontrolę nad transakcjami dokonywanymi kartą – idealnym rozwiązaniem są bezpłatne karty internetowe, które można wyrobić w wielu bankach, albo nawet kupić nie posiadając konta – kiedyś testowałem kartę internetową z BZ WBK. Korzystałem już wcześniej z prenumeraty, czy mogę wykorzystać kod? Jeśli korzystałeś z prenumeraty cyklicznej, ale już jej nie masz – tak, możesz wykorzystać kod. Dostaniesz zniżkę na pierwszy miesiąc, ale już bez okresu testowego. Miało być za darmo, a z mojej karty zniknęła jedna złotówka! Jeśli podajemy numer karty po raz pierwszy w Nexto – zostanie zablokowana kwota 1 zł – to nie jest żadna ukryta opłata, tylko weryfikacja, że karta działa, w podobny sposób postępują inne sklepy, np. Amazon. Po paru dniach złotówka wraca na konto. W osobnym artykule pisałem jak zamówić prenumeratę krok po kroku. Jak zrezygnować z prenumeraty? Po zalogowaniu do Nexto, przechodzimy na stronę prenumerat cyklicznych, link do której zauważymy w menu „Twoje konto”. Na liście zobaczymy wszystkie prenumeraty oraz ich daty zapadalności.  Przy tej, z której chcemy zrezygnować klikamy „zrezygnuj z przedłużenia”. Po rezygnacji nadal mamy dostęp do wszystkich pobranych czasopism, a do dnia, którego miało nastąpić kolejne obciążenie karty, będziemy dostawali kolejne numery, które do tego czasu zdążą wyjść. Co zrobić, jeśli pismo nie przychodzi na Kindle? Szczegółowo temat omawiałem w artykule: Jak ustawić wysyłkę na Kindle? Sprawdź przede wszystkim czy ustawiłeś:  właściwy adres Kindle w Nexto zaznaczone pole „Automatycznie wysyłaj kupione pliki w formacie MOBI na mój czytnik Kindle” w Nexto podany adres kindle@nexto.pl w Amazonie  Jeśli tak, sprawdź czy Nexto wysłało w ogóle plik do Amazonu, przechodząc na stronę Pending Deliveries. Co zrobić, jeśli mamy pytania lub problemy? Najlepiej wysłać maila na adres pomoc@nexto.pl lub przez formularz kontaktowy. W godzinach 9-16 działa też numer telefonu +48 32 728 1548. Czytaj dalej: Prenumerata cykliczna – seria artykułów Nexto i Świata Czytników Prenumeraty cykliczne w Nexto – czy się przyjmą? [Prenumerata cykliczna w Nexto] – jak skorzystać z prenumeraty? Tygodnik „W Sieci” na czytniki – za 3,50 zł miesięcznie, a od listopada za 10 zł Miesięcznik „Charaktery” dostępny w formatach EPUB/MOBI Cyfrowa prasa? Tylko formaty czytnikowe! 