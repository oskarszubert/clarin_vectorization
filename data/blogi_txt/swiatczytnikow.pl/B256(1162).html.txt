To jest niesamowite, jak zmienia się oferta księgarni. Na początku lipca cieszyłem się tutaj z premiery kilku e-booków Stanisława Lema. Teraz tych e-booków jest już… 38!  Kolekcja dzieł Lema w Publio – to ogromny zbiór książek naszego wybitnego pisarza – począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków – a zmierzył się z ważnym i dzisiaj tematem: wykluczenia technologicznego. Wszystkie książki w cenach 9,90 – 19,90 zł. 36 pozycji w dwóch formatach (MOBI i EPUB); dwie tylko w EPUB ze znakiem wodnym.  Kolejne promocje tygodniowe z eBookpoint:  40% zniżki na wydawnictwo RW2010. 38% zniżki na dwa poradniki: Sztuka uwodzenia słowami. 250 pytań i odpowiedzi na temat: podrywania kobiet (19,90 zł) oraz Jak poderwać dziewczynę? Poznaj tajemnice uwodzenia, flirtu i podrywu (19,90 zł)  Męska rzecz, czyli cała prawda o penisie  (9,80 zł w Nexto; MOBI + EPUB + PDF) – to kolejna książka, którą będzie można czytać spokojnie na czytniku, nie narażając się na zdziwione spojrzenia otoczenia. ;-) Takiej książki nie było jeszcze na polskim rynku wydawniczym, nie mamy bowiem tradycji rzetelnego pisania o sprawach, które kojarzą nam się z seksem. Dostępne pozycje wydawnicze są zwykle koturnowe, ugrzecznione lub wesołkowate. Męska rzecz czyli cała prawda o penisie to książka zupełnie inna. Autor zadał sobie trud zebrania najróżniejszych informacji z wielu dziedzin nauki i podał je Czytelnikowi w sposób przystępny, inteligentny i dowcipny – dzięki temu niniejsza publikacja należy do tej grupy pasjonujących książek, które zabiera się do łóżka i nie wypuszcza z rąk aż do przeczytania ostatniej strony. Znaleźć w niej można informacje na temat funkcjonowania męskich genitaliów w tradycji, polityce, sztuce i obyczajowości, od czasów starożytnych aż po współczesność. Nie zabrakło też rozdziału o chorobach oraz antykoncepcji. O polskich (i nie tylko polskich) penisach wypowiadają się także: rysownik i satyryk Henryk Sawka oraz autorytety z dziedziny seksuologii – Profesor Zbigniew Lew- Starowicz i Profesor Zbigniew Izdebski.  Halina (8,50 zł w Virtualo; MOBI + EPUB) – powieść Witolda Ławrynowicza. Pod koniec 1918 roku inżynier Wiktor Powalski wraca z frontu do rodziny w Piotrogrodzie. Wkrótce po przyjeździe zostaje telegraficznie wezwany do rodziców mieszkających w małym polskim majątku pod Dryssą. Zastaje majątek zniszczony, a sam, aresztowany przez lokalną Czekę, trafia do więzienia. W celi spotyka dawnego sąsiada rodziców, któremu w obliczu śmierci daje słowo honoru, że uratuje jego córkę Halinę przebywającą w tym samym więzieniu. Po brutalnym śledztwie Wiktor Powalski, oskarżony o próbę dywersji w Dryssie, zostaje skazany na śmierć. Udaje mu się uciec, i wówczas staje przed dylematem: iść na ratunek Halinie, jak obiecał jej ojcu, czy wracać do żony i dzieci do Piotrogrodu. Od tego momentu rozpoczyna się niezwykła podróż do Polski przypadkowo zebranej grupki bohaterów, którzy muszą unikać niebezpieczeństw czyhających w zrewolucjonizowanej Rosji, uciec przed pościgiem Czeki i przejść front polsko- sowiecki. Zmierzają do Polski, której w ogóle nie znają. Zmierzch orła (11,94 zł w Publio; MOBI + EPUB) – historyczna powieść Franka S. Beckera z Wydawnictwa M. Cesarstwo rzymskie ok. 260 r. po Chr. Wrogowie plądrują prowincje przygraniczne. Cesarze walczą o władzę. Wydaje się, że nad wielkim imperium zachodzi słońce. W tym niespokojnym czasie młody Rzymianin Flawiusz wyrusza w podróż z majątku swojego wuja. Pragnienie odnalezienia rodziców oraz poszukiwania świątynnego portalu ukrytego przed barbarzyńcami wciągają go w wir wydarzeń rozgrywających się w Rzymie, Palmirze i Babilonie, aż do granic Persji. Kiedy wydaje mu się, że osiągnął cel i znalazł miłość swojego życia, los stawia go przed jeszcze większym wyzwaniem… Lawrence Block Books for $1.99 Each – w Kindle Daily Deal mamy dziś zbiór 7 książek autora thrillerów znanego także w Polsce. W tym dwa poradniki – jak napisać powieść. Dzisiaj kończy się też Kindle Big Deal – ponad 500 książek w Amazonie po kilka dolarów. Wybór jest jednak gorszego sortu. Inne promocje tygodnia: Bestsellery i nowości wydawnictwa Prószyński – w Virtualo. Gotowanie dla geeków. Nauka stosowana, niezłe sztuczki i wyżerka (23,50 zł w eBookpoint; PDF) – jedyna w swoim rodzaju książka kucharska dla informatyków. Myślę więc jestem: 50 łamigówek wspierających myślenie – trzy książki z zagadkami logicznymi z eBookpoint po 9,90 zł. Tylko PDF, ale po przekręceniu czytnika powinno dać radę, tym bardziej że nad każdą zagadką trzeba się zastanowić. „Biografie buntowników” z Nexto – biografie Amy Winehouse, Iggy’ego Popa oraz Queen. Laureaci i finaliści literackiej nagrody NIKE – to promocja z Woblinku, gdzie znajdziemy wielu słynnych polskich autorów. Nie wszystkie są w MOBI. Przykładowe tytuły:Lubiewo bez cenzury – Michał Witkowski (15,95 zł),Gottland – Mariusz Szczygieł (15,00 zł),Obsoletki – Justyna Bargielska (10,80 zł), Bambino – Inga Iwasiów (8,95 zł), My z Jedwabnego – Anna Bikont (29,94 zł). Książki wydawnictwa Ars Machina taniej o 40% – w Virtualo. Przykładowo „Smocza Droga” Daniela Abrahama za 14,90 zł. Promocja potrwa 10 dni. Kryminały z Czarnej Owcy 40% taniej – w Woblinku. /uwaga: poprawiony link/ Promocja wydawnictwa Czarna owca - w Virtualo. Ceny w obu księgarniach chyba podobne. 17-20 zł na większość tytułów. Spotkania w czasie i przestrzeni w Publio – czyli seria „Sfery”, w niej m.in. słynne wywiady Oriany Falacci. Seria z miotłą wydawnictwa WAB – taniej w Virtualo i w sieci dystrybucji tej firmy, m.in. w Legimi. Wybuchowa mieszkanka – czyli 20% dodatkowego rabatu na całą ofertę Wydawnictwa M przy zamówieniu powyżej 30zł w Nexto. Trzeba zastosować kod rabatowy: wybuch2012. Przykładowo:  Skup się. Prosta droga do sukcesu – książka o koncentracji słynnego blogera Leo Babauty (9,40 zł bez rabatu). Wydawnictwo WAB w letnich cenach – promocja z Virtualo. Przykładowe tytuły: Marek Krajewski – Widma w mieście Breslau (15 zł), Henning Mankell – Zapora (15 zł), Maria Nurowska – Listy miłości (19,90 zł)  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 