Aktualizacja: promocja już się skończyła, a książka jest znów droższa.    Polecając co jakiś czas książki z Kindle Daily Deal, zwykle omijam powieści, bo jest mi trudno ocenić ich wartość. Tym razem zaryzykuję, gdyż „Perfect on Paper: The (Mis)Adventures of Waverly Bryson” wydaje mi się całkiem sympatyczna. Dziś kosztuje $1.99. Wydana rok temu powieść autorstwa Marii Murnane została uznana za „amerykańską Bridget Jones” i wiele więcej się nie spodziewajmy. Bohaterka na dwa tygodnie przed ślubem dowiaduje się, że jej kandydat nie uważa, aby do siebie pasowali. Gdy już przejdzie nad tym do porządku dziennego, zaczyna się znów spotykać z facetami, a wnioski z tych spotkań zapisuje na karteczkach, tzw. „honey notes”.  Jaka to mądrość, każdy widzi. Ale recenzje są całkiem niezłe, na 191 jest 116 „piątek”, zaś autorka poszła za ciosem i wydała właśnie drugą część: It’s a Waverly Life. „Perfect on Paper” trafi, jak wspominałem do miłośniczek (i miłośników) Bridget i podobnych – ale mi się spodobała. :) Język jest dość prosty, dlatego może to być pomysł na leniwe niedzielne czytadło, zamiast po polsku – to po angielsku. :) 