Nie ma miesiąca, abym nie dostawał pytania: Na stronie Amazonu widzę tylko adres @kindle.com – jaki jest mój adres @free.kindle.com, żebym nie musiał nic płacić za wysyłkę na Kindle?! Obawiam się, że moje poprzednie wpisy (przede wszystkim Wyślij e-mailem pliki na Kindle z marca 2011) spowodowały pewne zamieszanie. Tamten artykuł pisałem  z punktu widzenia posiadacza Keyboard 3G i wtedy, gdy ten czytnik był bardzo popularny w Polsce. A tymczasem sytuacja jest bardzo prosta. Jeśli masz czytnik wyłącznie z WIFI lub wysyłasz na aplikację Kindle Posiadacze Kindle Classic albo Kindle Touch WIFI nie muszą się martwić. Adres do wysyłki widnieje na koncie Amazonu w sekcji Personal Document Settings.  Wysyłasz wszystko na adres twoja-nazwa@kindle.com. Nigdy, przenigdy za nic nie zapłacisz. Tak samo jeśli korzystasz z aplikacji Kindle na Androida czy iOS – oczywiście możesz płacić za dostęp do internetu w telefonie czy tablecie, ale to już inny temat. Jeśli masz czytnik z WIFI oraz 3G Dotyczy to posiadaczy Kindle Keyboard 3G oraz Kindle Touch 3G. Poza WIFI czytniki te dają dodatkową możliwość wysyłania książek przy pomocy 3G. W tym celu trzeba zweryfikować dodatkowe ustawienie „Whispernet Delivery Options” także na stronie „Personal Documents Settings”.  W USA dostarczenie 1MB kosztuje $0,15 – poza USA aż $0,99. Jest to cena dość zaporowa, dlatego z tego ustawienia warto korzystać wyłącznie w sytuacjach awaryjnych. Tylko wtedy, gdy mamy zaznaczoną tę opcję ma znaczenie na jaki adres wysyłamy:  twoja-nazwa@kindle.com – będzie wysłany przez 3G chyba że przekracza podaną wyżej wartość limitu, wtedy po WIFI twoja-nazwa@free.kindle.com (nazwa taka sama jak przy @kindle.com) – będzie wysłany przez WIFI i nigdy niczego nie zapłacisz.  Jaki z tego wniosek? Jeżeli masz odznaczoną opcję opisaną wyżej – to wysyłaj śmiało na @kindle.com. Pójdzie przez WIFI i również nic nie zapłacisz. Na wszelki wypadek można też ustawić limit na 50 centów. Jeśli masz czytnik wyłącznie z 3G W przypadku Kindle DX albo starutkiego Kindle 2 pozostaje wysyłka płatna. Co się moim zdaniem kompletnie nie opłaca, więc lepiej powyższe opcje też odznaczyć i przenosić pliki przez kabel USB. Gdyby udało nam się coś wysłać przez pomyłkę, dostaniemy przy pierwszym takim razie, maila od Amazonu z przypomnieniem: You recently used the Kindle Personal Document Service to send documents to your Kindle via Whispernet. The fee associated with sending personal documents via Whispernet is based on the size of your document, at $0.99 per megabyte, rounded up to the next whole megabyte. We do not send confirmation emails for delivery of personal documents via Whispernet. You can review any charges for Personal Document Service via Whispernet on the Manage Your Kindle page or on Your Account on Amazon.com. Charges will appear on your credit card statement from the merchant „AMZN Payment Services”. Chociaż kiedyś dostałem w ten sposób pliki bez płacenia… Było to w czasach Kindle 2, co potwierdził następujący mail z Amazonu: [...]@bezkartek.pl has sent the following file(s) to your Amazon Kindle free conversion account at no charge. Zacznij Od Nie.azw Mało kto pamięta, że pierwszą księgarnią w Polsce, która wysyłała pliki na Kindle była Bez Kartek. Sprzedawali wtedy PDF zabezpieczone DRM – po kupieniu książki plik (bez zabezpieczeń) był wysyłany na Kindle z automatyczną konwersją. Nie pisałem o tym w swoim czasie, bo usługa słabo działała – w kupionym PDF nie było polskich znaków. Tak czy inaczej – wysłali mi ten plik dwa lata temu, na Kindle 2 przez 3G – i nic nie zapłaciłem. Gdy jednak sam wysyłam coś na Kindle DX, dostaję maila z Amazonu. Hello from Amazon.com, [...] has sent the following document to your free Personal Document Service account („name”@free.kindle.com): Ebookpoint.pl-wycena-minipodrecznik- dla-inwestorow-gieldowych-ebook-aswath-damodaran.pdf You can download this document to your computer by logging into your Amazon.com account and clicking on the link below: [tu link] You can then transfer the document to your Kindle through the USB cable. We have also archived your document in your Kindle Library. For more information about archiving personal documents, visit http://www.amazon.com/kindlepersonaldocuments/ Note: Retrieving archived personal documents is currently supported on these Kindle devices: Kindle Keyboard, Kindle Touch, and Kindle. Niemniej możliwość darmowej wysyłki na DX/K2 istnieje w przypadku książek, które już są na naszym koncie Kindle (a jak widzimy w mailu wyżej, książka na to konto trafiła). Z listy wybieramy książkę i z menu „Actions” – „Deliver to…” – następnie wśród urządzeń wskazujemy nazwę naszego czytnika. Pójdzie przez 3G bez żadnych opłat.  Zresztą nie tylko 3G – tu męczy się straszliwie na łączu Edge, choć nie chciałem przesadzać i wrzuciłem niewielki plik.  Kiedyś wykorzystałem tę metodę do wysłania wiadomości znajomemu, który używał mojego Kindle DX. :-) Trochę się zdziwił gdy włączył sieć. Na wszelki wypadek Ten artykuł mówi wyłącznie o wysyłaniu książek mailem. Jeśli ściągamy jakąkolwiek książkę z Kindle Store  (płatną czy darmową) – to jej przesłanie jest bezpłatne, niezależnie czy przez WIFI czy 3G. Tak naprawdę, to Amazon przesyłkę bezprzewodową wlicza czasami w cenę samych e-booków, przez co książki kupowane w Europie są droższe od tych w Stanach. Podsumowanie W wielu poprzednich artykułach trochę namieszałem, za co przepraszam. Reguła jest prosta. Nie potrzebujesz używać adresu @free.kindle.com, chyba że masz czytnik z 3G oraz zaznaczyłeś opcję „Whispernet Delivery Over 3G”. Korzystaj więc bez obaw z adresu @kindle.com, który widzisz na koncie Kindle. Czytaj dalej:  [Prenumerata cykliczna w Nexto] – jak ustawić wysyłkę na Kindle? Mailem czy po kablu? Porównanie dwóch metod wrzucania książek na Kindle Nowy wygląd konta Kindle – krok do przodu i dwa kroki w tył… Kupujemy czytnik Kindle babci lub dziadkowi Jak wyczyścić informację o postępie w książce Kindle? Kindle, Calibre, formaty i jak uzyskać idealny plik 