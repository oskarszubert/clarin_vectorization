Profil Świata Czytników na Facebooku śledzi już ponad 10 tysięcy osób. Przez dwa lata utworzyła się wielka społeczność. Błyskawicznie reagujecie na wpisy, korygujecie pomyłki, zadajecie pytania, dzielicie się wiadomościami. Dużo artykułów powstało właśnie dlatego, że ktoś wrzucił jakiś temat właśnie na Facebooka.  10 tysięcy to spora siła, tym bardziej jeśli weźmiemy pod uwagę, że wyprzedzamy większość polskich księgarni. Oczywiście – zdaję sobie sprawę z różnych zastrzeżeń wobec Facebooka, staram się więc rozwijać kanały alternatywne: profil na Google+ (właśnie stuknął 1000 obserwujących) oraz Twittera (770). Ale z samych liczb widać, która sieć jest najbardziej aktywna. To, że bloga śledzi 10 tysięcy osób, nie znaczy, że informacje docierają do wszystkich. Wiadomo, nie każdy wchodzi tam codziennie – i jako osoba od FB uzależniona – nawet im zazdroszczę. Ale niestety, serwis działa w taki sposób, że jeśli zaglądasz na Facebooka codziennie to… również nie zobaczysz wszystkich wpisów ze Świata Czytników. Po prostu algorytm określa, co ma Ci pokazać i wybiera posty popularne. A przecież tematy o czytaniu przegrają z kolejną głupotą jakiegoś polityka czy śmiesznym obrazkiem, którego udostępnił znajomy… To jest taka metoda Facebooka na zmuszenie prowadzących profile do kupowania u nich reklam. Jak zobaczyć wszystkie posty Świata Czytników na Facebooku?  Wejdź na profil Świata Czytników. Kliknij na polu „Lubię to”. Pojawi się lista rozwijana z kilkoma opcjami.  W rozwiniętej liście opcji upewnij się że zaznaczone jest „Pokaż w aktualnościach”. Kliknij „Ustawienia”  Wybierz „Wszystkie zdarzenia” (domyślnie jest „większość zdarzeń”).  Jak dostawać powiadomienia o nowych postach na Facebooku? Jeśli nie chcesz, aby jakikolwiek wpis umknął w Twojej uwadze, na liście rozwijanej po kliknięciu „Lubię to” zaznacz „Otrzymuj powiadomienia”. Facebook będzie informował o nowych postach, tak samo jak informuje np. o aktywności Twoich znajomych.  Przy czym uwaga – jeśli korzystasz z aplikacji Facebooka na telefonie czy tablecie – włączenie tego może sprawić, że będziesz też dostawać tzw. powiadomienia push. To może rozpraszać i nie każdy to lubi. To da się jednak wyłączyć w ustawieniach aplikacji. Bonus – jubileuszowa promocja :-) Nie byłoby dobrego jubileuszu bez jakiejś promocji. Z kodem SWIATCZYTNIKOW w księgarni eBookpoint kupicie po 9,90 zł pięć książek podróżniczych:  Paragon z podróży. Poradnik taniego podróżowania - Patryk Świątek, Bartłomiej Szaro Niebo w kolorze indygo. Chiny z dala od wielkiego miasta - Anna Jaklewicz Może (morze) wróci - Bartek Sabela Matrioszka Rosja i Jastrząb - Maciej Jastrzębski Made in Japan - Rafał Tomański  Cztery pierwsze były wcześniej przeceniane (niekoniecznie do 9,90), ale tytuł Tomańskiego jest nowy, więc to pierwsza taka okazja. „Made in Japan” to książka o narodzie, który zamiast „kocham” używa słowa „lubię”. Zupełnie jak na Facebooku. Łącznie można zaoszczędzić ponad 95 złotych. Kod ważny jest do 20 października. A dlaczego e-booki podróżnicze? Bo chyba właśnie w podróży najłatwiej docenić posiadanie czytnika. :-) Czytaj dalej:  Tylko dzisiaj: przejmujemy stronę eBookpoint! Pojedynek blogerów 27 maja – na czym czytać? Warszawskie Targi Książki 2013 – co mają dla fanów e-booków? Luźne dyskusje: lipiec 2013 Taki był rok 2013 na Świecie Czytników Dzień Domeny Publicznej 2014 + konkurs na okładkę dla Wolnych Lektur 