To niesamowite, jakie konsekwencje może mieć jedna tylko funkcja wysyłania e-maili na Kindle. Powstało wiele narzędzi i jest to ogromne ułatwienie dla użytkowników Kindle. Główna fukcja serwisu Klip.me jest od dawna znana – Send To Kindle to zakładka (lub wtyczka) do przeglądarki. Klikamy ją, a czytany aktualnie artykuł trafia na nasz czytnik. Tym razem opiszę dwie funkcje wprowadzone pod koniec ubiegłego roku. RSS to Kindle Używasz Google Reader do czytania RSS? Wszystkie nowe artykuły mogą trafiać codziennie na nasz czytnik. Wchodzimy na klip.me/googlereader i określamy ustawienia.  Musimy autoryzować konto w Google (Authorize) – zezwolić usłudze Klip.me na dostęp do czytnika Google. Dalsze ustawienia:  Kindle’s email – nasz kindlowy email Schedule – w jakie dni i o której wysyłka Folder – można wysyłać tylko zawartość jednego z folderów Liczba artykułów Nazwa przesyłki. Warto zwrócić uwagę, że domyślnie poprzednie edycje nie są nadpisywane (jak w przypadku Instapaper), wobec tego dostajemy tylko newsy z bieżącego dnia. A tak wygląda przesyłka na naszym czytniku – spis treści: Artykuł:  Jedyne ograniczenie tej formy to brak obrazków oraz to, że sens ma wyłącznie czytanie RSS, które zawierają pełną treść artykułów. Google Calendar na Kindle Z kolei Calendar to Kindle pozwala na nasz czytnik wysłać codziennie zawartość Kalendarza Google. Po włączeniu dostajemy rozpiskę na bieżący dzień – oczywiście bez możliwości edycji. Tu przykład dla poniedziałku – mam dwa przypomnienia, dwa spotkania oraz informację o prognozie pogody.  Ustawienia są podobne jak przy Readerze – musimy autoryzować dostęp oraz określić szczegóły wysyłki. Ja raczej pozostanę przy webowym Google Reader (i wysyłce pojedynczych artykułów do Instapaper), a kalendarz mam w telefonie – ale usługa Klip.me jest bardzo ciekawą alternatywą. Czytaj dalej:  Instapaper ma nowy wygląd – i trochę nie rozumiem po co…. Jaki czytnik będzie najlepszy do przeglądania internetu? [Prenumerata cykliczna w Nexto] – jak ustawić wysyłkę na Kindle? Kindle, Calibre, formaty i jak uzyskać idealny plik Kindle Paperwhite i Touch korzystają z polskiej Wikipedii! Kindle jako czytnik… mangi! – Wydanie III 