Rok temu Microsoft kupił od Barnes   Noble mniejszościowe udziały Nooka, a w tym miał kupić całość. Widzimy pierwsze tego efekty także i dla nas. Jeśli wejdziemy sobie na adres nook.com – to przebywając w Polsce, zostaniemy przekierowani na stronę jak powyżej. Nook wypuścił wczoraj aplikację dla Windows 8, która będzie działać w 32 krajach, w tym w Polsce. Aplikacja będzie dostępna w Windows Store. Logujemy się do niej przez konto Microsoftu, mamy dostęp do książek i czasopism, no i możemy czytać.  Nareszcie – w Microsofcie ktoś pewnie spytał, dlaczego Nook obecny jest tylko w kilku krajach – dlatego jak widać, na liście znajdziemy prawie całą Unię Europejską, bez Islandii, Bułgarii i Grecji…  Z punktu widzenia czytnikowego nic się nie zmieniło od testu z sierpnia tego roku. Nie mogę kupić książki ani przez stronę nook.com, ani z poziomu swojego Nooka Simple Touch. Zastanawiam się czy kupno przez aplikację windowsową sprawi że książka będzie też dostępna na czytniku, ale nie mam jak tego sprawdzić. Brakuje też informacji o wprowadzeniu sprzedaży urządzeń Nooka – czyli tabletów i czytników. Nie mam niestety Windows 8, więc jeśli ktoś z Was przetestuje, poproszę o relację w komentarzach. Co ciekawe, podobnie jak nas potraktowano Niemcy – co zdziwiło autorów bloga lesen.net. Przecież tam mają i Amazona i Kobo, a tu Nook zachęca do ściągania jednej appki pod jeden system? Również w naszym kraju, gdzie działa już sporo księgarni z e-bookami na wszystkie możliwe urządzenia, taki ruch Barnes   Noble jest zdecydowanie niewystarczający. Pozytywne, że nas zauważono – ale niewiele z tego wynika. Aktualizacja – kilka zrzutów ekranowych, które w komentarzach podlinkował asymon:      Czytaj dalej:  Ruszyła aplikacja mobilna Publio + Agatha Christie na zachętę Zniżki dla stałych klientów w eBookpoint.pl Google Books działa już w Polsce – uwaga na DRM! 150 darmowych książek z Microsoftu i… 3,5 miliona pobrań! TOP15 polskich księgarni e-booków według miesięcznika Press Dwa pisma debiutują na czytnikach: Esensja oraz Res Publica Nowa 