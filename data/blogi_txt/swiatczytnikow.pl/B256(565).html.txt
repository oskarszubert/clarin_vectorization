Pisałem przed chwilą o lawinie książek w MOBI od Virtualo i faktycznie warto zobaczyć, co tam mają, tym bardziej że do końca stycznia MOBI mają kosztować o 15% taniej. Ale jak doniósł kolega, konkurencja (czyli Nexto) nie zasypia gruszek w popiele: Virtualo ma biografię Steve’a Jobsa w MOBI, jednak kosztuje ona 38 złotych, a Nexto od wczoraj tego samego Steve’a Jobsa, ma za 22,50 w ramach promocji „Okazja dnia”… Tego samego a jednak innego, bo u nich wciąż jest EPUB z zabezpieczeniami DRM. Posiadacze Kindle mają więc dylemat technologiczno/ekonomiczno/moralny:  technologiczny – łatwiej jest kupić książkę w MOBI, od razu przerzucamy ją na czytnik, książkę EPUB z DRM trzeba konwertować. ekonomiczny – EPUB jest tańszy, przynajmniej na czas trwania promocji moralny – zachęcałem wielokrotnie do wybierania wersji bez DRM, jeśli mamy dwie do wyboru, bo to wspiera zdrowy rynek.  Najlepiej, gdyby i Virtualo i Nexto sprzedawały oba formaty i to bez zabezpieczeń. Może to niedługo nastąpi. Ale zanim zaczniemy narzekać – przypomnijmy sobie – rok temu nie mielibyśmy żadnych dylematów, bo współczesnych książek po polsku było tyle co kot napłakał. Jeśli takich wyborów możemy dokonywać, znak to jasny, że rynek poszedł do przodu. Czytaj dalej:  Czy promocje po 9,90 zł zniszczą rynek e-booków? Nexto uruchamia kiker.pl – serwis grupowych zakupów e-booków Bartłomiej Roszkowski: musi być efekt skali, którego w tej chwili nie mamy Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Darmocha od Nexto i Wydawnictwa MAG: Gwiezdny pył i Kamienna Ćma Artykuł z Biura Analiz Sejmowych o rynku e-booków 