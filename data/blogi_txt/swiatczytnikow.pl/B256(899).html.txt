Wśród dzisiejszych promocji mamy ewidentnego lidera. Kapuściński Non-Fiction (9,90 zł na Virtualo) – tej biografii Ryszarda Kapuścińskiego przedstawiać nie trzeba. Artur Domosławski napisał rzecz szczerą, dogłębną, może zbyt „psychologizującą”, ale robiącą ogromne wrażenie. Grubą edycję papierową kupiłem od razu po premierze. Nie będę tu cytował opisu wydawcy, odeślę do swojego własnego artykułu na blogu prywatnym: Artur Domosławski odkrywa motywy Kapuścińskiego i to, co stało za jego zachowaniem, wyborami życiowymi i pracą. Pozwala mi sobie wyobrazić pierwszą wyprawę do Indii i przerażonego 22-letniego chłopaka, który prawie nie mówi po angielsku, kupuje na straganie „Komu bije dzwon”, żeby się uczyć, ale książka Hemingwaya jest dla niego za trudna. Dusi się w mieście, nie ma kontaktów, nie wie, o czym pisać. W końcu decyduje się, kupuje miejscowe ubranie i na miesiąc wybywa na prowincję. Po powrocie, do biura Polskiej Agencji Prasowej nie chcą go wpuścić, bo wygląda jak miejscowy obdartus. Nie wierzcie tym, którzy biografię potępili bez przeczytania jej, potrafię zrozumieć żonę Kapuścińskiego – ona nie chciałaby, aby pewne rzeczy wyszły na światło dzienne. Ale np. ten słynny wątek „teczkowy” – to zaledwie parę stron. Przyznaję, że kopia z Virtualo to… drugi e-book o tym tytule, który kupiłem. Pierwszego kupiłem kiedyś podczas promocji na Woblinku. I niestety – był totalnie skopany. Domosławski co chwilę przytacza cytaty. I te cytaty w kopii z Woblinka nie były w żaden sposób wyróżnione – powodowało to ogromny chaos w lekturze. Tak więc sampla ze strony Virtualo pobierałem z obawami – ale okazało się, że wszystko jest na swoim miejscu – i rozdziały i podtytuły i cytaty.  Fakt, że właśnie Virtualo zrobiło konwersję obu wersji – swojej (dobrej) i z Woblinka (złej) jest dla mnie czymś niepojętym. Przy Kapuścińskim inne promocje trochę gasną, ale też są ciekawe. Blondynka, jaguar i tajemnica Majów (14,68 zł) to dzisiejsza Okazja dnia w Nexto.  To jedna z publikacji Beaty Pawlikowskiej, ale większa niż to co było parę dni temu, mianowicie 268 stron. Tym razem autorka udaje się do najdalszych zakątków Imperium Majów. W pogoni za Kryształowymi Czaszkami, Atlantydą i kalendarzem Majów, przemierza Gwatemalę. Jej samotna wędrówka prowadzi przez Rzekę Skorpionów, Dom Ognia, Lodu, Ciemności i Ostrzy, przez Jaskinię Nietoperzy i Krainę Strachu zwaną Xibalba, by doprowadzić ostatecznie do… celu. Księga przychodów i rozchodów – wszystko co musisz wiedzieć o rozliczaniu działalności gospodarczej (22,39 PLN) – ta pozycja była niedawno w promocji i wylosowała się ponownie. Opisałem ją dokładniej 2 tygodnie temu. Podręcznik, który przygotuje Cię do jej prowadzenia.  Rozliczanie przychodów i wydatków Dowody księgowe – czym są i jak je przechowywać Księgowanie majątku firmowego Podatki a wynagrodzenia pracowników oraz zleceniobiorców Inwentaryzacja Wzory dokumentów  … oraz wiele innych kwestii, o których musisz wiedzieć, rozliczając się przy użyciu KPiR! 