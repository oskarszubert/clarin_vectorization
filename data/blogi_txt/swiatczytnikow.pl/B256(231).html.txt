Po małej przerwie kolejna porcja wartościowych książek do ściągnięcia z Kindle Store. Pamiętajcie, aby za każdym razem przed kliknięciem „Buy Now” sprawdzać, czy cena faktycznie wynosi $0.00. Zacznę od rzeczy z bieżącej polityki i historii: Hunting Bin Laden –  to książka nie tyle o ściganiu Bin Ladena, co o współczesnym  Afganistanie, pozwalająca zrozumieć, co w tym kraju się działo przez  ostatnie kilkadziesiąt lat i dlaczego Al Kaida zdobyła tam swoją bazę.  Autorem jest wieloletni korespondent amerykańskich pism w Afganistanie, Rob Schultheis. Wracamy do tematów biznesowych:  The Truth About Perfecting Your Presentation Skills (Collection) – tę kolekcję znowu trudno pobić, bo zawiera aż trzy książki o prezentacjach: About Confident Presenting,What Customers Want oraz The New Rules of Business Writing. Każda z nich kosztuje osobno 13-25 dolarów i ma całkiem niezłe recenzje. Ignited: Managers! Light Up Your Company and Career for More Power More Purpose and More Success – managerze, podpal swoją firmę! 23 pozytywne recenzje robią wrażenie. Business and Competitive Analysis Methods – potężna księga, w której znajdziemy zestaw metod analizy konkurencyjnej. Przecena z $72.  Trzy rzeczy poradnikowo-naukowe.  Compete, Play, Win: Finding Your Best Competitive Self – to zapowiada się całkiem nieźle. Autor próbuje odpowiedzieć na pytanie, dlaczego ludzie ze sobą konkurują, co wpływa na nasz zmysł konkurencji, no i jak można przetrwać w konkurencyjnym świecie. Jedna z książek, którą wykorzystam, gdy będę siedział sobie w jednym ze staromiejskich ogródków, ze świeżo napełnioną szklanicą Paulanera i nagle zapragnę poczytać coś co mnie rozwinie. Ale na razie muszę poczekać na lepszą pogodę. Antibiotic Resistance: Understanding and Responding to an Emerging Crisis – jak to się dzieje, że ludzie (dziękuję za poprawkę z komentarza: bakterie) uodparniają się na antybiotyki i te  działają coraz słabiej? Czy można temu zapobiegać? Bardzo dobrze  oceniana książka, o charakterze popularnonaukowym. Warman’s U.S. Coin Collecting – nie brakuje ludzi kolekcjonujących monety – a tutaj zbiór porad dla kolekcjonerów monet amerykańskich. Co kupować, jak wyceniać itd. Trudno mi ocenić wartość tych porad, choć są raczej szczegółowe.  Teraz reedycje książek wydanych już jakiś czas temu:  Small Wars Manual – to coś dla miłośników strategii wojskowych i politologii. Książka z roku 1940, która uczyła amerykańską marynarkę wojenną, na czym polegają operacje, gdzie łączy się ograniczoną interwencję zbrojną z działaniami dyplomatycznymi. W wieku XX Stany Zjednoczone przeprowadziły wiele takich operacji. U.S. Army Hand-To-Hand Combat – a tu podręcznik armii amerykańskiej na temat walki wręcz. Nie próbowałem. How To See Europe On 50 Cents a Day – zwiedzić Europę za 50 centów dziennie? Tak, było to możliwe… w latach 80-ych XIX wieku. Autor stosował metodę, którą dziś byśmy nazwali „couch surfing”, czyli sypiał u napotkanych ludzi, albo czasami w stogach siana. Magazyn Slate zaliczył książkę do „10 najdziwniejszych przewodników w historii”. Matthew Henry’s Concise Commentary on the Bible – Enhanced Version – to jeden z najsłynniejszych protestanckich komentarzy biblijnych do każdej księgi i każdego wersetu. Używany jest nadal, choć powstał… w roku 1706! Bardzo ładnie opracowana wersja na Kindle.  Czytaj dalej:  Wydawnictwo SQN w Kindle Store Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Polska edycja Fantasy   Science Fiction wyłącznie w Kindle Store Pies Łańcuchowy – wydawnictwo literackie z książkami… za darmochę! Automatyczna aktualizacja książek z Kindle Store – włączać czy nie? 150 darmowych książek z Microsoftu i… 3,5 miliona pobrań! 