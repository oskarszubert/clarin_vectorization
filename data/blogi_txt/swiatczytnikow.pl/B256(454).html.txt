Ta decyzja przy kupnie czytnika e-booków nie jest tak ważna jak wybór pomiędzy Kindle 3 i Kindle DX, albo wersjami 3G i WIFI, ale dostaję na ten temat pytania. Mianowicie: jaki kolor sobie kupić? Kindle 3  Pamiętacie Forda T? Można było wybrać jakikolwiek kolor, pod warunkiem, że będzie to czarny. No więc z Kindle 3 mamy podobnie. Możemy mieć jakikolwiek kolor, pod warunkiem że będzie to grafitowy. :-) Co z białym? Zamówić go mogą tylko mieszkańcy USA. W wersji międzynarodowej (zarówno WIFI jak i 3G) dostępny jest tylko grafit. Do grudnia 2010 Polacy mogli zamawiać też wersję „USA”, więc trafiło do nas trochę białych, ale to już się nie wróci. Nie chcę tutaj brzmieć jak adwokat choćby najbardziej absurdalnych decyzji Amazona, ale… oni mają tu rację. Grafitowy JEST lepszy. I nie chodzi tu o gust, który jak wiadomo każdy ma własny. Co się liczy:  Praca w słońcu. Wiadomo, że e-papier czyta się cudownie w bezpośrednim świetle słonecznym. Niestety jeśli obudowa jest biała, to (w przeciwieństwie od ekranu) odbija ona bardzo mocno światło i razi w oczy. Przez całe ubiegłe lato korzystałem z białego Kindle 2. Oczy bolały nie od ekranu, ale od obudowy! Zdesperowany kupiłem sobie nawet na eBayu skórkę na obudowę, byleby nie była biała. Teraz mam grafitowego Kindle 3 i w wiosennym słońcu wreszcie czyta się wygodnie. Postrzegany kontrast. To jest znacznie mniej istotne, ale ekran e-papieru wydaje się znacznie bardziej kontrastowy gdy umieścimy go w ciemnej ramce.  Dlatego bierzemy grafitowy i nie narzekamy. ;-) Kindle DX  Tu sprawa jest prostsza. Kindle DX, zwany zresztą Kindle DX Graphite – ma wyłącznie obudowę grafitową, niezależnie czy weźmiemy wersję międzynarodową czy amerykańską (tę akurat Polscy nadal mogą kupować). Z kolei starsza wersja ze starszym ekranem: Kindle DX1 to wyłącznie obudowa biała. Przy okazji – po raz kolejny ostrzegam przed sprzedawcami z Allegro. Zauważyłem na paru aukcjach białe Kindle DX, bez żadnej wzmianki, że jest to starsza wersja urządzenia, którą równie dobrze można sprowadzić sobie (znacznie taniej) z Amazonu. O różnicach między DX i DX1 już pisałem. Czytaj dalej:  Jak odróżnić od siebie PW2 i PW1? Nowy Paperwhite jako jedyny ma następcę ekranu Pearl – czyli E-Ink Carta Jaki będzie kolejny Kindle? HD, DX3, Color, Flex, Mini? Oto wszystkie zebrane domysły [nieaktualne] Kindle Keyboard 3G wrócił do sprzedaży! Nie śpię, bo czekam na Kindle #3 – nie śpij, bo kurier zadzwoni Czytniki z oświetleniem – jak różni się kontrast ekranu? 