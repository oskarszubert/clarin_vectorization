Trafiłem niedawno na taki serwis: ebooks43.pl, który pozwala pobrać za darmo kilka e-booków. Nazwa nieco dziwaczna – twórcy wyjaśniają, że jeśli ją przeczytamy po angielsku to będzie brzmiała jak „ebooks for free”. Wygląd też nie zachwyca (jako autor równie brzydkiej porównywarki jestem w stanie to wybaczyć), ale wszystko działa prawidłowo. Na razie są 4 książki, w tym prześmieszny „Bazylek daje sobie radę” Jacka Pałki, na podstawie prowadzonego prawie 10 lat temu bloga. Jest też poradnik dla kupujących mieszkanie. Haczyk? Aby otrzymać linki do e-booka, należy podać maila, który zapisze nas na newsletter serwisu BooksON.pl – z ofertami zakupów grupowych na książki papierowe. Można się jednak potem z niego wypisać. W samym e-booku będziemy mieli podanych jego sponsorów oraz informację w stopce (w przypadku PDF). Pomysł ciekawy, zastanawiam się, na ile się przyjmie – oczywiście jego powodzenie zależy od tego czy będą wydawcy i autorzy chętni na takie rozdawnictwo. Czytaj dalej:  ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński FantastykaPolska.pl – co nowego? Więcej niż oszczędzanie pieniędzy – tom I bezpłatnego e-booka od Michała Szafrańskiego Darmocha od Nexto i Wydawnictwa MAG: Gwiezdny pył i Kamienna Ćma Literadar wraca na czytniki po ponad rocznej przerwie Pies Łańcuchowy – wydawnictwo literackie z książkami… za darmochę! 