Jadę sobie pewnego dnia warszawskim metrem i czytam jak zwykle na Kindle. Obok mnie siedzi pewien Pan, który co chwilę zerka zaciekawionym wzrokiem na mój czytnik. Wreszcie nie wytrzymuje, trąca mnie w ramię i pyta: - Przepraszam, że przeszkadzam, ale co to jest? Jakiś palmtop czy co? - No to jest czytnik książek, Kindle. - Ale jak to działa? Co to za wyświetlacz? - Właściwie to nie jest wyświetlacz. To jest papier. - Jak to papier?! - No, papier elektroniczny. :-) Następnie wyjaśniłem temu Panu, jak działa e-papier i co można z Kindle robić. Kto wie, może przyszedł do domu, włączył internet i znalazł tę stronę. Nie wiem, czy mieliście podobne historie, ale istotne jest to, że ludzie nie wiedzą czym jest papier elektroniczny. Trudno jest zrozumieć czytniki jako zupełnie inną kategorię urządzeń. Przez ostatnie 10 lat przyzwyczailiśmy się, że ekran musi świecić. Wszyscy  wiedzą jak wygląda ekran monitora, laptopa, komórki. Gdy słyszą o e-czytniku z jakimś ekranem, to nie wyobrażają sobie, że może być inaczej. I jeśli ktoś nie zobaczy e-papieru na własne oczy – nie uwierzy. :-) Stąd biorą się też różne nieporozumienia, gdy ktoś kupuje „tablet dla ubogich” z ekranem LCD, który sprzedawany jest jako „czytnik książek”. Dlatego też przygotowałem osobny dział serwisu zatytułowany „O co chodzi”. A wyjaśniam w nim – no właśnie, o co chodzi:  Czym są czytniki książek i dlaczego e-papier jest inny niż to co znasz? Czytnik książek – czy to coś dla mnie? Jaki czytnik wybrać? No i… dlaczego Kindle?!  Gdy zakładałem we wrześniu 2010 ten serwis, byłem przekonany, że czytniki to temat dla tzw. „wczesnych naśladowców” (early adopters), którzy lubią nowe technologie, nie boją się kupować nowych produktów i testować ich. Ale dzisiaj – pół roku później – sytuacja jest już inna. O kupieniu Kindle myślą „zwykli ludzie”, którzy nie są specjalistami, chcą po prostu wygodnie czytać. Dlatego rozwijając Świat Czytników muszę pamiętać, że poza „starymi użytkownikami”, przychodzi tu coraz więcej początkujących. Czytaj dalej:  Jeszcze wiele miesięcy budowania świadomości o tym, czym są czytniki Trzy lata Świata Czytników – odpowiedzi na Wasze pytania Masz czytnik? Uważaj na Kazika! ;-) Kundelki gryzą, czytelnicy czytają dalej – odpowiadam na kolejny felieton Marcina Mellera Oto, co czytałem w roku 2013 Mój pierwszy rok z Kindle Paperwhite – co się zmieniło w moim czytaniu? 