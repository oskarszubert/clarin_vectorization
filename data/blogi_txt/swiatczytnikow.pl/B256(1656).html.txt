Jak pewnie zauważyliście, zmienił się adres i nazwa Świata Kindle. Od dziś serwis nosi nazwę „Świat Czytników” i będzie dostępny pod adresem swiatczytnikow.pl. Dlaczego zmieniłem nazwę? Zostałem o to poproszony przez Amazon. Nazwa, w której znajduje się ich znak towarowy, w tym przypadku „Kindle”, łamie regulamin ich programu partnerskiego. Pod względem prawnym sprawa nie jest wcale taka oczywista, jednak nie mam wątpliwości, że interpretacja regulaminu należy do nich. Podobne do moich prośby dostają inne serwisy, np. Kindlerama, który od niedawna nosi nazwę Booksrpung. Nie rozumiem wprawdzie, jak mogą od 4-5 lat istnieć takie strony jak Kindle Boards, najwyraźniej są równe i równiejsze. Tak czy inaczej, nie podchodzę do sprawy emocjonalnie, a kindelka przez okno nie wyrzucam, choć oczywiście cała sprawa dla mnie jako autora przyjemna nie jest. Blog będzie się nazywał „Świat Czytników”, jego tematyka pozostanie podobna, chociaż z czasem bardziej nastawiona na rynek e-książek i innych czytników. Liczę, że dzięki tej zmianie zyskamy też nowych czytelników, nie tylko korzystających z Kindle. Nie wiem jak długo będzie aktualny stary adres, dlatego zaktualizujcie swoje zakładki. Jeśli macie gdzieś linki do ŚK, podmieńcie je na swiatczytnikow.pl. Czytaj dalej:  Kilka uwag na trzy lata Świata Czytników Trzy lata Świata Czytników – odpowiedzi na Wasze pytania Trzy blogokonkursy z Kindle jako nagrodą Tylko dzisiaj: przejmujemy stronę eBookpoint! Luźne dyskusje: lipiec 2013 Wasze e-bookowe triki – rozwiązanie konkursu Lifehackera! 