Rynek e-booków rozwija się dzięki wynalezieniu całego spektrum wyświetlaczy typu e-papier. Upowszechnienie się technologii firmy E-Ink - wraz z wypuszczeniem na rynek pierwszych czytników Sony i Amazona przewróciło rynek wydawniczy do góry nogami. Coś co nie miało szans zagrozić książce papierowej, teraz już zagraża. Miliony ludzi zachwyca się tą technologią i nie ma co się dziwić – tak przyzwyczailiśmy się do świecących ekranów, że ekran, która wyświetla obraz bez emitowania światła jest powalający przy pierwszym kontakcie. (Tak, wiem, pierwszym ekranem wyświetlającym obraz bez świecenia był papier – a dokładniej jego poprzednicy). Zwłaszcza, że mało kto rozumie jak e-papier naprawdę działa. Jeszcze do niedawna, w mediach masowych dominowało przekonanie, że tablety są najlepszym urządzeniem do czytania. Zwolennicy e-papieru często irytowali się takimi stwierdzenia, ponieważ ekran robi dużą różnicę. Sądzę, że niedługo (kilka lat) przestanie mieć to jakiekolwiek znaczenie, dzięki PixelQi. Czym jest PixelQi? Po zakupie Kindle pomyślałem, że jakiś producent (liczyłem na Amazon) musi w końcu wypuścić hybrydę e-papieru i LCD. Wtedy nie wiedziałem, że taka technologia już istnieje. Lepiej – przerasta moje oczekiwania. Zanim przejdziecie dalej, obejrzyjcie te filmy:  Zwróćcie uwagę na promieniowanie („falowanie”) w trybie „świecącym” i jego brak w trybie „odbijającym”.  Jeśli jeszcze się nie domyślacie co w nim takiego wyjątkowego, to podpowiem – posiada wszystkie zalety e-papieru (poza ceną) i LCD, nie posiadając ich wad. W skrócie: Pozwala na wyświetlanie obrazu tak jak zwykły LCD – czyli świecąc. Pozwala na wyświetlanie obrazu jak e-papier, czyli nie wydzielając światła. Tym samym nie męczy wzroku bardziej niż zwykły papier. Pozwala na płynne odtwarzanie animacji bez świecenia – na razie tylko w czerni i bieli, ale myślę, że koloru też możemy się wkrótce spodziewać. Zużywa bardzo mało energii co pozwala na dłuższe życie urządzenia na baterii (ok. 12h).  Co to oznacza? Przede wszystkim to, że jeśli te ekrany staną się bardziej popularne i tańsze możemy zapomnieć o problemie „Czym się różni tablet od czytnika?” Po drugie czytniki mogą zostać zastąpione przez wielofunkcyjne tablety z tym ekranem, ponieważ wtedy zwiększy się „konsumpcja treści” wszelkiego rodzaju, łącznie z e-bookami. Obecnie kupienie czytnika lub tabletu to dość duży wydatek. Jednak jeśli jedno urządzenie będzie dość tanie i będzie pozwalało na korzystanie ze wszystkich treści: filmów, zdjęć, e-booków, muzyki i na dodatek będzie pozwalało komfortowo przeglądać Internet lub pracować – kto wie, może takie urządzenie ma szansę na tytuł pogromcy e-czytników? Dostępność w Polsce W chwili obecnej dostępne są tylko ekrany o przekątnej 10,1″ lub mniejsze i są dostępne tylko przez wybranych sprzedawców i głównie online. Zobaczenie ekranu na żywo również może być trudne, ponieważ poza różnymi wydarzeniami branżowymi nie jest on pokazywany. Według informacji, którą otrzymałem od COO PixelQi w najbliższym czasie się to nie zmieni. A szkoda – dostępność takiego ekranu przez duże sklepy internetowe i stacjonarne na pewno czynnikiem stymulującym ich sprzedaż, zwłaszcza poza USA. A tak musimy męczyć się inaczej. Uzyskanie sensownej odpowiedzi w sprawie dostępności tego ekranu lub urządzeń go posiadających w Polsce było dość trudne. COO PixelQi odesłał mnie do niemieckiej firmy, która nie sprzedaje ekranów do zwykłych klientów (czytaj – indywidualnych). W końcu jednak dogrzebałem się do… netbooka z ekranem PixelQi. Jest nim SunBook. W rzeczywistości jest to Samsung N145 z wymienionym ekranem. Więc mają one taką samą specyfikację techniczną oraz system operacyjny – Windows 7 Starter. Niestety nie da się kupić taniej bez Windowsa, czego niektórzy mogliby oczekiwać. :) Ten sam netbook ze zwykłym LCD kosztuje 400 dolarów, więc 349 dolarów to koszt samego ekranu i przeróbki. Ile to kosztuje? UWAGA! Wszelkie wyliczenia są tylko orientacyjne. Nie jestem ekspertem w temacie opłat związanych z importem elektroniki, więc nie mogę zagwarantować, że żadnych innych kosztów poza wymienionymi nie poniesiemy przy zamówieniu. Jeśli zdecydujecie się na zakup – robicie to na własną odpowiedzialność. Wersja podstawowa kosztuje 799 USD razem z wysyłką do Polski. Niestety producent, w przeciwieństwie do Amazona, nie pobiera z góry VATu i cła, a więc możemy spodziewać się, że je zapłacimy:  23% VAT – 184 USD Ok. 3% cła – 24 USD Razem zapłacimy więc ok. 1007 dolarów, co przy obecnym kursie będzie oznaczało wydatek rzędu 3308 zł (sprawdź aktualny przelicznik w Google). Gwarancja Gwarancja jest roczna. (Gdyby SunBook był sprzedawany w Polsce, to zgodnie z prawem miałby 2 lata gwarancji). Załóżmy, że SunBook zepsuje się przed upływem roku. Co wtedy? To zależy. Jeśli zepsuje się ekran musimy odesłać urządzenie i opłacić wysyłkę w obie strony. Ale… podobno ekran nie psuje się często. Jeśli zepsuje się nam sprzęt możemy zgłosić awarię do serwisu Samsunga w Polsce. Wtedy producent SunBooka zwróci nam koszt naprawy, a my zaoszczędzimy na przesyłce. Nie jest to może tak idealne rozwiązanie jak wysyłka nowego egzemplarza bez sprawdzenia awarii, jak ma to miejsce w Amazonie, ale warunki są bardzo dobre. Cały problem w jego zakupie leży w tym, że jest za drogi jak na substytut tabletu lub czytnika, a za słaby żeby zastąpić porządnego laptopa w zbliżonej cenie. Jak słusznie zauważył pracownik producenta: SunBook is too expensive for ordinary users, so the market is people who work outdoors and NEED this capability Głównym składnikiem ceny jest koszt ekranu, który podwyższa cenę sprzętu dwukrotnie. Jest on produkowany obecnie w zbyt małych ilościach, aby był tańszy. Na pewno koszt jego  produkcji będzie malał, ale trudno przewidzieć kiedy osiągnie cenę akceptowalną dla całego rynku. Pocieszeniem może być fakt, że firma zamierza wypuścić jeszcze netbooka z 7″ ekranem, który będzie znacznie tańszy, ale też mniej wydajny. Jak bardzo stanieje oraz kiedy rozpocznie się sprzedaż – nie wiadomo. Kupić można go tutaj, korzystając z PayPala (pamiętajcie, że PayPal pobiera prowizję za przewalutowanie, której nie uwzględniłem w cenie powyżej). Dlatego dla większości z nas, PixelQi oraz tani tablet pełniący również rolę czytnika jest odległy. Nie ulega jednak wątpliwości, że kiedyś się go doczekamy, a wtedy czeka nas mała rewolucja na rynku ekranów LCD. (Zdjęcie porównawcze iPada i laptopa z ekranem PixelQi pochodzi stąd). Czytaj dalej: Zastosowania e-papieru: rozkłady jazdy i… tablice rejestracyjne Na porządny kolorowy e-papier to my sobie jeszcze poczekamy… Amazon kupił Liquavistę – czy to oznacza kolorowego Kindle? PocketBook CAD Reader czyli czytnik dla architektów Czytniki z oświetleniem – jak różni się kontrast ekranu? E-papier wchodzi do Tesco 