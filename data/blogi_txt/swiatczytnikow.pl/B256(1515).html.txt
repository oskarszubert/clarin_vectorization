W jednym z komentarzy pojawiło się następujące pytanie: Mam pytanie dotyczące słownika w Kindle3. Czy włącza się go klawiszem po  zaznaczeniu wyrazu w tekście, czy też wywołuje i wpisuje słowo „na  piechotę”. Czy jest to jeden dedykowany i zapisany w czytniku słownik,  czy też dostęp następuje każdorazowo przez Internet. I co to za słownik  (konkretny, znany wydawca z rozszerzonymi definicjami i przykładami  użycia czy też wersja minimalistyczna – słowo za słowo synonimiczne?). Postaram się przybliżyć tę kwestię. Słownik wbudowany i jego obsługa Słownik angielsko-angielski jest dla mnie jedną z największych zalet Kindle. Ogromnie ułatwia czytanie anglojęzycznych publikacji. Podgląd definicji słownika włącza się automatycznie po najechaniu  kursorem na wybrane słowo. W Kindle 3 na górze lub na dole (w zależności od miejsca kursora), w starszych na dole. W poniższym przykładzie chciałem zobaczyć co oznacza słowo „kindred”:  Jeśli podgląd nie wystarczy, możemy go rozszerzyć (np. klikając  „↩”) na cały ekran, wtedy słownik otwiera się jak każda inna książka.  Klawiszem „Back” wracamy do czytania.  Warto zauważyć, że jeśli z kolei w słowniku jakiegoś wyrazu nie rozumiemy, to podobnie jak w każdej książce możemy go najechać i zobaczymy definicję. Słownik do nas trafia jako książka już załadowana na czytnik. Do korzystania nie potrzeba połączenia z internetem. Różni się w zależności od wersji. Posiadacze Kindle 3 dostali renomowany Oxford Dictionary of English, 2nd Edition, oraz The New Oxford American Dictionary, z kolei posiadacze Kindle 1, 2 oraz DX mają tylko ten drugi. Nie robiłem dokładnych porównań, ale wydaje mi się, że są podobne. Oba słowniki są rozbudowane, przykładów użycia nie ma, za to są obszerne definicje, dla prawie każdego angielskiego słowa na jakie trafimy. Według strony Amazon, w słowniku jest 250 tysięcy definicji. Nie liczyłem, ale jako przykład można pokazać listę słów, która pokaże się nam, jeśli będziemy przeszukiwali sam słownik:  Co ważne, słowniki te obsługują odmianę słów – niezależnie w jakiej formie mamy angielskie słowo, to dostaniemy dla niego definicję. Jedyną uwagę można mieć do zwrotów – jeśli zaznaczę słowo „kinetic energy”, dostanę definicję „kinetic”, muszę popatrzeć czy pod bieżącą definicją nie ma jakichś innych zwrotów. Nie tylko czytnik Warto zauważyć, że od pewnego czasu słownik mają też aplikacje Kindle np. na PC oraz na Ipada. Oto jak podgląd prezentuje się na Ipadzie:  Inne słowniki Przez Kindle Store może kupić inne słowniki, dla których jest kategoria „Kindle Default Dictionaries”. Są tam m.in.: dokładniejsze słowniki angielsko-angielskie, najlepsze oceny mają: Merriam-Webster’s Collegiate Dictionary, 11th Edition oraz WordNet 3 (largest English dictionary and thesaurus). Nie testowałem ich, ale można pobrać wersję próbną, mają też załączone screeny. słowniki wielojęzyczne niemiecko-angielskie, angielsko-francuskie itd. słowniki specjalistyczne np. Easton’s Bible Dictionary.  Gdy załadujemy inny słownik, wtedy musimy wybrać tylko jeden, który będzie aktywny. Robimy to wchodząc z ekranu HOME do „Menu”-”Settings”- „Menu” - „Change Primary Dictionary”. Ograniczenie tylko do jednego aktywnego słownika to pewna wada Kindle, bo fajnie by było móc jednocześnie mieć dostęp do kilku definicji. Słownik po polsku! W Kindle Store nie ma niestety słownika angielsko-polskiego. Ale Polak potrafi! Sam plik słownika to standardowy format MOBI, jeśli tylko mamy jakiś słownik, to może da się go przekonwertować? Sposób na stworzenie słownika został opisany na forum Mobile Read. Powstał na ten temat odrębny wątek na forum.eksiazki.org. Podobnie, miłośnicy torrentów znajdą słownik angielsko-polski Oxforda przerobiony do formatu Kindle. Nie wypowiadam się na temat legalności takich rozwiązań, choć prawdopodobnie przetwarzanie bazy słownika jest naruszeniem jego licencji. Inna sprawa, że niestety taki skonwertowany słownik nie będzie miał pełnej funkcjonalności. Mianowicie: w każdym standardowym słowniku jest zwykle podstawowa forma słowa i jego definicja. To oznacza, że korzystając z takiego słownika będziemy widzieli wyłącznie tłumaczenia form podstawowych. Będzie „open”, ale już przy „opened” nie zobaczymy podpowiedzi. Dlatego na razie najlepiej pozostać przy słowniku oryginalnym. Zobacz też: Mobidicpl – słownik angielsko-polski od naszego czytelnika Czytaj dalej: Oprogramowanie 5.3.5 dla Kindle Paperwhite – poprawki słownika Paperwhite 5.3.8 – zmiana słownika w praktyce Oprogramowanie Kindle Paperwhite 5.3.8 – ważna poprawka działania słownika Oprogramowanie 5.4.3 dla nowego Paperwhite – poprawa działania PDF, kolekcji i słownika Vocabulary Builder – czyli jak powtarzać słówka z nowym Paperwhite Aktualizacja Kindle Touch 5.3.7 – poprawki słownika i wyszukiwania 