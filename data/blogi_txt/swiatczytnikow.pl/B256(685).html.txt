Księgarnia Nexto.pl ogłosiła wczoraj urodzinową promocję. Jeśli w styczniu wydamy więcej niż 39 złotych, bierzemy udział w losowaniu konkursie, w którym można wygrać tablet Asus Transformer. Niezależnie od tego, dostajemy zestaw rabatów o wysokości 10-50%. Rabaty zostały podzielone według wydawnictw – na każde jest osobny kod rabatowy, który możemy wykorzystać. Oznacza to, że chyba w jednym zamówieniu nie da się połączyć dwóch kodów rabatowych. To jednak nie przeszkadza – można złożyć dwa zamówienia (każde z osobnym rabatem), po czym ich numery wysłać do Nexto, aby wziąć udział losowaniu.  Przypominam, że obecnie w Nexto część wydawnictw (np. W.A.B., Złote Myśli) sprzedaje e-booki bez DRM, a pozostałe wciąż mają Adobe DRM, na co oczywiście jest sposób. Jako przeciwnik DRM przypominam jednak, że warto sprawdzić, czy gdzie indziej, np. w Virtualo nie znajdziemy tych samych plików bez zabezpieczeń. Promocja 4 Urodziny Nexto.pl trwa do 31 stycznia. Uzupełnienie: nie doczytałem, tablet nie jest losowany, w regulaminie promocji jest mowa o wyborze: Zwycięzcą promocji będzie Uczestnik promocji, który złożył zamówienie lub zamówienia na kwotę powyżej lub równej 39 złotych w trakcie trwania promocji oraz udzielił najciekawszej odpowiedzi na otwarte pytanie zawarte na stronie promocji. Czytaj dalej:  E-booki, które znikają z oferty Nexto uruchamia kiker.pl – serwis grupowych zakupów e-booków Bartłomiej Roszkowski: musi być efekt skali, którego w tej chwili nie mamy Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Nexto pozbywa się ostatecznie Adobe DRM Nie ma DRM – i gdzie są teraz Twoje książki? 