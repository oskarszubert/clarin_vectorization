Pionierzy nie mają łatwo. Pisałem kiedyś o problemach ze sprzętem i oprogramowaniem pierwszego kolorowego czytnika Jetbook Color. Niedawno też miejsce miała premiera Nook Touch ze podświetlaniem ekranu, które można włączyć, gdy jest ciemno. Niestety, ta nowa funkcja jest niesamowicie czuła na uszkodzenia. Pierwszy odkrył to recenzent z portalu Gizmodo. Upuścił przypadkowo na ekran pilota. Ekran z papieru elektronicznego się nie uszkodził, ale w warstwie podświetlającej pojawiła się dziura jasnego światła, które dekoncentruje i utrudnia lekturę. Będzie wolał skorzystać z zewnętrznego światła. Problemy z ekranem postanowił sprawdzić autor bloga Digital Reader. Na swojego Nooka with GlowLight upuścił klucze. Oto efekty.  Dziura w 4 miejscach widoczna jest tylko przy podświetleniu – sam ekran e-ink nie został uszkodzony. Jednak taka delikatność podświetlenia podaje w wątpliwość sens kupowania tego modelu. Swoją drogą podziwiam blogerów, którzy ot, dla dobra nauki postanawiają uszkodzić swoje czytniki. :) Autorka bloga KindleWorld zebrała opinie na temat nowego Nooka. Co z nich wynika? Kolejny efekt uboczny podświetlania – tło jest bardziej szare, a tekst mniej czarny niż na „zwykłym” Nook Touch. W efekcie zauważalny jest słabszy kontrast. Samo światło oceniane jest dobrze, choć zdecydowanie nie jest równomierne, co zresztą widać na zdjęciach. Przy okazji – na ostatnich wakacjach miałem okazję korzystać trochę z okładki do Kindle Keyboard z lampką. Mam 3 lampki: jedną opisywaną kiedyś z Empiku ze zwykłą żarówką i dwie z żarówkami ledowymi kupione za 8-10 zł na Allegro i Ebayu. Żadna mnie nie zadowala, albo światło jest rozrzucone po ekranie, albo jego odcień bardzo nieprzyjemny. Wydaje się jednak że okładka ma najlepszą lampkę, światło nadal nie jest równomierne, ale spełnia swoją podstawową rolę – nie przeszkadza. Czytaj dalej: Czytniki z oświetleniem – jak różni się kontrast ekranu? Rzucania czytnikiem ciąg dalszy: Nook Simple Touch i Kobo Aura Test Nook Simple Touch – część I: jako czytnik e-booków Porównanie: Kindle Paperwhite vs Pocketbook 623 Touch Lux Kindle Paperwhite 3 będzie miał ekran Mobius? A jednak będzie nowy Nook with GlowLight – B N zaprezentował model 2013 