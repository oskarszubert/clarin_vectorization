Pierwsza z rodu: Znajda (6,45 zł w Nexto – EPUB, MOBI, PDF) – bardzo nietypowa powieść (chyba) fantasy Joanny Łukowskiej, której opowiadania były w promocji wczoraj. To opowieść o skrzatach i ludziach, radzących sobie w świecie bez słońca. Estera pisze pamiętnik, licząc, że ktoś go przeczyta; o ile po latach mroku ktoś jeszcze będzie umiał czytać. Rosa, młody przywódca skrzatów z Boru, rozmyśla o nieciekawej sytuacji swych pobratymców. Wielebna Maura czyni wyrzuty pozbawionej uczuć Pustej z powodu zagubienia Obiektu. Jakim sposobem dzieciak wymknął się z sieci? A jakim cudem ociemniały świat wciąż trwa? Czyżby dało się oszukać los? Jak na self-publishing, powieść zaskakuje liczbą pozytywnych recenzji, np. fragment recenzji astaldohila z Lubimy Czytać: „Pierwsza z rodu: Znajda” to zgrabne połączenie klasycznego, ocierającego się wręcz o baśń, fantasy, z elementami – że ujmę to tak, trochę na wyrost – post- apokaliptycznego science-fiction. Oczywiście, ten drugi pierwiastek, to zaledwie taka szczypta do smaku, bo tradycyjne fantasy jednak tutaj dominuje. Opowieść, oparta na ciekawym pomyśle, spisana jest językiem barwnym, soczystym, niepozbawionym humoru i choć z początku nieco trudno połapać się w dość chaotycznie zakreślonych realiach, to im dalej w „bór” tym robi się – paradoksalnie – jaśniej i czytelniej. Klątwa Konstantyna (8,90 zł w Virtualo; EPUB) – nowa powieść kryminalna autorów „Sekret Kroke”, Małgorzaty i Michała Kuźmińskich Tajemnice,  morderstwa i klątwa w Krakowie, jakiego  nie znacie. Latem 1945 roku  świat po wojnie jeszcze nie wie, jaki  będzie. Amerykański wywiad wysyła  do Krakowa dwóch agentów: Michaiła Mikołajewicza Romanowa, niegdyś  najgorszego szpiega III Rzeszy, oraz  cichociemnego na dziejowym  bezrobociu – Andrzeja „Segala” Mewę. Mają  znaleźć zaginiony testament  Konstantyna. Do Krakowa wyrusza też Awner  Koen, bojownik  palestyńskiej  organizacji Szai, żeby szukać zemsty na konfidentach i  szmalcownikach. Tropem tajemnicy sprzed wieków podąża również jednooki  major NKWD. Kto w  tej grze jest pionkiem, a kto rozgrywa gambit? Czy testament istnieje?  I czy istnieje jeszcze tamto miasto? Mity bezpieczeństwa IT. Czy na pewno nie masz się czego bać? (22,39 zł w eBookpoint – tylko PDF) – książka o zabezpieczeniach komputerów osobistych, napisana przez specjalistę z firmy McAfee, co może być i zaletą i wadą tej pozycji. W książce „Mity bezpieczeństwa IT. Czy na pewno nie masz się czego bać?” znajdziesz niebanalne i kontrowersyjne informacje nie tylko na temat zabezpieczeń, ale także sposobów ich łamania, dzięki czemu zyskasz wiedzę, skąd może nadejść zagrożenie i w jaki sposób je rozpoznać. Dzięki temu podręcznikowi poznasz konkretne problemy i niedoskonałości systemów zabezpieczeń oraz sposoby wprowadzania zmian i nowych rozwiązań. Dowiesz się, jak sprawnie zarządzać aktualizacjami, przeciwdziałać kradzieżom tożsamości, a przede wszystkim szybko zidentyfikować groźbę ataku i możliwość zainfekowania Twojego komputera. Inne promocje:  Piąta komenda (4,99 zł w Virtualo; MOBI lub EPUB) – historyczny reportaż Piotra Lipińskiego. Widma (19,66 zł w Legimi; EPUB z DRM) – powieść Łukasza Orbitowskiego o tym, co się mogło stać, gdyby nie wybuchło Powstanie Warszawskie.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 