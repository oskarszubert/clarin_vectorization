Zdarzyło Wam się nabyć w eBookpoint książkę, która była tylko w formacie PDF? Warto zajrzeć na półkę na Waszym koncie, bo może się okazać, że książka ma już wersje MOBI/EPUB. Ja właśnie zajrzałem – i jak się okazało – kilka tytułów – pierwotnie tylko w PDF – mogłem już pobrać w wersjach na czytniki:  Brzdęk! Jak odkręcić internetowy kurek z pieniędzmi Nie każ mi myśleć! O życiowym podejściu do funkcjonalności stron internetowych. Wydanie II Twórcze ujęcie natury i krajobrazu. Obudź w sobie fotograficzny zmysł  O tym ostatnim tytule nieprawidłowo informuje nawet strona produktu – jest tam tylko PDF, ale na półce są trzy formaty. Jak na książkę o fotografii wyszło całkiem nieźle. Takie aktualizacje dotyczą nie tylko eBookpoint. Gdy Virtualo, Nexto i Złote Myśli wprowadziły multiformat, książki wcześniej kupione w jednym formacie – teraz były już na naszych półkach w kilku formatach. W przypadku Woblinka doszło wiele książek MOBI, choć tam nie jest to regułą. Szkoda tylko że… wiele osób się o tym nie dowie. Księgarnie nie wykorzystują okazji – aż się prosi, żeby wysłać klientowi mailing „możesz naszą książkę pobrać w nowym formacie, przeczytasz ją na dowolnym urządzeniu w ciągu najbliższych 10 lat”. Przykładowo, takiego maila dostałem przykładowo kiedyś z O’Reilly – tu chodziło o poprawę formatowania.  Dlatego apel do naszych sklepów z e-bookami: chwalcie się takimi aktualizacjami. Skorzystają z nich nie tylko nowi klienci. Czytaj dalej:  Nie ma DRM – i gdzie są teraz Twoje książki? Bartłomiej Roszkowski: musi być efekt skali, którego w tej chwili nie mamy Ile kosztuje digitalizacja książki? Wyjaśnienia z Wolnych Lektur Ebookpoint zmienia oznaczenie książek, m.in. po Waszych uwagach Ranking „Magazynu Literackiego KSIĄŻKI” #205 – październik 2013 Projekt ustawy o cenie stałej na książki – niby nas nie dotyczy, ale i tak możemy się obawiać 