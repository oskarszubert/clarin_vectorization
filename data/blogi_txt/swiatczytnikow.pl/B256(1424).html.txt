W weekend, jak to już bywało, promocje były kiepskie, w nowym tygodniu jest trochę lepiej. Mafia (6,99 zł w Virtualo; EPUB + MOBI) – no i kolejny zbiór artykułów w serii „Focus Historia poleca”. W tym tomiku znajdziesz odpowiedzi na pytania: - czy istniała mafia w przedwojennej Polsce ? - dlaczego Al Capone bał się Heńka Wojciechowskiego? - kogo terroryzował zbój Materna? - kto stracił fortunę w kasynie w Sopocie? - jak zginął Rockefeller kokainy? - dlaczego nikt nie pokona włoskiej Camorry? Dziennik samobójców (9,80 zł w Nexto; MOBI + EPUB) – powieść Błażeja Przygodzkiego, znanego jako dziennikarz, rzecznik prasowy i reporter. Grupa przyjaciół ślubuje, że gdy pierwszy z nich skończy 35 lat, wspólnie odbiorą sobie życie. Mija czas, młodzi ludzie tracą kontakt i zapominają o przyrzeczeniu. Tymczasem pewnego dnia wszyscy dostają zaproszenie na „samobójcze party”. Niewinny pomysł z przeszłości powraca. Koks, jeden z bohaterów, udaje się w podróż na granicę dwóch epok –  zmierzchu szarego komunizmu i początku nowych możliwości wolnej Polski. Pełna zaskakujących zwrotów akcji intryga wciąga go coraz bardziej. Jak się skończy ta śmiertelna układanka?  W Virtualo znajdziemy megapromocję na książki Aleksandra Sowy. Część została przeceniona o 20%, część o 70%, a kilka o 90% i o prawie 100%! Wśród tych przecenionych najwyżej znalazły się:  Enter (0,01 zł) Requiem do miłości (0,01 zł) Era Wodnika (0,99 zł) Jeszcze jeden dzień w raju (0,99 zł) Samochodowe instalacje zasilania gazem (0,01 zł)  Inne promocje – uwaga: większość to okazje tygodniowe, które kończą się właśnie dzisiaj.  Filozofia i religia z wydawnictwa Znak do 50% taniej w Woblinku – m.in. książki ks. Tischnera, ks. Hellera, Leszka Kołakowskiego i Szymona Hołowni. Przykładowe tytuły: Ludzie na walizkach. Nowe historie. (9,95 zł), Moje słuszne poglądy na wszystko (13,45 zł). Jacek Dukaj do 40% taniej w Woblinku. Do 9 lipca dostaniemy taniej np. „Czarne oceany” (23,90 zł), albo Lód (27,90 zł). No, to nie jest nadal bardzo tanio, ale jak już kiedyś powtarzałem – moim zdaniem to jest porządna cena za książkę, nad którą będziemy siedzieli miesiąc. Wydawnictwo Bellona -40% w Legimi – to też gratka, żeby kupić np. znane książki Sławomira Kopera (Kopra?) o historii II RP, np. Polskie piekiełko (20,66 zł; MOBI+EPUB), albo Józef Piłsudski. Człowiek i polityk (12,96 zł). Są też kryminały Mari Jungstedt. Promocja kończy się dzisiaj – 9 lipca. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł) Virtualo razem z YetiPay organizuje promocję, w ramach której kilka bestsellerów, np. biografię Jerzego Stuhra można kupić taniej właśnie przy płatności Yeti.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 