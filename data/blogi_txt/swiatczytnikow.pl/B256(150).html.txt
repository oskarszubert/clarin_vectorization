Przeglądanie fraz, na które ludzie weszli tutaj z Google pokazuje, że pojawia się sporo pytań dotyczących podstawowych funkcjonalności Kindle. Ktoś coś usłyszał, wchodzi więc do wujka gugla i pyta. Poniżej 21 pytań z ostatniego miesiąca i odpowiedzi na nie.  Czy Kindle czyta EPUB? Nie czyta – pliki EPUB trzeba przekonwertować przy pomocy np. darmowego oprogramowania jakim jest Calibre, dostępnego m.in. po polsku. Do robienia notatek – Kindle 3 czy Kindle Touch? Zakładam że chodzi tutaj o notatki w książkach, bo osobnej aplikacji notatnika w Kindle nie ma. Wbrew pozorom odpowiedź jest tutaj dość trudna. Teoretycznie powinniśmy wybrać model Keyboard, w którym jest fizyczna klawiatura. Jednak ta klawiatura nie jest szczytem wygody – klawisze wciska się ciężko, co utrudnia szybkie pisanie. A tymczasem, jak pisałem w pierwszej części recenzji Touch, klawiatura na ekranie dotykowym bardzo mnie zaskoczyła – nawet swoimi grubymi paluchami niemal zawsze trafiałem we właściwe litery. Dlatego jeśli porównujemy tylko wpisywanie tekstu – nie ma sensu dopłacać do Keyboard. Czy Kindle to znak towarowy? „Amazon Kindle” jest znakiem towarowym zarejestrowanym w USA i innych krajach. Czy samo słowo „Kindle”? No, tutaj możnaby z ich prawnikami dyskutować. Niemniej, ja zostałem nakłoniony do zmiany nazwy serwisu. Czy Kindle czyta RTF/DOC? Nie czyta – takie pliki można wysłać np. na Kindle przez e-mail, a zostaną automatycznie przekonwertowane, albo – jak wyżej – skorzystać z Calibre. Czy Kindle na amazon.com ma reklamy? Nie, wersja International, którą z amazon.com można zamówić do Polski nie ma reklam. Reklamy są tylko w wersjach „special offers”, które niektórzy sprowadzają prywatnie. Są jednak mało inwazyjne: ekran tytułowy oraz wygaszacze. Czy Kindle obsługuje PDFy skanowane? Obsługuje i wyświetla dość szybko – jednak wygoda korzystania na ekranie 6″ jest dość słaba. Generalnie – jeśli mamy tekst w jednej czy dwóch kolumnach – da się przeczytać. Jeśli kolumn jest więcej – czytanie takiego PDF staje się oglądaniem obrazu przez lupę. Czy Kindle to najlepszy czytnik? Pod względem funkcjonalności są czytniki, które mają ich więcej niż Kindle. Na przykład Onyxy czytają więcej formatów, mają też polski syntezator mowy. Jednak to Kindle góruje stabilnością oprogramowania, kulturą obsługi, jakością gwarancji, a także unikalnymi funkcjami takimi jak wysyłka e-mailem, co docenią np. użytkownicy Instapaper albo Send To Kindle. Czy Kindle trzeba rejestrować? Nie ma takiego wymogu, ale jest potrzebne z racji na niektóre funkcjonalności (kolekcje, 3G, zegar!) oraz możliwość realizacji gwarancji. Patrz też: dlaczego warto zarejestrować nasz czytnik. Czy Kindle 3G działa w Polsce? Wersja Keyboard 3G działa, podobnie jak w około 100 krajach świata. Zobacz: Darmowy Internet w Kindle Keyboard 3G. Czy Kindle 4 można czytać nocą? Tak, pod warunkiem że zapalimy lampkę – podobnie jak w przypadku każdej książki. Czy Kindle 4 ma audiobooki? Najtańsza wersja czyli Classic nie ma funkcji odtwarzania dźwięku – wszystkie pozostałe mają. Pliki MP3 przegrywamy do katalogu „Audible” i są odtwarzane tak jakby były zakupione w sklepie Amazonu (audible.com). Tak w Touch wygląda jedno z opowiadań Sapkowskiego, które niedawno kupiłem. Czy Kindle czyta polskie znaki? Wszystkie obecne na rynku wersje Kindle nie mają problemu z polskimi znakami, czy to w plikach MOBI, TXT czy PDF. Patrz – polskie znaki. Czy Kindle używa cyrylicy? Tak, e-booki np. w języku rosyjskim przeczytamy bez problemu. Polecam m.in. doskonałą rosyjską księgarnię litres.ru, gdzie każdą książkę można kupić w kilkunastu formatach, m.in. MOBI. Czy Kindle Fire ma e-papier? Nie, to zwykły tablet z ekranem LCD, dodatkowo ograniczony usługami do Stanów i nie warto kupować go w Polsce, chyba, że mamy żyłkę hakera. W dzisiejszej Gazecie Wyborczej widziałem artykuł, w którym porównywano Fire do innych czytników – nie ma to trochę sensu. Czy Kindle jest awaryjne? Trochę tak i nie. Znam trochę osób, które korzystały z procedury gwarancyjnej, sam zresztą raz ją przechodziłem – ale wydaje mi się, że bardzo przyjazna obsługa gwarancyjna Amazonu (dostajemy przecież nowe urządzenie od ręki) nas rozpieszcza – mógłbym np. żyć z baterią trzymającą mniej niż tydzień, ale to zgłosiłem. Wiele osób najmniejsze pęknięcie obudowy traktuje jako pretekst do zgłoszenia. Ale poważniejszych awarii – w rodzaju ekranu czy elektroniki jest mniej. Czy Kindle Keyboard skrzypi? Serio, padło takie pytanie! ;-) Ale faktycznie, mój zamiennik którego dostałem na gwarancji na początku troszkę skrzypiał przy ściskaniu, po włożeniu do okładki nic nie słyszę, prawdopodobnie się dopasował. Czy Kindle może zepsuć się na mrozie? Zepsuć raczej nie – ale mróz powoduje spowolnienie działania urządzenia i niszczy baterię. Patrz – czy kindelek nam nie zamarźnie. Czy Kindle może wyświetlać numer strony? Tak, pod warunkiem że książkę kupiliśmy w Kindle Store, albo korzystamy przy konwersji w Calibre – w tym drugim przypadku liczba stron jest estymowana. Czy Kindle Touch ma ghosting? Ghosting to pozostawanie fragmentów atramentu z poprzedniej strony. Mają to wszystkie czytniki z e-papierem, w tym także Touch. Zazwyczaj to nie przeszkadza, ale jeśli – to można ustawić opcję Menu – Settings – Reading Options – Page Refresh, która wymusi odświeżanie co każdy ekran – tak jak to było w Kindle Keyboard. Czy Kindle da się wliczyć w koszty? Jak najbardziej, choć uzasadnienie zależy tutaj od podatnika. :-) Szczegóły obu podatków – dochodowego i VAT w osobnym artykule o rozliczaniu na firmę. Freekindle czy kindle.com Pytanie dotyczy oczywiście adresu Kindle na jaki możemy wysyłać nasze pliki – czy będzie to mojanazwa@kindle.com (to widzimy w ustawieniach Amazonu), czy mojanazwa@free.kindle.com. Jeśli masz czytnik tylko z WIFI – nie ma to znaczenia – używaj dowolnej nazwy. Jeśli masz czytnik z 3G, używaj @free.kindle.com, jeśli chcesz, aby transmisja poszła po WIFI, bo za używanie emaila przez 3G są opłaty, które jednak możemy też wyłączyć na stronie Personal Documents Settings.  Czytaj dalej:  Nowe tablety Kindle Fire HD i HDX wysyłane do Polski, ceny od 700 zł Test „All-New” Kindle Paperwhite – część I – ekran i oświetlenie Test „All-New” Kindle Paperwhite – część III – czytanie, wyszukiwanie, podkreślanie, słownik Tablety Kindle Fire do $40 taniej i… fałszywy alarm (?) jeśli chodzi o Classica Wietrzenia magazynów ciąg dalszy czyli… powrót Kindle DX Test Kindle Paperwhite – część III: wyszukiwanie, PDF, Internet, czasopisma, kontrola rodzicielska 