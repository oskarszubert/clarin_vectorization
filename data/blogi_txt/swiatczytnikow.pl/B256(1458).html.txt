Aktualizacja 11 lipca 2011. Ludzie listy piszą i pytają o różne rzeczy związane z Kindle i jego zakupem. To tylko świadczy, że taki serwis jest potrzebny. Postaram się zbierać tu odpowiedzi na te pytania. O czym dzisiaj?  Czy do zakupu potrzeba karty kredytowej? Amazon.com czy Amazon.co.uk? Co w zestawie? Czy na Kindle przeczytamy e-prasę z Nexto? Czy globalne 3G naprawdę działa i czy mogą to wyłączyć?  Zakup Kindle Czy nie posiadając karty kredytowej jest możliwość zakupu Kindla? Amazon przyjmuje od nas wyłącznie płatności kartą, ale nie musi być to karta kredytowa! Do zakupu w Amazonie wystarczy jakakolwiek karta płatnicza z możliwością płatności w internecie. Ja używam karty Visa Electron Inteligo, można też korzystać z popularnej karty mBanku. Uwaga: nie trzeba w tym celu kupować tej specjalnej karty do płacenia w internecie, jaką daje mBank (eKarta) – wystarczy zwykła Visa Electron do konta, dla której ustawiamy limit do płatności w Internecie (domyślnie jest 0 zł). Jest też coś takiego jak karta prepaid w BZ WBK (i chyba w innych bankach) – karta którą się doładowuje i płaci. Nie trzeba mieć do tego konta w WBK. PS. Testowałem taką kartę parę miesięcy później. Gdzie lepiej kupić? W sklepie amerykańskim czy czy brytyjskim? Można tylko z amazon.com. Jeśli wejdziemy na stronę produktu w amazon.co.uk, to dowiemy się, że będąc spoza UK, musimy iść do Stanów. Co dostajemy w zestawie z Kindle? Po otwarciu kartonowego pudełka zestaw wygląda tak:  Zdjęcie podebrane od Testeq’a. Wersja „International” poza skróconą instrukcją (pełna jest jako książka na samym Kindle!) zawiera wyłącznie kabelek do ładowania przez USB. This Kindle ships with a micro-USB cable for charging via a computer USB port. Amazon zachęca kupujących wersję International do dołożenia zasilacza z europejską wtyczką, za jedyne $4,99. Można to zrobić, ale ładowanie przez USB jest również wygodne, a jeśli się napięcia zgadzają, można też ładować przez np. ładowarkę dla Ipoda. Ja nie miałem z tym problemów, Testeq miał. Więcej w artykule: Ładowarka do Kindle – czy warto brać oryginalną. Niektórzy (ja nie dostałem) otrzymują również amerykańską ładowarkę, do której można dokupić (za max parę złotych) przejściówkę na europejskie gniazdko. Kindle vs Nexto Ja też od jakiegoś czasu zastanawiam się nad zakupem Kindle, wersja 3 wygląda bardzo zachęcająco – o cenie nie wspominając;) Oprócz czytania książek interesowałoby mnie czytanie również gazet, np. Puls Biznesu. Niestety nexto nie posiada formatu Kindle. Wiesz może czy da się to jakoś obejść? Niestety, większość PDF-ów z Nexto jest zabezpieczona w taki sposób, że można je czytać wyłącznie na komputerze. Oto co mówi pomoc Nexto: Jedynym możliwym sposobem na otwarcie ebooków w PDF zakupionych na  Nexto.pl jest otwarcie ich przy pomocy Adobe  Reader z zainstalowaną wtyczką File Open.  Na chwilę obecną niemożliwe jest otworzenie plików w telefonach czy czytnikach ebooków takich jak np. Amazon Kindle. A jeśli chodzi o obejście… Wiem, że programy odbezpieczające PDF-y nie radzą sobie z tym akurat rodzajem zabezpieczenia. Zresztą średnio mi to pasuje. Płacić za coś, a potem jeszcze kombinować, żeby w ogóle to przeczytać? Poza tym jest to oczywiście złamanie warunków licencji. Lepiej naciskać na wydawców, aby przestali płakać, że e-prasa się nie sprzedaje, tylko pozbyli się cyfrowych zabezpieczeń (DRM) i jak najbardziej otworzyli sprzedawane pliki. A można publikować gazety bez DRM. Np. na stronie Dziennika Gazety Prawnej kupimy PDF bez zabezpieczeń, który bez problemu wyświetla się w Kindle. Czytanie PDF na ekranie 6″ nie jest bardzo wygodne, opiszę ten temat w przyszłości. Jeszcze o Internecie i 3G W najnowszej odsłonie Kindla naprawdę mamy w pełni funkcjonalną przeglądarkę WWW? Możemy odwiedzać dowolne adresy?  Tak. W starszej odsłonie też. Po prostu włączyli to wszystkim od maja 2010. Więcej: Darmowy Internet na Kindle, jak to działa. W przypadku zakupu wersji 3G niezależnie gdzie będę chciał skorzystać w Polsce z Internetu będe mógł to zrobić? Wpisać np. swiatkindle.pl w przeglądarkę i przeczytać najnowsze newsy na stronie? Tak to działa. U mnie internet działał w Polsce, w Czechach, w Estonii i w Finlandii. Czy jest szansa, że Amazon ot tak wyłączy Internet 3G któregoś dnia, w którymś z krajów? Te dodatkowe 50$ każdy chciałby zainwestować  na dłuższy okres czasu i nie życzyłby sobie by za rok, przed planowanym  wyjazdem na wakacje przeczytał, że pozostaje mu łapać hot-spoty na  wakacjach. Teoretycznie ryzyko takie jest, ale jest moim zdaniem bardzo  niewielkie. Dlaczego? Amazon korzysta z normalnych  umów roamingu miedzynarodowego, więc nie ma sytuacji, że np. polscy  operatorzy się obrażą, bo musieliby się obrazić na pół świata. Co najwyżej można myśleć, że Amazon wprowadzą jakieś opłaty za  korzystanie z sieci, ale nie sądzę aby to miało dotyczyć istniejących  klientów… Może np. na gwiazdkę dostaniemy Kindle za $120 z płatnym  3G…? Czytaj dalej:  Jaki czytnik będzie najlepszy do przeglądania internetu? Test Kindle Paperwhite – część III: wyszukiwanie, PDF, Internet, czasopisma, kontrola rodzicielska Test „All-New” Kindle Paperwhite – część IV – PDF, czasopisma, Internet oraz podsumowanie „All-New” Kindle Paperwhite 3G wysyłany już do Polski. Warto dopłacać? Amazon namawia do zapłaty w złotówkach, tylko… po jakim kursie?! „All-New” Kindle Paperwhite wysyłany do Polski od 15 października! 