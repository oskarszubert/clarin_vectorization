Instapaper jest narzędziem, które spowodowało, że jeśli będę kupował kolejny czytnik – będzie to Kindle. Od kiedy zacząłem używać opcji wysyłania artykułów na Kindle, nie wyobrażam sobie czytania dłuższych artykułów w Internecie bez Instapaper. Najciekawsze jest to, że kupując Kindle nie myślałem, że możliwość wysyłki plików na e-mail będzie przydatna w jakikolwiek sposób. Instapaper ma także wersję płatną. Kosztuje ona jednego dolara miesięcznie, a kupić ją możemy przez subskrypcję w Paypalu, na co najmniej 3 miesiące.  Co dostajemy w wersji płatnej?  Obrazki w artykułach. Jest to szczególnie istotne jeśli obraz jest konieczny dla zrozumienia tekstu. Jak dotąd używałem Send to Kindle do tego celu, ale posiadając wersję płatną Instapaper już go nie używam. Wyższe limity – możliwość wysłania na Kindle lub pobrania do 50 artykułów. W wersji darmowej było to 20 artykułów. Uwaga! Wysłać na Kindle możemy do 50 artykułów z folderu Read Later, ale pobierając folder w Instapaper (niezależnie od formatu) możemy pobrać do 20. Skryptozakładkę Send to Kindle, która działa zasadniczo tak samo jak samodzielna wtyczka Send to Kindle, z tym, że w tytułach wykrzacza polskie znaki. Możliwość wyłączenia reklam na stronie Instapaper. Nawet AdBlock nie blokuje całych reklam – pozostaje ich tekst. W przypadku, gdy zapłacimy twórcom możemy je wyłączyć – warto się zastanowić jednak czy warto. Osobiście nie cierpię reklam na stronach internetowych, szczególnie inwazyjnych, ale reklamy w Instapaper są małe i przydatne. Większość z nich dotyczy aplikacji mobilnych lub internetowych, które wspierają produktywność. Oprócz tego każde wyświetlenie reklamy, tak jak subskrypcja wspiera w jakimś stopniu rozwój Instapaper, dlatego według mnie nie warto ich wyłączać. Wyszukiwanie w obrębie naszego konta.  Dlaczego warto wesprzeć projekt Instapaper? Jak widać w porównaniu wersji podstawowej z płatną – najbardziej przydatne opcje są dostępne za free. Dlaczego więc płacić za korzystanie z czegoś co i tak jest bardzo przydatne bezpłatnie? Właśnie dlatego – twórca udostępnił aplikację za darmo i jak sam to ujął: „3 dolary, to tyle, ile kosztuje jedna kawa. Czy Instapaper jest dla Ciebie tyle warty?”. Odpowiem – tak. I jest to tylko 1$/mies. – czyli ok. 3 zł. Oczywiście subskrypcja nie jest jedyną opcją wsparcia projektu. Możecie też go wesprzeć kupując aplikację w iTunes. Działa z iPhone, iPod touch oraz iPadem. Autor zachęca też do kupowania z linków partnerskich Instapaper. Jeśli jeszcze nie zakupiliście Kindle i zamierzacie, możecie wesprzeć jedną z dwóch osób: Roberta lub Marco Armenta kupując z ich linków. Ciężki wybór. :) Uwaga! Jeśli anulujecie subskrypcję w PayPal to Wasz status subskrybenta zostanie cofnięty. Ja tak zrobiłem dzisiaj i mocno się zdziwiłem. Zakładam, że jest to błąd i napisałem w tej sprawie do Marco. Jak mi odpowie to dam znać. A na razie nie anulujcie subskrypcji.  Odzyskałem już status subskrybenta. Mimo to – jeśli będziecie chcieli zrezygnować to zróbcie to kilka dni przed upływem 3 miesięcy. Nie będziecie mieli wtedy problemów. Ps. Oprócz Instapaper jest jeszcze wiele serwisów/aplikacji, które oferują podobne możliwości. Jednak ich przetestowanie wymaga czasu, więc bądźcie cierpliwi :) Czytaj dalej:  Instapaper ma nowy wygląd – i trochę nie rozumiem po co…. Jaki czytnik będzie najlepszy do przeglądania internetu? Mailem czy po kablu? Porównanie dwóch metod wrzucania książek na Kindle Calibre 1.0. – pierwsza wersja programu po 7 latach! Jest też konkurencja: BookONO Amazon wreszcie udostępnia pełne archiwa gazet na koncie Kindle Automatyczna aktualizacja książek z Kindle Store – włączać czy nie? 