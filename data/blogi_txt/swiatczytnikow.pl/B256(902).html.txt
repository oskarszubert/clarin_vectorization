Dziś mamy Dzień Dziecka, a na początku pierwsza w historii (?) okazja dnia z Nexto, która jest do pobrania za darmo. Mianowicie: Bajki Antoniego Józefa Glińskiego (a konkretnie tom II) czyta Stanisław Mikulski. Antoni Józef Gliński to autor jednego z najpopularniejszych polskich zbiorów bajek: Bajarza Polskiego, na którym wychowało się wiele pokoleń naszych dzieci. Bajki te uaktualnił dla nas w sposób mistrzowski Bartosz Wierzbięta, którego znamy przede wszystkim jako autora polskich dialogów do filmów animowanych „Shrek” i „Madagaskar”. Dzięki temu, po nasze bajki chętnie sięgną – i to wielokrotnie – także dorośli czytelnicy. Stanisława Mikulskiego nie musimy nikomu przedstawiać – aktor m.in. z filmu „Kanał” czy serialu „Stawka większa niż życie”. Mimo tego, że audiobook jest za darmo, liczba egzemplarzy jest ograniczona. Jeśli nam się spodobają, pozostałe tomy też znajdziemy w Nexto. Czaruś – mały uciekinier (4,90 zł w Virtualo; EPUB + MOBI + PDF) – książeczka dla dzieci z wydawnictwa Zielona Sowa. W środku estetyczne czarno-białe ilustracje. Bardzo dobra okazja, żeby poczytać razem z dzieckiem. :) Na razie niesamowicie wysoka ocena w LC: 9/10, ale recenzji niedużo. Zosia często widuje starszego pana wyprowadzającego na spacer labradora Czarusia. Dziewczynka od dawna marzy właśnie o takim szczeniaku! Energiczny, żywiołowy Czaruś uwielbia długie spacery, często wychodzi do ogrodu i ucieka, chociaż wie, że nie powinien. Pewnego dnia Zosia widzi Czarusia na ulicy bez właściciela. Myśli, że szczenię znowu uciekło, ale tym razem to coś zupełnie innego… W domu u pana Nowaka, stało się coś złego, ale jak szczeniak ma o tym powiadomić Zosię? No i ostatnia bajkowa promocja: eBookpoint ma 30% przeceny na wszystkie bajki wydawnictwa OPress – za 2-6 złotych kupimy kilkadziesiąt klasycznych książeczek w PDF. Trochę w temat bajek wpisuje się kolejna pozycja z tej księgarni: Marketing narracyjny. Jak budować historie, które sprzedają (9,90 zł w eBookpoint; MOBI+EPUB+PDF) – to książka Eryka Mistewicza, którą premierowo księgarnia przeceniła o 69%. Opinie – podobnie jak na temat twórczości Mistewicza, który publikuje felietony w Forbes i Uważam Rze – bardzo skrajne. Dziś, w czasach przesytu informacjami, w budowaniu wizerunku zwyciężają mistrzowskie narracje. Ogniskują uwagę mediów i opinii publicznej. Wspomagają osiągnięcie sukcesu daleko wykraczającego poza swe środowiska czy branże. Przykłady? Proszę bardzo — Virgin z Richardem Bransonem, Nike, Levi Strauss, Starbucks, Apple. Opowieść, historia, story. To ona dziś sprzedaje. To ona buduje wizerunek — firmy, marki, specjalisty, sportowca i polityka. Moneyball. Nieczysta gra (14,50 zł w Publio; EPUB + MOBI) – powieść Michaela Levisa, która była podstawą znanego filmu w reżyserii Bennetta Millera. Billy Beane, dyrektor klubu Oakland Athletics, mając drugi najniższy budżet w historii baseballu, przeprowadza zadziwiający eksperyment: decyduje się postawić na graczy, których nikt inny nie chce. Zdając sobie sprawę, że nigdy nie będzie dysponował tak grubym portfelem jak Yankees, postanawia skupić się na czymś innym – zaczyna analizować słabe punkty w grze drużyny. Nie ogarniam!  (10,95 zł w Złotych Myślach; EPUB + MOBI + PDF) – Agnieszka Kuna-Broniowska radzi, jak sobie poradzić z tendencją do bałaganiarstwa. Jak sama twierdzi w opisie, książkę napisała nie dla kierowników, a dla „zwykłych ludzi”. Zlecanie zadań, ustalanie priorytetów, zamykanie się na godzinę w gabinecie to często powtarzające się rady, niewątpliwie skuteczne, jednak mogą je zastosować tylko pracownicy od pewnego szczebla hierarchii wzwyż. Ponadto, poradniki owe zakładają duże zdyscyplinowanie, motywację i orientację na sukces czytelnika. Ale czy przysłowiowy zwykły człowiek nie zasługuje również na odrobinę zrozumienia i uwagi? To właśnie z myślą o takich osobach zmęczonych, zabieganych, a może nawet zniechęconych własną niemocą, powstała niniejsza książka. Jest ona przeznaczona dla wszystkich, którzy po prostu chcieliby zmniejszyć stres i napięcie poprzez wprowadzenie odrobiny porządku w codzienny pośpiech. Programowanie obiektowe w PHP 5. (20,93 PLN w eBookpoint; MOBI+EPUB+PDF) – to już dzisiejsza standardowa promocja Helionu. Mam tę książkę od paru tygodni, dzięki uprzejmości księgarni i patrzę na nią z wyrzutem, bo obiektowości uczyłem się dawno temu na JAVIE i fajnie byłoby tę wiedzę zaktualizować do PHP, na co jednak nie mam czasu. Książka „Programowanie obiektowe w PHP 5″ jest doskonałym źródłem informacji, które pomoże Ci zrozumieć najistotniejsze koncepcje programowania zorientowanego obiektowo w PHP 5. Podręcznik zawiera omówienie zagadnień podstawowych oraz bardziej zaawansowanych, takich jak architektura Model-View-Controller (MVC) oraz testy jednostkowe. Znajdziesz tu także praktyczne wskazówki i przykłady dotyczące m.in. użycia biblioteki Standard PHP Library. Dowiesz się, jak używać odpowiedniego wzorca, aby zwiększyć wydajność kodu, czym jest testowanie jednostkowe i dlaczego stanowi ono zasadniczą część tworzenia dobrego oraz stabilnego projektu programu. Nauczysz się tworzyć wydajne, bezpieczne i łatwe w zarządzaniu aplikacje. Inne promocje:  Na Woblink.com trwa wciąż przecena 60% na około 50 bestsellerów. Przykładowe tytuły: Cmentarz w Pradze (10 zł), Jezus z Nazaretu. Tom I (5,96 zł), Podróże małe i duże, czyli jak zostaliśmy światowcami (9,96 zł), Steve Jobs (18,00 zł), Leci z nami pilot (8,38 zł). Przy kupnie zwracajmy uwagę, czy książka jest w formatach, na którym nam zależy. Woblink ma też premierowego Normana Daviesa (o czym pisałem wcześniej) Najlepsi piłkarze Euro 2012 – to promocja Woblinku i wydawnictwa Sine Qua Non, w której możemy przeczytać biografie m.in. Rooneya, Messiego i Ronaldo, albo takich drużyn jak Barcelona. Lilka (14,94 zł; EPUB z DRM) – powieść Małgorzaty Kalicińskiej jest promocją tygodnia w Legimi.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 