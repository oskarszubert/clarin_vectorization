Amazon w Kindle Daily Deal proponuje nam dzisiaj 8 książek z tzw. „literatury światowej”, każdy po $0,99 (z wyjątkiem jednego, niedostępnego poza USA). Autorzy z Islandii, Chin, Danii i Rosji. Żaden z tytułów nie był chyba wydany w Polsce, choć część z autorów (Fleischhauer, Heldt) jest u nas znana. Termin (9,80 zł w Nexto; EPUB + MOBI), thriller Simona Kernicka, o którym słynny Harlan Coben twierdzi: Kernick pisze z pedałem gazu wciśniętym do dechy. Trzymaj się mocno! Ocena z Biblionetki: 4,3/6 – ale mało oceniających. Andrea Devern, właścicielka dobrze prosperującej firmy, odbiera telefon od szantażysty. Anonimowy rozmówca informuje ją, że jej czternastoletnia córka Emma została porwana i żąda pół miliona funtów okupu w ciągu czterdziestu ośmiu godzin. W przypadku zawiadomienia policji dziecko umrze wyjątkowo bolesną śmiercią. Mijają godziny. Kobieta zdaje sobie sprawę, że jej poślubiony dwa lata wcześniej mąż także zaginął. Czy mógł mieć coś wspólnego z porwaniem? Choć intuicja podpowiada jej, że nie, bierze tę możliwość pod uwagę. Aby odzyskać ukochaną córkę gotowa jest zrobić wszystko – i to nie przebierając w środkach. Trup zaczyna ścielić się gęsto… Sceny z życia za ścianą (9,95 zł w Virtualo; MOBI + EPUB) – zbiór felietonów Janusza L. Wiśniewskiego z magazynu dla pań. Ocena w Lubimy Czytać: 6.62/10 Janusz L. Wiśniewski znów zaskakuje. Pełne wrażliwości historie o zwykłych ludziach: chorym na silną depresję mężczyźnie, który stracił pracę; molestowanej w dzieciństwie kobiecie; szczęśliwej i zakochanej parze homoseksualistów; ludziach, którzy w wypadku stracili swoich bliskich. Uwaga: od niedawna nieistotne jest, który format w Virtualo kupimy, MOBI czy EPUB – drugi możemy pobrać z „Mojej biblioteki” po zalogowaniu. Filozofia sukcesu. Życie szczęśliwe i dostatnie według Napoleona Hilla. (19,53 zł w eBookpoint; MOBI+EPUB+PDF) – klasyk amerykańskiej literatury motywacyjnej. Tylko czy podglądanie przemysłowców z początku XX wieku może nam pomóc wiek później? Na to musi sobie odpowiedzieć czytelnik. „Filozofia sukcesu…” to nieśmiertelny klasyk, zawierający słynną na całym świecie formułę sukcesu autorstwa wielkiego amerykańskiego przemysłowca. Andrew Carnegie podbił świat biznesu i został niekwestionowanym „królem stali”. Zdobył niesamowitą fortunę, którą dzielił się z innymi, przeznaczając ją na cele charytatywne. Dzielił się także swoją wiedzą, a tysiące ludzi nauczyło się od niego, jak zwiększać swoje dochody. Dzięki wnikliwym pytaniom i uporowi w zdobywaniu wiedzy Napoleona Hilla teraz i Ty masz szansę, by zacząć myśleć tak, jak najwięksi i najbogatsi ludzie Ameryki. Inne promocje: Księgarnia Bookio ma 20% zniżki na wszystkie e-booki z RW2010. Alef (19,96 zł w Legimi; EPUB z DRM) – to ostatnia powieść Paulo Coelho. Słynna Diuna Franka Herberta pojawiła się w wersji e-bookowej i kilka księgarni ma ją teraz taniej. Ważne jest to, że wybrano tłumaczenie Marka Marszała, a nie Jerzego Łozińskiego. Do końca niedzieli w Złotych Myślach jest Ty tu rządzisz! (12,35 zł; PDF, EPUB, MOBI). Virtualo ma przez kwiecień promocję na historyczne e-booki stowarzyszenia Centrum Badań nad Zagładą Żydów. Pisałem o tym w osobnym artykule. Woblink ma wciąż taniej Normana Daviesa w MOBI oraz EPUB (z DRM).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 