Już jutro opublikuję pierwszą część wielkiego testu Kindle Paperwhite. Skupię się na oświetleniu, jako podstawowej jego funkcji. Zanim jednak przejdziemy do praktyki, przeróbmy teorię. Infografika z ekranem Paperwhite  Na stronie New York Times znajdziemy infografikę pokazującą szczegółowo sposób działanie nowego Kindle. Co z niej możemy zauważyć, to że ekran czytnika składa się z trzech warstw.   Najniżej mamy „tradycyjny” wyświetlacz e-papierowy, nie różniący się za bardzo od poprzednich generacji.  Nad nim – warstwa dotykowa. Jeszcze wyżej warstwa światłonośna, która rozprowadza światło z czterech diod LED  Jest to inna konstrukcja niż w ekranie Kindle Touch, gdzie dotyk był realizowany nie przez dodatkową warstwę, a sensory podczerwieni. Dlaczego oświetlenia nie da się wyłączyć? Zaskoczeniem dla użytkowników Kindle będzie to, że jeśli czytnik jest wybudzony, to oświetlenie świeci na stałe! Nawet na najniższym poziomie oświetlenia (1/24) diody delikatnie się żarzą. Przy świetle dziennym nawet tego nie zauważymy – a ekran będzie wyglądał identycznie jak czytniki bez światełek. Dlaczego Amazon tak zrobił? Otóż chodzi o możliwość korzystania z czytnika w ciemności. Inne czytniki z oświetleniem, jak np. Nook with Glow Light albo Onyx Angel Glow pozwalają na włączenie światła przez dłuższe przytrzymanie przycisku HOME. W Paperwhite przycisk ten został usunięty. Wyobraźmy sobie zatem sytuację, gdy czytaliśmy w dzień i wyłączyliśmy oświetlenie. Teraz przychodzi noc (albo w busie gaszą światło), nie mamy pod ręką żadnej latarki i chcemy czytać. Byłoby kompletnie bezsensowne sugerować użytkownikowi, że aby włączyć oświetlenie, trzeba… poszukać światła. Dlatego najniższy poziom nie zużywa prawie wcale baterii, a w ciemności pozwala… znaleźć ikonę żarówki i ustawić sobie pożądany poziom oświetlenia, bo przy tym najniższym czytać się raczej nie da. (Ponieważ w komentarzach było parę nieporozumień – wyjaśnię, że to tylko moje domysły, a nie oficjalne stanowisko Amazonu) Opóźnienie w wysyłce Paperwhite WIFI  Na stronie produktu Kindle Paperwhite WIFI od dwóch dni widnieje informacja, że wysyłka nastąpi w ciągu 2-3 tygodni. Jest to zapewne efekt tego, że po premierze sprzed dwóch tygodni do zamówienia rzucili się klienci z kilkudziesięciu krajów – no i znowu się zrobił korek w zamówieniach. Zwykle jest jednak tak, że podane terminy są maksymalne i jeśli zamówimy dzisiaj, możemy mieć czytnik wcześniej, niż to zapowiada Amazon. Czytaj dalej:  Czego nie robić z Kindle Paperwhite na plaży Paperwhite czy starszy Kindle z lampką? [Ankieta] Z jakich krojów czcionki korzystacie na Paperwhite? I znów oczko wyżej – Kindle Paperwhite w wersji 5.3.6 Oprogramowanie Kindle Paperwhite 5.3.8 – ważna poprawka działania słownika Oprogramowanie 5.3.5 dla Kindle Paperwhite – poprawki słownika 