Jeśli nie masz Kindle, używasz innego czytnika, albo dopiero planujesz zakup, możesz się czuć odrobinę wyobcowany na tym blogu. Rzeczywiście, sporo informacji przeznaczona jest tylko dla „Kindlowców”. Inna sprawa, że można zostać „Kindlowcem”, wcale czytnika nie posiadając. Można zatem czytać e-booki z Amazonu, korzystać z Amazonowych prenumerat, a także wysyłać gazetki z Calibre. 1. Czy potrzebuję czytnika Kindle, aby kupować e-booki w Kindle Store?  „Amazon Kindle” to tak naprawdę cały ekosystem, gdzie czytniki są tylko jednym z elementów. Aby czytać książki z Kindle Store, czyli e-bookowej księgarni Amazonu wystarczy… skorzystać z przeglądarki – bo aplikacja Cloud Reader działa pod Chrome, Firefoksem i Safari. Mamy w niej dostęp do wszystkich książek kupionych w Amazonie.  i Można też zainstalować jedną z wielu aplikacji:  dla PC (osobne aplikacje dla Windows 8 oraz starszych systemów) dla Maca dla Androida dla iPhone/iPada  Po pierwszym otwarciu takiej aplikacji musimy się zalogować na nasze konto Kindle i od tego momentu będzie ona częścią całego ekosystemu.  (źródło screena) Kupując książkę w Kindle Store wybieramy wtedy gdzie ma ona trafić – przykładowo na iPada.  2. Czy mogę ściągać sobie darmowe książki? Książki darmowe z Kindle Store działają tak samo jak płatne – potrzebujemy aplikacji żeby je odczytać. Nie ściągniemy jednak samego pliku. Na liście książek na naszym koncie Kindle zobaczymy przy każdej link „Download and transfer via USB”, ale dotyczy on i tak transferu do konkretnego modelu Kindle.  3. Czy mogę na swoim czytniku (nie-Kindle) przeczytać książki z Amazonu? Tak, ale postępowanie zależy od tego czy są one zabezpieczone przed DRM. Większość książek w Kindle Store ma takie zabezpieczenia. Te, które nie mają są oznaczone przez opcję „Simultaneous Device Usage: Unlimited”.  Jeśli więc nie ma DRM – to wystarczy najpierw książkę najpierw otworzyć w Kindle for PC.  Ściągnie to książkę na dysk i umieści w folderze „My Kindle Content” wewnątrz Moich Dokumentów. Następnie szukamy pliku „.AZW”, wrzucamy do Calibre i konwertujemy na EPUB/MOBI – cokolwiek chcemy. Pisałem o tym więcej w artykule Jak rozpoznać książki bez DRM i jak je ściągnąć. Jeśli książka ma DRM – wtedy stosujemy metodę opisywaną tutaj dla plików EPUB, a która została też opisana na forum eksiazki z punktu widzenia użytkownika czytnika Onyx Boox: Jak czytać książki z Amazona na innych czytnikach. 4. Czy mogę czytać czasopisma z Kindle Store? Czasopisma takie jak Gazeta Wyborcza można przeczytać poza fizycznym Kindle także na aplikacjach: Kindle for Android albo Kindle for iOS. Niestety nie da się tego zrobić na PC ani online. Nie są też znane metody radzenia sobie z DRM. Tyle, że polskie czasopisma z Kindle Store mają alternatywy:  Gazeta Wyborcza – możemy skorzystać z systemu Piano, który daje dostęp do Dużego Formatu i Magazynu Świątecznego. Tygodnik Powszechny – do kupienia w Nexto (3 formaty) W Drodze – do kupienia w Nexto (2 formaty) Polityka – do kupienia w Nexto albo do prenumeraty u wydawcy (3 formaty + dostęp online + MP3)  Swoją drogą (niezależnie od ceny), korzystanie z polskich księgarni może być wygodne także dla użytkowników Kindle – bo w Nexto też jest automatyczna wysyłka prenumeraty na czytnik, w przypadku TP i Polityki dostajemy też PDF. Ważne jest też to, że mamy przez cały czas dostęp do archiwum. W archiwum Kindle przechowywane jest tylko 7 ostatnich numerów, chyba że wcześniej zapiszemy gazetę na naszym czytniku (wybierając Menu – Keep This Issue). Możemy to sprawdzić przechodząc do sekcji „Newspapers/Magazines” na koncie Kindle i sprawdzając które stare numery możemy wysłać na czytnik…  5. Czy w Amazonie MUSZĘ podawać numer swojej karty i czy muszę kupować 1 kliknięciem? Tak. Dla kupujących w polskich księgarniach może być to szokiem – ale taki jest tam standard. Klikamy „Buy with 1-click” – książka trafia na nasz czytnik, lub do aplikacji, a z karty automatycznie ściągana jest należność. Wprawdzie polskie księgarnie też próbują wprowadzić taką metodę (rok temu zrobiło to Nexto), nadal istnieje jednak wiele obaw:  odsyłam do artykułu o bezpieczeństwie płatności kartą w sieci (i na temat płatności 1-click). a co, jeśli się pomylimy i kupimy nie tę książkę co trzeba? Zawsze można to odkręcić.  6. Czy mogę korzystać z eGazeciarza albo wysyłki gazetek z Calibre? Możliwość subskrypcji ulubionych blogów czy serwisów na Kindle jest szczególnym obiektem zazdrości posiadaczy innych czytników. Jest to możliwe zarówno w programie Calibre, jak i przez polski serwis eGazeciarz. Opisywałem też jak w łatwy sposób przekształcić RSS na „receptę” dla Calibre. Podczas konfiguracji Calibre podajemy maila powiązanego z czytnikiem i… gazety trafiają automatycznie na czytnik. Dla korzystających z tabletów i smartfonów rozwiązanie jest bardzo proste – otóż aplikacja Kindle for Android/iOS także ma swój „e-mail Kindle” i tego maila można ustawić w Calibre/Gazeciarzu. Jaki to e-mail? Znajdziemy go w samej aplikacji, albo na koncie Kindle.  Trudniej jest w przypadku innych czytników. Jeśli nie mamy WIFI – to oczywiście nic się nie da zrobić. Z Calibre można zawsze wygenerować plik EPUB i przegrać go na swój czytnik, ale to nie to samo co wysyłka bezprzewodowa. Dla posiadaczy Onyxów z WIFI są dwa drobne rozwiązania:  Artur Stachecki przygotował aplikację OnyMail, która docelowo ma umożliwiać synchronizację czytnika ze stworzonym na jej potrzeby kontem na gmailu. Kilka nowych czytników (i62 i M92) dostało oprogramowanie chmury umożliwiające synchronizację z Dropboxem. A skoro tak, to można ustawić wysyłkę mailową na Dropboxa, np. przy pomocy serwisu Send To Dropbox i potem synchronizować czytnik.  Czytaj dalej: Amazon wreszcie udostępnia pełne archiwa gazet na koncie Kindle Nowy wygląd konta Kindle – krok do przodu i dwa kroki w tył… Automatyczna aktualizacja książek z Kindle Store – włączać czy nie? [Prenumerata cykliczna w Nexto] – jak ustawić wysyłkę na Kindle? Mailem czy po kablu? Porównanie dwóch metod wrzucania książek na Kindle Kindle, Calibre, formaty i jak uzyskać idealny plik 