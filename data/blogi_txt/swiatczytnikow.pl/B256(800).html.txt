Niedawno pisałem o ebooku Damn Interesting, który kosztuje tyle, ile zdecydujemy się zań zapłacić. Taki schemat sprzedaży nie jest nowością, od dawna w ten sposób sprzedawane są kolejne paczki gier i muzyki na stronie Humble Bundle. Za paczkę gier, które w sklepach internetowych kosztują po $9.99 i więcej, możemy zapłacić dokładnie tyle ile nam się podoba. Od skromnego dolara, aż po wiele tysięcy dolarów (tak, za każdym razem znajduje się ktoś, kto płaci aż tyle).  Niedługo w ten sposób kupimy… ebooki. Istnieje już strona Story Bundle, na której znajduje się obecnie zapowiedź, iż niedługo pojawią się tam książki. Nie będą to jednak światowe bestsellery (choć może, kto wie), tylko książki „niezależnych autorów”, którzy rozprowadzają swoją twórczość bez pośrednictwa „wielkich wydawców”. Wraz z popularyzacją czytników, rynek ebooków staje się coraz bardziej ciekawy a ceny coraz bardziej przystępne. Ba, nieraz wręcz dostajemy ebooka za darmo. Czytaj dalej:  Czy promocje po 9,90 zł zniszczą rynek e-booków? Wystartował pierwszy Humble Audiobook Bundle Projekt ustawy o cenie stałej na książki – niby nas nie dotyczy, ale i tak możemy się obawiać Pożegnamy promocje? Wydawcy i księgarze chcą stałych cen na nowości! Magazyn „Rebel Times” na czytniki – coś dla miłośników gier planszowych Ile kosztuje digitalizacja książki? Wyjaśnienia z Wolnych Lektur 