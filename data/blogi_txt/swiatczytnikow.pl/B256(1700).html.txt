Kindle jest urządzeniem korzystającym w pełni z połączenia internetowego i to wyróżnia go spośród konkurencji. Jeśli kupimy książki w księgarni Amazonu, dostajemy je automatycznie na nasze urządzenie. Tak samo możemy wysyłać do Kindle nasze własne e-booki i pliki. Wystarczy wysłać je jako załączniki na adres, który określimy wcześniej, a pliki trafią na nasze urządzenie. Do czego można wykorzystać e-maila? Oto 5 najważniejszych powodów:  Gdy nie chcemy Kindle podłączać do komputera przez USB – to akurat jasne. Do szybkiej konwersji plików PDF, DOC, HTML i innych na format Kindle. Maila można ustawić w programie Calibre służącym do zarządzania e-bookami i nie tylko i wtedy z programu pliki będą wysyłane od razu na urządzenie. Maila można też podać na stronie Instapaper – a wtedy wszystkie   artykuły, które sobie do Instapaper dodaliśmy da się wysłać w postaci   jednej „gazety” na Kindle. Są też księgarnie np. bezkartek.pl, które zakupione tam PDFy konwertują przy pomocy właśnie emaila. Do opisu odsyłam na stronę księgarni.  O korzystaniu Calibre oraz Instapaper niebawem napiszę, bo w połączeniu z e-mailem, można tam uzyskać cuda. :-) Jak skonfigurować konto? Aby wysyłać pliki musimy wejść do Your Kindle Account i określić dwie rzeczy: Jaki będzie mail w Amazonie przypisany do każdego czytnika: Na tym przykładzie widać moje dwa Kindle, którym nadałem dwa adresy – nie można ustawić jednego dla dwóch urządzeń. Z jakich adresów będzie można wysyłać pliki na Kindle, aby przypadkiem na naszego Kindle nie zaczął przychodzić spam. :-)  Tutaj widać, że na mojego Kindle mogę wysyłać sam pliki (adres @sgh.waw.pl), dałem też pozwolenie dla Instapaper oraz Bez Kartek.  Jak wysyłać pliki? Plik w formacie MOBI, albo PDF możemy wysłać na jeden z dwóch adresów: Twoja-nazwa@free.kindle.com - adres ten działa tylko wtedy, gdy mamy włączone WIFI, co oznacza, że skorzystają z niego tylko posiadacze Kindle 3.  Jeśli mamy włączone WIFI – dostajemy plik na urządzenie. Jeśli nie mamy włączonego WIFI – link do pliku trafia na adres, z którego go wysłaliśmy, a na urządzeniu pojawi się komunikat „czekam na włączenie WIFI”. Nieco irytujące jest to, że komunikat pozostaje na Kindle nawet gdy… WIFI włączymy i książki zdążą się ściągnąć. Plik z komunikatem musimy wtedy kasować ręcznie.  Twoja- nazwa@kindle.com – ten adres wykorzystuje połączenie 3G, o ile je posiadamy. Dla posiadaczy Kindle 3 WIFI – ten adres działa tak samo jak @free.kindle.com. Z kolei użytkownicy Kindle DX oraz Kindle 2 mogą korzystać tylko z adresu @kindle.com, gdyż te czytniki nie obsługują WIFI.  Jeśli mamy w Kindle  włączone 3G – plik dostaniemy, ale zapłacimy … $0,99 za każdy 1MB. A więc całkiem sporo. Aby nie wysłać sobie niczego przez pomyłkę, możemy ustawić maksymalną wielkość opłaty za wysyłkę pojedynczego pliku. Ja ustawiłem poniżej $0,50 bo nie korzystam z tej opcji.  Jeśli nie mamy włączonego 3G, albo koszt przesłania pliku jest wyższy niż opłata – wtedy plik wysyłany jest na adres @free.kindle.com, o czym też powiadomi nas komunikat:   Używanie e-maila do konwersji plików Jeśli na któryś z powyższych adresów wyślemy plik DOC, DOCX, RTF, HTML, JPG, PNG, BMP – każdy z nich zostanie automatycznie przekonwertowany na format MOBI i wysłany  na urządzenie. Aby przekonwertować plik PDF, musimy w temacie e-maila umieścić słowo „Convert” – w innym przypadku, e-book zostanie przesłany bez zmian. Jest to dobry sposób na szybką konwersję. Efekty konwersji są niezłe, można zwykle bez problemu czytać książkę na czytniku. Jeśli chcemy mieć wpływ na konwersję, np. chcemy przygotować spis treści – lepiej skorzystać z programu w rodzaju Mobipocket Creator albo Calibre. Warto zwrócić uwagę, że Amazon nie konwertuje wcale plików EPUB – wtedy jesteśmy skazani na Calibre. W jednym mailu możemy wysłać maksymalnie 25 załączników, możemy też je wszystkie spakować jako ZIP. Maksymalna wielkość pojedynczego pliku to 50 MB. Pamiętajmy jednak o opłatach. Dlatego:  jeśli masz Kindle 3 WIFI – wszystko jedno, jakiego adresu używasz. jeśli masz Kindle 3 WIFI+3G - używaj adresu @free.kindle.com i pamiętaj o włączeniu WIFI. jeśli masz Kindle DX lub Kindle 2 – używaj adresu @kindle.com, ale jeśli nie chcesz płacić, to ustaw sobie wcześniej niski limit (np. $0.10), a wtedy skonwertowany plik będziesz mógł pobrać z linku, który dostaniesz mailowo.  Więcej informacji znajdziemy na stronach pomocy Amazonu. Czytaj dalej:  Kindle, Calibre, formaty i jak uzyskać idealny plik [Prenumerata cykliczna w Nexto] – jak ustawić wysyłkę na Kindle? Instapaper ma nowy wygląd – i trochę nie rozumiem po co…. [Ankieta] Z jakich krojów czcionki korzystacie na Paperwhite? Mailem czy po kablu? Porównanie dwóch metod wrzucania książek na Kindle Kindle Comic Creator – nowe narzędzie od Amazonu 