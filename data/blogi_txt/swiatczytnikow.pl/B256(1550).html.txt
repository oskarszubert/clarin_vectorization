Jak przenieść z Kindle na komputer (albo na innego Kindle) swoje notatki, podkreślenia i zakładki do książek? Trzeba po prostu skopiować plik .MBP. Po tej krótkiej i szybkiej odpowiedzi czas na rozwinięcie. Jak wiadomo, czytnik Kindle pozwala nam na robienie paru rzeczy z książkami w formacie MOBI:  podkreślanie fragmentów tekstu – zjeżdżamy kursorem i klikamy tam gdzie chcemy zacząć podkreślenie (w Kindle Classic trzeba wybrać jeszcze „start highlight”). robienie notatek – w dowolnym miejscu zaczynamy pisać na klawiaturze. dodawanie zakładek. Problem synchronizacji Coraz częściej czytamy jednak książki na więcej niż jednym urządzeniu:  np. na dwóch Kindlach (np. małym i dużym), albo – częściej, gdy chcemy ją przejrzeć w aplikacji Kindle na komputerze, albo komórce.  Jak przenieść nasze notatki? Kupujący w Kindle Store mają to załatwione automatycznie. Po włączeniu do sieci następuje synchronizacja – z serwera zaciągane są notatki, podkreślenia i zakładki, a także ostatnia czytana strona. Co, jeśli mamy książkę przekonwertowaną samodzielnie, lub kupioną czy ściągniętą w formacie MOBI? Musimy poszukać pliku o rozszerzeniu .mbp.  Znajduje się on w tym samym katalogu, co książki Kindle – czyli na urządzeniu będzie to „Documents”.  Ten właśnie plik zawiera notatki – wystarczy go skopiować i załatwione. Przykład – czytnik Kindle oraz Kindle for PC Załóżmy, że mamy czytnik Kindle i chcemy podkreślenia zrobione na czytniku zobaczyć na Kindle for PC. To zdarza się bardzo często, gdy skończę czytać jakąś książkę i chcę potem na komputerze przejrzeć najciekawsze fragmenty.  Podłączamy Kindle do komputera. W katalogu „documents” szukamy pliku o nazwie takiej samej jak książka, ale z rozszerzeniem .mbp Kopiujemy ten plik do komputera do katalogu „My Kindle Content” wewnątrz „Moich dokumentów”. Przechowuje on książki wykorzystywane przez Kindle for PC. Kopiujemy oczywiście też samą książkę (plik .mobi), jeśli jeszcze jej tam nie było. Otwieramy książkę w Kindle for PC i od tego momentu widzimy wszystkie podkreślenia, zakładki i notatki.  Wygodny panel po lewej stronie pozwala na szybkie znalezienie wybranego fragmentu. Na zdjęciu fragmenty książki Leci z nami pilot, poświęconej liniom lotniczym, a napisanej przez byłego prezesa LOT.  Nie ma problemu, aby synchronizację przeprowadzić w drugą stronę. Np. poprawiamy notatki, uzupełniamy podkreślenia i plik wraca z powrotem do Kindle. Co trzeba wiedzieć o synchronizacji Jeszcze parę dodatkowych uwag:  Jeśli notatki zaczniemy dodawać na Kindle for PC i powstały w ten sposób plik skopiujemy do czytnika… to zostanie on skasowany. Dlatego zawsze staram się najpierw zrobić parę oznaczeń na Kindle, dopiero potem kopiować na komputer. Gdy podkreślamy książkę na Kindle – wszystko trafia także jako kopia do pliku My Clippings.txt, o którym pisałem osobno. Jednak taki plik tworzy się tylko na fizycznym czytniku – nie ma go w aplikacjach Kindle. Synchronizacja powinna działać też na komórkach – jeśli skopiujemy książkę oraz notatki np. do Androida (katalog Kindle), wtedy zobaczymy je w Kindle for Android. Podkreślać możemy także pliki PDF, od wersji Kindle for PC 1.7.0 można także otwierać je na komputerze i tak samo synchronizować notatki. Zamiast .mbp, szukamy .pdr. Ja miałem z tym jednak problemy. Jeśli nie lubimy Kindle for PC, do przeglądania książek na komputerze można korzystać z Mobipocket Reader. Plik .mbp skopiowany do katalogu z e-bookami Mobipocketa będzie widoczny w Readerze jako notatki i podkreślenia. Synchronizuj przez chmurę Amazonu Istnieje metoda jeszcze prostsza, ale na razie ograniczona do paru czytników. Wysyłamy naszą książkę na czytnik korzystając z maila lub programu Send To Kindle.  Wtedy na wszystkich czytnikach ta książka będzie traktowana jak kupiona w Kindle Store – czyli cała synchronizacja nastąpi automatycznie. Jeśli wysłaliśmy książkę na pierwszy czytnik, to ściągamy ją na drugim przy pomocy opcji „Archived Items”. Ta metoda na razie działa na fizycznych Kindle oraz Kindle for iPad/iPhone – nie działa na Kindle for PC. Dlatego kopiowanie pliku .mbp jest na razie jednym uniwersalnym sposobem. Aktualizacja z 21 sierpnia 2013: sposób działa tylko dla Kindle Classic / Keyboard – nowsze wersje Touch / Paperwhite mają inną formę notatek. Jak przegramy tam plik .mbp z Kindle for PC – odczytają notatki, ale w drugą stronę to już nie zadziała. Na razie nie ma metody na obejście tego. Czytaj dalej: Mailem czy po kablu? Porównanie dwóch metod wrzucania książek na Kindle Jak wyczyścić informację o postępie w książce Kindle? Kindle, Calibre, formaty i jak uzyskać idealny plik I znów oczko wyżej – Kindle Paperwhite w wersji 5.3.6 Oprogramowanie 5.4.3 dla nowego Paperwhite – poprawa działania PDF, kolekcji i słownika Automatyczna aktualizacja książek z Kindle Store – włączać czy nie? 