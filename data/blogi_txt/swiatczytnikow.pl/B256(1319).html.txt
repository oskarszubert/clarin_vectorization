Zaczynamy od powtórki, ale bardzo mocnej. Kapuściński Non- Fiction (9,90 zł w Nexto) – tej biografii Ryszarda Kapuścińskiego przedstawiać nie trzeba. Artur Domosławski napisał rzecz szczerą, dogłębną, może zbyt „psychologizującą”, ale robiącą ogromne wrażenie. Grubą edycję papierową kupiłem od razu po premierze. Nie będę tu cytował opisu wydawcy, odeślę do swojego własnego artykułu na blogu prywatnym: Artur Domosławski odkrywa motywy Kapuścińskiego i to, co stało za jego zachowaniem, wyborami życiowymi i pracą. Pozwala mi sobie wyobrazić pierwszą wyprawę do Indii i przerażonego 22-letniego chłopaka, który prawie nie mówi po angielsku, kupuje na straganie „Komu bije dzwon”, żeby się uczyć, ale książka Hemingwaya jest dla niego za trudna. Dusi się w mieście, nie ma kontaktów, nie wie, o czym pisać. W końcu decyduje się, kupuje miejscowe ubranie i na miesiąc wybywa na prowincję. Po powrocie, do biura Polskiej Agencji Prasowej nie chcą go wpuścić, bo wygląda jak miejscowy obdartus. Nie wierzcie tym, którzy biografię potępili bez jej przeczytania. Potrafię zrozumieć żonę Kapuścińskiego – ona nie chciałaby, aby pewne rzeczy wyszły na światło dzienne. Ale np. ten słynny wątek „teczkowy” – to zaledwie parę stron i nie ma się o co obruszać. Więcej jest o tym dlaczego reportaże mistrza zwane były ”literackimi”, czyli jak książki miały się do rzeczywistości. Naprawdę warto.  Z ostatniej chwili: jeśli interesuje nas sam pisarz – w Publio znajdziemy pakiet 7 e-booków Kapuścińskiego za 84,99 zł, albo pojedyncze tytuły po 14,99. Jutro opiszę je dokładniej. Ja jako wykopalisko (9,90 zł w Woblinku) - wspomnienia Jacka Fedorowicza z czasów jego młodości. Godne polecenia wszystkim miłośnikom twórczości pana Jacka. W 1972 roku Jacek Fedorowicz, już wówczas bardzo popularny, napisał wspomnienia z czasów młodości. Nie wydał ich, bo nie zgodził się na ingerencję cenzury. Tekst, odnaleziony po latach, opatrzył teraz odpowiednimi komentarzami „z perspektywy”. Kabareciarz legendarnego Bim-Bomu, rysownik, konferansjer, redaktor opowiada o śmiesznym i dziwacznym życiu kulturalnym w PRL-u, a bohaterami niezliczonych anegdot są, prócz samego Jacka F., m.in. Bogumił Kobiela, Stanisław Bareja, Zbigniew Cybulski. Pamiętnik (9,90 zł w Virtualo) – pamiętnik Henryka Grynberga, z lat 1954-2010. Ponad pół wieku. Odsyłam też do recenzji w Polityce. Książka obejmuje zapiski od 1954 roku, gdy autor zdawał maturę. Twórca „Uchodźców” opisuje wrażenia z lektur, przedstawień teatralnych, obejrzanych filmów, wkleja swoje artykuły, listy, relacjonuje polemiki, w jakich brał udział, odpiera nieuzasadnione napaści na swój temat, komentuje wydarzenia społeczne, polityczne, opowiada o swym życiu w kraju i na emigracji. Dziewczynki ze świata maskotek (9,99 zł w Publio) – kolejna powieść Anji Snellmann, tym razem o problemie prostytucji młodych dziewczyn. „Zaginęłam dwanaście lat temu w pierwszym tygodniu grudnia w mieście O. Po raz ostatni mnie i moją przyjaciółkę, która zaginęła w tym samym czasie co ja, widziano na pewno – tak uznała policja i taką informację przekazano mediom – na klatce schodowej jej domu w piątek pierwszego grudnia około osiemnastej trzydzieści”. Takimi słowami rozpoczyna się poruszająca powieść Anji Snellman, na którą składają się dziennik obecnie 26-letniej Jasmin, wspomnienia jej matki lekarki i opowieść o pedofilu – znanym intelektualiście, który porwał dziewczynę. Czego brakowało 14-letniej Jasmin pochodzącej z normalnego domu, że zaczęła spotykać się ze starszymi panami? Co się zdarzyło, że pewnego dnia zniknęła z miasta w towarzystwie jednego z nich? Kanon literatury science fiction  5 Must Read E-books w Woblinku czyli klasyczne tytuły do 50% taniej:  Gra Endera (12,90 zł) Cyberiada (12,90 zł) Diuna (21,90 zł) Ubik (19,45 zł) Placówka Basilisk (14,90 zł) – w tym przypadku oryginał znajdziemy za darmo np. na Amazonie.  Kończy się w poniedziałek Fotografia i grafika -50% w eBookpoint – jeszcze tylko dzisiaj obniżka na 40 różnych tytułów, z których większość kupimy w trzech formatach – EPUB/MOBI (na czytnik) i PDF (na komputer). Przykładowo:  ABC Photoshop CS6/CS6 PL (13,95 zł) – ćwiczenia z najnowszej wersji Photoshopa. Cyfrowa ciemnia. Komputerowy warsztat fotografa (21,95 zł) – bardzo dobre wprowadzenie do obróbki zdjęć w formacie RAW. Fotografia cyfrowa według Davida Pogue’a (19,50 zł) – poradnik na temat profesjonalnej fotografii i tego co trzeba wiedzieć, aby działać jak zawodowcy. Fotograf w podróży (23,50 zł) – Piotr Trybalski radzi jak podróżować z aparatem, żeby przywieźć ciekawe zdjęcia, nie paść z wysiłku od noszenia całej masy sprzętu i nie dać się okraść… GIMP 2.6. Receptury (22,45 zł) – porady dla słynnego darmowego programu graficznego świata porównywalnego możliwościami z Photoshopem. Mamarazzi. Fotografowanie dzieci. Poradnik dla mam (23,50 zł) – bo zrobić dobre zdjęcie dziecku to sztuka. ;-) Sekrety mistrza fotografii cyfrowej. Lekcje ze Scottem Kelbym (15,99 zł) – dziesiątki zabawnych, krótkich a pouczających lekcji. Kelby mimo lekkiego stylu jest specjalistą wysokiej klasy i potrafi w prosty sposób wyjaśniać skomplikowane rzeczy. Twórcze ujęcie natury i krajobrazu. Obudź w sobie fotograficzny zmysł (19,50 zł) – Brenda Tharp pokazuje jak patrzeć na krajobraz i przywozić niezapomniane zdjęcia z miejsc, w których niby każdy fotografuje. Ujęcia ze smakiem. Kulisy fotografii kulinarnej i stylizacji dań (23,50 zł) – nie tylko dla blogerów kulinarnych, ale dla wszystkich którzy chcą uwiecznić jak najlepiej ulubione dania. :-)  Pozostałe promocje tygodnia:  Kindle Big Deal to promocja do 10 marca na kilkaset tytułów. Nie wszystkie są przecenione w Europie. Ale… jest trochę perełek jak:  Anathem ($1,99) – powieść Neala Stephensona z 2008 roku, wydana w Polsce jako „Peanathema”, Into the Darkest Corner ($1,99) – debiutancka powieść Elizabeth Haynes, która ukazała się w Polsce trzy miesiące temu jako „W najciemniejszym kącie”, The Devil’s Star ($1,99) – kryminał znanego także w Polsce norweskiego pisarza Jo Nesbø, wydany u nas jako „Pentagram”. Ocena w LC: 7,4/10, w Biblionetce 4,8/6. Inne propozycje przedstawiłem w osobnym wpisie.   Fundacja „Zeszyty Literackie” 40% taniej w Publio – gratka dla miłośników Włoch i literatury wysokiego lotu. Promocja do 5 marca, m.in: Ewa Bieńkowska –  Spacery po Rzymie (8,86 zł), Zbigniew Herbert - Barbarzyńca w ogrodzie (12 zł), Barbara Toruńczyk - Żywe cienie (8,86 zł) Bookrage.org – to pakiet polskich autorów fantastyki wg zasady „płać ile chcesz” – pisałem o tym projekcie w osobnym artykule. Sprzedało się już prawie 1000 pakietów! Książki Neila Gaimana 50% taniej w Publio. Promocja do 5 marca. Taniej kupimy m.in. takie tytuły: Gwiezdny pył (10,90 zł), Koralina (10,90 zł), Rzeczy ulotne (14,19 zł), Amerykańscy bogowie (16,58 zł) Jak żyć? - poradniki w Virtualo o 20-40% taniej do 5 marca. Przykładowe tytuły: Bóg nigdy nie mruga (15,90 zł), Don’t Worry, Be Stoic: antyczna mądrość na trudne czasy (19,90 zł), Stoicyzm uliczny. Jak oswajać trudne sytuacje (23,90 zł) Norweskie kryminały w Virtualo - promocja na książki Kjella Oli Dahla do 5 marca. E-booki Benedykta XVI 40% taniej na Woblinku – szczególne wrażenie robi na mnie cykl „Jezus z Nazaretu”, w którym Ratzinger odczytuje z innej perspektywy teksty biblijne i wykorzystując badania historyczno- krytyczne przygląda się ponownie postaci Jezusa: Jezus z Nazaretu, Część I, Od chrztu w Jordanie do przemienienia (8,94 zł), Jezus z Nazaretu, Część II, Od wjazdu do Jerozolimy do Zmartwychwstania (13,74 zł), Jezus z Nazaretu. Dzieciństwo (16,90 zł) – nowość, wydana przed ostatnimi świętami. Promocja do 6 marca. John Lennon. Listy (19,95 zł w Legimi) – korespondencję Lennona opublikowano po raz pierwszy w 2012 za zgodą Yoko Ono.  Kilka e-bookowych premier  W Drodze (11,40 zł za numer) – pismo dominikanów dostępne od ponad roku w Kindle Store trafiło także do Nexto. Wychodzi drożej niż w Amazonie, ale mamy do dyspozycji dwa formaty: EPUB/MOBI no i brak DRM – przez co można ją czytać np. na komputerze, co nie jest możliwe w przypadku edycji Amazonowej. Trochę taniej w prenumeracie na pół roku. Miesięcznik Znak (9,90 zł za numer w Woblinku) – kolejne katolickie pismo w formatach czytnikowych, w sumie już od paru miesięcy, ale zapomniałem o tym wspomnieć. :-) Cormac McCarthy – Sodoma i Gomora (23,92 zł w Publio) czyli trzeci tom Trylogii Pogranicza, a także pozostałe tytuły o 50% taniej, przykładowo: Rącze konie (13,95 zł), Droga (12,45 zł), Krwawy południk (12,45 zł). Książki. Magazyn do czytania 1/2013 (6,99 zł w Publio) – nowy numer kwartalnika Agory dostępny jest również w prenumeracie – za 4 numery zapłacimy 24,99 zł. Do rzeczy (2,85 zł w Nexto) – szósty numer tygodnika Lisickiego jest już w formatach czytnikowych i już stał się bestellerem! Do pobrania EPUB/MOBI konieczna jest rejestracja w Nexto, wtedy też obowiązuje podana cena. Kupimy też pierwszy numer Do Rzeczy Historia (5,70 zł), niestety wyłącznie PDF. Wyznaję (19,90 zł w Publio) - po raz pierwszy Jaume Cabré i jego najważniejsza książka – po polsku! Powieść katalońskiego pisarza to podróż przez siedem wieków historii Europy i cztery kraje w głąb mroku rodzinnych tajemnic. Strategiczna wizja. Ameryka, a kryzys globalnej polityki (21,90 zł w Woblinku) – nowa książka Zbigniewa Brzezińskiego.  Promocje stałe:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Mam potwierdzenie, że promocja jest przedłużona do końca marca, widzimy ją zresztą wciąż po dodaniu książek do koszyka.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 