Od jutra (12 maja) do niedzieli (15 maja 2011) odbywają się Warszawskie Targi Książki. Wygląda na to, że doceniono temat e-czytania. Na targach będą polscy dystrybutorzy czytników i księgarnie. Będzie dobra okazja, żeby obejrzeć różne modele czytników (choć jeśli chcemy porównać z Kindle, trzeba wziąć swój, bo Amazon w targach udziału nie bierze). W czwartek i piątek warto przejść się na konferencję Książka elektroniczna – przyszłość  czy codzienność. Dwudniowe spotkania mają być poświęcone zmianom, jakie  dokonały się w   świecie książki elektronicznej przez ostatni rok. Będzie o technologiach przygotowywania e-booków, o DRM, sposobach czytania, jak też nastawieniem wydawców do nowego rynku. Ja wybieram się do PKiN w piątek, ponieważ zostałem zaproszony do udziału w panelu dyskusyjnym podsumowującym konferencję (o godzinie 14.00). Poza tym zamierzam też pochodzić między stoiskami i jeśli czegoś ciekawego się dowiem, to napiszę o tym w naszym serwisie. Bilet wstępu na Targi kosztuje 10 złotych (normalny), albo 5 złotych (ulgowy). Poniżej przeklejam informację organizatorów. Czwartek, 12 maja (Sala Mickiewicza) 1. e-Książka w edukacji Jakie nowoczesne technologie są obecnie wykorzystywane w szkole, jakie dają możliwości i co dzięki nim może się zmienić w ciągu najbliższych lat. 10.00-10.35 Jak zdigitalizować edukację – wykład poprowadzi Jarosław Lipszyc z Fundacji Nowoczesna Polska 10.40-11.15 Edukacja w sieci – zastosowanie  interaktywnych metod w procesie nauczania – wykład poprowadzi Dmitrij  Żatuchin z serwisu Edustation.pl 2. Prawo a e-książka Aspekty prawne dotyczące dystrybucji i przetwarzania e-booków; systemy zabezpieczania plików w Polsce i za granicą. 11.20-11.55 Zostań kanibalem i zwyciężaj! Prawo  autorskie a rynek książki papierowej i elektronicznej. Modele  zabezpieczeń i ich wady – wykład poprowadzą Anna Nowak i Przemysław  Kędzia z serwisu Bookoteka.pl 12.00-12.45 Prawa autorskie w internecie – wykład poprowadzi sędzia Trybunału Konstytucyjnego Wiesław Johann, wykładowca Collegium Civitas 12.00-12.45 Prawa autorskie w internecie – temat poprowadzi sędzia Trybunału Konstytucyjnego Wiesław Johann 3. e-Book w praktyce  Czym jest, a czym nie jest książka elektroniczna. Jaki format e-booka jest najlepszy i jak się go przygotowuje. Czy można mówić o standardach książki elektronicznej?  13.00-13.35 E-booki w procesie wydawniczym. Jak unikać problemów – wykład poprowadzi Piotr Bolek, wiceprezes 7bulls.com,  współtwórca eLib.pl 13.40-14.55 Nowy wymiar czytania – multimedia w e-booku – wykład poprowadzi Adam Stach, przedstawiciel platformy Woblink 4. Dystrybucja i marketing Nowe formy reklamy i kanały dystrybucji; urządzenia do wyświetlania treści; innowacyjne sposoby promocji książek. 14.40-15.15 Czy e-czytniki zrewolucjonizują dystrybucję treści? (Will e-readers revolutionize content distribution?) – wykład poprowadzi Georges Huberty, Sales Manager Europe, Pocketbook oraz Helena Pomeroy,  e-Czytnik 15.20-16.20 Google Ebooks: sprzedaż i dostęp do  e-książek z „chmury” (Google Ebooks : selling and accessing Ebooks from  the Cloud) – wykład poprowadzi Philippe Colombet Strategic Partner  Development, Google Books, News and Magazines z firmy Google Piątek, 13 maja (Sala Puszkina) 4. Dystrybucja i marketing – ciąg dalszy 10.00-10.35 Jak skutecznie dotrzeć do użytkowników – nowe kanały dystrybucji – wykład poprowadzi przedstawiciel Spoti.pl 10.40-11.15 Czytanie w chmurze, czyli aplikacje do  wyświetlania treści na różnych urządzeniach – wykład poprowadzi Mikołaj  Małaczyński, Prezes Zarządu Legimi.pl 11.20-11.55 e-Wydania pod własną marką – jak prosto stworzyć i sprzedać e-publikację – wykład poprowadzi Kamila Myczkowska z Pressmo.pl 5. e-Książka oczami użytkownika, wydawcy i dystrybutora 12.00-12.25 Oczami użytkownika – jakie są plusy i minusy korzystania z e-książek; jakie są różnice między książką tradycyjną a cyfrową; ile kosztują urządzenia, a ile e-booki; co przeszkadza, a co zachęca do kupowania książek w wersji elektronicznej –  wykład poprowadzi Jan Rychter z serwisu Fablo.pl 12.30-13.15 Oczami wydawcy – ile kosztuje wydanie książki w wersji elektronicznej i ile trwa jej przygotowanie; jak  wygląda przygotowanie e-booka w przypadku nowych pozycji, jak w  przypadku starych; czy wydawcy opłaca się inwestować w ten rynek? –  temat poprowadzą:  Danuta Górnicka z Wydawnictwa Świat Książki (grupa Weltbild Polska), Marek Korczak z Wydawnictwa Czarna Owca, Piotr Bagiński z Wydawnictwa W.A.B. 13.20-13.55 Oczami dystrybutora – które tytuły  cieszą się największą popularnością wśród czytelników, które  najmniejszą; czy format publikacji ma znaczenie; jak wygląda promocja,  jak kształtuje się rynek – wykład poprowadzi Piotr Nowak – przedstawiciel OSDW Azymut Sp. z o.o. 6. 14.00-15.00 Panel dyskusyjny:  e-książka – przyszłość czy codzienność  W czasie godzinnej dyskusji chcemy poruszyć m.in. takie tematy  jak: czy Polacy czytają książki? Czy wersja elektroniczna książki sprawi, że Polacy będą czytać więcej? Od czego zależy popularność  e-booków? Dlaczego w Polsce sprzedaje się tak mało książek w wersji  cyfrowej? Czy książkę elektroniczną trzeba zabezpieczać? Czy zabezpieczenia mogą zniechęcać Czytelników do kupowania książek w  e-wersjach? Czy Wydawcom opłaca się inwestować w rynek e-książek?  W dyskusji wezmą udział m.in.: dr Marek Troszyński – socjolog, dyrektor Centrum Badań nad Nowymi Mediami Collegium Civitas Marek Korczak z Wydawnictwa Czarna Owca Paweł Wojciechowski – Dyrektor Kanału Internet, Weltbild.pl (grupa Weltbild Polska) Piotr Bagiński z Wydawnictwa W.A.B. Katarzyna Rodek – z Wydawnictwa Mag/Nowa Proza Jarosław Lipszyc – prezes Fundacji Nowoczesna Polska zajmującej się m.in. cyfrowym wykluczeniem, Andrzej Palacz – redaktor naczelny czasopisma Wydawca, Piotr Bolek – specjalista w zakresie nowoczesnego składu, 7bulls.com Robert Drózd – serwis „Świat czytników” Piotr Mazurkiewicz – iFormat Sp. z o.o.  Dyskusję poprowadzi red. Tomasz Jeleński z Programu Trzeciego Polskiego Radia hr / Czytaj dalej:  Amazon wchodzi do Polski. Nie, jeszcze nie ze sklepem Miejska Biblioteka Publiczna w Gdyni wypożycza czytniki [+informacje z Opola] [Prima Aprilis] Google Nose – wreszcie szansa na pachnące e-booki! Kobo Aura – czytnik 6,8″ o rozdzielczości HD – czy ma szansę? Jeszcze wiele miesięcy budowania świadomości o tym, czym są czytniki Kraków, Opole i Gdynia – jak wyglądają statystyki wypożyczeń czytników? 