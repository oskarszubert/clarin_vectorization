„Boom na e-booki napędza e-księgarnie” – to dzisiejszy artykuł z Rzeczpospolitej, w którym pada parę interesujących wypowiedzi. Zacznijmy od stwierdzenia przedstawicielki firmy prowadzącej empik.com.  Jeśli chodzi o beletrystykę, to sprzedaż w okresie styczeń – czerwiec 2012 wzrosła o ponad 500 proc. w stosunku do analogicznego okresu w roku poprzednim. Podobnie jest w przypadku poradników. Tutaj w podanym terminie sprzedaż wzrosła dwukrotnie – mówi Dorota Bachman, dyrektor marketingu i rozwoju biznesu E-commerce Services To akurat nie było trudne. Pamiętacie jeszcze jaką ofertę polskie księgarnie miały rok temu? Parę książek na krzyż i DRM. Szczególnie pierwsze półrocze 2012 to prawdziwa rewolucja. Coś na temat wielkości rynku. W optymistycznym tonie wypowiada się też Robert Rybski, prezes internetowej księgarni Virtualo.pl. – W pierwszym półroczu 2012 r. sprzedaż jest prawie 50 proc. lepsza niż w całym poprzednim roku, a najlepszy okres jeszcze przed nami – uważa. Według Bartłomieja Roszkowskiego, prezesa NetPress Digital (właściciel księgarni Nexto.pl), rynek e-booków, który w ubiegłym roku był wart w Polsce 9–10 mln zł, rośnie rocznie o 30–50 proc. – Miesięcznie przybywa na rynku pięć–siedem nowych tytułów, a cały rynek w tym roku wzrośnie co najmniej do 20 mln zł – uważa. I o czytnikach: Branżę napędza rosnąca sprzedaż e-czytników. – Ludzie zauważyli też już, że e-booki można czytać na smartfonach i tabletach – mówi Roszkowski. Jak dodaje, samych e-czytników na rynku jest dziś ok. 100 tys., z czego około połowy stanowią amerykańskie urządzenia Kindle, kolejne w rankingu popularności są onyksy, które  stanowią ok. 30 proc. rynku. Kindle – 50%, Onyx – 30%? Trochę w to nie wierzę. Raczej 80% i 10%.  Ale jak wiadomo Nexto ostatnio zaczęło Onyxy sprzedawać. :-) Zakończmy oczywistym wnioskiem na temat cen: Robert Chojnacki, prezes Wydawnictwa Otwartego, do którego należy platforma Woblink, precyzuje, że e-booki zaczynają się dobrze sprzedawać, gdy kosztują 19 zł, a boom na daną książkę zaczyna się, gdy jej cena spadnie do 9,90 zł. Choć niestety barierą jest wciąż podejście właścicieli praw – nadal Robert Chojnacki: W ocenie właścicieli praw do książek więcej można zarobić na sprzedawaniu ich w wersji papierowej, bo e-booki są tańsze. Stąd w umowach zapisy, że w formie elektronicznej książkę można sprzedawać np. dopiero w kilka miesięcy od jej papierowej premiery. Powszechne są też zapisy o minimalnym poziomie ceny e-booka, który zwykle nie może być tańszy od papierowej wersji o więcej niż 50 proc. Właściciele praw nie rozumieją, że:  niezależnie od tego czy wydadzą e-booka czy nie, to książka i tak zostanie w ciągu paru miesięcy zeskanowana „społecznościowo”. Doskonały przykład to wczorajsza premiera dzieł Lema, które od dawna są dostępne w serwisach z plikami. w przypadku e-booków nie liczy się pojedyncza cena, a ogólny przychód; można sprzedać taniej i więcej.  Co ciekawe, według Anny Bogdańskiej, prezes Merlin.pl, e-booki nie są konkurencją dla książki papierowej: Przeciętnie nasi klienci kupują miesięcznie dwa e-booki i 3,5 książki. Prawie 80 proc. tych, którzy kupują książki cyfrowe, nie rezygnuje też z wydań tradycyjnych. Całość artykułu na stronach Rzeczpospolitej. Jeśli się nie wyświetla, konieczna może być bezpłatna rejestracja. Czytaj dalej:  250 milionów straty? Coroczne jęczenie nad piractwem e-booków Pożegnamy promocje? Wydawcy i księgarze chcą stałych cen na nowości! Virtualo sprzedało w 2013 roku prawie pół miliona e-booków „Czytaj bez limitu” na czytniki? Nowa aplikacja Legimi już w grudniu! „Promocje to problem”, ale i jedyne skuteczne narzędzie – wywiad z szefem CDP.pl E-booki, które znikają z oferty 