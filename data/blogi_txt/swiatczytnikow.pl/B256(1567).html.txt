Nie mogłem uwierzyć, gdy zobaczyłem linka. „Teoria Portali”, to pierwsza polska współczesna powieść, która pojawiła się w Amazonie. Popatrzywszy na osobę autora, natychmiast książkę kupiłem, bo autor to Martin Lechowicz, którego znamy choćby z piosenek, które publikuje na Youtube pod szyldem Completely Unprofessional. To on stworzył słynną balladę o Łukaszu Podolskim, albo hymn programistów „koduję w dotnecie już trzecie stulecie”, choć moje ulubione są następujące:   Poza śpiewaniem publikuje podcasty – o religii, polityce i o seksie, no o seksie najmniej. Wróćmy do samej książki, która kosztuje nieco ponad $10, czyli około 30 złotych. Cytując opis: Jest to historia dwóch naukowców z  Bandziochów, zapadłej  wsi na południu Polski, którzy przechodzą długą  drogę do poznania  odpowiedzi na  odwieczne pytanie wszechświata: czy Bóg  stworzył świat z miłości, czy  dla jaj? Na razie przeszedłem pierwsze 4 rozdziały, faktycznie tak jak  zapowiada opis, książka jest wypełniona absurdalnym humorem, który znamy  z powieści Pratchetta czy Adamsa. Wszystko jednak przefiltrowane przez polskie doświadczenia, które na polskim gruncie najlepiej od lat pokazuje Andrzej Pilipiuk w cyklu Jakuba Wędrowycza. Jest to styl, który ma swoich koneserów, chociaż na pewno nie każdemu będzie odpowiadał. O Teorii Portali przeczytamy więcej na stronie teoria.pl, tam też fragmenty. Jedna z recenzji na polter.pl. Słowo o samym wydaniu: edycja na Kindle nie różni się od innych książek, które kupowałem z Kindle Store, nie ma żadnych problemów z polskimi znakami (choć język książki w opisie to English). Jedyne niedopatrzenie, to brak możliwości przechodzenia między rozdziałami przy pomocy klawiszy lewo- prawo. Gwoli ścisłości, „Teoria Portali” to pierwsza polska powieść współczesna, ale nie pierwsza polskojęzyczna pozycja w Kindle Store. Wcześniej była tam już autobiografia pewnego aktywisty gejowskiego, oraz obecne i tak w domenie publicznej utwory Słowackiego, Krasińskiego i Mickiewicza. Jest też polska edycja bliżej nieznanego mi komiksu Valentine. Swoją drogą, ciekawostką jest, że „Teoria Portali” w formie e-booka dostępna jest wyłącznie w Amazonie. Martin Lechowicz pisze na swojej stronie: Ebooka polecamy dlatego, że czytanie książek w czytnikach z e-papierem (w szczególności w Kindle 3) jest przyjemniejsze, wygodniejsze i tańsze niż na papierze. Tak twierdzi autor, a my mu wierzymy. Bo sam ma taki czytnik i ciągle na nim czyta. Drodzy polscy wydawcy: można? Można! A teraz sami kupcie sobie Kindle i się przekonajcie. Czytaj dalej: „31.10. Księga cieni” – trzecia odsłona zbioru opowiadań od polskich autorów do pobrania! WHSmith zamyka księgarnię przez… self-publishing Jakub Ćwiek – darmowe opowiadanie sposobem na nagrodę Zajdla? Polska edycja Fantasy   Science Fiction wyłącznie w Kindle Store Premiery tygodnia 17-23 lutego 2014: Martin, Coben, Helprin, Maushart, Brooks, Bowen, Ziemiański Tor Books świętuje rok bez DRM 