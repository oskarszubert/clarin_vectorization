Pierwszy raz w historii Amazon ogłosił przedświąteczną promocję na podstawowy model Kindle w wersji międzynarodowej. Z przesyłką zapłacimy niewiele ponad 300 złotych. Kindle Classic (znany w Polsce też jako Kindle 5) kupimy taniej wyłącznie dzisiaj, a ściślej do 9 rano we wtorek. Wystarczy przy podsumowaniu zamówienia podać kod KINDLE59, a cena urządzenia zostanie obniżona do 59 dolarów. Tak wygląda ostatnia strona zamówienia – kod podajemy w polu „Gift cards   promotional codes”. Poszczególne pozycje podsumowania:  $89 – cena nominalna czytnika $20,98 – przesyłka -$30 – zastosowany rabat $79,89 – cena z przesyłką $25,30 – polskie opłaty celne czyli VAT  Razem: $105,28 czyli ok. 320-330 złotych. To jest oferta zbliżona do tych, którą mają ludzie sprzedający w serwisach aukcyjnych Kindle sprowadzane z Niemiec. Amazon zrobił im tym samym niezłego psikusa. Uwaga: jeśli Amazon proponuje nam cenę w złotówkach, to warto zmienić na dolary, bo oni to przeliczają po dość niekorzystnym kursie i nasz bank zazwyczaj zrobi to lepiej. O samym kodzie dowiemy się przechodząc na stronę produktu – jak widać, jest to promocja przeznaczona tylko dla klientów spoza Stanów.  To jest najlepsza okazja na międzynarodową wersję Kindle od półtora roku, czyli od czasów okazjonalnej promocji „bez VAT”. Bardzo mnie tym zaskoczyli, gdyż nigdy dotąd nie było takich rabatów skierowanych do klientów spoza USA. Rok temu przed świętami pisałem dlaczego Kindle Classic jest świetnym wyborem na prezent. Dziś, mimo że czytników na rynku jest coraz więcej mogę spokojnie do tego artykułu odesłać. Jest jedna nowość. Jeśli zaznaczymy w koszyku opcję „This is a gift”, czyli że czytnik ma być na prezent, zostaniemy dodatkowo spytani, czy rejestrować go na nasze konto, czy wysłać niezarejestrowanym. Mamy też możliwość dodania swojej wiadomości oraz dokupienia opakowania świątecznego.  Promocja trwa przez 24 godziny, czyli zapewne do 9 rano we wtorek. Jedna osoba może zamówić tylko jeden czytnik. A jak zamówić Kindle? Wszystko w przewodniku krok po kroku. Czytaj dalej:  Kindle Classic w Niemczech za 49 euro Amazon namawia do zapłaty w złotówkach, tylko… po jakim kursie?! Tablety Kindle Fire do $40 taniej i… fałszywy alarm (?) jeśli chodzi o Classica Paperwhite II wysyłany od dzisiaj do Polski – mój już leci! :-) [nieaktualne] 13 dni czekania na nowego KPW Kilka nowych reklam: Kindle Paperwhite x2 i Classic dla dzieci 