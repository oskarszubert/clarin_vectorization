Za chwilę napiszą o tym wszystkie blogi technologiczne, warto więc popatrzeć, co premiera Google Books w Polsce oznacza dla nas. Od dzisiaj w serwisie Google Play zobaczymy zakładkę Książki. Księgarnia Google istnieje od kilku lat, były nawet zintegrowane z nią czytniki (np. Iriver Story HD), ale jej zawartość nie była dostępna w Polsce. Co tam w tym momencie znajdziemy? Ano, e-booki anglojęzyczne. Wyłącznie. Nie wiadomo czy pojawią się polskie. Aktualizacja: polski oddział Google potwierdził start księgarni, jak i to, że nad polskimi tytułami pracują… Ceny różne – przykładowo „Uczta dla Wron” w oryginale za 26 złotych, ale już „Taniec ze Smokami” za 97 zł. Są też jednak kryminały Agathy Christie po 6-7 złotych. Ogólnie jednak ceny nie wydają mi się niższe niż w Kindle Store, choć da się pewnie znaleźć okazje i może to być dobre alternatywne źródło elektronicznych książek po angielsku. Inna sprawa, że przy wyszukiwaniu wydaje mi się, że oferta dla nas jest ograniczona. Szukam konkretnego tytułu, autosugestia go podpowiada, a w wynikach… go nie widzę. W jakim formacie są e-booki? I z jakimi zabezpieczeniami? Tego się ze sklepu nie dowiemy się bezpośrednio, na dole strony produktowej mamy jednak informacje o czytaniu:  Smartfony i tablety: Zainstaluj aplikację Książki Google Play na  Androida i  iPada/iPhone’a. Synchronizuje się ona automatycznie z Twoim kontem i umożliwia Ci czytanie online lub offline, gdziekolwiek jesteś. Laptopy i komputery stacjonarne: Książki kupione w Google Play możesz czytać w przeglądarce na komputerze. Czytniki e-booków i inne urządzenia: Aby czytać na czytnikach, takich jak Sony eReader lub Barnes   Noble Nook, musisz pobrać plik i przesłać go na swoje urządzenie. W Centrum pomocy znajdziesz szczegółowe instrukcje przesyłania plików na obsługiwane czytniki e-booków. A zatem na urządzenia mobilne jest aplikacja, na komputerach czytać można w przeglądarce, a na czytnikach pobieramy plik? Jaki? Pomoc wyjaśnia, że to są EPUB albo PDF, przy czym czasami wyłącznie PDF. A większość zabezpieczona przez Adobe DRM: Być może wiesz już, że wiele książek, które można pobrać z Google Play, ma rozszerzenie „.ACSM”. Jest to format pliku firmy Adobe używany do cyfrowego zarządzania prawami (DRM) do e-booków. E-booki z DRM są chronione prawami autorskimi i współpracujący z nami wydawcy i autorzy wymagają od nas ochrony ich dzieł przed nieautoryzowanym kopiowaniem i naruszaniem praw autorskich.  Na stronie obsługiwane czytniki przeczytamy na których urządzeniach książki działają, na których nie, a na których uzyskanie zgodności z programem Adobe Digital Editions wymaga wykonania dodatkowych czynności. Zabawne jest też to, że zgodnie z deklaracją firmy: Chromebook Google obsługuje tylko aplikacje internetowe i nie jest kompatybilny z oprogramowaniem Adobe Digital Editions…  Oczywiście czytniki Kindle zabezpieczeń Adobe DRM nie obsługują – choć powszechnie znana jest prosta metoda konwersji. Jesteśmy więc w podobnej sytuacji, w jakiej byliśmy w przypadku polskich księgarni w połowie roku 2011. Jak miło zauważyć, że polski rynek e-booków, gdzie królują dziś znaki wodne, jest bardziej przyjazny niż to co proponuje nam Google! Czytaj dalej:  Nexto pozbywa się ostatecznie Adobe DRM Nie ma DRM – i gdzie są teraz Twoje książki? Czytaj bez limitu na Androidzie – Legimi wchodzi na nową platformę Adobe szykuje nowy „niełamliwy” DRM Ruszyła aplikacja mobilna Publio + Agatha Christie na zachętę Nowa oferta abonamentowa Legimi już ruszyła: miesiąc od 6,99 zł; czytniki od 479 zł 