Pisałem parę dni temu o prototypach czytników z podświetlanym ekranem. Nie spodziewałem się, że taki czytnik pojawi się szybko w sprzedaży. Barnes   Noble, główny konkurent Amazona na rynku amerykańskim zaprezentował wczoraj nową wersję Nooka. Od maja mieszkańcy Stanów mogą zamówić Nook Simple Touch with Glowlight. Wszystko działa tak jak opisywałem – po wciśnięciu przycisku „n” przez dwie sekundy, włącza się podświetlanie. A tak wygląda to na filmie promocyjnym producenta:  Skąd pomysł takiego czytnika? Jak wynika z informacji prasowej, B N przeprowadził ankietę wśród swoich klientów, z której wynikało że 64% z nich czyta w łóżku, a spośród posiadaczy czytników, nawet 72%. Jaki problem zapalić lampkę? 31% narzekało, że lampka przy której czyta ich partner(ka) nie pozwala im usnąć, a 42% denerwowało się z powodu światła. Nowy Nook rozwiązuje ten problem. Co jednak ciekawe, przedstawiciel B N pytany przez dziennikarzy Engadget nie potrafił powiedzieć jednoznacznie, czy korzystanie z takiego podświetlenia dla ekranu e-ink jest mniej męczące dla oczu niż czytanie na tablecie. Przypominam, że Nook (ten model za $139) jest oficjalnie do kupienia tylko w USA. Jeśli ktoś chce w Europie, musi się liczyć ze sprowadzaniem kanałami nieoficjalnymi oraz pożegnaniem z gwarancją. Niektórzy z premedytacją odpuszczają gwarancję, bo czytnik ten ma system Android, a po zrootowaniu może służyć jako nietypowy, bo e-papierowy tablet. Da się nawet na nim zainstalować Kindle for Android i mieć dwa systemy w jednym. Nie ma co ukrywać, że jest to rozwiązanie dla zaawansowanych użytownikow. Jestem bardzo ciekaw, jak nowy Nook będzie spisywać się w praktyce. No i – czy Amazon podejmie wyzwanie i ten swój prototyp wprowadzi szybko do sprzedaży. Wychodzi na to, że B N wyprzedza technologicznie Amazon – szybciej wprowadzili czytnik dotykowy (Nook Touch był parę miesięcy przed Kindle Touch), a teraz dodali światełko.  Co o tym sądzicie? Czytacie w łóżku? Jak rozwiązujecie problem oświetlenia? Warto byłoby kupić taki czytnik? Ja chyba nie jestem tutaj grupą docelową, bo w łóżku czytam bardzo rzadko. Choć jeśli to podświetlanie będzie skuteczne, to w ciemnych autobusach się przyda. Czytaj dalej:  Test Nook Simple Touch – część II: jako „prawie tablet” z e-inkiem Test Nook Simple Touch – część I: jako czytnik e-booków A jednak będzie nowy Nook with GlowLight – B N zaprezentował model 2013 Rzucania czytnikiem ciąg dalszy: Nook Simple Touch i Kobo Aura E-papier wchodzi do Tesco Nook i Android – jakie aplikacje zainstalować na czytniku? 