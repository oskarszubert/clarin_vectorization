Zacznę od zbiorczej promocji eBookpoint na tablice informatyczne w formacie PDF:  AJAX C#. Wydanie II C++. Wydanie II HTML 5 Java. Wydanie III JQuery MS Excel 2007 PL. Funkcje Oracle PHP 5 Windows Vista PL  Każdą z nich można kupić za 5 złotych, przy zamówieniu podając kod rabatowy INFORMATYKA. Tablice to e-booki nietypowe. Na 6 stronach małym drukiem zbierają najważniejsze informacje na dany temat, tak aby służyć jako ściągawka w codziennej pracy. Przy tablicach nt. języków programowania będą to popularne funkcje i przykłady zastosowania – fragment tablicy dot. JQuery umieściłem powyżej. W zasadzie nie ma co myśleć o konwersji do MOBI lub EPUB. Wymagałaby ona praktycznie składania na nowo. Jednak jeśli mamy potrzebę korzystania z tablic na czytniku, da się te pliki ładnie pociąć przy pomocy opisywanych już programów cut2col oraz papercrop. Przykładowo cut2col podzieliło mi tablicę JQuery na 28 podstron, każda zawierająca część oryginalnej kolumny.  Teraz inne dzisiejsze promocje, przy czym pierwszą wypada mi przekleić sprzed paru tygodni. Grywalizacja. Jak zastosować reguły gier w działaniach marketingowych (22,39 zł w eBookpoint; MOBI, EPUB, PDF) – rewelacyjna książka Pawła Tkaczyka o wykorzystaniu mechanizmów gier w różnych obszarach – nie tylko w marketingu. Grywalizację określa się jako „zamianę codziennych czynności w gry”. Wyobraź sobie, że jedziesz samochodem. Wyobraź sobie, że Twoim zadaniem jest przejechanie z punktu A do punktu B i zużycie przy tym jak najmniejszej ilości paliwa. Wyobraź sobie, że do osiągnięcia tego celu motywuje Cię… Twój własny samochód. Myślisz, że takie rzeczy to tylko w grach komputerowych? I tak, i nie — zasady rodem z takich gier mają w swoich autach Ford i Honda. Korzystają z nich także m.in. Microsoft czy Starbucks. Autobiografia na czterech łapach,  czyli historia jednej rodziny oraz psów, kotów,  koni, jeży, żółwi, węży…i ich krewnych (14,95 zł w Virtualo; MOBI + EPUB) – Dorota Sumińska opowiada historię swojej rodziny. Ocena w Lubimy Czytać: 7,5/10. Pełna anegdot, zwrotów akcji i zaskakujących zdarzeń rodzinna saga, w której zwierzęta i ludzie grają „równoprawne” role. Historia zaczyna się na Wołyniu, gdzie pradziadek autorki, hrabia Adam Halka Ledóchowski, zakochany od pierwszego wejrzenia w pięknej Tatarce, porywa ją i poślubia. Wbrew konwenansom, w imię romantycznej miłości i wspólnej pasji do koni, żyją długo i szczęśliwie dając początek dynastii, ludzi mądrych, pełnych fantazji i wielkich miłośników zwierząt. Zagłębiając się w rodzinną sagę Doroty Sumińskiej, poznajemy również pokolenia zwierzęcych towarzyszy rodziny. Ważni bohaterowie tej książki: krowa, wilczyca, kura, pies, kot, słoń, koń, jeż… i wiele innych – są najbliższymi przyjaciółmi, kochającymi i wspierającymi Dorotę Sumińską od dziecka. Zwierzęta towarzyszą jej na każdym kroku, przy wszystkich dolach i niedolach. Uwaga: od niedawna nieistotne jest, który format w Virtualo kupimy, MOBI czy EPUB – drugi możemy pobrać z „Mojej biblioteki” po zalogowaniu. Inne promocje:  W okazji dnia Nexto jest dziś audiobook z klasyczną polską sci-fi Borunia i Trepki: Zagubiona przyszłość. Virtualo ma przez kwiecień promocję na historyczne e-booki stowarzyszenia Centrum Badań nad Zagładą Żydów. Pisałem o tym w osobnym artykule. Woblink ma wciąż taniej Normana Daviesa w MOBI oraz EPUB (z DRM).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 