Jeśli ktoś regularnie odwiedza Świat Czytników, to miał okazję zauważyć problemy z serwerem w grudniu i styczniu. Zbyt duży ruch powodował, że strona działała wolno, albo nie wczytywała się. Dostałem raz nawet ostrzeżenie z BOK, że serwer momentami wykorzystywał znacznie więcej zasobów, niż było to dopuszczone. Faktycznie, prawie pół miliona odsłon miesięcznie to za dużo na zwykłe współdzielone konto na IQ.pl, którego używałem i nadal dzielę m.in. ze stroną firmową, blogiem prywatnym czy popularnym „wirtualnym alkomatem”. Zgłosiłem się najpierw do firmy, która reklamuje się w stopkach znanych blogów technologicznych, choćby Antywebu i Spider’s Web. Może u mnie też będą się chcieli reklamować? Odpisali, prosząc o wypełnienie szczegółowej ankiety i przesłanie statystyk. Wypełniłem i dostałem odpowiedź, że nie są zainteresowani sponsoringiem, za to proponują swoją ofertę komercyjną. Dostosowaną – podkreślam – do moich potrzeb. W cenie… 785 złotych miesięcznie. Netto. Dlatego przyjąłem inną propozycję, którą otrzymałem od pana Mikołaja Puty z firmy FC.pl. Od 24 stycznia Świat Czytników jest na nowym serwerze. W zamian za hosting, na każdej stronie widzicie nieinwazyjne reklamy. Serwer jest w Niemczech, ale to nie wpływa na działanie, nie zauważyłem przez te kilka tygodni problemów. Jestem zapisany na monitoring dostępności serwerów w monitor.us i na razie tylko raz w środku nocy dostałem zgłoszenie o awarii. A raz udało się nawet być bardziej dostępnym od Google. :)  Przy okazji FC.pl ma dla was 5 kodów rabatowych na dowolny pakiet hostingowy, wpisuje się je przy zamawianiu usługi (po założeniu konta w panelu klienta). Każdy kod jest na 25% od ceny usługi. Te kody to:  7E44C8F2 D8478CF4 D76EAEB8 58B71FA2 BF97F21D  Jeśli ktoś skorzysta, niech poda w komentarzach, że wykorzystał dany kod. Oczywiście jeśli zauważyliście przez ostatni miesiąc jakieś problemy w działaniu serwera, też o tym informujcie. Czytaj dalej:  Kilka uwag na trzy lata Świata Czytników Taki był rok 2013 na Świecie Czytników Trzy lata Świata Czytników – odpowiedzi na Wasze pytania Dzień Domeny Publicznej 2014 + konkurs na okładkę dla Wolnych Lektur Matrioszka Rosja i Jastrząb – wyniki konkursu oraz kod rabatowy Wasze e-bookowe triki – rozwiązanie konkursu Lifehackera! 