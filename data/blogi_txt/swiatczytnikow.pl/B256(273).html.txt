Coraz więcej publikacji ukazuje się w formatach czytnikowych. Wiele z nich możemy ściągnąć za darmo. Oto cztery takie projekty z ostatnich tygodni. Każdy powinien znaleźć coś dla siebie. Horror Online Z serwisu Wydaje.pl możemy pobrać zbiór:  „Nowa. Antologia grozy Horror Online”. „Nowa” to antologia 20 opowiadań rodzimych twórców horroru, podlanych sosem niesamowitości, absurdu, groteski, czarnego humoru i przeszywającej do szpiku kości grozy. Zgromadzone tu teksty zaskakują niezwykłą dojrzałością, błyskotliwym konceptem i konstrukcją godną prawdziwych literackich rzemieślników. Spis treści: Marek Grzywacz, „Nowa” Paweł Mateja, „Zupa z gawronów” Paul T. T. Rogue, „Paradoks kata” Paweł Pietrzak, „To, co wylazło spod stołu” Dariusz Kick, „Bar u Karlika” Karolina Stasiak aka Zeter Zelke, „Forma życia” Krzysztof Krasowski, „Rozmowy przed końcem pracy” Krystian Kochanowski, „Zawiła sprawa” Bartosz Mikołajczyk, „Nieoczekiwanie” Paweł Różycki, „Wyznanie” Robert Bączkowski, „Rundka” Maciej Rogoziński, „Dziwności” Maciej Andrzejewski, „Pejzaż” Izabela Ficek, „Srebrny Sznur” Weronika Borek, „Pętla Adrianny” Dominika Świątkowska, „Pisarz” Hubert Malak, „Podróż do raju” Szymon Plasota, „Powiedz czego pragniesz” Karolina Cisowska, „Sielanka” Piotr Kucharski, „Sprawiedliwość” Teksty są owocem Halloweenowego Konkursu Literackiego serwisu Horror Online, który odbył się w 2011. Trzy formaty i możliwość wysłania na Kindle. Harry Harrison i e-single Wydawnictwo Dobre Historie udostępniło do pobrania opowiadanie Harry’ego Harrisona „Zaginiony pancernik”. Jest to pierwszy z serii „e-singli”, jak zapowiada je firma: Za chwilę przeczytacie e-booka z naszej nowej serii wydawniczej. Nazwaliśmy ją „e-single”, będą to bowiem krótsze formy literackie — dłuższe opowiadania, nowele oraz mini powieści z gatunku weird fiction, które uzupełnią Waszą biblioteczkę. Co dwa miesiące będziemy przygotowywać dla Was kolejne wyjątkowe tytuły — zagraniczną klasykę i polskie premiery. Chcemy, aby „e-single” były atrakcyjnie przygotowane od strony edytorskiej, graficznej i miały równie atrakcyjną cenę, która utrzymana zostanie na poziomie zaledwie kilku złotych. Trzymam kciuki, pamiętając, że forma Kindle Single – czyli krótkich e-booków za parę dolarów sprawdza się całkiem nieźle, a znajdziemy tam np. nowelki Stephena Kinga. Dominikanie  i różaniec Już przy okazji pisma „W Drodze” na Kindle wspominałem, że zakon dominikanów potrafi zaskoczyć wielkich wydawców. Tym razem na swojej stronie poświęconej modlitwie różańcowej zamieścili 3 książki w formatach PDF, EPUB i MOBI:  J. Górzyński, Różaniec NMP M.A, Malicka, Różaniec modlitwą JP II Szymon Niezgoda, Rozważania różańcowe  Linki znajdują się w prawej kolumnie. Opracowanie bardzo ładne, spisy treści i poprawne formatowanie. Pismo „Opowiadanie” Opowiadanie to pismo literackie wydawane przez Towarzystwo Aktywnej Komunikacji z Wrocławia w 800 egzemplarzach, ale także w formie elektronicznej. Oto zawartość numeru zerowego: Etgar Keret / Jeż, który chciał obrabować bank Magdalena Tulli / Riff Colm Tóibín / Pieśń Colm Tóibín / Jeden minus jeden Empar Moliner / Wynalezienie aspiryny Natasza Goerke / Malarz duchów Natasza Goerke / Przenikanie Dan Lungu / Piąta, wpół do szóstej Janusz Rudnicki / Drogi Panie Hitler! David Soares / Ewangelia wisielca Valeria Parella / To, czego już nie pamiętam Marta Syrwid / Sześćdziesiąt części Filip Zawada / Kwaśne rybki Agnieszka Wolny-Hamkało / Delikatesy Iza Klementowska / Pan z dzielnicy Portugalia Rozmowa z Beatą Rudzińską Adriana Prodeus / Adaptacje David Foster Wallace / Fragment wywiadu Zadie Smith / Trudne dary Marta Mizuro, Grzegorz Czekański / Recenzje Agnieszka Wolny-Hamkało / Blizna po awangardzie Aby je otrzymać, trzeba wysłać maila na adres redakcji, nie ma niestety możliwości ściągnięcia go ze strony. To moim zdaniem błąd – powinni umieścić po prostu formularz do zapisu i jako automatyczną odpowiedź wysyłać link do pobrania. A przy okazji zdobyliby listę adresową. No, ale to ich problem. Czytaj dalej:  Świt ebooków #2 – drugi numer pisma z RW2010 Jakub Ćwiek – darmowe opowiadanie sposobem na nagrodę Zajdla? epodreczniki.pl już działają – na razie tylko matematyka: EPUB, PDF i online „31.10. Księga cieni” – trzecia odsłona zbioru opowiadań od polskich autorów do pobrania! Opowiadania nominowane do Nagrody Zajdla (w części) za darmo Specjalny (i darmowy) numer miesięcznika „W drodze” 