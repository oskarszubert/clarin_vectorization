Od 3 do 9 marca obchodzimy Międzynarodowy Tydzień eBooków. Okazję do świętowania zauważyła na razie jedna księgarnia. Virtualo prezentuje „przykazania eCzytelnika” i wokół nich organizuje konkurs: Aby wziąć udział w konkursie i mieć możliwość zdobycia niepowtarzalnego Niezbędnika eCzytelnika na adres: konkurs@virtualo.pl należy wysłać krótki komiks obrazujący jeden wybrany grzech eCzytelnika. Niezbędnik składa się:  z kubka termicznego do kawy z podpisami Jacka Hugo-Badera i Mariusza Szczygła, ładowarki solarnej  świetnie nadającej się do czytnika e-booków oraz zestawu książek obu autorów.  A oto przykazania eCzytelnika według Virtualo: … z moim komentarzem! Czytaj codziennie przynajmniej 20 minut. Popieram! Tylko czemu tak krótko!?  Zawsze pamiętaj, żeby naładować swój czytnik przed dłuższą podróżą. …w przypadku e-papieru mamy zwykle szansę na przetrwanie dłuższej podróży z możliwością czytania. :-)  Bądź sobą! Czytaj na najwygodniejszym dla Ciebie urządzeniu dzięki tytułom dostępnym w multiformacie. Serce czy rozum? Tatuś czy mamusia? EPUB czy MOBI? Onyx czy Kindle? Cokolwiek, byleby z e-papierem! Kupuj przynajmniej dwie nowości miesięcznie tak, aby nigdy nie zabrakło Ci najnowszych tytułów do czytania. O, to dobre przykazanie z punktu widzenia księgarni. ;-) Coś mi się wydaje, że wielu z Was przekracza tę normę, co i wyszło w badaniu… Nie bądź egoistą – pożycz swój czytnik najbliższym! … a czym prędzej kupią sobie taki sam! Dziel się opiniami na temat przeczytanych e-booków z innymi. … i o tym, że znalazłeś je na Świecie Czytników :-) Dziel się e-bookami na zdrowych zasadach – nie udostępniaj kupionych e-booków w celu komercyjnym. To mi się bardzo podoba – Virtualo akceptuje dozwolony użytek, na podstawie którego możemy książki pożyczać, ale nie może to przekraczać wyznaczonych przez prawo granic.   Więcej o konkursie i przykazaniach na stronie Virtualo. Czytaj dalej: Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Virtualo sprzedało w 2013 roku prawie pół miliona e-booków „31.10. Księga cieni” – trzecia odsłona zbioru opowiadań od polskich autorów do pobrania! Amazon przejmuje Goodreads i możliwe, że zintegruje go z Kindle Matrioszka czyli książka o Rosji i konkurs Dzień Domeny Publicznej 2014 + konkurs na okładkę dla Wolnych Lektur 