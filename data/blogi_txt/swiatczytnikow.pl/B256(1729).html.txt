Pisałem tutaj kilka razy o zniżkach lojalnościowych w różnych księgarniach. Jedną z najmniej znanych jest ta w eBookpoint. Stali klienci mogą mieć 10% zniżki na wszystko. Działa to w bardzo prosty sposób – dokonując zakupów zbieramy punkty. Każda wydana złotówka to jeden punkt. Przykładowo, powyższa książka Myślę, więc jestem. 50 łamigłówek wspomagających logiczne myślenie kosztuje 14,90 zł – dostajemy za nią 14 punktów, co widać na stronie produktu. Gdy zbierzemy:  250 punktów (co oznacza wydanie 250 złotych) dostajemy stały rabat 5% 750 punktów (750 złotych) – stały rabat 10%  Aby trafić do grupy ze zniżką nic nie trzeba robić – po prostu po wydaniu określonej kwoty, zobaczymy, że nasze ceny są niższe.  Niektórzy się nawet dziwili w komentarzach, że płacą mniej, a to tylko świadczyło o tym, że wydali już sporo. :-) Na stronie swojego konta zobaczymy informacje o tym:  ile mamy punktów, jaki mamy aktualny rabat, oraz ile nam jeszcze brakuje do następnego progu.   Punkty można też zdobyć za dodawanie opinii, po dwa za opinię. Co ciekawe, wprawdzie według regulaminu, zniżki nie łączą się z innymi promocjami – ale w praktyce – jak dotąd – się łączą. Oznacza to, że książka dnia dla niektórych z Was kosztuje nie 9,90 zł – ale 9,40 zł albo 8,91 zł. Czytaj dalej:  Photoshop i Lightroom w eBookpoint – moje rekomendacje Wszystkie książki o HTML o 50% taniej. Promocja eBookpoint i Świata Czytników Ebookpoint wprowadza zakup e-booka na prezent Pożegnamy promocje? Wydawcy i księgarze chcą stałych cen na nowości! Dwa lata księgarni eBookpoint + TOP20 Ebookpoint zmienia oznaczenie książek, m.in. po Waszych uwagach 