Aktualizacja z 2.01.2012: poniższy artykuł jest wciąż aktualny, choć dotyczy tylko Kindle Keyboard. Polecam jednak nowszy: Darmowy internet na Kindle 3G – 16 pytań i odpowiedzi.  Kindle 3 w wersji z WIFI kosztuje obecnie tylko 139 dolarów, a w wersji WIFI oraz 3G już 189. To różnica około 150 złotych. Czy warto dopłacać do wersji 3G, gdzie mamy darmowy Internet? Pomyślmy przez chwilę, do czego służy w Kindle połączenie internetowe: Przeglądanie Kindle Store, kupowanie książek i ściąganie wersji próbnych. Odbieranie książek, które kupiliśmy w Kindle Store. Odbieranie książek i gazet, które sami sobie wysłaliśmy (patrz: Wyślij e-mailem pliki na Kindle oraz Calibre+Kindle) Automatyczna aktualizacja oprogramowania. Zapisywanie na serwerze naszych notatek, podkreśleń i zakładek (do książek kupionych w Amazonie). Są one wtedy dostępne na wszystkich kopiach Kindle, które mamy. Możemy więc przerwać czytanie na czytniku, a kontynuować na pececie, albo telefonie komórkowym. Korzystanie ze stron internetowych (przeglądarka www). Podstawowe pytanie, to oczywiście – jak często jesteśmy z naszym czytnikiem w zasięgu WIFI – jeśli mamy zamiar czytać w fotelu, a w drugim pokoju stoi router, nie ma sensu kupować droższej wersji. To chyba zresztą łatwo wydedukować bez lektury tego artykułu. :-) Jeśli będziemy bardziej mobilni, trzeba się zapytać: co jest nam potrzebne na co dzień?  Jak często będziemy kupowali książki w Amazonie? Czy zamierzamy czytać książki z Kindle na komputerze czy komórce i wobec tego potrzebujemy synchronizacji? Czy będziemy chcieli korzystać z przeglądarki poza zasięgiem WIFI?  Im bardziej czujemy, że odpowiadamy na te pytania twierdząco, warto dopłacić. Pamiętajmy, że internet jest darmowy, ale że to urządzenie do czytania, a nie przeglądania internetu – i w praktyce może się okazać, że np. skorzystanie z mobilnego rozkładu jazdy będzie łatwiejsze w telefonie niż na Kindle. Z drugiej strony całkiem nieźle będzie się czytać blogi czy serwisy informacyjne. Bardzo wygodnie korzysta się też z czytnika RSS, albo z map Google w wersji Kindlemap. To już jest duży plus, szczególnie jeśli bywamy za granicą. Podsumowując: Kindle jako urządzenie domowe wystarczy jako wersja WIFI (lub po październiku 2011 Kindle Classic) Jeśli z naszym Kindle podróżujemy, a szczególnie jeśli zamierzamy kupować książki w Amazonie, albo czytać też Internet – kupmy wersję WIFI + 3G. Czytaj dalej:  „All-New” Kindle Paperwhite 3G wysyłany już do Polski. Warto dopłacać? „All-new” Kindle Paperwhite 3G również dostępny i wysyłany od 8 listopada [nieaktualne] Kindle Keyboard 3G wrócił do sprzedaży! „All-New” Kindle Paperwhite wysyłany do Polski od 15 października! Test „All-New” Kindle Paperwhite – część IV – PDF, czasopisma, Internet oraz podsumowanie Test Kindle Paperwhite – część III: wyszukiwanie, PDF, Internet, czasopisma, kontrola rodzicielska 