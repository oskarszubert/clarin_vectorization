Księgarnie mają rozmaite pomysły, ale tego co proponuje dzisiaj Woblink jak dotąd nie było. Wyobrażacie sobie zapłacenie za książkę… o której nie wiecie nic?!  Kot w Worku - to głośna przedpremiera, za którą zapłacimy dziś w Woblinku 9,90 zł – ale co kupiliśmy… dowiemy się dopiero w środę w południe! W tym momencie po kupnie na naszą półkę trafia „Tajemniczy e-book”.  W jego treści mamy część wyjaśnienia oraz… niespodziankę rekompensującą koszty, na wypadek, gdyby premierowa propozycja nie trafiła w nasze gusta. Uwaga: „tajemniczego e-booka” z niespodzianką ściągnąć trzeba przed południem w środę, bo wtedy będzie zastąpiony przez zakupioną książkę. Ja sam nie wiem, co kryje się w woblinkowym worku i z ciekawością czekam na premierę.  Tomasz Raczek i Zbigniew Kałużyński o 50% taniej w Publio. Do 25 lutego kupimy następujące tytuły:  Alfabet na cztery ręce (12,45 zł) Karuzela z herosami (9,95 zł) Karuzela z idolami (9,95 zł) Karuzela z madonnami (9,95 zł) Do czytania pod prysznicem (9,95 zł)   Kulinarne e-booki o 40% taniej w Ebookpoint. Przykładowe tytuły:  Wino. Praktyczny poradnik (14,34 zł) Kuchnia francuska (3,84 zł) Gotowanie dla geeków. Nauka stosowana, niezłe sztuczki i wyżerka (28,20 zł; są już 3 formaty, bo początkowo książka była tylko w PDF) Piwo: napój narodowy (8,40 zł) Świętokrzyskie. Regionalna kuchnia polska (3,84 zł)   Fantastyka – polskie i światowe bestsellery do 25% taniej w Virtualo. Obniżka jednak często tylko symboliczna. Promocje dnia: Nie opuszczaj mnie (14,70 zł w Nexto) - książka Kazuo Ishiguro, na podstawie której powstał znany film z Carey Mulligan. W LC ocena 6,7/10. Kathy, Ruth i Tommy uczą się w elitarnej szkole z internatem – idylicznym miejscu w sercu angielskiej prowincji. Nauczyciele kładą tu wielki nacisk na twórczość artystyczną i wszelkiego rodzaju kreatywność. Tym, co odróżnia tę szkołę od innych jest fakt, że żaden z uczniów nie wyjeżdża na ferie do rodziny. Życie w Halisham toczy się pozornie normalnym trybem: nawiązują się młodzieńcze przyjaźnie, pierwsze miłości, dochodzi do konfliktów między uczniami a nauczycielami. Stopniowo w wyniku przypadkowych napomknień i aluzji, wychodzi na jaw ponura, zarazem przerażająca tajemnica… Nexto rozpoczęło wczoraj cykl filmowy – do 24 lutego w okazjach dnia będą się pojawiały bestsellery, które doczekały się ekranizacji. Oto rozpiska na kolejne dni:  20.02 - 80 milionów -40% 21.02 - Zielona mila  -40% 22.02 - Stowarzyszenie umarłych poetów -40% 23.02 - Uwodziciel. Bel Ami -30% 24.02 – Czarny czwartek  -56%  Historia Polski średniowiecznej (22,10 zł w Publio) – bardzo mnie cieszy, że pojawiają się coraz częściej e-booki historyczne, jak choćby ta synteza polskich dziejów autorstwa Marka Kazimierza Barańskiego. Średniowieczna historia Polski, obejmująca pół tysiąclecia, to zarazem niemal połowa dziejów państwowości naszego kraju. Od momentu chrztu stawał się on częścią świata zachodniego, wnosząc do niego własne tradycje i wartości. Wielokrotnie zmieniały się granice, burzliwie przebiegała walka o sukcesję i wpływy w Europie oraz wewnątrz państwa. Wraz z pojawieniem się ustroju feudalnego zmieniały się formy gospodarowania i organizacja społeczna, zaczął się wykształcać system gospodarczo-społeczny, który przetrwał bardzo długo, w niektórych dziedzinach życia aż do XIX w. Pod koniec średniowiecza formował się ustrój demokracji szlacheckiej, rodził się polski system parlamentarny, tworzyła się oparta na rolnictwie i handlu gospodarka. W XV w. ostatecznie ukształtowały się podstawy gospodarcze i ustrojowe Polski czasów nowożytnych. Bóg zapłać (18 zł w Virtualo) – zbiór reportaży Wojciecha Tochmana. Bóg zapłać to kolekcja znanych reportaży Wojciecha Tochmana, w  nowym układzie, tworzącym klarowną, spójną całość. Czas stał się ich  sprzymierzeńcem, a zmieniony kontekst społeczny zaskakująco uwypuklił  opisywane zjawiska. Opowieści dokumentalne Tochmana nabrały dodatkowej  wyrazistości – w jej jaskrawym świetle solidarność i empatia przeplata  się z bezkompromisową uczciwością. Bóg zapłać to nie tylko złożony obraz polskiej religijności, ale przede sonda zapuszczona w głąb naszej mentalności.  Moviegoer ($1,99 w Kindle Daily Deal) – powieść Walkera Percy – zwycięzca National Book Award z roku 1962. Dziś już klasyka, wydana w Polsce jako „Kinoman” w roku 2007.   This elegantly written account of a young man’s search for signs of purpose in the universe is one of the great existential texts of the postwar era and is really funny besides. Binx Bolling, inveterate cinemaphile, contemplative rake and man of the periphery, tries hedonism and tries doing the right thing, but ultimately finds redemption (or at least the prospect of it) by taking a leap of faith and quite literally embracing what only seems irrational. I na końcu doszła promocja dziwna, bo… nie w eBookpoint, a w księgarni Bezdroża prowadzonej przez Helion – login powinien być taki sam jak do eBookpoint. Wałkowanie Ameryki (19,53 zł w Bezdrożach) - kto słucha Trójki może kojarzyć Marka Wałkuskiego, korespondenta Polskiego Radia w Waszyngtonie. Dzięki niemu znamy lepiej Stany Zjednoczone. Teraz możemy nie tylko posłuchać, ale i poczytać, jak autor opowiada o życiu w Stanach Zjednoczonych i specyfice tego wielkiego kraju, z jego ogromną powierzchnią, liczbą mieszkańców, różnorodnością kulturową, kontrastami społecznymi i wyzwaniami, jakie Ameryka stawia przed przybyszem z Europy. Darmocha od Aleksandra Sowy Do widzenia ($0,00 w Kindle Store) – to zbiór opowiadań znanego self-publishera, który dziś i jutro jest za darmo w Amazonie. Krótkie i długie. O kobietach, mężczyznach, śmierci, przyjaźni. Każde inne. O miłości, pasji, walce i przeznaczeniu. Historie, które wszystko dzieli ale łączy koniec. Co się stało w kawiarni pod szkołą filmową? Dlaczego pewien ojciec wspominając szkołę, nie powiedział całej prawdy? Jak to możliwe, że serce może bić po śmierci? Co się stało zanim pilot samolotu Ił-62 Tadeusz Kościuszko 9. Maja 1987 roku nadał komunikat radiowy „Do widzenia! Cześć! Giniemy!”. Czy to prawda, że samobójcy pozostają po śmierci z żywymi? I dlaczego bywa, że wysoko nad ziemią czasem milczy radio… Premiera:  Ja, My, Oni. Teresa Torańska w rozmowie z Małgorzatą Purzyńską (21 zł w Publio) – długi wywiad ze zmarłą niedawno dziennikarką. Teresa Torańska nie miała żadnego lęku przez postaciami, które na ogół budzą respekt. Już po autoryzacji słynnego wywiadu z generałem Wojciechem Jaruzelskim jej rozmówca wciąż miał jakieś wątpliwości. Targi o każde zdanie trwały jeszcze przez telefon w redakcji. Staraliśmy się być w dziale cicho. I nagle słyszymy, jak Teresa mówi do Jaruzelskiego: – Co? Dygocik!? Dygocik się pojawił? Myślę, że ta rozmowa dlatego stała się tak ważna, a nawet historyczna, że Teresa była w niej sobą i traktowała generała tak, jak może go nikt od dziesięcioleci nie traktował: wyrozumiale i zwyczajnie. Mam nadzieję, że rozmowa Małgorzaty Purzyńskiej wyjaśni czytelnikom fenomen Teresy Torańskiej. Fenomen człowieka i dziennikarki. Jest w tej rozmowie mnóstwo zaskoczeń. Mnie najbardziej zaskoczyła pointa. Teresa po raz pierwszy wyznaje, kto był w jej zawodzie idolem absolutnym. A ponieważ to też mój idol absolutny, zatelefonowałem, by spytać, co idol mówi o Teresie. Publio, a także inne księgarnie mają kilka znanych książek Torańskiej, m.in. „My” oraz „Oni”. Dziś kończy się sporo promocji:  Jak zbudować szczęśliwy związek? Poradniki na temat relacji i emocji w Woblinku do 45% taniej. Przykładowo: Blaski i cienie życia małżonków (7,70 zł), Projekt: szczęśliwe małżeństwo (14,90 zł), Kup kochance męża kwiaty (17,55 zł), Męskie pół świata (15,35 zł), W dżungli miłości (16,45) Co kryje się za Wielkim Murem Chińskim - tydzień chiński w Publio, związany z premierą Przez drogi i bezdroża, zbioru reportaży Petera Hesslera. Oto inne przykładowe tytuły chińskich autorów: Lisa-Xiu i Lin-Shi (13,94), Wiadomość od nieznanej chińskiej matki (13,95), Sama na drodze (16,20) 30% rabatu na książki wydawnictwa Wielka Litera w Nexto. W koszyku trzeba podać kod „wlpu”. Promocja -50% na książki Andrzeja Ziemiańskiego w Publio. Antywalentynki w Virtualo - rozmaite tytuły 20% taniej. Walentynki z wydanictwem Harlequin także w Virtualo.  Pozostałe promocje tygodnia:  Filozofia na Woblinku - 40% taniej do 21.02: Bauman, Tischner, Lewis, Fromm, Kołakowski i inni. Przykładowe tytuły: Listy starego diabła do młodego (12,54 zł), Książe Machiavelli (17,40 zł), Nowoczesność i Zagłada (17,94 zł), Mieć czy być (16,75 zł) 100 Kindle Books for $3,99 or less - to kolejna odsłona comiesięcznej promocji w Amazonie, w której jednak sporo tytułów wycenionych zostało drożej dla Europy. Parę wyjątków: Shutter Island ($2,99) – thriller Dennisa Lehane na podstawie którego Martin Scorsese nakręcił doskonały film „Wyspa Tajemnic”, Men Are from Mars, Women Are from Venus ($2,99) – słynny poradnik Johna Graya, Alfred Hitchcock: A Life in Darkness and Light ($2,99).  Kilka e-bookowych premier  Veronica Roth w Publio - to autorka serii, której pierwsza część, „Niezgodna” („Divergent”) porównywalna była do Igrzysk Śmierci i na portalu Goodreads.com została wybrana na książkę roku 2011. Dzisiaj ma już tam… 29 tysięcy recenzji. W promocji Publio „Niezgodna” o 50% taniej (14,90 zł), a druga część, „Zbuntowana” za 23,84 zł. Do rzeczy (2,85 zł w Nexto) – czwarty numer tygodnika Lisickiego jest już w formatach czytnikowych! Do ich pobrania konieczna jest rejestracja w Nexto, wtedy też obowiązuje podana cena. Płomień Crossa (24,21 zł w Publio) – kontynuacja bestsellerowego „Dotyku Crossa”, który przy okazji kupimy też o 50% taniej do 20 lutego. Tylko w Publio nowa powieść Andrzeja Ziemiańskiego: Pomnik cesarzowej Achai. Tom 2 (29,90 zł) Gogol w czasach Google’a (24 zł w Publio) - To wybór tekstów wieloletniego korespondenta „Gazety Wyborczej” w Moskwie z lat 1998 – 2012.  Kody rabatowe na e-booki i promocje stałe:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Uwaga: promocja jest przedłużona do końca lutego – zobaczymy ją wciąż po dodaniu książek do koszyka. Do końca lutego Nexto nakręca nas na Wielką Akcję Rozdawania Prezentów. Akcja przeznaczona dla nowych klientów, w zamian za rejestrację otrzymują e-mailem do pobrania 15 darmowych książek, a za polecanie 100 złotych na klasykę literatury. Więcej o tym we osobnym wpisie.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 