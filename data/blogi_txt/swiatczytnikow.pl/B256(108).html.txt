Polityka to jedyne polskie pismo dostępne w Kindle Store. Ale na Kindle możemy czytać też inne gazety i serwisy internetowe. Oto Newsweek Polska. :-)  Wygląda jak gazeta, mamy wszystkie działy, a nawigacja działa jak w oficjalnych wersjach Polityki czy New York Times. Od razu wyjaśnię o co chodzi. To nie jest nowe wydanie. To starszy numer, który jest w całości dostępny na stronie internetowej Newsweeka, a który możemy w całości pobrać i przerobić na wersję Kindle. Jak to działa? Aby przygotować sobie taką wersję, potrzebujemy programu Calibre. Program ten łączy się ze stronami czasopism i ściąga dla nas ich zawartość. Z menu wybieramy „Pobierz newsy” (Fetch News w wersji angielskiej).  Pojawia się okno „Zaplanuj pobieranie newsów”. Oto co zobaczymy po wybraniu języka „polski”:  Co obecnie jest do dyspozycji:  Rzeczpospolita Online – codziennie bieżąca zawartość strony www, przykładowy artykuł:  Newsweek Polska – wydanie sprzed paru tygodni – obecnie jest dostępny numer z 7 marca… Polityka – wydanie sprzed tygodnia (tak więc nadal warto prenumerować wersję oficjalną!) Wprost – wydanie sprzed tygodnia (od maja 2011 ponownie działa). Histmag – portal ze świetnymi artykułami historycznymi Lege Artis – blog o nowościach w prawie Gazeta Pomorska – lokalny serwis pomorski Dziennik Internautów, PC Lab i OS News – znane serwisy z nowinkami technologicznymi Świat Czytników - nowe artykuły z naszego serwisu ;-) no i kilka pomniejszych serwisów i blogów.  Dostępne jest także ponad 800 innych stron z całego świata. Jest na przykład codzienna porcja Dilberta. :-) Polskie wersje zawdzięczamy paru ludziom, związanym m.in. z serwisem eksiazki.org. Zaczęli ponad rok temu. Calibrową wersję Świata Czytników przygotował Tomasz Długosz. Planowanie pobierania – czyli to co kochamy Dla każdego ze źródeł możemy ustawić subskrypcję. Na przykład Rzeczpospolita pobierana będzie raz dziennie po 8 rano.  Z kolei Newsweeka ustawiam na pobieranie raz w tygodniu, w poniedziałek:  Newsy pobierane są o czasie, tylko gdy Calibre mamy włączony – jeśli nie, to dopiero po uruchomieniu aplikacji. Ja robię tak, że gdy zamierzam poczytać na Kindle (np. wychodzę) to włączam Calibre i ściągają się wszystkie zaległe rzeczy. Ściąganie trwa czasami kilka minut, więc trzeba to zrobić odpowiednio wcześniej. Co robić z pobranymi newsami? Mamy dwa wyjścia.  Jeśli podłączymy Kindle do komputera, Calibre go rozpozna i automatycznie wyśle na niego wszystkie ostatnio pobrane gazety. Ale możemy też podać w Calibre nasz adres Kindle, zgodnie z artykułem „Wyślij e-mailem pliki na Kindle”. Wtedy po pobraniu Calibre natychmiast wyśle nowy plik na nasz czytnik przy pomocy WIFI. :-)   Adres Kindle ustawiamy przez Preferencje»Udostępnianie książek przez email. Serwera nie trzeba ustawiać (przynajmniej u mnie działa bez).  Zachęcam do korzystania z Calibre. Program jest darmowy, dostępny dla wszystkich platform (Windows, Mac, Linux), a ściągamy go ze strony producenta. Parę możliwych pytań Czy jest to legalne? Tak, to jest legalne – Calibre donikąd się „nie włamuje”, a jedynie ściąga ze stron internetowych treści, które tam są powszechnie dostępne. Technicznie program działa jak bardziej rozbudowany czytnik RSS. Oczywiście z treści stron wycinane są reklamy, co może się ich właścicielom nie podobać, ale to jest podobna sytuacja, jakbyśmy korzystali z czytnika RSS, mając zainstalowanego Adblocka. Jak można stworzyć swoje własne gazetki?   Trzeba przygotować tzw. receptę, w której podajemy kanał lub kanały RSS na podstawie którego Calibre będzie ściągało zawartość. Dla niektórych stron będzie to proste (w zasadzie podajemy tylko link RSS), inne niestety będą wymagały dostosowania – a recepty są tworzone w języku python. Dla osoby obytej z jakimkolwiek językiem programowania nie będzie on zbyt trudny – pierwszą swoją receptę (dla Gazety Prawnej) zrobiłem w pół godziny, wzorując się na innych. Dla zainteresowanych własnymi receptami:  Pomoc Calibre: Adding your favorite news website Wątek Polskie treści w Calibre na forum eksiazki.org FAQ „Using News Recipes” na Mobile Read. Działające recepty możemy umieścić gdzieś w sieci i zgłosić na odpowiednim wątku Mobile Read, a znajdą się w kolejnej wersji Calibre. :-) Najpierw jednak lepiej zgłosić je we wspomnianym wątku na eksiazkach, aby inni użytkownicy mogli je przetestować. Link możesz podać też w komentarzach. Czy serwis (lub gazeta) X może mieć taką wersję na Kindle? Teoretycznie, receptę da się zrobić ze każdego serwisu, który ma RSS, albo jakiś spis treści. Jest to tylko kwestia pracy nad taką receptą. Czytaj dalej:  Co nowego w Calibre – obsługa DOCX, wirtualne biblioteki, edycja spisu treści i dopracowanie książek Rzeczpospolita ma wersję na Kindle! Prenumerata cykliczna – seria artykułów Nexto i Świata Czytników Magazyn „W Punkt” w wersji na czytniki! Cyfrowa prasa? Tylko formaty czytnikowe! Jak podzielić wyrazy w e-bookach KF8 lub EPUB? 