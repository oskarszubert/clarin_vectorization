Aktualizacja z 6 października 2011: Amazon zaczął niestety doliczać VAT do pojedynczych sztuk Kindle i nie pokrywa już za nas podatku. Ceny więc wzrosły o wartość VAT, a informacje na tej stronie nie są już aktualne. Artykuł w skrócie (uzupełnione 4 sierpnia 2011)  Zamawiając Kindle 3 z WIFI i Kindle 3 z WIFI + 3G nie zapłacimy VAT i cła. Z cła K3 jest zwolnione, a VAT pokrywa za nas Amazon. Jeśli jednak do 3G dołożymy okładkę, to zaliczka zostanie policzona. Zamawiając Kindle DX zapłacimy i cło i VAT. Zaliczkę na cło i VAT (o ile taka jest) potrąca od razu Amazon. Dlatego już w momencie zamówienia (przed ostatecznym potwierdzeniem) widzimy ile płacimy łącznie. Czasami (gdy Amazon źle wypełnił deklarację celną) próbowali to robić kurierzy, ale od października 2010 nie słyszałem już o takich przypadkach. Amazon takie kwoty wtedy zwraca po kontakcie z nimi.  A poniżej trochę szersze rozważania z września 2010: Gdy zamawiamy Kindle z Amazona, może zostać doliczone polskie cło i VAT. Amazon automatycznie wylicza ich wartość i dodaje do kwoty która zostanie ściągnięta z karty. O czym informuje nas Amazon? Na stronie produktu znajdziemy bloczek, pozwalający się zorientować jak wygląda sytuacja z Kindle w naszym kraju:  Gdy tam przejdziemy, przeczytamy głównie na temat VAT, zapewni się nas, że problem cła nie istnieje: Your international shipment is subject to VAT. This is the same VAT rate you pay when you buy products in your country. There are NO customs duties or any other fees. We will show you the estimated VAT upon checkout. Learn more Podczas zakupu? Przy moim zamówieniu wyglądało to tak: Item Subtotal: $223.99 Shipping and handling: $26.97 Import Fees Deposit: $56.99 Total: $307.95 Rzeczywiście, sklep pobrał depozyt na potrzeby „opłat importowych”, co mogłem zobaczyć już podczas zamówienia. Wraz z przesyłką otrzymałem dokumenty celne i oto ich skan. Pozwoli on zburzyć parę mitów o tym, jak ogromne cło płacimy.  Pozycja A00 to cło. Zostało ono ustalone na 3,7% i wyniosło zaledwie 30 złotych. Pozycja B00 to VAT o tradycyjnej wysokości 22%, co dało 192 złote. Warto zauważyć, że 222 złote, to znacznie więcej niż 57 dolarów pobrane jako depozyt (bo dolar po 3,90 dawno nie był) – ale nic nie musiałem dopłacać. I tu też wyjaśnia nam coś pomoc Amazona: For items sold by Amazon Export Sales, Inc., you will not be charged any additional fees if the actual Import Fees exceed the Import Fees Deposit we estimated. A zatem – jeśli nasze państwo pobierze więcej niż Amazon sobie wyliczył, wtedy nie zostaniemy obciążeni. Bez cła? Bez VAT? Samego cła można uniknąć, szczególnie teraz, gdy Kindle jest tańszy. W jaki sposób? Od grudnia 2008 paczki do Polski do kwoty 150 euro są zwolnione z cła (szczegóły w Gazecie Prawnej). Dlatego jeśli zamówimy TYLKO Kindle – bez żadnych dodatkowych akcesoriów, zmieścimy się w kwocie. W przypadku Kindle WIFI ($139) mieścimy się bez problemu. W przypadku Kindle 3G ($189) jesteśmy na granicy, bowiem wg Google 189 USD to 148,70 EUR. Ale tak czy inaczej w obu przypadkach Amazon nie doliczy nam kwoty cła. Ale uwaga: nie doliczy także VAT i nie pobierze depozytu na poczet VAT! Choć w zasadzie powinien, bo przepisy dot. cła nijak się mają do podatków. Na zamówieniu w miejscu na dodatkowe opłaty będzie zero – właściwie pola „import fees deposit” nie będzie.  Ja niestety gdy zamawiałem w czerwcu swojego pierwszego Kindle (za $189 wraz z okładką za $35) nie zorientowałem się jak to działa. Owszem, gdy dodałem samego Kindle, nie było doliczonej kwoty, ale uznałem to za błąd systemu i stwierdziłem, że pewnie nasz Urząd Celny i tak mi doliczy VAT. Inni nie mieli tych dylematów, bo zamawiali tylko czytnik – są bardzo liczne relacje, że bez problemu doszło, a na papierach od kuriera była adnotacja „zwolnione z cła”. W efekcie Kindle WIFI z przesyłką kosztował 470-510 złotych, tyle ile pobrano z karty. Jednak pojawiły się też relacje, że kurier dopiero przy wręczaniu paczki chciał pobrać dodatkowy VAT. Jeden klient nie zapłacił, ale przesyłkę dostał. Inny zapłacił, ale złożył reklamację w Amazonie, sklep mu oddał kwotę za pierwszego Kindle (włączając VAT), następnie przesłał kolejny egzemplarz, który został naliczony bez VAT. Cuda. Próby wyjaśnienia Nie ma inteligentnego wyjaśnienia, dlaczego czasami płacimy VAT, a czasami nie. Wygląda na to, że po prostu musimy mieć szczęście. :-) Z jednej strony Amazon twierdzi, że wszystkie opłaty pobiera wcześniej – z drugiej, w Polsce obowiązuje polski VAT. Jedno z wyjaśnień znajduje się w komentarzach na blogu u Testeq: Amazon opłaca cło/VAT za „nas” w przypadku gdy wysokość tych opłat jest większa niż 50$ (nigdzie to nie jest napisane, ale proponuję przetestować komponując z zamówienie kindle + różne rzeczy) i obserwowanie opłat jakie dolicza Amazon. Jak przekroczycie pewną wartość ok. 200$ to nagle wskakuje dodatkowa pozycja o wartości min. 50$. To że jej nie ma to nie znaczy że nie ma VATu na ten produkt a jedynie o to że Amazon go ZA WAS nie zapłaci. Pojawił się też pomysł, że VAT żądają od nas, gdy Kindle dodany do koszyka nie będzie wersją międzynarodową – taka wersja ma w nazwie  [Includes USB Cable for Charging. For International Shipment] , dlatego warto upewnić się, co mamy w koszyku. A może ktoś ma swoją teorię? Niestety, cała sytuacja dodaje elementu niepewności przy zamawianiu Kindle, choć nie powinna do niego zniechęcać. Czytaj dalej:  [Nieaktualne] Kindle Paperwhite w niemieckim Amazonie za 99 euro „All-new” Kindle Paperwhite 3G również dostępny i wysyłany od 8 listopada [Nieaktualne] Staruszek DX najtaniej w historii – tylko $169 „All-New” Kindle Paperwhite 3G wysyłany już do Polski. Warto dopłacać? Amazon namawia do zapłaty w złotówkach, tylko… po jakim kursie?! „All- New” Kindle Paperwhite wysyłany do Polski od 15 października! 