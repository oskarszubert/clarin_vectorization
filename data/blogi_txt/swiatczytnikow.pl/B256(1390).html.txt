Na początku „breaking news” – można już z powrotem zamawiać czarnego Kindle Classic, który ma dostępność 3-5 dni. Przez kilka dni Amazon nie przepuszczał polskiego adresu, teraz już wszystko działa. Niestety Touch z powrotem zrobił się niedostępny. Dzisiejsze promocje zaczynamy od jednego wydawnictwa w dwóch księgarniach.   Dom wydawniczy REBIS -40% w Merlinie to takie pozycje jak:  Joseph Anton. Autobiografia (MOBI) 23,94 zł Pakt Ribbentrop-Beck (MOBI) 17,94 zł (plik EPUB o dziwo tańszy: 16,79 zł) Piąta pora roku (EPUB) 20,34 zł Akwarium (EPUB) 19,14 zł Kapitularz Diuną (MOBI) 22,74 zł Przypominam że w Merlinie kupujemy jeden z dwóch formatów: MOBI albo EPUB.  Premierowe e-książki REBISU w Woblinku to m.in. kolejny tom Archera oraz ostatnia powieść Remarque’a. Tam już tradycyjnie MOBI + EPUB. Przykładowe tytuły:  Za grzechy ojca (21,90 zł) Cienie w raju (21,90 zł) Stowarzyszenie Umarłych Poetów (14,90 zł)   Promocję na nowego Archera ma też Publio. „Za grzechy ojca” kupimy za 23,90 zł – ale po dodaniu do koszyka możemy trzy inne jego tytuły dokupić po 9,90 zł. Inne wydawnictwa nie próżnują:  Nowości ze Świata Książki także w Woblinku, to choćby Zachcianki. Dziesięć zmysłowych opowieści (19,90 zł) – zbiór 10 opowiadań m.in. Gretkowskiej, Miłoszewskiego, Kuczoka i Dukaja!  Gorące tytuły na jesienne wieczory w Virtualo – to rozmaite tytuły dotyczące seksu. Zarówno poradniki, jak i powieści. Przykładowo:  Chuć, czyli normalne rozmowy o perwersyjnym seksie – prowadzą Andrzej Depki i Ewa Wanat (22,90 zł) Pożądanie mieszka w szafie Piotra Adamczyka, nie nie tego aktora. (19,90 zł) Łóżko – opowiadania Janusza L. Wiśniewskiego (17,90 zł)   Odkryj siłę kobiecości w Virtualo – e-booki o kobietach, nie tylko dla feministek. Przykładowe tytuły:  Macierzyństwo non-fiction. Relacja z przewrotu domowego (19,90 zł) Obsoletki (9,90 zł)  Teraz promocje dnia. Wszyscy jesteśmy nomadami (9,90 zł w Virtualo; MOBI + EPUB) – wyprawa do Mongolii, kraju, którego w zasadzie nie znamy. Autorka spędziła w Mongolii pięć tygodni, przemierzając tysiące kilometrów: majestatyczne góry, magiczne doliny, pustynię Gobi, miasteczka i miasta, z Ułan Bator na czele. Podróż do Mongolii to jak podróż w przeszłość. Moje wrażenia dotyczą jednak nie cywilizacji, lecz wszystkiego razem – pejzażu, natury, zwierząt i obecności ludzi, skromniej, ale jakoś intensywniej – czytamy. Opowieść o polsko-francuskiej wyprawie kilku niedobranych osób, dużo ciekawych informacji i ponadczasowych refleksji, puentowanych… poezją, czytaną przez Francuzkę Natalie w zaskakujących momentach. Polecam też bardzo pozytywną recenzję na blogu Krytycznym Okiem. I Ty możesz zostać Warrenem Buffettem, czyli inwestowanie skoncentrowane na GPW (25,90 zł w eBookpoint; MOBI + EPUB + PDF) – jedna z pierwszych książek, które nabyłem rok temu w księgarni Helionu. Tobiasz Maliński (prowadzący też bloga) pokazuje tutaj, w jaki sposób na warszawskiej giełdzie zastosować można zasady analizy fundamentalnej, które dały sukces Buffettowi. W przeciwieństwie do innych książek o giełdzie wychodzi poza podstawy i skupia się na przykładach polskich spółek. Isaac Newton po niepowodzeniu inwestycyjnym, które spotkało go z powodu spadku akcji Kompanii Mórz Południowych, powiedział, że jest w stanie przewidzieć ruchy ciał niebieskich, ale nie szaleństwo ludzi. Jednak tak wcale nie musi być! Twoja obecność na GPW naprawdę może przypominać żeglowanie łódką po spokojnej tafli wody, przy akompaniamencie kojącego szumu fal. To tylko kwestia wyboru między spekulacjami a inwestycjami. Między rzucaniem się w wir szaleństwa przypominającego hazard a metodycznym analizowaniem sprawozdań finansowych. Miedzy szukaniem po omacku przeróżnych źródeł wiedzy a skorzystaniem z tego kompendium dla początkującego inwestora. Trzeci brzeg Styksu (14,93 zł w Publio; MOBI + EPUB) – kryminał retro Krzystzofa Beśki. Ocena 6,8/10 w LC. Łódź 1892 r. Miasto dymiących kominów, pracujących pełną parą fabryk włókienniczych, rozkwitających i upadających fortun. Ziemia obiecana dla wielu, ziemia przeklęta dla innych. Z pałacu fabrykanta Friedricha Neumanna zostaje nocą porwany jego 6-letni syn. Po kilkunastu dniach znika też dziecko inżyniera Szałkowskiego z fabryki Scheiblera. W tym samym czasie do Łodzi przyjeżdża zlicytowany szlachcic Andrzej Potulicki i również przepada bez wieści. Detektywom Riepinowi i Raczyńskiemu – bo to głównie ich poczynania czytelnik będzie śledził w tej fabule – wkrótce udaje się złapać trop… Tło (2,99 zł w Wolnych Ebookach; MOBI + EPUB + PDF) – interaktywna powieść Beniamina Muszyńskiego, przeceniona o 70%. Jeśli nie mieliście okazji kupować w Wolnych Ebookach, teraz warto. Przypominam, że „Tło” to tzw. paragrafówka, czyli książka, w której to my decydujemy o losach bohatera. Polecam! Akcja powieści dzieje się w steampunkowej rzeczywistości stojącej na skraju rewolucji. Bohaterem, w którego przyjdzie wcielić się czytelnikowi, jest malarz tworzący w duchu realizmu. To uzdolniony artysta, któremu przyszło żyć w czasach gwałtownych przemian gospodarczych i społecznych. Podczas, gdy całe Cesarstwo zachwyca się potęgą silnika parowego, a różnice pomiędzy bogatymi i biednymi rosną w zastraszającym tempie, na arenie politycznej pojawia się nowa siła. Technokraci marzą o obaleniu dotychczasowego ładu i powrotu do czasów Imperium, gdzie sprawowane silną ręką rządy zapewniały masom ludzkim chleb i pracę, w zamian żądając pełnego oddania dla kraju. Mafia (6,99 zł w Nexto; EPUB + MOBI) – kolejny zbiór artykułów w serii „Focus Historia poleca”. Promocja już chyba po raz 3 czy 4. W tym tomiku znajdziesz odpowiedzi na pytania: - czy istniała mafia w przedwojennej Polsce ? - dlaczego Al Capone bał się Heńka Wojciechowskiego? - kogo terroryzował zbój Materna? - kto stracił fortunę w kasynie w Sopocie? - jak zginął Rockefeller kokainy? - dlaczego nikt nie pokona włoskiej Camorry? Jeszcze parę pojedynczych premier:  Sen i śmierć (25,66 zł w Publio; MOBI + EPUB) – thriller A.J. Kasinskiego z Ambera. Ciąg dalszy historii Nielsa Bentzona i Hannah Lund. W tej cenie dostaniemy pierwszy tom gratis – odpowiednia oferta pokaże się po dodaniu do koszyka. Bohaterowie znani z bestsellera „Ostatni dobry człowiek” powracają! Niels Bentzon, wybitny negocjator policyjny, powinien był ją przekonać. Nie dopuścić, by tej upalnej letniej nocy skoczyła z mostu w Kopenhadze. Ale mu się nie udało. Dlatego teraz jej ciało leży na środku torów. Kobieta ma zmiażdżoną czaszkę, na jej ręce widnieje tajemniczy napis. Kim jest? Co sprawiło, że skoczyła? Ktoś ją prześladował, doprowadził do tego, że wybrała śmierć?  Dotyk Crossa (20,93 zł w Publio; MOBI + EPUB) – pierwszy tom trylogii Sylvii Day. Najszybciej sprzedający się tytuł ostatniej dekady! Magnetyczny, płomienny romans, w którym gęsta od emocji historia poszukiwania miłości miesza się z bezwstydną erotyką. Powieść, którą czytają kobiety w trzydziestu sześciu językach na całym świecie! Dziś kończą się promocje: MotywAkcja w Złotych Myślach – czyli 5 e-booków dzisiaj o ok. 50% taniej. O tej akcji pisałem osobno.  Pozostałe promocje tygodnia:  Wydawnictwo Impuls -25% w Virtualo – to ponad 200 książek – głównie specjalistycznych, np. o pedagogice. Mniej więcej połowa tylko w PDF. Przykładowe tytuły: Jak się nie nudzić na emeryturze (14,85 zł),  Antropologia kulturowa. Część I (21,00 zł), Dziecko autystyczne z zespołem Aspergera (13,50 zł). Pismo Święte Nowego Testamentu i Psalmy na Woblinku. Jest to tłumaczenie protestanckie wydane przez Ewangeliczny Instytut Biblijny. Kupić możemy: Nowy Testament (11,90 zł), Psalmy (9,90 zł), Nowy Testament + Psalmy (19,90 zł). Radzę kupować osobno ze względu na lepszą nawigację. Napiszę o tym wydaniu dokładniej. Woblink oddaje kasę! Kody promocyjne otrzymuje każdy, kto w okresie 3 tygodni dokona zakupów za pośrednictwem woblink.com na kwotę minimum 30 zł. O promocji pisałem więcej. Promocja trwa do 8 listopada. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. No, to już chyba promocja miesiąca się zrobiła. Niedawne premiery:  Nowe przygody Jakuba Wędrowycza – tylko w Publio na razie można kupić Truciznę (24,05 zł) – kolejny, siódmy już tom przygód egzorcysty-amatora. Z tej okazji Publio przeceniło do 11 listopada także sześć pozostałych części: kupimy je w cenach 12-15 zł. Jezioro krwi i łez (25,66 zł w Publio; MOBI + EPUB) – jeden z głośniejszych debiutów kryminalnych roku 2011 autorstwa Jamesa Thompsona. Po dodaniu do koszyka, za darmo możemy dodać też „Anioły śniegu” tego samego autora i z tym samym bohaterem – inspektorem Kari Vaarą. Niewierni (35,40 zł w Publio; MOBI + EPUB) Vincenta Severskiego – to chyba najdroższa e-bookowa premiera w Polsce – ale pewnie wielu fanów „Nielegalnych” się skusi.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 