Dwie duże (i dwie mniejsze) promocje zaczął wczoraj Woblink, warto więc o nich napisać osobno.  Jasne i ciemne karty historii II wojny światowej – to książki m.in. o Powstaniu Warszawskim, grze wywiadów albo śmierci generała Sikorskiego. Przykładowe tytuły:  Powstanie 44 (9,90 zł) – to chyba najtańsza okazja na książkę Normana Daviesa Zamach (13,16 zł) – i inne tytuły Tadeusza Kisielewskiego Czarna Kawaleria. Bojowy szlak pancernych Maczka (12,45 zł) Tajna wojna Churchilla (25,35 zł) i inne tytuły Bogusława Wołoszańskiego.  A teraz zmiana nastroju. Śmiej się z Woblinkiem – to zbiór powieści czy opowiadań bardziej rozrywkowych, w sam raz na letnią plażę.  Świat według Clarksona 1 (nowe wydanie) (9,96 zł) – i pozostałe trzy części Podróże małe i duże, czyli jak zostaliśmy światowcami (9,96 zł) – książkę Manna i Materny właśnie skończyłem ponownie czytać – wcześniej miałem jej pierwsze wydanie w latach 90. Warto – i to znacznie bardziej niż „solowego” Manna – Rockmann. Jak nie zostałem saksofonistą którego też dostaniemy w tej samej cenie. Handlarze czasem (11,84 zł) – prześmieszna powieść Tomasza Jachimka o tym co może się stać, jeśli czas byłby dobrem wymienialnym na pieniądze. Ja, jako wykopalisko (10,76 zł) – wspomnienia Jacka Fedorowicza były już parukrotnie w promocji. Bóg, kasa i rock’n'roll (9,96 zł) – czyli rozmowy Hołowni i Prokopa o religii. Chłopaki w sofixach (12 zł) Blog osławiony między niewiastami (17,90 zł)  Jest też kilka premier:  12x śmierć (14,90 zł) – to relacja ze współczesnej Tajlandii, której bohater, Polak, Michał Pauli został skazany na karę śmierci za handel narkotykami. Opisując swoje sześć lat za murami, Autor ukazuje drugą stronę Krainy Uśmiechu – jak często nazywana jest przez turystów Tajlandia. Przetrwał – dzięki woli życia, miłości, wytrwałości, determinacji, oddaniu i wsparciu Rodziny. Jego prośbę o ułaskawienie, poparli trzej polscy prezydenci: Lech Wałęsa, Aleksander Kwaśniewski i Lech Kaczyński. Prośba została przyjęta – ułaskawiony przez Króla Tajlandii – w grudniu 2009 roku Michał Pauli wrócił do Polski. „  Trzy książki na temat Marylin Monroe, m.in. „Blondynka”. Jak zwykle bywa przy promocjach z Woblinka, patrzmy na to w jakich formatach są książki, bo nie wszystkie mają format MOBI, np. świetny „Berlin 1945″ Antony’ego Beevera jest tylko w formacie EPUB z zabezpieczeniami. 