Aktualizacja z 31.12: Promocja się skończyła i cena zaraz się zmieni na wyższą. Za to w dzisiejszym Kindle Daily Deal mamy 3 książki historyczne Stephena E. Ambrose, znanego w Polsce głównie z „Kompanii Braci”. Drugiej wojnie światowej poświęcona jest Citizen Soldiers: The U.S. Army from the Normandy Beaches to the Bulge to the Surrender of Germany (Kindle Edition), a dwie pozostałe dotyczą starszej historii USA.   Trochę spóźniony Kindle Daily Deal, bo zostało jeszcze 11 godzin, ale wcześniej nie miałem czasu, a książka chyba warta opisania. Powieść Lois Lowry, Giver ($0,99) wydana została w Polsce jako „Dawca”. Oto opis wydawcy. W świecie Jonasza wszystko jest doskonałe: nie ma bólu, przemocy ani cierpienia, nie trzeba podejmować decyzji ani dokonywać wyborów. Nie ma też barw, muzyki ani uczuć. Obowiązuje tu ścisły regulamin, którego nikt nie waży się łamać. Każdy zna przypisaną mu rolę w społeczeństwie i wykonuje ją perfekcyjnie. Dwunastoletni Jonasz ma właśnie otrzymać swoją i rozpocząć szkolenie. Wtedy dowiaduje się czegoś, co nim wstrząsa i burzy tak mozolnie wypracowany ład jego świata. Wielokrotnie nagradzana, bestsellerowa powieść znakomitej amerykańskiej pisarki Lois Lowry, z pogranicza fantastyki i utopii społecznej. Okrzyknięta mianem Orwellowskiego „Roku 1984″ dla dzieci. Linki do recenzji na Merlinie oraz Biblionetce. Tego rodzaju antyutopie bardzo lubię, dlatego chętnie sobie poczytam Dawcę w oryginale. Oferta tylko do jutra, do godziny 9 rano. 