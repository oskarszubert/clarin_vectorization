Serwis FantastykaPolska.pl ma już prawie 300 tytułów od 50 autorów. Zobaczmy co nowego się tam pojawiło. O inicjatywie Roberta J. Szmidta pisałem zaraz po jej starcie, w styczniu tego roku. Przypomnijmy – jest to baza darmowych e-booków udostępnionych przez ich autorów, najczęściej w trzech formatach i na wolnej licencji. Jedynym warunkiem pobrania książek jest rejestracja. Początki były skromne, choć bardzo obiecujące. I potwierdziło się. W serwisie jest już prawie trzysta tytułów. Wśród autorów, którzy pojawili się w ciągu ostatnich miesięcy są m.in. Andrzej Drzewiński, Jacek Inglot, Emma Popik i Robert M. Wegner. Robert J. Szmidt powiedział mi ostatnio, że zaledwie kilka osób nie było zainteresowanych publikacją – większość jest bardzo otwarta na to, żeby podzielić się starszymi opowiadaniami, nowelami czy zbiorami. Jest też nawet 10 powieści. Przegląd nowości z listopada i grudnia Przyjrzyjmy się, co ostatnio pojawiło się w serwisie – zacytuję cotygodniowe aktualizacje przesyłane z serwisu. 2 grudnia Oto on: Robert M. Wegner, laureat wielu nagród branżowych (był nominowany do wszystkich w ostatnich latach), pisarz który przez wielu stawiany jest na równi z Sapkowskim i Kresem, oczywiście tam, gdzie porównuje się polskich mistrzów fantasy. Ale Robert nie zamyka się w jednym gatunku, czego dowodem jest jeden z prezentowanych dzisiaj tekstów. To klasyczne science-fiction, którego nie powstydziliby się najlepsi z najlepszych. Dajemy wam dzisiaj dwie nowele, a nawet mikropowieści, które objętością dorównują niejednej książce.  nowela – Wszyscy jesteśmy Meekhańczykami – Robert M. Wegner (Zajdel 2009) nowela – Wszystkie dzieci Barbie – Robert M. Wegner  25 listopada Uzupełniamy biblioteczki Roberta J. Szmidta i Rafała Dębskiego a zadebiutuje w naszej bazie kolejna autorka broniąca barw klasyków, choć możecie znać jej teksty także z antologii wydawanych przez Fabrykę Słów. Dzisiaj otrzymacie jej niepublikowany nigdzie tekst, jeden z kilku, które pojawią się w najbliższym czasie. A oto lista nowych tytułów:  nowela – Różaniec z bursztynu – Rafał Dębski nowela – Mały – Robert J. Szmidt. opowiadanie – Jedyna – Katarzyna Urbanowicz  18 listopada Dzisiaj dodajemy trzy e-booki uzupełniające biblioteczki naszych autorów.  powieść – Oko węża – Paweł Rejdak nowela – Invidia – Rafał Dębski opowiadanie – Syn rzeźnika – Grzegorz Żak.  12 listopada Na początek proponujemy prawdziwą gratkę dla miłośników starego dobrego sf. Oto kontynuacja jednego z najlepszych opowiadań Jana Maszczyszyna, ciąg dalszy Strażnika napisany ponad ćwierć wieku po oryginale! Klasyczną polską sf reprezentuje także kolejny tekst Emmy Popik, biblioteczka udostępnionych e-booków tej znanej, i to nie tylko w Polsce, autorki staje się naprawdę imponująca. Trzecim tekstem jest klasyczne fantasy autorstwa Mileny Wójtowicz. Zawartość uaktualnienia:  Jan Maszczyszyn - opowiadanie – Strażnik. Emma Popik - opowiadanie – Wywiad z Bogiem Milena Wójtowicz - nowela – Zasady tajemnic  4 listopada Jacka Inglota nie trzeba nikomu przedstawiać, autor Wypędzonego (na końcu tekstu znajdziecie linka do znakomitego trailera tej powieści) prezentuje dzisiaj jeden ze swoich najbardziej znanych tekstów o nauczycielach walczących z demonem: nowela – Cień Tezcatlipoki Nowym pisarzem w tym zestawieniu jest Piotr Rogoża, jeden z najbardziej obiecujących twórców młodego pokolenia. Miejmy nadzieję, ze to nie ostatnia jego wizyta na naszej stronie: nowela – Skrawki Imienia dobrego starego science fiction broni w tym tygodniu także długi tekst Andrzeja W. Sawickiego: nowela – Miasto strażników Podsumowanie To naprawdę dużo czytania, wszystkimi tytułami da się wypełnić niejeden czytnik. Wszystkim miłośników gatunku polecam FantastykaPolska.pl - warto przy rejestracji zapisać się też na newsletter, będziecie wtedy na bieżąco. Dodać trzeba, że serwis jest niekomercyjny, za konwersję odpowiada RW2010. Pytanie: co ciekawego w zasobach Fantastyki udało Wam się znaleźć? Piszcie w komentarzach. Czytaj dalej:  Opowiadania nominowane do Nagrody Zajdla (w części) za darmo ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński Świt ebooków – kwartalnik z RW2010 Fragment nowego Wiedźmina do pobrania! Ale zamawiać można… wyłącznie papier Nagroda Zajdla: 11 nominacji i… 10 ma wersje e-bookowe! epodreczniki.pl już działają – na razie tylko matematyka: EPUB, PDF i online 