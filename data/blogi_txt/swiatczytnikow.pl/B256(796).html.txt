To może zainteresować nowych fanów George’a Martina – A Game of Thrones 4-Book Bundle: A Song of Ice and Fire Series – 4 tomy cyklu „Pieśni lodu i ognia” możemy kupić jako jeden pakiet na Kindle za $13.79. W jednym pliku znajdziemy wszystkie tomy wydane przed 2011:  Gra o tron (A Game of Thrones) Starcie królów (A Clash of Kings) Nawałnica mieczy (A Storm of Swords) Uczta dla wron (A Feast for Crows)  W Polsce dwa ostatnie tomy ukazały się w dwóch częściach, tak więc w księgarni trzeba wydać około 240 złotych (średnio po 40zł za 6 tomów). Decydując się na czytanie po angielsku płacimy około 40 złotych, a zatem 1/6 tego, ile byśmy wydali w polskich księgarniach. Jest to jednak chwilowa obniżka, bo niedawno jeszcze zestaw kosztował $20. Darmowy fragment zawiera sporą część Gry o tron, więc można się zorientować czy jesteśmy w stanie to czytać w oryginale.  Jak wynika z recenzji, zestaw ma pewne problemy z nawigacją, co jest efektem połączenia kilku książek w jednym pliku – nieprawidłowo działa link „Table of Contents”, no ale gdy czytamy „byle do przodu”, nie będzie to wielki kłopot. Jak sprawdziłem problem dotyczył starszej wersji, nowsza, do której linkuję w artykule ma już poprawną nawigację. Jeśli będziemy chcieli dokupić nowy, piąty tom: A Dance with Dragons: A Song of Ice and Fire: Book Five, czeka nas rozczarowanie, gdyż kosztuje on więcej niż poprzednie 4 tomy, mianowicie prawie 20 dolarów. Inna sprawa, że jeśli dopiero zaczynamy swoją przygodę z Martinem, to zanim przeczytamy pierwsze 4 tomy, kolejny zdąży potanieć. :-) Dzień po publikacji tego wpisu, cena „Dance with Dragons” spadła też do $13.79. Dlaczego o tym piszę? Zaskoczeniem dla mnie były życzenia osób, które wygrały nasz konkurs „Moja przygoda z czytnikiem” – parę z nich chciało właśnie coś Martina, m.in. ten zestaw 4 książek. :-)  A że jak wspomniałem, cena jest ostatnio niższa, warto o tym donieść. A Wy czytacie Martina? A jeśli tak, to w jaki sposób? W papierze czy na czytniku? Po polsku czy po angielsku? Czytaj dalej:  Polska edycja Fantasy   Science Fiction wyłącznie w Kindle Store Automatyczna aktualizacja książek z Kindle Store – włączać czy nie? Amazon przejmuje Goodreads i możliwe, że zintegruje go z Kindle Wydawnictwo SQN w Kindle Store Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Czytaj bez limitu na Androidzie – Legimi wchodzi na nową platformę 