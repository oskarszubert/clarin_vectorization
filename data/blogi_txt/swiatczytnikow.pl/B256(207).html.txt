Dzisiejsza edycja jest trochę spóźniona i pewnie część z tych książek już w poniedziałek nie będzie darmowa, dlatego sprawdzajcie ceny przy „kupowaniu”.  Presentations Skills That Will Take You to the Top (Collection) – na temat książek Jerry’ego Weissmanna o sztuce prezentacji pisałem już parokrotnie. W tej kolekcji zebrano wszystkie trzy: „Presenting To Win”, „In The Line of Fire” oraz powtórkową „Presentations in Action”. Pozycja obowiązkowa, choć kompletnie niewybaczalny jest brak spisu treści i to w pliku, na który składają się 3 książki. Minimalism: Essential Essays – zbiór artykułów na temat minimalizmu, przygotowany przez autorów z bloga theminimalists.com. Co ciekawe, według wpisu, jeśli ktoś potrzebuje pliku EPUB/PDF, może o niego poprosić autorów, a kto chce się odwdzięczyć za ten zbiorek, może kupić ich inne książki. Dobry pomysł na promocję. Vegan Junk Food: 225 Sinful Snacks that are Good for the Soul – książka kucharska dla wegan, którzy potrzebują czasami coś sobie szybko przekąsić. George Lindsay and the Art of Technical Analysis: Trading Systems of a Market Master – Lindsay był jednym z twórców nowoczesnej analizy technicznej, działającym w latach 50-70. ubiegłego wieku. Książka próbuje pokazać, jak jego nauki przydać się mogą i dziś. Polecam przy okazji lekturę komentarzy – paru czytelników wykryło szeroko zakrojoną próbę podbicia ocen przez fałszywe komentarze. Bywa i tak. Five Loaves, Two Fishes and Six Chicken Nuggets (Bright ‚I’s) – zbiór krótkich felietonów o tym jak wygląda świat fast-foodów. Simple Solutions for Families in the Fast Lane – porady dla rodzin, które są tak zabiegane, że nie mają czasu być razem. Practically Green: Your Guide to Ecofriendly Decision-Making – jak być „zielonym”, nie tylko teorii ale i w praktyce? Autorka radzi jak np. robić „domowe” kosmetyki, albo środki czyszczące. Użytkownicy Kindle Touch, Kindle for PC oraz Kindle for Android zobaczą tę książkę w nowym formacie KF8 – estetyczne ramki, nagłówki i sporo ilustracji. The Writer’s Idea Book 10th Anniversary Edition: How to Develop Great Ideas for Fiction, Nonfiction, Poetry, and Screenplays – cierpisz na „blokadę pisarza”? W tej książce znajdziesz dziesiątki porad, jak przejść od pomysłu do gotowego dzieła. Także format KF8, choć tu bez rewelacji. Przy okazji – w Kindle for PC nowy format Amazonu rozpoznamy przez to, że nie da się ustawić widoku dwukolumnowego. The Fitting Room: Putting On the Character of Christ – książka o tym jak pielęgnować w sobie najważniejsze cnoty takie jak umiejętność wybaczania, wewnętrznego pokoju i porzucania starych nawyków. Robber Barons of the Big Board: A Feature Screenplay – rzecz nietypowa, bo scenariusz zainspirowany książką „The Cost Could Be Fatal—My War Against Wall Street’s Giant”. Podobnie jak ona opowiada o ponurej codzienności rynków finansowych. (ponownie) The Truth About Negotiations – cała (?) prawda o negocjacjach w postaci krótkich rozdziałów, opartych na metodyce win-win. Na studiach miałem roczny kurs negocjacji i spis treści ksiażki jest bliski temu czego mnie uczono. Podobno każdy z nas negocjuje codziennie, warto więc poczytać. Przy poprzedniej okazji Hubert polecał w komentarzach tę książkę i napisał kiedyś o niej na swoim blogu. (ponownie) Critical Thinking: Tools for Taking Charge of Your Professional and Personal Life – rzecz o tym, jak myśleć krytycznie, łącznie z ćwiczeniami. Choć, jak donoszą recenzenci, nie zawsze ten krytycyzm włączyli sobie autorzy… Przypomnienie:  Wszystkie polecane, a wciąż darmowe e-booki z Kindle Store znajdują się na stronie zbiorczej. Sprawdzaj zawsze cenę przy kupnie, ale jeśli się pomylisz, masz 7 dni na zwrócenie książki. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 