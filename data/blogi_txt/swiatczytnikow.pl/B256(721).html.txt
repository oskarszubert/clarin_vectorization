Konferencja konferencją, a teraz rzeczywistość. Zacznijmy od rzeczy pozytywnych. Nowy Kindle   Nowy Kindle jest już dostępny w wersji międzynarodowej i można go zamówić do Polski. W porównaniu do „starego” Kindle Classic,  jest on o 20 dolarów tańszy i kosztuje $89. Jak wygląda wyliczenie?  Płacimy zatem: $89,00 za urządzenie $20,98 za wysyłkę $25,30 opłat celnych (jest to 23% polskiego VAT) Razem: $135,28 – co przy dzisiejszym kursie dolara daje około 440 złotych.  Cena wychodzi naprawdę atrakcyjnie – podatkiem jest to  ok. 80 zł taniej niż w przypadku Classic. Wysyłka od 12 września. Kindle 5 nie ma niestety ekranu paperwhite. Jest to właściwie ten sam model co Kindle Classic – tyle że tańszy i ma czarną, a nie srebrną obudowę. Ekran to Pearl 800×600 znany z Kindle 4. Mamy więc do czynienia z niewielkim liftingiem. Nowy Kindle spełnia rolę taniego i prostego czytnika do codziennego zastosowania. Niższa cena sprawi, że będzie jeszcze bardziej dostępny dla przeciętnego czytelnika. Co ciekawe – starego Classica wciąż możemy zamówić, ale w tej sytuacji się to nie opłaca. Nowy Kindle Paperwhite Aktualizacja z 24 stycznia 2013: Nareszcie! Nowy czytnik Amazonu można już zamawiać do Polski! Podmieniłem linki poniżej. A teraz znacznie gorsza informacja. Flagowy model Amazonu, czyli Kindle Paperwhite będzie na razie dostępny wyłącznie w Stanach. Są dwie wersje:  Kindle Paperwhite WIFI ($119 za wersję z reklamami; $139 za wersję bez reklam) Kindle Paperwhite WIFI+3G ($179 z reklamami; $199 bez reklam)  Niestety próba zamówienia zwraca nam znany komunikat:  Powtarza się więc sytuacja z Kindle Touch, który po premierze w październiku 2011 doczekał się wersji międzynarodowej dopiero w lutym tego roku. Z ciekawszych zmian – też niestety na gorsze: Paperwhite będzie miał tylko 2GB pamięci, co oznacza zaledwie 1,25 GB na treści użytkownika – tyle co Kindle Classic. Paperwhite nie będzie też miał (chyba) dźwięku. Podsumowując – jestem rozczarowany, że Amazon znowu potraktował Europę jako terytorium o niższym priorytecie. Choć powinniśmy się do tego przyzwyczaić. Czytaj dalej:  „All-new” Kindle Paperwhite 3G również dostępny i wysyłany od 8 listopada Jest już *nowy* Kindle Paperwhite! Bez rewolucji? Kindle Paperwhite II już w Stanach, oto pierwsze recenzje „All-New” Kindle Paperwhite wysyłany do Polski od 15 października! Kindle Paperwhite 3 będzie miał ekran Mobius? Nowy Paperwhite jako jedyny ma następcę ekranu Pearl – czyli E-Ink Carta 