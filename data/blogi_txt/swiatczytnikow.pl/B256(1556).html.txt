Jeden z autorów serwisu Techcrunch miał już okazję obejrzeć nowy tablet Amazonu. Zdjęć nie zrobił – to co powyżej, to tylko wizualizacja – ale podał parę szczegółów. Tablet ma wejść do sprzedaży w okolicach października i będzie kosztował w Stanach ok. 250 dolarów. Różne szczegóły techniczne to:  ekran 7 cali, multitouch 6GB przestrzeni na dysku brak fizycznych przycisków, brak kamery  Pod względem oprogramowania jest to przerobiony Android, który zmusi użytkowników do kupowania aplikacji w Amazonie, a nie w Android Market. Poruszanie się między muzyką, filmami i książkami odbywa się na zasadzie „cover flow” znanej z produktów Apple. Nie wiadomo, jak nowy tablet będzie się nazywał. Ostatnio Amazon zarejestrował domenę KindleScribe.com, co uruchomiło falę plotek, ale nic konkretnego. Szczerze mówiąc, propozycja z Amazonu nie jest czymś, co mnie jako użytkownika Kindle specjalnie podnieca, gdybym miał dzisiaj kupić tablet o tej wielkości, wybrałbym pewnie Samsung Galaxy Tab. W 2012 ma się ukazać 10-calowa wersja tabletu i to może już być do niektórych zastosowań przydatne. Pytanie tylko, czy urządzenia te będą sprzedawane poza Stanami, bo nie jest to wcale takie oczywiste. Bardziej interesujące nas pytania, to co z kolejną wersją czytnika Kindle? Tutaj wciąż krążą jedynie luźne plotki. Według niektórych, Kindle 4 ukaże się dopiero w 2012, takie były też moje przewidywania. Inni twierdzą, że już pod koniec tego roku zobaczymy nową wersję Kindle, a nawet dwie, w tym jedna z ekranem dotykowym (co byłoby odpowiedzią na Nooka i Kobo), druga z klawiaturą. Wiadomo też, że Amazon pracuje nad urządzeniem hybrydowym, które ma łączyć zalety e-papieru i tabletu, ale jest jeszcze daleko do jego ukończenia. Wnioski dla nas? Śpijmy spokojnie, na razie Kindle 3 pozostaje głównym narzędziem do czytania z Amazonu. Nie ma też sensu czekać na nowy czytnik, o którym na razie nic nie wiadomo. Czytaj dalej:  Nowe tablety Kindle Fire HD i HDX wysyłane do Polski, ceny od 700 zł Tablety Kindle Fire do $40 taniej i… fałszywy alarm (?) jeśli chodzi o Classica Kindle Fire HD ma wersję międzynarodową! Wysyłka od 13 czerwca. Appstore już działa w Polsce Ku przestrodze: przykra sytuacja z aukcji Kindle Jaki będzie kolejny Kindle? HD, DX3, Color, Flex, Mini? Oto wszystkie zebrane domysły [NIEAKTUALNE] Ostateczna przecena na Kindle DX – tylko $189! 