Powyższy obrazek obiegł w ciągu ostatnich dni wiele serwisów społecznościowych i wywołał powszechny zachwyt. Nawet mieszkańcy Bukaresztu nie mogli w niego uwierzyć. :-) Na zdjęciach widzimy stację Piaţa Victoriei w bukaresztańskim metrze. Została ona zmieniona w …cyfrową bibliotekę. Każda książka ma kod QR, po jego wskanowaniu wchodzimy na stronę, z której możemy pobrać fragmenty kilkudziesięciu tytułów w formacie EPUB oraz PDF. Jak donosi Romania Insider, jest to część akcji promocyjnej firmy Vodafone, a książki (wszystkie po rumuńsku) dostępne będą do końca października. Podobno są też tam linki do książek z projektu Gutenberg, ale rumuńskie źródła tego nie potwierdzają. Przygotowano też mobilną stronę http://www.bibliotecapemobil.ro/ z całym katalogiem. Bardzo mi się ten pomysł podoba. Kody QR w miejscu, w którym musimy na coś czekać, np. na pociąg, szybko ściągnięty fragment na telefon, a jeśli nam przypasuje – to w domu kupujemy wersję pełną. Która z naszych księgarni odważy się na taki pomysł? A może jakiś projekt niekomercyjny? Potrafię sobie wyobrazić ściany stacji Metro Centrum w Warszawie wypełnione linkami do Wolnych Lektur… Czytaj dalej:  ComicsRage – tak jak BookRage, ale z komiksami TOP15 polskich księgarni e-booków według miesięcznika Press Photoshop i Lightroom w eBookpoint – moje rekomendacje Ceny e-booków w Amazonie, czyli jak to zamiast Luksemburga, znaleźliśmy się w Polsce Czytelnictwo e-booków w Polsce, czyli błąd statystyczny Francja obniża VAT na e-booki, ale… tylko bez DRM! Prztyczek w nos Amazonu? 