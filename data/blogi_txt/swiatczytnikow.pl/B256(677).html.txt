Wierni czytelnicy pewnie pamiętają akcję Naszej Księgarni, która na w lutym tego roku rozdawała „Zmorojewo”. Pewnie się udało, bo teraz mamy bardzo podobną. Ze strony Naszej Księgarni można pobrać książkę L.H. Zelman, „Tożsamość anioła”. Są dwa formaty: MOBI i EPUB. Poniżej opis książki. Jeśli pewnego dnia okaże się, że jesteś aniołem i twoja obecność na ziemi to nie przypadek… Czy w to uwierzysz? Andrea to wrażliwa i inteligentna dziewczyna, ale brak jej pewności siebie. Nawet kiedy Kaspar, najatrakcyjniejszy chłopak na studiach, okazuje jej zainteresowanie, nie potrafi mu zaufać. Kaspar budzi w niej niezrozumiały niepokój, tym bardziej że dookoła zaczynają się dziać rzeczy trudne do wyjaśnienia. Dziewczyna ma poczucie, że jej śladem ktoś podąża. Ktoś, kto nie jest człowiekiem… Czy znajdzie w sobie siłę, by zmierzyć się z przeszłością i zmienić przyszłość? Jak wiele można poświęcić dla miłości? Tematyka książki kompletnie mnie nie interesuje, ale ma ona na Biblionetce mocną czwórkę (4,22/6), a na LC nawet 7/10. I co najważniejsze: jest to pierwsza część cyklu, a drugą możemy kupić. Niestety – ta druga część, czyli „Bezsenność anioła” dostępna jest tylko jako PDF. To może zniechęcić osoby zainteresowane. Dlatego apel do Naszej Księgarni – warto szybko uzupełnić asortyment o prawdziwego e-booka. Czytaj dalej: Accelerando – nagradzana powieść SF na licencji CC Więcej niż oszczędzanie pieniędzy – tom I bezpłatnego e-booka od Michała Szafrańskiego Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Ruszył BookRage 3 – tym razem polskie fantasy: Piskorski, Guzek, Brzezińska, Kres Kindlowy modlitewnik do pobrania Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje 