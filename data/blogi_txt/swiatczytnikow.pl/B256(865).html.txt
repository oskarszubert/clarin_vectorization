W serwisie MamStartup.pl natrafiłem wczoraj na interesujący wywiad z Marzeną Zawadzką – prezesem firmy Inpingo. Platforma Inpingo wspomaga wydawców w przygotowaniu publikacji elektronicznych. Jej cechą charakterystyczną jest oparcie się na formacie XML, z którego dopiero można generować książki w innych formatach. Co jednak z mentalnością wydawców? Największe trudności wydawcy, ale nie tylko, my wszyscy mamy ze zrozumieniem zmian, jakie wywołał szybki rozwój technologii. [...] Dodatkowa barierą jest też zrozumienie, że rynek treści cyfrowej rządzi się własnymi prawami, a naturalne odwoływanie się do doświadczeń wyniesionych z rynku książki drukowanej przynosi więcej szkody niż pożytku. Jeden z przykładów szkodliwego myślenia wydawców to „tradycyjne” spojrzenie na piractwo „chomikowe”: Być może warto spojrzeć na nielegalną dystrybucję jak na darmową reklamę. Jeżeli jakaś książka została udostępniona na półlegalnym serwisie i załóżmy, że została ściągnięta 10 000 razy. Najczęściej jest tak, że wydawca mnoży tę liczbę przez cenę książki np. 30 zł i widzi, że stracił 300 tys. zł i to go zniechęca do wydawania książek elektronicznych, ponieważ budzi obawę, że jeszcze ułatwi nielegalną dystrybucję, przygotowując książkę w wersji elektronicznej. [...] Niemniej część z osób, które ściągnęły książkę, kupuje później egzemplarz papierowy, a zapewne część kupiłaby także wersję elektroniczną. Jeżeli więc spośród tych 10 000 tys. osób 20% zdecydowałoby się na zakup np. tańszej wersji elektronicznej – a powinna ona być tańsza co najmniej o 40-50%, czyli w granicach 15 złotych. W takiej sytuacji brak wersji elektronicznej na rynku oznacza stratę 2000*15zł, czyli około 30 tys. zł a trzeba jeszcze pamiętać o tym, że część osób, która ściągnęła plik, kupiła później wersje papierową. Co jest też ważne, to wciąż mała sprzedaż książek. Brak efektu skali nie pozwala wydawcom realnie odczuć korzyści ze sprzedaży wersji elektronicznych. Jeżeli polscy wydawcy mogliby sprzedawać książki w Amazonie, to bardzo szybko zobaczyliby, jakie są możliwości uzyskania przychodów. Na dużym rynku wraz z obniżeniem ceny sprzedaż wyraźnie wzrasta. Natomiast na polskim rynku bardzo trudno to zobaczyć, ponieważ oferta jest nadal bardzo skromna. Większość osób zainteresowanych ebookami albo kupuje je na Amazonie albo ściąga wersje nielegalne, bo legalnych zwyczajnie nie ma. I tu to błędne koło się zamyka. A tymczasem przed czytelnictwem się nie ucieknie, tym bardziej, że czytniki są coraz tańsze: Cena tych urządzeń nie wydaje się barierą nie do przeskoczenia. W ciągu ostatnich dwóch lat spadła o kilkaset złotych, a najtańszy na rynku Kindle kosztuje około 400 złotych. Przy tej cenie można przypuszczać, że wielu rodziców skłonnych do kupowania prezentów praktycznych i służących edukacji chętnie kupiłoby swojemu dziecku na gwiazdkę taki czytnik. Tu jednak dochodzimy do problemu braku e-booków i koło się zamyka. Mam jednak nadzieję, że edukacja rynku, którą zajmuje się m.in. Inpingo doprowadzi do zmiany mentalności wydawców. Czytaj dalej:  Antyweb wieści „zmierzch rynku e-papieru”. Znowu?! Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Akunin Book – pierwszy (?) na świecie czytnik firmowany przez pisarza Merbook, czytnik z Merlina – czyli właściwie co? Amazon kupił Liquavistę – czy to oznacza kolorowego Kindle? „Następca Paperwhite” może być w rzeczywistości następcą DX! 