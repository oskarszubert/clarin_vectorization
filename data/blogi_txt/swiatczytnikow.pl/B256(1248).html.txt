Najpierw dwie promocje, które trwają trochę dłużej, choć księgarnie nie podały terminów.  Załaduj czytniki na wakacje! – namawia Publio i ma 50% zniżki na kilkanaście książek, m.in. Czarna bezgwiezdna noc Stephena Kinga (14,99 zł), Mężczyźni, którzy nienawidzą kobiet Stiega Larssona (17,44 zł), Lubiewo Michała Witkowskiego (15,94 zł), albo Trzy wiedźmy Terry’ego Pratchetta (11,96 zł).  Bestsellery z gwarancją najniższej ceny – to nowa akcja Woblinka. Jeśli kupimy jakąś książkę z listy i znajdziemy ją w innej księgarni taniej, dostaniemy kod rabatowy o wartości 10 złotych. A teraz już pojedyncze promocje dnia: Spóźnieni kochankowie (12,45 zł w Virtualo; EPUB + MOBI) – słynna powieść Williama Whartona o tematyce dość ekstremalnej. Jack – amerykański biznesmen – porzuca świat interesów, aby na powrót odkryć swoje życie, malując ulice Paryża i żyjąc jak kloszard. Spotkanie z Mirabelle, niewidomą siedemdziesięcioletnią kobietą, odmienia całe jego życie. Związek, który się między nimi rodzi, okazuje się zaskakujący: potężny, niewinny, a jednocześnie głęboko erotyczny. Spóźnieni kochankowie to cudownie ciepła opowieść o miłości, która pokonuje wszelkie bariery, nawet barierę śmierci. Dexter. Taki sympatyczny morderca. (20,93 zł w eBookpoint; EPUB+MOBI+PDF) – coś dla fanów serialu, którzy chcą przyjrzeć się bliżej głównemu bohaterowi… Poznaj wszystkie tajemnice Dextera, odkryj nieznane fakty z jego podwójnego życia i rozpraw się z mitami. Jeśli masz odwagę, spróbuj zagłębić się w psychikę bezwzględnego mordercy, przyjrzyj się narodzinom potwora i przez chwilę popatrz na świat jego oczami. Przeczytaj także wywiad z ojcem Dextera — autorem książek o seryjnym mordercy z przedmieść — Jeffem Lindsayem. Od wielu lat nie oglądam telewizji [tak, dlatego mam tyle czasu na Kindle] i nazwisko kojarzyło mi się wyłącznie z „Laboratorium Dextera”, ale to nie ten serial. :-) Kilka premier Naszej Księgarni:  Pieśń Aborygenki. Podróż w głąb duszy Australii (11,94 zł w Virtualo) – jest dziś także okazją dnia Nexto w takiej samej cenie. Kupujemy więc tam gdzie nam wygodniej. :-) Szkoła gotowania Pod Amorem (12,54 zł w Virtualo) Xanth 2. Źródła magii (14,34 zł) – drugi tom cyklu Xanth Piersa Anthony’ego (dobrze odmieniam?). O kilkadziesiąt groszy taniej jest w Woblink, który ma też taniej pierwszą część .  Konkursy: Publio organizuje konkurs dla recenzentów – wystarczy dodać recenzję, najciekawsze dostaną nagrody dnia (ebook do wyboru). Pod koniec jury przyzna główne nagrody, którymi są nowy iPad oraz czytnik Boox i62. Wakacyjne zapasy z Legimi – kto do 2 lipca zrobi najwięcej zakupów w księgarni Legimi wygra tablet Dante z Androidem 4.0. Następni uczestnicy dostaną doładowania konta w wysokości 50 zł.  Inne promocje:  Fantastyka za pół ceny – to promocja Nexto, w której wszystkie e-booki Fabryki Słów zostały przecenione o 50%. Komuda, Grzędowicz, Pilipiuk, Dębski, Ziemkiewicz… Ebookpoint ma pierwsze audiobooki, m.in. Zakamarki Marki Pawła Tkaczyka czytane przez samego autora – na stronie książki znajdziemy kod rabatowy na 50% Tak sobie myślę… – premierowa autobiografia Jerzego Stuhra w Virtualo ze zniżką 26%. Na Legimi możemy kupić dwie książki Salmana Rushdie w cenie jednej, mianowicie „Harun i Morze opowieści” oraz „Luka i Ogień Życia”. Aby za obie zapłacić 29,90 zł trzeba dodać je do koszyka ze strony głównej. Publio ma dwie darmowe książki dla użytkowników serwisu Lubimy Czytać, a mianowicie „Umarli tańczą” oraz „Seks na Wysokich Obcasach”.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 