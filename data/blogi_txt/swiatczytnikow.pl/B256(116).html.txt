Aktualizacja: opisywana promocja już się skończyła. Nadal jednak warto pamiętać o Złotych Myślach, które jako jedno z niewielu wydawnictw sprzedają pliki PDF pozbawione uciążliwych zabezpieczeń. Bez problemu odczytamy je na Kindle.   CITEAM to platforma zakupów grupowych zrobiona przez Allegro, jeden z kolejnych konkurentów Groupona. Dziś w ofercie pojawiły się w niej kody promocyjne do e-książek ze Złotych Myśli. Płacimy 10 złotych i dostajemy 50 zł do wykorzystania na zakupach. Jeśli chodzi o korzystanie z kodu: Kod dotyczy wyłącznie wersji elektronicznych PDF (ebooki), na żadną inną wersję (audiobook mp3, audiobook CD, książka) – nie zadziała. Aby uwzględnić zniżkę z kodu rabatowego, należy wpisać go w trakcie składania zamówienia po wrzuceniu danych pozycji do koszyka w miejscu opisanym jako „kod rabatowy” (okienko to pojawi się po wejściu w „edytuj koszyk”). A następnie kliknąć na „zastosuj” – wówczas zostanie uwzględniony rabat. W jednym zamówieniu można wykorzystać tylko jeden kod. Kod jest jednorazowy – należy wykorzystać dany kupon w jednym zamówieniu, aby reszta kwoty nie przepadła. Można kupić kilka kuponów, ale kod promocyjny ważny jest tylko do 13 marca, dlatego nie warto kupować na zapas. Dostałem jednak potwierdzenie, że kod jest ważny do 13 czerwca, zgodnie z informacją na stronie. Warto podkreślić, że pliki PDF ze Złotych Myśli od ponad pół roku są oferowane BEZ ZABEZPIECZEŃ. Bez problemu wrzucimy i przeczytamy je na Kindle, w zasadzie niepotrzebna jest konwersja, ponieważ czcionka jest zwykle duża. Wydawnictwo Złote Myśli znane jest głównie z książek poradnikowych. Ze względu na nich program partnerski, wiele z tych e-booków nachalnie jest nam wciskana na różnych stronach. A często są to dość banalne i podobne do siebie „poradniki samorozwoju”: Jesteś tym czym myślisz, masz nieograniczone możliwości, wiara przenosi góry i podobne mądrości. Istnieje pewna specyficzna grupa odbiorców zainteresowana tą retoryką. Wśród kilkuset pozycji pewnie parę jednak może nas zainteresować, np. Jak wydoić unijną krowę, czyli rzecz o pisaniu wniosków o dotacje unijne. Ja poszedłem w ten nurt poradnikowy, choć nieco ambitniejszy i kupiłem sobie książkę Richarda Bandlera „Umysł, jak z niego wreszcie skorzystać”, której używałem kiedyś na studiach na zajęciach z NLP. Dołożyłem do tego „My czyli jak być razem”, który mam w wersji papierowej – świetny poradnik Tadeusza Niwińskiego, jednego z niewielu autorów, którzy nie kopiują amerykańskich wzorców. Niwiński wydał też „Boga Einsteina”, polemikę z „Bogiem urojonym” Dawkinsa, porowadzoną jednak z …agnostycznego punktu widzenia. Co kto lubi. Promocja trwa tylko dziś do końca dnia Po północy 10.03 data się zmieniła, a strona z kuponem aktywna będzie do końca 12 marca, myślę, że 80% zniżki (w praktyce troszkę mniej, bo albo nie wykorzystamy 50zł, albo musimy dopłacić powyżej tej kwoty) to niezły pomysł. Czytaj dalej: Ebookpoint wprowadza zakup e-booka na prezent Zmiany w Złotych Myślach – czy pionier e-booków w Polsce przetrwa? Projekt ustawy o cenie stałej na książki – niby nas nie dotyczy, ale i tak możemy się obawiać Audioteka ma… e-booki, które nazywa „audiobookami+” TOP15 polskich księgarni e-booków według miesięcznika Press Nie ma DRM – i gdzie są teraz Twoje książki? 