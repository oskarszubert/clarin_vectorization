Zamawianie Kindle z Amazonu stało się właśnie nieco łatwiejsze i… nieco trudniejsze, a może i droższe. Wszystko przez nową funkcję konwersji walut.  Zawsze gdy zamawialiśmy cokolwiek z Amazon.com, płaciliśmy oczywiście w dolarach. Dopiero bank przeliczał to po swoim kursie na złotówki czy też inną walutę karty. Najlepiej wychodzili ci, którzy karty mieli rozliczane w dolarach. Od niedawna na podsumowaniu kupna Kindle (piąty krok w przewodniku zakupu) widzimy przeliczenie zakupu na naszą walutę. Tak, można zapłacić bezpośrednio w złotówkach! Tyle że mina może zrzednąć, kiedy zobaczymy cenę, oto przykład dla Paperwhite: Pozycje na rozliczeniu nie zaskakują i wyjaśniałem je na blogu wielokrotnie: koszt czytnika + koszt wysyłki + kwota opłat importowych, w tym przypadku wynosząca równe 23% (polski VAT). Ale suma 705 złotych? Jeśli klikniemy „See Exchange Rate”, wszystko tłumaczy podany kurs:  3,585 zł za dolara? Więcej niż kurs średni, więcej niż jakikolwiek kurs sprzedaży polskich banków, który znajdziemy np. na spred.pl. Jak słusznie zauważyli koledzy z BookRage,  przebija nawet przygraniczne kantory. Po kliknięciu „Switch Currency” możemy przełączyć się na dolary – i porównanie wygląda następująco:   Jak to wyjaśnia Amazon? Klikamy „Learn More”:  A zatem… Amazon wychodzi nam naprzeciw i pozwala na składanie zamówienia w walucie lokalnej. Kwota jaką widzimy jest już ostateczna i obejmuje wszystkie możliwe prowizje wynikające z przeliczeń. Niby pozytywne, bo nigdy nie wiemy po jakim kursie przeliczy bank, a tak mamy pewność. Ale moim zdaniem to jest pewne nadużycie. Mam pod Amazona podpięte dwie karty – z Aliora i Inteligo. Oba banki na pewno różnią się kursem wymiany i prowizją. Przełączyłem karty – ale kasa, jaką Amazon od nas chce jest taka sama. Wynika z tego, że Amazon przelicza dolary na złotówki po kursie, który jemu się opłaci. Możliwe też, że bierze poprawki na możliwe zmiany notowań. Dlatego wszystkim zamawiającym w Amazonie radzę zmieniać walutę na dolary. Nie sądzę, aby polski bank policzył sobie więcej. Zaktualizowałem też przewodnik uwzględniając tę sytuację. Czytaj dalej:  To nie zombie, to Kindle Keyboard znów w sprzedaży ;-) „All-New” Kindle Paperwhite wysyłany do Polski od 15 października! Kindle DX znów taniej + parę tytułów od $2,90 [Nieaktualne] Tylko dzisiaj: Kindle Classic za 59 dolarów! Nowe tablety Kindle Fire HD i HDX wysyłane do Polski, ceny od 700 zł Kindle Fire HD ma wersję międzynarodową! Wysyłka od 13 czerwca. Appstore już działa w Polsce 