Prawie każdy serwis ma dziś kanał RSS. Dzięki temu możemy śledzić aktualności w jednym miejscu bez klikania po różnych stronach. Najpopularniejszy czytnik RSS to Google Reader. Dostęp do swoich kanałów z każdego miejsca na świecie, podział na foldery, to tylko niektóre jego zalety. Google Reader na Kindle A co, jeśli chcemy czytać RSS na Kindle? Też warto skorzystać z Google! Celowo nie warto próbować wersji mobilnej – bo w Kindle 3 bardzo dobrze działa oryginalny interfejs Google Readera. Przy użyciu Kindlowej przeglądarki wchodzimy na adres reader.google.com:  Nie wygląda za pięknie. Ten ekran jest za mały. Ale mamy na to sposób. Wciskamy na klawiaturze literę F (bacząc, aby kursor nie był w polu adresu) i proszę bardzo! Przełączyliśmy właśnie aplikację Google na pełny ekran i widzimy teraz same wpisy. Jeśli nie odpowiada nam wielkość tekstu, możemy kliknąć Aa na klawiaturze Kindle i wybrać którąś z wartości, np.:  fit to width – domyślnie actual size – trochę większy tekst (choć czasami nie ma różnicy) 150% – no tu już bardzo wygodnie się czyta.  Przykładowe ustawienie na Actual Size:  I na 150%  Skróć sobie drogę To nie koniec niespodzianek. Działają prawie wszystkie skróty klawiszowe Google Readera, na przykład:  N, P – następna, poprzednia notka spacja – następna strona – działa jak przycisk „next page” z boku czytnika. S – oznacz wiadomość gwiazdką, np. do późniejszego przeczytania G i potem S – przejdź do listy wiadomości z gwiazdką G i potem A – przejdź do wszystkich wiadomości  Lista wszystkich skrótów - na stronie Google. Nie działa niestety „V” czyli otwarcie linku z notki w nowym oknie, bo … przeglądarka Kindle nie obsługuje nowych okien. Jest to jedyna wada, na którą dotąd trafiłem – i oznacza, że możemy czytać tylko te RSS, które mają pełną treść. Ale większość blogów ma to właśnie zrobione w ten sposób. Nie tylko Google Reader Google Reader to nie jedyne wyjście, jeśli chodzi o czytanie RSS na Kindle:  Istnieje strona z RSS przygotowana specjalnie dla Kindle oraz Nooka: nowsci.com/reader, gdzie logujemy się loginem z Google Readera i możemy przeglądać nasze RSS – przy pełnym sterowaniu klawiaturą. O tym serwisie napiszę osobno. Są pewne usługi, które kanał RSS potrafią wysyłać na czytnik np. Kindle Feeder, albo Kindle4RSS. Niestety nie działają za idealnie, a dodatkowe opcje są płatne. Można też nasze konto z Google Reader podłączyć do Calibre i będzie robił z niego gazetki – tak jak opisywałem już przy przerabianiu gazet.  Podsumowanie Czytasz RSS? Warto spróbować zrobić to na Kindle. Dla przypomnienia:  Adres: reader.google.com (logujemy się); Wciskamy „F” aby przełączyć na pełny ekran; Z menu Aa wybieramy jedną z opcji w zależności od tego jaką chcemy mieć wielkość tekstu.  Parę razy wspominałem że Kindle nie jest  idealnym urządzeniem do przeglądania internetu – ale przy Google Readerze sprawdza się naprawdę dobrze. Bardzo przyjemnie się siedzi w autobusie i przegląda kolejne artykuły z ulubionych blogów. Jeśli ktoś szuka argumentu, aby kupić Kindle 3G, to… może właśnie go znalazł. Czytaj dalej:  Jaki czytnik będzie najlepszy do przeglądania internetu? Vocabulary Builder – czyli jak powtarzać słówka z nowym Paperwhite Kupujemy czytnik Kindle babci lub dziadkowi OpenDyslexic – font ułatwiający czytanie przy dysleksji [Prenumerata cykliczna w Nexto] – jak ustawić wysyłkę na Kindle? Instapaper ma nowy wygląd – i trochę nie rozumiem po co…. 