Króciutko, bo jestem w rozjazdach i korzystam z iPada. :) I Moved Your Cheese: For Those Who Refuse to Live as Mice in Someone Else’s Maze (0,99$) to odpowiedź na niezmiernie popularny poradnik „Kto zabrał mój ser?”, poświęcony tematowi zmiany i jej akceptacji. Autor „I Moved Your Cheese” podkreśla rolę osobistej odpowiedzialności i tego, że zamiast (jak myszy) akceptować potulnie każda zmianę, powinniśmy ją najpierw zrozumieć. Tragicznie się pisze na tym iPadzie. To nie była dobra zmiana, ale biorę odpowiedzialność i nie uchylam się od publikacji notki. Uzupełnienie: bo wróciłem do domu i mam już przed sobą fizyczną klawiaturę (a że Microsoftu, to inna sprawa). Książeczka, którą częściowo już przeczytałem, ma podobny motyw „bajeczki o myszach”, jak oryginalna „Who Moved My Cheese”, choć jest od niej mądrzejsza w sferze porad. Niektórzy w komentarzach Amazonu porównywali I Moved Your Cheese do słynnego „Atlas Shrugged” Ayn Rand, co jest moim zdaniem kompletnym nieporozumieniem. Ot takie czytadło na niedzielne popołudnie. 