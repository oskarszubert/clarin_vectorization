Tydzień temu wystartowaliśmy z serią artykułów na temat prenumerat cyklicznych w Nexto. Dzisiaj popatrzę bliżej na sam proces zamawiania takiej prenumeraty. Samo zamówienie jest dość proste i nie powinno nastręczać problemów. Na kilka szczegółów chcę jednak zwrócić uwagę. Po co prenumeraty cykliczne? Zacznijmy od tego, że same prenumeraty w księgarni Nexto nie są czymś nowym. Od dawna można było zamówić prenumeratę np. na trzy miesiące, albo pół roku. Odbywało się to w taki sam sposób jak kupienie pojedynczego numeru pisma. Dodawaliśmy prenumeratę do koszyka, opłacaliśmy ją – a następnie dostawaliśmy np. 26 kolejnych numerów – jeśli kupiliśmy prenumeratę tygodnika na pół roku. Pod koniec było to samo, co ja mam czasami z prenumeratami papierowymi – mail z przypomnieniem gdzieś zaginie i… w pewnym momencie dziwimy się, że nowy numer nie przyszedł. No i po to są właśnie prenumeraty cykliczne – załatwiamy wszystko raz i dostajemy nowe numery bez przerw. Co 30 dni z naszej karty pobierana jest kwota prenumeraty. Działa to bardzo podobnie jak subskrypcje w Amazonie. Aby zachęcić nas do testowania prenumerat, Nexto daje na każdą 7 dni darmowego okresu testowego. Co potrzeba do zamówienia prenumeraty cyklicznej? Dwóch rzeczy:  Konta w Nexto Podpiętej pod to konto karty płatniczej  Od razu wyjaśnię jedną rzecz: nie potrzebujemy karty kredytowej! To jest bzdura wciskana nam od lat przez działy sprzedaży polskich banków. Większość kart płatniczych Visa i MasterCard wydawanych do kont osobistych może służyć do płatności w sieci. W niektórych przypadkach (np. mBank) trzeba wcześniej aktywować limit płatności w serwisie transakcyjnym. Oczywiście można także używać specjalnych kart przedpłaconych służących do płatności w internecie . Jak się zarejestrować? Załóżmy, że chcesz zaprenumerować pismo  Sieci Historii, czyli jedno z tych, dla którego mamy kod promocyjny (sczpcsp4033gry) – po kliknięciu kodu (lub wpisaniu na stronie aktywacji kodu) widzisz komunikat:  Nie masz konta, wybierasz więc drugą opcję czyli formularz rejestracji.  Podajemy imię, nazwisko, maila i hasło. Użytkownicy Kindle (czytników i aplikacji) mogą podać adres swojego urządzenia, na który będą wysyłane książki i czasopisma dostępne w formacie MOBI. Pamiętajmy, że na koncie Amazonu trzeba podać też adres nadawcy: kindle@nexto.pl. Spośród trzech zgód pod formularzem musimy zaznaczyć wyłącznie trzecią – dwie pierwsze są opcjonalne. Szkoda że tego nie oznaczono. O większości promocji informuję i tak na Świecie Czytników :-) ale na wypadek jakbym zapomniał, można się zapisać na newsletter. Potwierdzenie rejestracji otrzymamy mailem.  Nexto zachęca do pobrania 15 powitalnych e-booków (z domeny publicznej), jak też do skorzystania z aplikacji przeznaczonych dla Androida oraz iOS. Jak podać dane karty? Po tej krótkiej rejestracji przechodzimy już na stronę potwierdzenia prenumeraty. Tę samą zobaczymy od razu po zalogowaniu, jeśli już jesteśmy zarejestrowani.  Co jest ważne:  Z prenumeraty można zrezygnować w każdym momencie okresu próbnego – wtedy nie zostanie pobrany ani grosz. Jeśli podajemy numer karty po raz pierwszy – na karcie zostanie zablokowana kwota 1 zł – to nie jest żadna ukryta opłata, tylko weryfikacja, że karta działa, w podobny sposób postępują inne sklepy. Po paru dniach złotówka wraca na konto. W przeciwieństwie do Amazona, tutaj podajemy kod CVC/CVV znajdujący się z tyłu karty – tak więc znajomość samego numeru i daty ważności karty nie wystarczy do zamówienia. Dane karty wystarczy podać tylko raz – wystarczy to jako autoryzacja naszych następnych zamówień.  Jeśli już masz wpisany numer karty… Sytuacja jest o tyle prostsza, że wystarczy po prostu potwierdzić chęć zapisania się na prenumeratę.  Klikamy „Potwierdź dane karty i uruchom okres demo”, możemy też podać dane innej karty. To już wszystko. Właśnie zamówiliśmy prenumeratę. Pobieranie pierwszego numeru Na następnym ekranie zobaczymy link do bieżącego numeru.  Dostaniemy też potwierdzenie mailowe.  Przy kolejnych numerach będziemy również dostawali takie same maile. Aha, gdzie pozostałe formaty? Jeśli gazeta jest dostępna w kilku formatach, w mailu dostaniemy wyłącznie link do PDF. Musimy przejść do naszej biblioteki w Nexto, tam wśród książek są nasze czasopisma. Np. „Do Rzeczy”: Nie możesz znaleźć swojego pisma? Zwróćmy uwagę, że „Do rzeczy”, choć ciągle je prenumeruję, schowane zostało w starszych zamówieniach – luty/marzec, bo liczy się kiedy kupiliśmy pierwszy numer danego tygodnika. Moim zdaniem to jest trochę niejasne, dlatego zgłosiłem to w Nexto do poprawienia. Po wejściu w dostępne wydania, mamy kolejne numery, linki do poszczególnych formatów oraz wysyłki na Kindle.  Jeśli często pobieramy konkretne pismo, najlepiej sobie zrobić w przeglądarce zakładkę do tej strony. Jak zarządzać naszą prenumeratą? W jaki sposób sprawdzić, które gazety prenumerujemy, do kiedy trwa prenumerata oraz w jaki sposób z niej zrezygnować? Do tego wszystkiego służy strona prenumerat cyklicznych, do której przechodzimy przez menu Twoje konto.  Na liście zobaczymy wszystkie bieżące prenumeraty.  Przy każdej możemy sprawdzić, jaki jest jej status oraz kiedy nastąpi kolejne obciążenie karty. W przypadku „Sieci historii” jestem na okresie próbnym, dopiero 22 sierpnia nastąpi pierwsze obciążenie karty na 2,50 zł. Bardzo mi się podoba podawanie wszystkich danych – jest to przejrzyste i jasne. Jeśli chcemy z prenumeraty zrezygnować – klikamy „rezygnuję z przedłużenia” – warto zwrócić uwagę, że to jest tak naprawdę rezygnacja z kolejnego obciążenia karty np. 4 września (dla PC World) – bo jeśli do tego czasu wyjdzie jakiś numer, to go dostanę. Parę słów o bezpieczeństwie    Wątpliwości może wzbudzać udzielenie zgody na przechowywanie numeru naszej karty. W lutym 2012 gdy Nexto wprowadziło płatności jednym kliknięciem, opublikowałem obszerny artykuł gościnny: Bezpieczeństwo płatności kartą w sieci (a w szczególności 1-click). Napisał go Jan Makulec z firmy PayLane, która obsługuje właśnie Nexto. W skrócie - sklep nie przechowuje danych naszej karty (wyłącznie 4 ostatnie cyfry, aby pomóc w identyfikacji). Dane przechowuje pośrednik – ale bez numeru CVV – bo do uruchomienia płatności wystarczy pierwsza autoryzacja. To wystarczy do zapewnienia nam bezpieczeństwa. Podsumowanie Kilka razy porównywałem proces zamówienia w Nexto do tego z Amazonu – i muszę powiedzieć, że jestem pod wrażeniem. Kilka ekranów i załatwione, wszystko idzie bardzo sprawnie. Choć pewne rzeczy nie są intuicyjne to bez problemu nad tym panujemy. Warto więc testować, pamiętając o tym, że 7 dni jest za darmo. :-) Oczywiście w przypadku pytań, zapraszam do komentowania, wspólnie z Adamem Kaczmarkiem postaramy się odpowiedzieć. Kwestie techniczne najlepiej wrzucać od razu do pomocy Nexto. PS. Przypominam, że jeszcze do poniedziałku, 12 sierpnia, ważne są kody promocyjne, które dają 14 dni okresu testowego oraz 40% zniżki na pierwszy miesiąc płatny:   Do Rzeczy (PDF, EPUB, MOBI) – kod: sczpcsp40tx2gy - 6 zł / pierwszy miesiąc. Do Rzeczy Historia (PDF) - kod: sczpcsp406embw - 3,30 zł / pierwszy miesiąc. Newsweek Polska (PDF) – kod: sczpcsp40eckb2 - 9,60 zł / pierwszy miesiąc. Przekrój (online) – kod: sczpcsp40exwbj - 1,73 zł / pierwszy miesiąc. Sieci (PDF) - kod:sczpcsp40tz8p8 - 2,10 zł / pierwszy miesiąc. Sieci Historii (PDF) – kod: sczpcsp4033gry - 2,50 zł / pierwszy miesiąc. Tygodnik Powszechny (EPUB, MOBI, PDF) – kod:sczpcsp402c5du - 7,80 zł / pierwszy miesiąc. Wprost (EPUB, MOBI, PDF) - kod: sczpcsp405kxpe - 7,86 zł / pierwszy miesiąc.  Czytaj dalej:  Prenumeraty cykliczne z Nexto – podsumowanie i ostatnia seria kodów Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników Tygodnik „W Sieci” na czytniki – za 3,50 zł miesięcznie, a od listopada za 10 zł Gazeta Wyborcza łączy paywalla, prenumeratę na czytniki i aplikacje Miesięcznik „Charaktery” dostępny w formatach EPUB/MOBI 