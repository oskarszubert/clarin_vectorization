Zacznę od oryginalnej akcji na blogu Antyweb. Grzegorz Marczak wspólnie z Virtualo oraz YetiPay testują nowy widżet do sprzedaży e-booków. Widżet jest podobny do tego, który widzicie u nas – tyle, że zachęca do płatności przez system Yeti. W tym celu trzeba najpierw doładować konto, a potem wystarczy logowanie i już można płacić jednym kliknięciem. Jeśli przez dwa tygodnie nie sprzeda się 1000 sztuk e-booków, to Grzegorz dostanie od Yeti nowego iPada. Jeśli się sprzeda – iPada dostaną autorzy najciekawszych komentarzy na Facebooku. Wczoraj w widżecie była biografia Jobsa – ale tańsza wyłącznie przy płatności przez Yeti. Dzisiaj widzę Cmentarz w Pradze za 14,50 zł i chyba cena nie zależy od tego jaką metodą zapłacimy. (Już to poprawiono) Bardzo ciekawy pomysł na promocję, zastanawiam się też co sądzicie o płatnościach Yeti. Korzystalibyście z nich, gdyby na przykład pojawiły się w porównywarce? Teraz „zwykłe” promocje.  Xanth 1. Zaklęcie dla Cameleon (13,74 zł w Nexto; EPUB+MOBI+PDF) – pierwszy tom znanej serii Xanth Piersa Anthony’ego. Nasza Księgarnia przypomina je w nowym przekładzie Pawła Kruka. Papier na stronie NK kosztuje 32 zł, więc to sensowna obniżka.  Xanth. Kraina, gdzie każdy ma jakiś magiczny talent bądź sam jest magiczny. Albo inteligentny. Trochę to skomplikowane, ale jeśli w grę wchodzi magia, trzeba się do tego przyzwyczaić. Młody Bink jest chyba pozbawiony talentu, za to ma determinację i nadzieję, z którymi udaje się do czarodzieja Humfreya. W drodze trafia na centaury i nagle akcja rusza z kopyta. Później w dziwnej Rozpadlinie, której nie ma na mapach, chłopak spotyka smoka i w trakcie ucieczki pytanie, czy stwór jest inteligentny, czy ma talent magiczny, nabiera praktycznego wymiaru…   Blondynka w Tanzanii – (5,00zł w Virtualo; EPUB, MOBI) – kolejny zbiorek z podróży Beaty Pawlikowskiej. BLONDYNKA W TANZANII – nocna przeprawa przez sawannę, hipopotamy i truskawki, lot balonem nad Serengeti, hieny, lwy i pawiany, safari po polsku, zwariowany podwieczorek i afrykański rytm życia w kraterze Ngorongoro Inne promocje:  Virtualo – obniżka o 25% i konkurs z czytnikiem – do niedzieli Virtualo jest bardzo często najtańszą polską księgarnią. eBookpoint – obniżka o 25%, a na powieści Joanny Łukowskiej nawet o 50%. Także do niedzieli. RW2010 w rocznicowej promocji ma taniej „Ostatnie dni Sodomy” , „Pierwsza z rodu: Znajda” oraz „Trójkę”. Szachownica flamandzka (13,99 zł w Legimi; EPUB z DRM) – powieść Arturo Pereza-Reverte. Pokaż, na co Cię stać! (10,95 zł w Złotych Myślach; PDF) – poradnik Mariusza Szuby na temat zmiany swoich przekonań.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 