Cisza w sieci (20,93 zł w eBookpoint; MOBI + EPUB + PDF) – praktyczne spojrzenie na bezpieczeństwo w sieci okiem Michała Zalewskiego. Doskonale napisane i wcale nietechnicznie, raczej popularnonaukowo. Angielski oryginał czyli Silence on the Wire ma bardzo pozytywne recenzje w Amazonie. „Cisza w sieci” to bardzo nietypowa książka poświęcona technikom ochrony danych. Autor przedstawia w niej zupełnie inne spojrzenie na bezpieczeństwo. Pokazuje niezwykłe i niecodzienne zagadnienia ochrony danych, które nie mieszczą się w ramach tradycyjnego modelu haker – ofiara. Z tej książki dowiesz się o rzeczach, których istnienia nawet nie podejrzewałeś, na przykład o tym, że generator liczb losowych może ujawniać naciskane przez Ciebie klawisze, a postronny obserwator może zidentyfikować Twój system operacyjny, wyłącznie analizując pakiety sieciowe. Nauczysz się rozpoznawać takie zagrożenia i przeciwdziałać im. Słowo na temat autora – Zalewski, znany jako lcamtuf, jest prawdopodobnie najbardziej znanym polskim hakerem. I to znanym nie z występów w mediach, a ze znalezienia dziesiątek błędów w przeglądarkach internetowych czy protokołach sieciowych. Był też jednym z administratorów polskiej Wikipedii, bardzo aktywnym w jej początkach. Warto przeczytać co ma do powiedzenia. Moje Indie. Przygoda nie pyta o adres (8,99zł w Nexto; EPUB + MOBI + PDF) – życie w Indiach okiem Jarosława Kreta. Książka podróżnicza, opowiadająca o Indiach, jakich nie pozna zwykły turysta. Autor, znany dziennikarz i orientalista z wykształcenia, spędził tam kilka lat. Przemierzył wielki kraj, mieszkał w prawdziwej, indyjskiej rodzinie, był w długim, romantycznym związku z indyjską aktorką. Pasjonująco opisuje codzienność, oryginalne święta, w których uczestniczył, i historię, przybliża dawne legendy, opowiada anegdoty. Mnóstwo fotografii, zrobionych przez samego autora. Te fotografie pewnie będą bardziej przydatne w wersji PDF, którą też dostajemy. Jeszcze link do jednej z recenzji. Ze wszystkich opisów i rozdziałów wyziera autentyczna tęsknota to indyjskich klimatów, prawdziwe zafascynowanie tym odmiennym krajem. Autor nie pomija negatywnych obrazów Indii – drobnych złodziejaszków żerujących na turystach, żebraków spotykanych na każdym kroku, naciągaczy, biedy. Jednakże uczy w książce tolerancji i przyjmowania świata takim, jaki jest – nie próbuje zmieniać Indii, dostosowywać ich do europejskiego sumienia czy gustu, ma świadomość, że jest w tym kraju tylko gościem i stara sie zapamiętać i nauczyć się jak najwięcej od swoich indyjskich przewodników i gospodarzy. Muszkieterki (12,50 zł w Virtualo; EPUB + MOBI). Ocena w LC 5,53/10, według jednej z recenzji dobra (kobieca) lektura na deszczowe popołudnie. Muszkieterki Anny M. Rędzio to bardzo optymistyczna powieść o samorealizacji, budowaniu tożsamości, realizowaniu marzeń, przede wszystkim zaś o wspaniałej kobiecej przyjaźni. Obserwujemy, jak doskonała przyjaźń trzech kobiet po trzydziestce, dziwne lub zbyt typowe związki z mężczyznami, rozmaite przypadkowe wydarzenia, wreszcie rozgrywający się w sąsiedztwie dramat, zmieniają je stopniowo w świadome siebie, niezależne, silne kobiety, które odkrywają swoje talenty i nie boją się robić tego, czego pragną. „Może nie przeżyję szalonej miłości, ale na pewno przeżywam wspaniałą przyjaźń. Love lives, love dies, jak mówi, a raczej podśpiewuje Rita, ale friends will be friends”. Inne promocje:  Psychopath ($0,99 w Amazonie) – w Kindle Daily Deal mamy dziś historię seryjnego mordercy, HH. Holmesa, zwanego prawdziwym Hannibalem Lecterem. W ramach akcji e-Juraszek, RW2010 publikował co dwa dni jedno opowiadanie Dawida Juraszka. Aby ściągnąć darmowe e-booki, trzeba się zarejestrować.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 