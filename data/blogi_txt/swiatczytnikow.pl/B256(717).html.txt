Parę drobnych nowości. Calibre 64bit Wczoraj ukazała się wersja 0.9.9 znanego programu Calibre. Co jest istotne, dla Windows są dwie edycje – w tym 64-bitowa, która jest nieco szybsza. Warto więc z niej skorzystać, jeśli macie Windows 64-bit. Calibre to program napisany w Pythonie i bardzo słabo zoptymalizowany, korzysta właściwie z każdej mocy komputera, która będzie dla niego dostępna. Gdy zmieniałem sobie procesor, to używałem jako benchmarka czasu konwersji pewnej skomplikowanej książki. Stary procesor robił to w 4:10, nowy w 2:30, a po podkręceniu z 3,3 do 4,5 Ghz w 1:38. Wersja 64-bitowa radzi sobie w 1:20 – tak więc jest różnica. Warto zauważyć, ze nowa wersja instaluje się obok tej starej 32-bitowej i trzeba starą osobno odinstalować. Nasze dane i folder z e-bookami pozostaną bez szwanku. Sigil 0.6.2. Nowa wersja programu Sigil, to m.in. możliwość osadzania w pliku EPUB materiałów audio i video. Program jest też bardziej tolerancyjny przy edycji źle sformatowanych plików. O Sigilu pisałem więcej miesiąc temu. Nowa Europa Wschodnia Po cichu na Woblinku pojawił się dwumiesięcznik Nowa Europa Wschodnia (10 zł) w formatach czytnikowych. Pismo jest miejscem prezentacji i wymiany poglądów osób, które w różnym stopniu wpływają na polską i europejską politykę wschodnią. Zawiera artykuły przedstawiające punkt widzenia autorów polskich i zagranicznych, często odmienny od naszego, ale wart poznania i refleksji. Swoją tematyką pismo obejmuje zarówno politykę, historię, kulturę, jak i życie codzienne – by pokazać możliwie najpełniejszy obraz regionu. Niemal wszystkie ważne wydarzenia, które miały i mają miejsce na wschód od Polski, w jakimś stopniu wpływają także na nasz kraj. Dlatego tak ważne jest, byśmy przyglądali się procesom politycznym, gospodarczym i społecznym dokonującym się w regionie i przede wszystkim, lepiej poznali własnych sąsiadów. Bardzo się cieszę, że na czytniki trafiają także mniej znane periodyki. Kontynenty 1/2012 W ofercie Publio mamy pierwszy numer kwartalnika Kontynenty – pisma podróżników, reporterów, pisarzy i fotografów. Trzy formaty i cena 7,90 zł.  „Kontynenty” to kwartalnik skierowany do osób ciekawych świata, dla których podróż i czytanie są przygodą, a intrygująca fotografia to ich pasja. Na łamach „Kontynentów” publikowane są osobiste relacje reporterów, fotografów i podróżników dobrze władających piórem i migawką, historie podróży i wielkich odkryć, wywiady, a także fragmenty najciekawszych, przygotowywanych do druku książek podróżniczych i reporterskich oraz zapowiedzi nowości wydawniczych z tego nurtu. Duchowym patronem czasopisma jest Ryszard Kapuściński, a do grona jego autorów należą znani pisarze, nagradzani reporterzy, fotografowie i podróżnicy, m.in. Wojciech Jagielski, Jacek Hugo-Bader, Andrzej Stasiuk, Maria Wiernikowska, Krzysztof Varga, Paulina Wilk, Adam Wajrak. Czytaj dalej:  Dwa pisma debiutują na czytnikach: Esensja oraz Res Publica Nowa Co nowego w Calibre – obsługa DOCX, wirtualne biblioteki, edycja spisu treści i dopracowanie książek Pożegnamy promocje? Wydawcy i księgarze chcą stałych cen na nowości! „Czas fantastyki” za darmo na czytniki! Jak podzielić wyrazy w e-bookach KF8 lub EPUB? „Czytaj bez limitu” na czytniki? Nowa aplikacja Legimi już w grudniu! 