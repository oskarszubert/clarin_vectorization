Ile mamy Kindli w Polsce? Amazon nie ujawnia wyników sprzedaży, jesteśmy skazani na spekulacje. Ale dzisiejszy Press podaje: Tygodnik „Polityka” w ciągu  pierwszych trzech dni od premiery wersji na czytniki Kindle zdobył 500  zamówień próbnej prenumeraty. No, to chyba robi pewne wrażenie – posiadacze Kindle to nie jest jakaś kompletnie niszowa grupa, skoro bez specjalnej reklamy, w ciągu trzech dni zapisało się 500 osób. Zresztą widać też to po statystykach Kindle Store, na stronie produktu czytamy, że w kategorii  Kindle Magazines   Journals zajmuje 66 miejsce, co nie jest wielkim sukcesem, ale z gazetami amerykańskimi rywalizuje. Nie do końca zgadzam się jednak z tym: Piotr Zmelonek, dyrektor wydawniczy „Polityki”, ocenia, że ze względu na  niską popularność czytnika Amazona w Polsce większość pobrań następuje z  zagranicy. – Takie było nasze założenie. Przewidywaliśmy, że wchodząc  na tę platformę, dotrzemy przede wszystkim do czytelników za granicą:  emigrantów czy studentów – mówi. Niska popularność? W sekcji Product Details czytamy: „Your name, billing address and order information will be shared with the publisher.” Skoro tak, to mogą sobie w Polityce sprawdzić ile zamówień jest z Polski, a ile z zagranicy. Jestem przekonany, że by się zdziwili. :-) Tak czy inaczej, popularność Polityki powinna być wyłącznie zachętą dla innych wydawców. Newsweeku, Przekroju, Wprost, Gościu Niedzielny, Gazeto Polska, Przeglądzie, czekamy! ;-) Czytaj dalej:  Polityka Cyfrowa na prezent – test funkcji Gazeta Wyborcza łączy paywalla, prenumeratę na czytniki i aplikacje Prenumeraty cykliczne w Nexto – czy się przyjmą? [Prenumerata cykliczna w Nexto] – jak skorzystać z prenumeraty? Prenumeraty cykliczne z Nexto – podsumowanie i ostatnia seria kodów Prenumerata cykliczna – seria artykułów Nexto i Świata Czytników 