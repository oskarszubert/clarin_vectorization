Na stronach pamiec.pl, portalu prowadzonego przez Instytut Pamięci Narodowej pojawiły się dwie nowe pozycje na czytniki. Pierwsza to Stan wojenny w Warszawie i województwie stołecznym 1981–1983 – książka Tomasza Ruzikowskiego powstała na bazie jego pracy doktorskiej.  Publikacja wpisuje się w coraz bardziej popularny nurt badań regionalnych. Autor przedstawia historię stanu wojennego (1981–1983) w Warszawie oraz byłym województwie stołecznym. Opisuje poczynania aparatu władzy, różnorodne formy sprzeciwu społecznego, aktywność opozycji oraz szykany i represje wobec niej, działania Kościołów chrześcijańskich, a także ówczesne problemy dnia powszedniego. Określa też specyfikę stanu wojennego na wybranym terenie oraz w odniesieniu do niektórych wątków poszukuje analogii historycznych. Publikację wzbogacają fragmenty relacji świadków wydarzeń: członków PZPR, komisarzy wojskowych, działaczy opozycji różnego szczebla i przedstawicieli środowisk kościelnych. Niniejsza publikacja otrzymała w 2010 r. Nagrodę im. Profesora Tomasza Strzembosza przyznawaną przez fundację jego imienia oraz została wyróżniona dyplomem honorowym w kategorii „Varsaviana 2009/2010” przez Towarzystwo Miłośników Historii i Bibliotekę Publiczną m.st. Warszawy. Druga pozycja to Bartłomiej Noszczak: Polityka państwa wobec Kościoła rzymskokatolickiego w Polsce w okresie internowania prymasa Stefana Wyszyńskiego 1953–1956 - tam był już wcześniej PDF, teraz doszły MOBI oraz EPUB Prezentowana praca opisuje działania komunistycznego aparatu władzy wobec Kościoła w okresie izolacji prymasa Stefana Wyszyńskiego (1953–1956). Autora interesowały zarówno założenia polityki wyznaniowej formułowane przez centralne organy władzy, jak i ich realizacja przez aparat bezpieczeństwa oraz cywilne podmioty administracji. Książka pokazuje za pomocą jakich metod i jak dalece skutecznie państwo wykorzystało izolację kardynała do osiągnięcia własnych celów.   Czytaj dalej:  Dwie nowe pozycje IPN na czytniki: Inteligenzaktion i Uchodźcy polscy z ZSRR Zmierzch dyktatury – kolejny świetny tytuł z IPN Historia polskiej muzyki w kolejnych tomach za darmo i na czytniki Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Artykuł z Biura Analiz Sejmowych o rynku e-booków Magazyn „W Punkt” w wersji na czytniki! 