Mamy już pierwszy polski tygodnik w Kindle Store. Od dzisiaj dla klientów z Polski dostępna jest Polityka! Pismo pojawiło się w sklepie kilkanaście dni temu, ale można je było kupić tylko w Stanach. Dzisiaj włączono je też dla Polski i właśnie pierwszy numer wylądował na moim czytniku! Możemy:  zapisać się na subskrypcję w cenie $3.99 za miesiąc – z tym, że na początku nic nie płacimy, bo zapisujemy się na 14-dniowy okres próbny. lub kupić pojedynczy numer za $1.99.  Cena subskrypcji bardzo atrakcyjna – bo w miesiącu dostaniemy 4 lub 5 numerów, a więc cena numeru nie przekroczy 3 złotych. Polecam spróbować, tym bardziej że okres próbny  jest za darmo. Przez te 14 dni przeczytamy trzy numery (bieżący od razu i dwa nowe w momencie wydania). Gdybyśmy  chcieli zrezygnować, wchodzimy w Your Account a potem „Manage Kindle Subscriptions” i „Cancel Subscription”.  Jeśli dotąd nie mieliśmy do czynienia z magazynami na Kindle, to ich obsługa jest trochę inna niż w przypadku książek. Spis treści wygląda tak:  Można skoczyć do sekcji (jej tytuł) lub przeglądać jej zawartość (numer):  A oto początek artykułu:  I treść artykułu:  Klawiszami kursora skaczemy między artykułami (next article, previous article), klikając w środek trafiamy do spisu treści. Podsumowanie: ogromnie się cieszę, że po wersji iPadowej, Polityka ukazuje się teraz na Kindle. Warto zapisać się, choćby na te darmowe 14 dni i czytać, pokażmy redakcji ilu nas jest. :-) Czytaj dalej: Polityka Cyfrowa na prezent – test funkcji Prenumeraty cykliczne w Nexto – czy się przyjmą? Tygodnik „W Sieci” na czytniki – za 3,50 zł miesięcznie, a od listopada za 10 zł Rzeczpospolita ma wersję na Kindle! Polska edycja Fantasy   Science Fiction wyłącznie w Kindle Store Dwutygodnik FORUM również w MOBI/EPUB! 