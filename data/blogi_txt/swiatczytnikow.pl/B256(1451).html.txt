Różne są sposoby domowego przygotowania e-booka z posiadanych materiałów.  Ja najczęściej używam po prostu Calibre, do którego wrzucam zapisany z Worda plik HTML. Jeśli HTML jest poprawny i czytelny, zawiera nagłówki, to i ostateczna książka będzie przyzwoita. Inni składają e-booki od podstaw, np. EPUB w programie Sigil. A jeszcze inni lubią wyzwania i chcą działać na poziomie niemal atomowym. :-)  Artykuł o przygotowaniu e-booka napisał na swoim blogu kolega KHRoN, który pisze też gościnnie u nas. Dowiemy się z niego:  jak opracować treść książki co to są pliki NCX i OPF (które zawierają dane wykorzystywane przez MOBI/EPUB) i w jaki sposób je edytować jakim cudem Kindle Previewer może nam wygenerować gotowy plik MOBI.  Początkowo autor chciał wrzucić ten tekst na Świat Czytników, ja się jednak wahałem, bo moim zdaniem cały ten proces z punktu widzenia „zwykłego czytelnika” jest jednak zbyt skomplikowany. Aby uzyskać spis treści trzeba mieć w pliku źródłowym odpowiednie nagłówki, a następnie poinstruować o nich Calibre (co opisywałem w skrócie przy artykule o szybkiej konwersji PDF). Wiedza z artykułu przyda się jednak tym, którzy chcą wiedzieć dokładniej, z czego składają się ich e-booki. PS. Miłośnikom opisywanej tu twórczości Stefana Grabińskiego donoszę, że KHRoN przygotował też e-booka „Na wzgórzu róż” (link prosto do mobi), z dalszymi opowiadaniami tego autora. Czytaj dalej:  Jak podzielić wyrazy w e-bookach KF8 lub EPUB? Co nowego w Calibre – obsługa DOCX, wirtualne biblioteki, edycja spisu treści i dopracowanie książek Katalog firm zajmujących się konwersją e-booków + kilka porad Dwa pisma debiutują na czytnikach: Esensja oraz Res Publica Nowa Ile kosztuje digitalizacja książki? Wyjaśnienia z Wolnych Lektur OpenDyslexic – font ułatwiający czytanie przy dysleksji 