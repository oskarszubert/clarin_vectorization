Dzisiaj zacznę od Okazji dnia w Nexto, gdzie po raz pierwszy wybrano autora self-publishingowego i pozycję, która jest wyłącznie w postaci e-booka. Państwo Tamickie (4,95 zł w Nexto – EPUB, MOBI, PDF) – zbiór opowiadań Joanny Łukowskiej, wydany przez RW2010. Powieść obyczajowa w dwudziestu opowiadaniach, z których każde stanowi oddzielną całość. Opowiadania łączy para bohaterów – młode małżeństwo, wchodzące w dorosłe życie na przełomie lat 80-tych i 90-tych ubiegłego wieku. Zaczyna się od „ślubu z rozsądku”, czyli dla mieszkania. Takie czasy były, że osobie samotnej przysługiwała zaledwie kawalerka, a małżeństwu „aż” M3. Przy kupieniu dostaniemy plik EPUB, jeśli jednak założymy konto w Nexto, wtedy możemy pobrać także MOBI oraz PDF. Zbiorek ma niezłe recenzje, zacytuję Joannę Gołaszewską: Książka podobała mi się nie tylko dlatego, że napisana pięknym językiem pełnym komizmu słownego, który ja uwielbiam. Oprócz tego miała w sobie jeszcze ten magiczny urok – pokazywała, czym się ratowali obywatele przed zwariowaniem w tamtym koszmarnym ustroju. Trochę mi w tym przypominała Musierowicz. Humor, pogoda ducha, niesłabnący optymizm i wiara w dobro tkwiące w człowieku. Wszyscy jesteśmy sprzedawcami! (13,93 zł w eBookpoint – MOBI, EPUB, PDF) – rzecz o mądrej sprzedaży, a więc takiej, w której liczy się klient, a nie samo dokonanie transakcji. Podręcznik ten powstał z myślą o sprzedawcach, choć nie tych, dla których „klient” równa się „przelew”. To książka, która udowadnia, że klient to człowiek! Nawet jeżeli nie zajmujesz się handlem, ale Twoja praca polega na kontaktach z ludźmi, znajdziesz tu bezcenne wskazówki, dotyczące komunikacji. Super smutna i prawdziwa historia miłosna (9,99 zł w Virtualo; EPUB) – to Ameryka przyszłości w powieści Gary’ego Shteyngarta Powieść obyczajowa, rozgrywająca się około roku 2030. Ludzie porozumiewają się już tylko za pomocą komunikatorów, liczą się jedynie nowinki i wszystko, co pozwala zachować młodość, a czterdziestolatki uważane są za dinozaury. W takim świecie tradycjonalista Gary, lat trzydzieści dziewięć, zakochuje się w młodej Eunice: „produkcie” współczesności. Czy, by zdobyć jej serce, będzie umiał się zmienić? Kapitalna satyra na dzisiejszy sposób życia i wzruszająca historia o miłości z akcją w plajtującej Ameryce. Powieść ukazała się u nas w połowie 2011, tak o niej pisał Wojciech Orliński: W jednej z pierwszych scen powieści Abramov próbuje czytać w samolocie tomik opowiadań Czechowa, jednak czuje się z tym nieswojo. „Zauważyłem, że kilka osób z pierwszej klasy spogląda na mnie z obrzydzeniem. »Facet! To cuchnie jak przepocone skarpetki! « – powiedział siedzący obok mnie jeden z tych wysportowanych japiszonów”. Życie Abramova z pozoru wygląda nie najgorzej: w końcu stać go na bilet pierwszej klasy. W postapokaliptycznej przyszłości to nie jest tylko kwestia lepszego posiłku. „Dla pasażerów klasy ekonomicznej nie ma nawet siedzeń przy bramkach, bo stojącego człowieka lepiej się skanuje”.  W Złotych Myślach znajdziemy dziś promocję polegającą na obniżkach ich książek o 30-50%, trzeba śledzić okazje na stronie głównej. Inne promocje: Kindle Daily Deal: White Witch – za $0,99 dziś w Amazonie standardowa powiastka o wiedźmach autorstwa Trish Milburn. Virtualo ma do niedzieli zniżkę 40% na e-booki wydawnictwa Wolter Kluwers. Są to głównie publikacje biznesowe i prawnicze, no i niestety – same PDF z Adobe DRM. Piąta komenda (4,99 zł w Virtualo; MOBI lub EPUB) – historyczny reportaż Piotra Lipińskiego. Widma (19,66 zł w Legimi; EPUB z DRM) – powieść Łukasza Orbitowskiego o tym, co się mogło stać, gdyby nie wybuchło Powstanie Warszawskie.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 