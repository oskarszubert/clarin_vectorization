Wczoraj opublikowałem artykuł o tym, że redakcje wielu czasopism ignorują wydania elektroniczne. Dzisiaj napiszę, że w zasadzie… mają rację. Polityka pochwaliła się wynikami sprzedaży opublikowanymi przez Związek Kontroli Dystrybucji Prasy. Według nich, średnia sprzedaż w listopadzie 2013 wyniosła 122 tysiące egzemplarzy. To jest papier. Jeśli chodzi o tzw. mutacje cyfrowe czyli m.in. wydania na czytniki – sprzedaż wyniosła ponad 3 tysiące (czyli nie zmieniła się za bardzo od czasu informacji z maja 2012). To wciąż kilka procent. Jeszcze smutniejsze – dla nas – są wyniki projektu badawczego „Kierunki i formy transformacji czytelnictwa w Polsce”, który prowadziła Polska Izba Książki i którego wyniki zostały wczoraj przedstawione w Ministerstwie Kultury i Dziedzictwa Narodowego. Linki do raportów na stronie Ministerstwa:  Prezentacja Polskiej Izby Książki – wprowadzenie (PDF) Prezentacja Polskiej Izby Książki – dane CBOS (PDF)  Możemy obejrzeć prezentację samego projektu – choć więcej będzie tutaj o podstawach naukowych niż samym czytelnictwie:  W ramach projektu zadano pytanie – ile książek czytali lub słuchali Polacy w ciągu ostatnich 30 dni.  I wyniki – trochę lepsze niż to co podaje Biblioteka Narodowa – przynajmniej jedną książkę w ciągu miesiąca poprzedzającego badanie czytała lub słuchała ponad połowa respondentów. Dokładnie 51%. Ale w większości był to papier. E-booka czytały 4%, audiobooka 3%. W badaniu pytano nie tylko o książki – ale co jest ważną nowością – również o inne teksty. Prawdą jest bowiem, że jeśli Polacy czytają, to niekoniecznie książki.  Pytanie o źródła „diety tekstowej” na dzień poprzedni wskazuje, że tylko 23% ankietowanych nie czytało NICZEGO. 30% czytało książki, 71% inne teksty. Na czym zaś czytają?  Czego dowiemy się z odpowiedzi? Co ważne – na telefonie czytamy – ale nie książki. Książki na telefonach i tabletach czytało po 1 procent tych którzy poprzedniego dnia w ogóle sięgnęli po książkę. Na komputerze – 5 procent. A na „innych nośnikach” – i to, jak się dowiadujemy z przypisu są czytniki e-booków – 2 procent. Do części danych z tego badania mam troszkę podejrzliwy stosunek. Serio, 11% Polaków czytało więcej niż cztery książki w ciągu ostatnich 30 dni? No, tak deklarowali. Pamiętajmy też, że projekt jest dwuletni – a badanie przeprowadzone w roku 2011 i 2013 roku da inne wyniki. Ale 4 procent czytelników e-booków nie da się podważyć. To jest wciąż odsetek, który przy podobnych badaniach społecznych (2000 respondentów, losowanych z bazy PESEL) wychodzi niewiele wyżej niż standardowy błąd podawany w takich przypadkach. Dlaczego o tym piszę? Do tych paru procent już się przyzwyczailiśmy – bo podobny jest też odsetek sprzedawanych e-booków. W artykule My, trzy procent. Niedługo trzedzieści?” zwracałem uwagę na to, że polska branża e-bookowa czeka na wzrosty. Powstają nowe serwisy, księgarnie, firmy. Może te wzrosty nastąpią, chciałbym się do tego ze Światem Czytników przyczynić. Ale na razie sytuacja jest taka, że patrząc na statystyki – można czytelników e-booków ignorować. I musimy z tym żyć. :-) Czytaj dalej:  Uczniowie z dysleksją czytają szybciej e-booki, tyle że na… iPodzie! Ceny e-booków w Amazonie, czyli jak to zamiast Luksemburga, znaleźliśmy się w Polsce Program rozwoju czytelnictwa czy „branży kulturalnej”? Warszawskie Targi Książki 2013 – co mają dla fanów e-booków? „Promocje to problem”, ale i jedyne skuteczne narzędzie – wywiad z szefem CDP.pl Marcin M. skaczący po książkach, czyli suplement do „felietonowej afery” 