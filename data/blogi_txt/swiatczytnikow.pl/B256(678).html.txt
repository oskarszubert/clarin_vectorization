Z początkiem października Woblink wprowadził w swojej księgarni kilka zmian, na które wielu z nas czekało. I z tej okazji zaczynają Wielkie Grzybobranie! Ale po kolei. Pierwsza bardzo ważna rzecz – Woblink ma już koszyk! Dlatego można kupować kilka książek jednocześnie, jak w każdym normalnym sklepie. Dodajemy książkę do koszyka, po czym możemy ją kupić, albo szukać dalej. Platforma Woblink powstała pierwotnie z myślą o urządzeniach iOS, początkowo o ile pamiętam nawet nie sprzedawali e-booków na stronie, trzeba było mieć aplikację. Dopiero popularność czytników w Polsce skłoniła ich do zmiany strategii. Ale dostosowanie systemu wcale nie było tak łatwe, jakby się komuś wydawało. Dlatego choć koszyk zapowiadali od dawna, pojawił się dopiero teraz. Druga zmiana – większość książek w Woblinku nie ma już DRM. Do tej pory panowała tam dziwna dychotomia. Użytkownicy Kindle kupowali pliki MOBI ze znakiem wodnym, ale dla posiadaczy innych czytników pozostawały EPUB z Adobe DRM. Część czytników np. Onyxy obsługują też MOBI, ale nie wszystkie. Teraz również EPUB jest ze znakiem wodnym. Jeśli popatrzycie na swoje półki – to większość książek można ściągnąć już bez DRM. Aktualizacja z godz. 11.50: są chwilowo problemy z generowaniem EPUB, pracują nad tym.  Wyjątkiem są te pozycje, które ze względów licencyjnych Woblink wciąż musi zabezpieczać DRM – zwykle nie mają one wersji MOBI i zostały teraz wyraźnie oznaczone przez „EPUB DRM”. Tak więc nigdy nie dojdzie już do pomyłki. Trzecia sprawa – promocja i konkurs. Tu wypada mi pochwalić marketing księgarni, który podchodzi do tematu z przymrużeniem oka. Trudno przecież chwalić się na poważnie taką funkcją jak koszyk! Mamy koszyk, zaczynamy więc grzybobranie. Najpierw promocja na trufle i kozaki – 100 e-booków o 50% taniej. Przykładowe tytuły  Tajne służby kapitalizmu (9,95 zł) Ludzie na walizkach (9,95 zł) Wypalanie traw (11,45 zł) Bóg, kasa i rock’n'roll (12,45 zł) Igrzyska śmierci (12,50 zł) Człowiek w białym kombinezonie (14,95 zł) Polactwo (15,45 zł) No a konkurs jest dla tych, którzy ciesząc się nowego koszyka, zbiorą do niego najwięcej okazów. :-) Zgodnie z regulaminem: Kto wygrywa? Wygrać może każdy, ale… tablet Samsung Galaxy Tab 2 7.0 zgarnie osoba, która w ciągu 7 dni trwania konkursu dokona największych zakupów (liczy się wartość sumaryczna transakcji, a nie ich ilość). Dla kolejnych 10 osób Woblink ma zestawy dwóch dowolnie wybranych książek dostępnych na stronie woblink.com Uwaga! Konkurs dotyczy zakupów dokonywanych za pośrednictwem portalu woblink.com, Woblink MobiStore lub aplikacji dla systemu Android, a płatności realizowane moga być poprzez system PayU lub Yetipay. Bardzo się cieszę, że Woblink, który często ma najlepszą ofertę ze wszystkich księgarni, dorównał wreszcie też innym księgarniom pod względem funkcjonalności. PS. Świat Czytników jest patronem tego wydarzenia. PS2. Dla etatowych narzekaczy – wpis nie trafił do kategorii „Promocje dnia”, bo temat uważam za istotny dla całego rynku e-booków. Czytaj dalej: Tor Books świętuje rok bez DRM Ruszyła aplikacja mobilna Publio + Agatha Christie na zachętę Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Nie ma DRM – i gdzie są teraz Twoje książki? „Czytaj bez limitu” na czytniki? Nowa aplikacja Legimi już w grudniu! Harry Potter wreszcie po polsku w Pottermore Shop oraz Woblinku 