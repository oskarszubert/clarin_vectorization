Na gazeta.pl parę dni temu ukazał się wywiad z Kazikiem Staszewskim. Najpierw pytania o bycie na bieżąco z różnymi internetowymi memami (sam nie wiem kim są Jimek Dębski albo Emmelie de Forst), a potem… coś dla nas. To może czytnik chociaż pan ma? - Nie i powiem panu, że niejaką niechęć wzbudzają we mnie ludzie, którzy w pociągu czytają książkę z czegoś takiego. Chętnie bym im to wyrwał i wyrzucił przez okno. Dlaczego? Przecież można mieć 10 książek w jednej. - No właśnie, czytałem kiedyś taki artykuł o tym, ile możesz zabrać książek w tradycyjnej formie na wakacje – cztery, pięć? A tu możesz zabrać 2300. Tylko pytanie, ile tych wakacji byś potrzebował, żeby te 2300 książek przeczytać? Dla mnie to pewnego rodzaju kreacja własnej nowoczesności. Ginie też coś takiego, jak magia sali kinowej. Filmy ściąga się z sieci, a potem ordynarnie ogląda na jakimś monitorku i dwóch ch… głośniczkach, podczas gdy film całą swoją moc objawia dopiero w kinie. [...]  Tylko o czym będzie pan rozmawiał ze swoimi wnuczkami, o których śpiewa pan w „Dobrze być dziadkiem”? Ja, szczerze przyznaję, sam już nie nadążam. - No to jeśli pan nie nadąża, to gdzie ja mam się silić na wyścigi z młodymi? Nie, ja jestem przyzwyczajony do tradycyjnych form obcowania z kulturą, literaturą, muzyką itd. I myślę, że już jest za późno, żebym mógł coś tu zmienić. Literatura to musi być papier, książka, fotel, a częściej jeszcze pozycja horyzontalna; to musi być zapach tej książki i druk, który sam w sobie też bardzo wiele przecież wnosi. Tak samo rzecz ma się z gazetami. Gazeta musi być dla mnie w formie papierowej ze zdjęciami, które mogę nie tyle nawet obejrzeć, co wręcz dotknąć. Nie muszę i nie mam ochoty przyspieszać w ten sposób.   No tak, wiem, dobrze być dziadkiem.  Łatwo jest niechęć Kazika do czytników wyjaśnić jego dystansem do wszelkich technologicznych nowości. Konta na Facebooku nie ma, fanowski serwis staszewski.art.pl zniechęcił do dalszej działalności, a jego wypowiedzi o piractwie można postawić obok Zbigniewa „Claptona” Hołdysa. Z drugiej jednak strony widać, że jest to typowe podejście osoby, która nigdy czytnika nie miała w rękach. „Czytałem artykuł” i od razu porównanie do ściągania filmów. I tu jest pułapka. Bo o ile film ściągnięty z torrentów różni się znacząco od tego, którego oglądamy w kinie i raczej nie zapomnimy o tej różnicy po godzinie, to w przypadku książki z czytnika, samo medium przestaje mieć po chwili znaczenie. A więc jeśli ktoś z Was pana Staszewskiego kiedyś spotka, niech da mu poczytać przez 15 minut. :-) Oczywiście wszystkie okna w pobliżu najlepiej będzie zamknąć. Autor zdjęcia: Aotearoa, CC BY-SA 3.0. Czytaj dalej:  Ranking marek czytników wg obsługi PDF Marcin M. skaczący po książkach, czyli suplement do „felietonowej afery” Trzy lata Świata Czytników – odpowiedzi na Wasze pytania Nowy KPW znowu wysyłany na bieżąco Okładka z magnesem do Paperwhite czyli „zrób to sam” Test Kindle Paperwhite – podsumowanie: zalety i wady czytnika 