Na dzień przed świętami księgarnie kuszą promocjami i nową ofertą. Virtualo ma MOBI  O tym, że Virtualo zapowiadało MOBI wspominałem już dwa miesiące temu. Ta firma, główny dystrybutor polskich e-booków dla innych księgarni należy obecnie do Empiku i jest niejako synonimem plików zabezpieczonych przez DRM. Dlatego, jeśli ONI coś zmienią, to pójdzie za tym cały rynek. Przez dwa miesiące niewiele się działo. Ale wreszcie zmienili. W dziale MOBI mają na razie kilkadziesiąt książek z oferty wydawnictw Albatros, Literackie, Czarne, Drzewo Babel i Czarna Owca. Do tego kilkanaście książek z omawianej kiedyś oficyny self-publishingowej RW2010, dostępne już wcześniej. Przy każdej książce mamy znaczek „MOBI WM” oznaczający zabezpieczenie przy pomocy watermarku, czyli znaku wodnego. Oznacza to, że tylko książki na Kindle zostały w Virtualo zabezpieczone w sposób nieinwazyjny i bez problemu je otworzymy. Pliki EPUB są nadal w Virtualo zabezpieczone przez Adobe DRM. Jak ktoś zauważył, może to być istotne także dla korzystających z czytników innych niż Kindle – jeśli chcą mieć plik bez DRM, mogą kupić MOBI i go sobie przekonwertować. Jeśli Virtualo będzie nadal sukcesywnie wprowadzało MOBI do oferty – to jeden z ostatnich argumentów przeciw Kindle pt. „brak książek w polskich księgarniach” przejdzie już do historii. eBookpoint znów daje 20% Księgarnia Helionu tak często daje te rabaty, że chyba prościej by wyszło, jakby obniżyli ceny. :-) Tak czy inaczej w najnowszej promocji wszystkie książki eBookpoint są tańsze o 20% tylko 23 i 24 grudnia. Motywują to tak: Na zakup prezentu może być za późno, więc ebook będzie w sam raz! Jeśli masz ochotę na mały podarek dla samego siebie – podaruj sobie ebooka!. W dniach 23 i 24 grudnia każdy kupisz 20% taniej! Każdego dnia w ofercie księgarni pojawiają się kolejne nowości, więc warto się im przyjrzeć, np.  Związane skrzydła. Dlaczego polskie samoloty spadają – raport pilota Polski e-konsument – typologia, zachowania. eBook 17 śmiertelnych błędów szefa. Wydanie II rozszerzone.   Jest też trochę nowości programistycznych, szkoda że na razie tylko w PDF. Ciąg dalszy świątecznej promocji Nexto Do 25 grudnia wciąż trwa „uciekająca wyprzedaż świąteczna Nexto” z rabatem 20%, o której pisałem tydzień temu. Po świętach rabat będzie wynosił już tylko 10%. Swoją drogą, „Okazja dnia” z Cmentarzem w Pradze, o której też pisałem, staje się okazją permanentną, gdyż  jakoś nie chce się wyprzedać. :-) Czytaj dalej:  Nexto pozbywa się ostatecznie Adobe DRM Nie ma DRM – i gdzie są teraz Twoje książki? Ebookpoint zmienia oznaczenie książek, m.in. po Waszych uwagach Adobe szykuje nowy „niełamliwy” DRM Tor Books świętuje rok bez DRM Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią 