Napiszę tutaj, w jaki sposób na podstawie pliku PDF przygotowałem plik MOBI, wspomniany ostatnio przy okazji Otwartego Mandatu. Powyżej macie jego zrzut ekranowy w Kindle for PC. Założenia są takie:  Przede wszystkim szybko, a więc nie musi być idealnie. Chcę po prostu mieć  zamiast PDF wersję na Kindle. Zero ręcznych poprawek – tak naprawdę większość PDF wymaga ponownego składania, gdy chcemy mieć z nich porządny plik EPUB/MOBI. Sam tekst ma być czytelny. Mają pozostać obrazki. Ma działać spis treści i nawigacja między rozdziałami.  Oto metoda, którą stosuję wtedy gdy muszę szybko mieć PDF w formacie czytnikowym:  Wrzucam PDF do programu Mobipocket Creator, korzystając z opcji „Import from existing file” – Adobe PDF.  Po wrzuceniu plik od razu jest przerabiany do HTML – i tego właśnie potrzebuję, nie będę go tam dalej konwertował. Z katalogu „Moje dokumenty/My Publications/Tytuł pliku”, który został utworzony przez Creatora wyciągam plik HTML i otwieram w przeglądarce, żeby sprawdzić czy wszystko jest w porządku.  Sprawdzam też źródło pliku HTML, aby upewnić się, w jaki sposób tworzone są tytuły rozdziałów – tutaj najczęściej wykorzystano znacznik H2. Plik HTML importuję do Calibre i konwertuję do MOBI z ustawieniami spisu treści wskazującymi na to, aby oprzeć go właśnie na H2.W polu „pierwszy poziom spisu treści” wpisuję „//h:h2″.  Jeśli nie masz pewności, jakie nagłówki zastosowano – wpisz na czuja: pierwszy poziom – //h:h1 drugi poziom – //h:h2 trzeci poziom – //h:h3 - możliwe że ładny spis z tego wyjdzie. :-) Ustawiłem też wszystkie opcje w „Przetwarzaniu heurystycznym” – to jest magia której nie rozumiem – czasami pomaga, czasami nie.  Efekt jest akceptowalny – tam gdzie jest zwarty tekst, opisana metoda radzi sobie bardzo dobrze. Są jednak zauważalne błędy:  nie działają przypisy (przypisy to generalnie trzeba poprawiać ręcznie, nie znam metody automatycznej) część tekstu się rozjeżdża, a niektóre wyrazy sklejają się ze sobą. pozostawiłem też oryginalny spis treści z numerami stron, który wygląda po prostu paskudnie.  Do szybkiego przeczytania jednak wystarczy. Dodam, że jest to skuteczniejsza metoda, niż użycie samego Calibre, który nie radzi sobie z usuwaniem numerów stron, a także często brzydko rozwala akapity. Uwaga: gdy instalujemy program Mobipocket Creator, należy wybrać przy instalacji wersję „Publisher Edition” – tylko w niej otworzymy plik PDF. Czytaj dalej:  Jak tworzyć recepty za pomocą Calibre – krótki podręcznik Jak pozbyć się wiszących spójników w Calibre? Kindle Comic Creator – nowe narzędzie od Amazonu Kindle, Calibre, formaty i jak uzyskać idealny plik Oprogramowanie 5.4.3 dla nowego Paperwhite – poprawa działania PDF, kolekcji i słownika Mailem czy po kablu? Porównanie dwóch metod wrzucania książek na Kindle 