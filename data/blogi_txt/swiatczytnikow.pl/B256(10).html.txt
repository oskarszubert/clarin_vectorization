31.10. Księga Cieni to trzeci już zbiór opowiadań z gatunku sensacji i horroru, przygotowany przez polskich niezależnych autorów. Dwa lata temu zachęcałem do pobrania zbioru Halloween po polsku, rok temu – Wioski przeklętych. Tak do lektury wprowadza nas Kinga Ochendowska, która pełniła obowiązki redaktora wydania: Tym razem chcemy Was zapytać, czy wierzycie w magię, zaklęcia, czarownice i tajemne księgi? Zastanówcie się dobrze nad odpowiedzią, zanim przystąpicie do lektury. Czeka Was bowiem nie lada wyzwanie. Zanim jednak zaczaiło się ono na Was, najpierw dopadło dwudziestu siedmiu autorów, którzy przyczynili się do powstania najnowszej edycji 31.10. W największym sekrecie, pod osłoną mroku i w blasku księżyca, szukali w najodleglejszych krańcach ziemi tajemniczych ksiąg, by potem opowiedzieć Wam swoje historie. Tym razem naprawdę bardzo czarodziejskie. Jak zwykle, żaden z autorów nie wiedział, o czym pisze reszta. To ćwiczenie, związane nie tylko z umiejętnością pracy w grupie, ale również z innym niż czysto literacki rodzajem wyobraźni. I dla dodatkowej zachęty spis treści:  Wstęp Kinga Ochendowska – Księga Cieni Paweł Mateja – Wielkie potwory mistrza Gottentota Paweł „DarkAraghel” Rejdak – Łowcy Grzegorz Gajek – Ode złego Marek Rosowski – Mgła Marcin Podlewski – Serce i wahadło Anna Klejzerowicz – Książka ze szkła Marek Ścieszek – Będzina T. J Krzywik – Groza zza muru Anna Rybkowska – Mistrz lalek Maciej Kaźmierczak – Jedność Magdalena Witkiewicz – Czarownice Ewa Bauer – Narodziny Bogini Kornelia Romanowska – Broń mnie od pokuty Robert Rusik – Po drugiej stronie księgi Maciej Lewandowki – Siedlisko Tomasz Czarny – Potrzeby Szymon Adamus – Spójrz w moje oczy Krzysztof Dąbrowski – I co ja robię tu Chepcher Jones – Ta księga Marek Grzywacz – Pierwsza strona Karolina Wilczyńska – Tam chciałbym się zestarzeć Andrzej F. Paczkowski – Oko czarownicy Michał Stonawski – Cienie Kamil Czepiel – O tym jak ciemność straciła kobietę Antonina Kostrzewa – Powroty Krzysztof Maciejewski – Ścieżka bez nazwy  Jak widać, pisarze mniej i bardziej znani, formy raczej krótkie, w sam raz na przerwę w pracy, czy jazdę autobusem. Zbiór „31.10. Księga Cieni” – podobnie jak poprzednie dwie edycje pobierzemy za darmo z Virtualo. Trzy formaty, w wersji PDF prawie 600 stron. Dla miłośników gatunku lektura obowiązkowa. :-) Czytaj dalej:  „W blasku ognia” – zbiór polskich opowiadań z Uniwersum Metro 2033 do pobrania Świt ebooków – kwartalnik z RW2010 Chomikuj organizuje… konkurs dla autorów opowiadań Tygodnik „W Sieci” na czytniki – za 3,50 zł miesięcznie, a od listopada za 10 zł Świt ebooków #2 – drugi numer pisma z RW2010 Ranking „Magazynu Literackiego KSIĄŻKI” #209 – luty 2014 