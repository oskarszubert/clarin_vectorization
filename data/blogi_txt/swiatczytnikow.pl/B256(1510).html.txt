To, co do tej pory pisaliśmy o kontaktach z obsługą Amazonu było w dużej części pozytywne. Niesamowita gwarancja i różne przygody, które kończą się artykułem „Witajcie w konsumenckim niebie”. Teraz czas poznać trochę inny aspekt kontaktów z Amazonem. Poniższy tekst przygotował Paweł „Ausir” Dembowski i umieścił wcześniej (po angielsku) na swoim blogu i Facebooku. W skrócie – Pawłowi skradziono czytnik, złodziej go szybko przerejestrował na swoje konto, zaś Amazon odmówił przekazania danych złodzieja polskiej policji, choć wcześniej to obiecywał. Jeśli wasz czytnik zostanie skradziony, raczej nie liczcie na pomoc Amazona wykraczającą poza zablokowanie urządzenia w ich systemie tak, aby nie można go było ponownie zarejestrować na inne konto. Ostatnio skradziono mi Kindle Paperwhite. Raczej nie miałem nadziei na jego odzyskanie, ale i tak postanowiłem zgłosić kradzież na lokalnym posterunku policji. W trakcie składania zeznań zalogowałem się na Amazon.com, aby sprawdzić numer seryjny swojego urządzenia (oraz żeby przy okazji zgłosić Amazonowi kradzież i zablokować urządzenie). Jak się okazało, mój Paperwhite był już wyrejestrowany. Od obsługi klienta dowiedziałem się, że mój czytnik został już (w ciągu godziny od kradzieży) zarejestrowany na inne konto, co oznaczało, że prawdopodobnie zrobił to sam złodziej – wątpię, aby miał okazję sprzedać go w ciągu godziny późnym wieczorem komuś, kto od razu go zarejestrował. Od obsługi klienta dowiedziałem się, że choć (co zrozumiałe) nie mogą mi udostępnić danych tej osoby, to mogą udostępnić je policji. „While we’re unable to tell you the location of your Kindle, we’ll respond to requests for information from law enforcement officials. To file a police report, please contact your local police department.“ Powiedziano mi, że policja skontaktować się ma z „law enforcement liaison“ Amazona i dostarczyć następujące informacje: „Our Law Enforcement Liaison will be happy to help you with your investigation. Please provide the following information using the E-mail address below: - Your Name - Your Agency - Your Phone Number - Your Case Number - Brief Summary of Your Investigation” Następnego dnia ponownie poszedłem na posterunek, aby dostarczyć wszelkie potrzebne informacje. Szczerze mówiąc to obawiałem się, że problemy wystąpią po stronie policji, jako że w sprawie trzeba było porozumieć się po angielsku z Amazonem i jako tako rozumieć kwestie techniczne. Policja okazała się jednak bardzo pomocna i wystarczyły jej moje wyjaśnienia. Byłem w tym momencie przekonany, że Amazon udostępni policji wszelkie potrzebne informacje. Jako że policjanci nie byli pewni, czy Amazon będzie w ogóle w stanie udostępnić im te dane, czy też będą musieli kontaktować się z nim za pośrednictwem policji amerykańskiej, napisałem jeszcze raz do Amazona, tym razem bezpośrednio do „law enforcement liaison” i otrzymałem następującą odpowiedź: „Thank you for contacting Amazon.com regarding your stolen Kindle. If the Kindle was purchased on the Amazon.com domain (U.S.), the Polish Law Enforcement can contact this email to ask for information. If it was purchased on another Amazon domain (eg., amazon.co.uk,amazon.de) then the police force would contact them accordingly. Please let us know if you have any further questions.” Zapewniłem policjantów, że jak najbardziej mogą pisać do Amazona i pomogłem napisać e-mail ze wszystkimi potrzebnymi danymi, który wysłany został z konta w domenie policja.gov.pl. I czekałem. Oczywiście, nawet gdyby policja uzyskała informacje od Amazona, nie było pewności, że na ich podstawie udałoby się zidentyfikować złodzieja, ale jakaś szansa na to zawsze jest. Cóż, jak się okazało, Amazon odmówił udzielenia informacji na temat osoby, która zarejestrowała sobie mój czytnik. Mimo wcześniejszych zapewnień, policja uzyskała odpowiedź, że dane te zdradzą tylko na polecenie sądu (zapewne jedynie amerykańskiego). Jako że wcześniej pracownicy Amazona (również „law enforcement liaison”) zapewniali mnie, że informacje te zostaną udzielone policji, nie zdziwiłoby mnie, gdyby okazało się, że decyzja taka zależy jedynie od widzimisię osoby aktualnie odpowiadającej na tego typu e-maile. Zostaje mi jedynie przeprosić policję, która zrobiła wszystko, co w jej mocy, że to po jej stronie spodziewałem się problemów.  Tyle Paweł. Dwa słowa komentarza – zachowanie odpowiedniego działu Amazona rozczarowuje, próbowałbym jednak kontynuować korespondencję – także w przypadku zwykłej obsługi klienta zdarza się, że kilku konsultantów ma różne zdanie co do możliwości pomocy i tak mogło być właśnie w tym przypadku. A my pilnujmy swoich czytników – okazuje się, że wśród złodziei są także zapaleni czytelnicy… Czytaj dalej:  Amazon wreszcie udostępnia pełne archiwa gazet na koncie Kindle [Prenumerata cykliczna w Nexto] – jak ustawić wysyłkę na Kindle? Przegląd wszystkich ustawień Kindle Paperwhite (oraz Touch) Czego nie robić z Kindle Paperwhite na plaży Kindle Comic Creator – nowe narzędzie od Amazonu Automatyczna aktualizacja książek z Kindle Store – włączać czy nie? 