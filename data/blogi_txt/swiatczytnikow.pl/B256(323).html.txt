Zapraszam dzisiaj (26 lipca) po godzinie 16:00 do radia WNET, gdzie w audycji Borysa Kozielskiego będziemy rozmawiać o e-podręcznikach. A właściwie spróbujemy ustalić co to właściwie jest i czym powinno być. Będzie to kolejna audycja z cyklu „Książki na ekranie”, na stronie znajdziecie też parę archiwalnych nagrań i link do podcastu. A żeby tak bezproduktywnie nie kończyć wpisu – parę słów o tym, co nowego. Otóż większość wydawców zbojkotowała niedawny konkurs na koncepcję e-podręczników i grozi… procesem rządowi oraz innym instytucjom zaangażowanym w projekt! „Wzywamy do niezwłocznego wycofania się z realizacji projektu” – napisały wspólnie Wydawnictwa Szkolne i Pedagogiczne, PWN, Nowa Era i Gdańskie Wydawnictwo Oświatowe. [...] Podręcznikowy rynek wydawniczy w Polsce wart jest ok. 1 mld zł (to obroty ok. 20 wydawców). Cztery wydawnictwa, które wystosowały pismo, są głównymi graczami na nim. – Bronimy rynku przed bezprawnymi działaniami – mówi „Gazecie” Olgierd Buchocki, członek prezydium sekcji wydawców edukacyjnych przy Polskiej Izby Książki, jednocześnie dyrektor do spraw rozwoju biznesu WSiP. Podkreśla, że chodzi też o jakość podręczników: – Państwo chce dopuszczać do użytku własne cyfrowe podręczniki. A gdzie kontrola jakości? Widzimy tu zatem coraz bardziej desperacką obronę status quo. Uznanym markom takim jak WSiP czy PWN wydaje się, że są w stanie zatrzymać czas. Choć trzeba powiedzieć, że nie wszyscy wydawcy protestują – np. MAC Edukacja i Poltext zgłosiły się do konkursu. Rzeczony projekt: „E-podręczniki do kształcenia ogólnego” realizowany miał być przez firmy wybrane w przetargu, które utworzą platformę edukacyjną oraz treści do niej. Wyniki konkursu po raz drugi unieważniono. A ja dalej nie mam pojęcia jaka koncepcja e-podręczników ma wynikać z tych wszystkich działań. Wydawcy straszą. Państwo robi to co umie najlepiej, czyli organizuje przetargi. Uczniowie pod ławkami chowają czytniki z lekturami. Nauczyciele modlą się o wcześniejszą emeryturę. A rodziców boli głowa. Czytaj dalej:  Dzień Domeny Publicznej 2014 + konkurs na okładkę dla Wolnych Lektur Taki był rok 2013 na Świecie Czytników Warszawskie Targi Książki 2013 – co mają dla fanów e-booków? Wasze e-bookowe triki – rozwiązanie konkursu Lifehackera! Tylko dzisiaj: przejmujemy stronę eBookpoint! Trzy blogokonkursy z Kindle jako nagrodą 