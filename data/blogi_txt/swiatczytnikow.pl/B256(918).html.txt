Dzisiaj także zacznę od historii. Wspominałem miesiąc temu o portalu Histmag.org, który zaczął wydawać e-booki zbierając na swoje utrzymanie. Mają dwa nowe tytuły:  Paweł Rzewuski – Wielcy zapomniani dwudziestolecia, cz. I (3,90 zł) - sylwetki niezwykłych przedstawicieli polskiej nauki i kultury z czasów II RP. Kapitalna okładka! Maciej Bernhardt - Z Miodowej na Bracką. Opowieść powstańca warszawskiego. Tom II (6,90 zł) – druga część wspomnień profesora Bernhardta, tym razem dotycząca głównie czasów powojennych. Pierwszą przeczytałem z zapartym tchem, druga też się nieźle zapowiada.  Książki oczywiście w trzech formatach, wszystkie w sklepie Histmaga. Ceny – stanowczo zachęcające, drugi z tytułów można też kupić w papierze. Seks trujący, seks doskonały. Coaching relacji (5,01 zł w Nexto; MOBI + EPUB + PDF) – o tym jak się dogadać w łóżku. Zajrzyj w głąb tabu. Odkryj własny potencjał miłosny. Odkryj potencjał relacji intymnej. W jaki sposób? Wykorzystaj coaching, czyli trening rozwoju osobistego. Określ swoją aktualną satysfakcję seksualną, zastanów się czego pragniesz, wypełnij przestrzeń między stanem obecnym, a własnymi pragnieniami. Po książce Miłość toksyczna. Miłość dojrzała. Coaching relacji Macieja Bennewicza oddajemy w ręce czytelnika kolejną pozycję autora, dzięki której życie intymne może nabrać nowego smaku i blasku – doskonałości na miarę twoich pragnień. Homo Bimbrownikus (18,90 zł w Virtualo; MOBI + EPUB + PDF) – kolejny z tomów przygód Jakuba Wędrowycza. Powieści Pilipiuka się lubi, albo nienawidzi. Przyznam, że po latach się do nich przekonałem. Że bimbrownik, degenerat i społeczny pasożyt? A kto ochronił ludzkość przed Golemem i skrzyżowaniem wąglika z chorobą wściekłych krów? Dzięki komu doszło do obrad Okrągłego Stołu? Kto niby w 1948. uratował Świętego Mikołaja przed komunistami? Wędrowycz żywi, poi, ubiera, Wędrowycz nigdy nie umiera. Właśnie rusza na podbój stolicy. Trójka do potęgi (11,94 zł w Publio; MOBI + EPUB) – obrodziło ostatnio książkami na temat ulubionej stacji radiowej wielu Polaków. Tym razem Grzegorz Miecugow przygotował… powieść kryminalną. Wersja EPUB wzbogacona jest o materiały audio i video, które można obejrzeć np. na iPadzie. To powtórka promocji sprzed tygodnia. Trójka niezamożnych socjologów zajmuje się demografią. Postanawiają zarobić pieniądze, zwiększając liczbę mieszkańców Unii Europejskiej. To jest pierwsza kostka domina. Agenci Interpolu dostają zadanie ustalenia, kto łączy w fikcyjne pary małżeńskie obywateli Unii z przybyszami z zewnątrz. To jest druga kostka. Para dziennikarzy śledczych chce się dowiedzieć, dlaczego agenci Interpolu interesują się sprawami matrymonialnymi. To jest trzecia kostka domina. Palec przeznaczenia puka w pierwszą kostkę i całość ładnie się przewraca. Ale upadek nie oznacza nieszczęścia – wręcz przeciwnie! Jeśli to, co zostało napisane, jest niejasne, najlepiej przeczytać całą historię! Podręcznik Przygody Rowerowej (22,39 zł w eBookpoint; MOBI + EPUB + PDF) – Anna i Robert Maciąg, którzy przemierzyli rowerową drogę do Indii (i nie tylko), radzą, jak przygotować się na takie i mniejsze wyjazdy. Autorzy dzielą się w nim doświadczeniami zdobytymi podczas wielu wypraw, w wielu różnych zakątków świata. Radzą, jaki kierunek wybrać i w jaki sprzęt się zaopatrzyć, jak zaplanować podróż na rowerze i jak ciekawie ją przeżyć. Przestrzegają przed potencjalnymi niebezpieczeństwami i niedogodnościami, a także informują, jak skutecznie ich unikać. Podręcznik pozbawiony jest nudnej teorii, autorzy skupiają się wyłącznie na praktycznych aspektach życia długodystansowego rowerzysty. Najważniejsze jest jednak to, że niezwykle skutecznie zachęcają do rowerowych wypraw. Na własnym przykładzie pokazują, że każda podróż jest w zasięgu ręki! Dwie premiery:  Poniedziałkowe dzieci (24,99 zł w Publio; MOBI + EPUB + PDF) – opowieść znanej rockowej wokalistki, Patti Smith. Patti Smith została poetką i rockową wokalistką, Robert Mapplethorpe rozwijał swój prowokacyjny styl w dziedzinie fotografii. Połączeni niewinnością i entuzjazmem przemierzali Nowy Jork od Coney Island po 42. ulicę, aż dotarli do słynnego okrągłego stołu w Kansas City, gdzie brylował krąg Andy’ego Warhola. W tym środowisku barwnej alternatywnej cyganerii, ludzi okrytych dobrą i złą sławą, dwoje dzieciaków zawarło pakt, że będą się o siebie troszczyć. „Poniedziałkowe dzieci” zaczynają się jako historia miłosna, a kończą jako elegia. To hołd złożony Nowemu Jorkowi przełomu lat 60. i 70., jego bogaczom i biedakom, sprzedajnej miłości i demonom. To prawdziwa baśń, portret dwojga młodych początkujących artystów w przededniu sławy.  Premiery reportaży Lidii Ostałowskiej w Woblinku, były już w innych księgarniach, teraz tutaj są najtaniej.  Cygan to Cygan. (17,90 zł; MOBI + EPUB ADE) Bolało jeszcze bardziej. (20,90 zł; MOBI + EPUB ADE) Inne promocje tygodnia:  Wyłącznie dla odwiedzających Świat Czytników eBookpoint przygotował kod rabatowy na wszystkie droższe książki o SEO/SEM. Tylko do czwartku włącznie. Przy okazji, dla tych, którzy wciąż kupują papier Helion ma w dniach 11-13 września 20% zniżki na wszystkie książki programistyczne. Biblioteka Gazety Wyborczej na Publio to kilka książek wydanych na razie tylko w księgarni Agory: Władysław Anders – Życie po Monte Cassino (15,99 zł), Jan Nowicki – Mężczyzna i one (14 zł), Juliusz Machulski – Hitman (15,99 zł) i Maria Poprzęcka – Uczta bogiń (15,99 zł) Trzy e-booki Roberta Ludluma w Virtualo – po 19-20 zł, m.in. Dyrektywa Jansona. Zwrócono mi uwagę, że to są powieści „poLudlumowe” – dwie napisał już ktoś inny Kroniki krwi – kolejna wampirza seria Richelle Mead w Publio. Sydney za wszelką cenę musi ochronić morojską księżniczkę Jill Dragomir. Uwagę dziewczyny rozprasza jednak pewien arogancki wampir. Skontrapunktuję ten opis oceną 8,17/10 z Lubimy Czytać. Książki religijne o 50% taniej w Woblinku. Kilkadziesiąt książek w całkiem niezłych cenach, przykładowo: Sekrety Biblii Anny Świderkównej (7,45 zł), Od chrztu do zmartwychwstania biskupa Długosza (tak, tego od internetowego mema „Chrześcijanin tańczy”; 10,00 zł), albo Inwazja neopogaństwa Aleksandra Posackiego, czołowego polskiego egzorcysty (5,95 zł).  Są też poradniki znanego benedyktyna Anselma Gruena. Zwracajcie uwagę na format – nie wszystkie są w MOBI. Premiery wakacji do 60% taniej – i znowu Woblink przecenia parę tegorocznych nowości. Przykładowe tytuły: Wszyscy jesteśmy nomadami (11,16 zł), Dallas ’63 (23,40 zł), Od Valinoru do Mordoru (9,96 zł), Krowy tłuste, krowy chude (7,00 zł), Lód (28,50 zł), Igrzyska śmierci (10,00 zł) Erotyczny wrzesień na Virtualo – wszystko na ten temat. :) M.in. na wyłączność Trzy oblicza pożądania. E-booki Olgi Tokarczuk – kilka tytułów naszej popularnej autorki, na przykład Dom dzienny, dom nocny (sam przeczytałem kiedyś!),  Prawiek i inne czasy. Saga Virginii C. Andrews – wszystkie trzy części taniej w Virtualo, począwszy od bestsellerowych Kwiatów na poddaszu. Ta sama promocja jest w Legimi, z tym że A jeśli ciernie, mają taniej. Umberto Eco do 40% taniej w Woblinku. Cmentarz w Pradze oraz Imię Róży po 17,90 zł. Muzyczne biografie w Woblinku. Adele (13,96 zł), Iggy Pop (22,90 zł), Michael Jackson (15,96 zł), Tomasz Stańko (28,00 zł), Keith Richards (34,90 zł), Violetta Villas (11,16 zł), Queen (18,90 zł), Urszula Sipińska (7,60 zł). Przedłużamy wakacje – to promocja Nexto (-50%) na książki podróżnicze. Przykładowe tytuły – Beata Pawlikowska: Blondynka w Indiach (4,75 zł), Poradnik globtrotera, czyli blondynka w podróży (19,62 zł), Piotr Kraśko: Świat według reportera – USA (4,66 zł), Świat według reportera – Włochy (4,66 zł). Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza). Darmocha z Kindle Store:  The 9/11 Project: A Journalist’s Perspective – zbiór materiałów na temat ataków 9/11 oraz tego co nastąpiło później, włącznie z inwazją na Irak oraz Afganistan. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 