Dzisiaj zaczynamy od dwóch sporych hitów. Miasteczko Salem (9,90 zł w Nexto; MOBI + EPUB) – klasyczny horror Stephena Kinga, wydany w 1975 i znany także z ekranizacji. W prowincjonalnym amerykańskim miasteczku zaczynają dziać się rzeczy niepojęte i przerażające. Znikają bądź umierają w dziwnych okolicznościach dzieci i dorośli, jedna śmierć pociąga za sobą drugą. Czyżby Salem było nawiedzone przez złe moce? Kilku śmiałków, którym przewodzi mały chłopiec, wydaje im pełną determinacji walkę. Wydanie zawiera 40 stron (w tym alternatywne zakończenie) materiału usuniętego z pierwotnego maszynopisu przez samego autora, nowy wstęp i posłowie Stephena Kinga oraz dwa krótkie opowiadania powiązane z powieścią (Dola Jerusalem i Strzemiennego). Ta książka Kinga jest chyba po raz pierwszy w takiej cenie i zwiastuje nową akcję Nexto, o której poinformuję dzisiaj po południu… Spalony (11,45 zł w Legimi; MOBI + EPUB) – to kolejny e-book, który dotąd w promocji nie był. Autobiografia Andrzeja Iwana, z której dowiemy się wiele o polskiej piłce nożnej ostatnich 30 lat. Poruszająca historia człowieka, który tak wiele wygrał, ale jeszcze więcej przegrał. Andrzej Iwan z przejmującą szczerością opowiada o uzależnieniach od alkoholu, hazardu, a nawet o próbach samobójczych. Tłem dla jego historii pozostaje piłka nożna – widziana od środka, oczami wybitnego zawodnika, reprezentanta Polski w finałach mistrzostw świata w 1978 i 1982 roku. Iwan oddaje klimat czasów komuny, przedstawia życie całego pokolenia zawodników, których do tej pory – poza nielicznymi wyjątkami – widzieliśmy jako idealnych herosów. - To nie będzie książka o triumfach, chociaż i one się zdarzały. Więcej znajdziecie tu upadków, bo moje życie naznaczone jest upadkami, po których nieporadnie próbowałem się pozbierać. Ale będzie to też książka z moim prywatnym happy-endem: dziś, kiedy patrzę w przeszłość, wiem jedno – mogło być gorzej. Teraz promocje tygodnia:  Bajkowe przygody z wydawnictwem Siedmioróg – taniej o 40% w eBookpoint. Dziesiątki klasycznych bajek za kilka złotych. MOBI+EPUB albo MP3. Calineczka, Czerwony kapturek, Plastusiowy pamiętnik, a także pomysły na zabawy dla dzieci. Dobra Literatura w Publio – to 7 książek tego wydawnictwa, m.in.:  Pożądanie mieszka w szafie Piotra Adamczyka (17,95 zł) Gej w wielkim mieście Mikołaja Milcke (10,47 zł) Gdy nie nadejdzie jutro Pawła Skawińskiego (10,47 zł) Dni trawy Philipa Hufa (11,94 zł)   Nowości Naszej Księgarni ma Publio – są to kolejne tomy serii Dziewiąty Mag oraz thrillery prawnicze Chrisa Tvedta. Tę samą promocję mają:  Virtualo (dołożyli jeszcze Kroniki krwi oraz trzeci tom Xanth) Woblink  Nie uważacie, że to nudne, jeśli kilka księgarni ma tę samą promocję? :-) No, ale dzięki temu nie trzeba zmieniać przyzwyczajeń, jeśli dany sklep bardzo lubimy. I pozostałe książki dnia: Zieleń szmaragdu (15,90 zł w Virtualo; MOBI + EPUB) – powieść Kerstin Ger, trzeci tom Trylogii Czasu Co robi dziewczyna,  której  właśnie złamano serce? To proste: gada przez telefon z  przyjaciółką,  pochłania czekoladę i całymi dniami rozpamiętuje swoje  nieszczęście. Ale Gwen – podróżniczka w czasie mimo woli – musi wziąć  się w garść, chociażby po to, żeby przeżyć. Nici intrygi z przeszłości także dziś splatają się w zabójczą sieć. Złowrogi hrabia de Saint  Germain jest bardzo bliski swego celu: Gwendolyn musi stanąć do walki o  prawdę, miłość i własne życie. Obrońca (15,89 zł w Publio; MOBI + EPUB) – thriller Davida Morrella. Nikt nie zna jego prawdziwego nazwiska, nie wie, gdzie mieszka. Wyszkolony w Delta Force, obecnie pracownik agencji ochrony o międzynarodowym zasięgu, Global Protection Services, potrafi wykazać całkowite opanowanie w najbardziej niebezpiecznej sytuacji. Cavanaugh specjalizuje się w likwidacji zagrożeń – szybko, skutecznie i bezgłośnie. Jego najnowszym klientem jest błyskotliwy naukowiec, biochemik Daniel Prescott. Grozi mu śmiertelne niebezpieczeństwo: dokonał odkrycia, na którym zależy wielu ludziom. Cavanaugh ma pomóc mu zniknąć, zapewnić nową tożsamość. Pozornie proste zadanie okazuje się znacznie trudniejsze, niż mógłby przypuszczać. Prześladowcy są doskonale wyszkoleni i zdeterminowani. Wydarzenia wymykają się spod kontroli. Inne promocje tygodnia:  Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Kryminały wydawnictwa Harlequin o 25% taniej w Virtualo. Alex Kava, Erica Spindler, Tess Gerritsen, Joseph Teller, Brenda Novak, Paul Johnson, Heather Graham. Królowie przeklęci – cały 7-tomowy cykl powieści historycznych Maurice’a Druona w Woblinku (MOBI + EPUB ADE). Pierwszy tom 6,90 – następne po 9,90. Oj, fajnie byłoby mieć takie ceny przy George’u R.R. Martinie. Prawie wszystkie księgarnie świętują urodziny Janusza Głowackiego, z tej okazji mają jego książki o ok. 60% taniej. Linki do księgarni: Głowacki w Virtualo, Głowacki w Legimi, Głowacki w Woblinku, Głowacki w Publio Nowości wydawnictwa Rebis, m.in. „Heretycy Diuny” w Virtualo. III tom serii Xanth Piersa Anthony’ego w Woblinku, a przy okazji taniej dwa poprzednie. Ta sama Seria Xanth w Publio – tutaj jest MOBI + EPUB. Scorsese, Brando i Pacino – trzy wywiady ze słynnymi ludźmi kina w Publio. Autobiografia Salmana Rushdiego (22,90 w Virtualo; MOBI + EPUB), a obok niej dwie inne jego książki ze zniżką 40%. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza). Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 