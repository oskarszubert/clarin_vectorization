Poniższy film mieliście już pewnie okazję zobaczyć, bo robi od niedawna furorę we wszelkich serwisach społecznościowych. Radość książek! Prawdziwych, realnych książek, pachnących papierem i przyciągających okładką! Oto najpopularniejszy komentarz pod filmem na YouTube: Czuję się dumna z tego, że nie mam Kindle i wspieram prawdziwe księgarnie, kupując prawdziwe książki, które umieszczam na półkach w domu, tak że ja i wszyscy inni mogą je zobaczyć i dotknąć. Po prostu kocham książki! No i czy o taką radość chodzi? Żonglowanie okładkami, układanie książek według kolorów na grzbiecie, dotykanie i oglądanie? I czy autorzy tego filmiku mają w ogóle czas na czytanie?! Czytelnicy z Warszawy pamiętają być może Pałac Starej Książki – ogromny antykwariat, który mieścił się w budynku dawnego przedszkola. Pięć lat temu wyrzucono ich z siedziby, ogłosili więc upadłość i wielką wyprzedaż – 200 tysięcy książek przez tydzień. Wejściówka na wyprzedaż kosztowała pierwszego dnia 50 złotych, potem 30 i 10 – można było wynieść tyle książek ile się da we własnych rękach. Ja tam byłem ostatniego dnia, ale słuchałem opowieści tych z dnia pierwszego. Część ludzi kupowała bilet, wbiegała do środka i chwytała … te książki, które wyglądały najładniej. Najlepiej całe serie wydawnicze. Czy to powieści współczesne, czy Lenin – nie robiło różnicy. Ważne, że będzie ładnie wyglądało na półce. Tych, którzy za swoje 50 złotych chcieli uważnie wybrać kilkanaście pozycji bardzo to wkurzało. Jeśli ktoś ma więcej niż 100 książek i choć jednej nie kupił dlatego, że ładnie będzie wyglądała na półce – to gratuluję samozaparcia. Jasne, wymyślamy inne powody, dla których kupujemy książki, ale to też jest gdzieś w podświadomości. Mam w domu trochę książek, które mogą podziwiać goście, a które są dla mnie wyrzutem sumienia, bo nadal ich nie przeczytałem i pewnie nie przeczytam. Korzystanie z czytników pozwala na przebicie tego balonika.  E-booka kupujemy dla siebie, jasne możemy się pochwalić na Facebooku, ale będzie to łatwiejsze do rozszyfrowania niż strategicznie skomponowany regał.  E-booka czytamy też dla siebie – nawet w autobusie trudno zaszpanować „modnym” autorem, no chyba że jesteśmy bardzo zdeterminowani:  Ale bez takich sztuczek, korzystanie e-booków jest czynnością prywatną. Książka na czytniku to przede wszystkim treść. I radość zapoznawania się z treścią, którą trudno pokazać na jakimkolwiek filmiku. :-) A co Wy o tym sądzicie? Czytaj dalej:  Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Cytat na niedzielę: Marek Krukowski o swojej kolekcji książek 150 darmowych książek z Microsoftu i… 3,5 miliona pobrań! Automatyczna aktualizacja książek z Kindle Store – włączać czy nie? Książki o języku Python o 40% taniej – promocja i nasze rekomendacje Projekt ustawy o cenie stałej na książki – niby nas nie dotyczy, ale i tak możemy się obawiać 