Amazon wypuścił dzisiaj drobną aktualizację oprogramowania dla Kindle Classic, czyli najtańszego modelu, znanego także jako Kindle 4. Wersję 4.1.1 można pobrać ze strony Amazonu. W stosunku do wersji 4.1.  którą omawiałem dokładnie i która przynosiła sporo zmian tutaj w praktyce nic się nie zmieniło, Amazon wspomina tylko o optymalizacji wydajności. Jak zaktualizować Kindle Classic? Możemy oczywiście poczekać, bo w ciągu paru tygodni Amazon zaktualizuje wszystkie czytniki automatycznie przez WIFI. Jeśli nie chcemy czekać to:  Ściągamy na komputer plik Update_kindle_4.1.1.bin ze strony Amazonu – znajduje się on pod linkiem „Software Update 4.1.1″ i zajmuje 9 MB. Podłączamy czytnik do komputera i przegrywamy plik do katalogu głównego Kindle Classic. Wybieramy kolejno: Menu » Settings » Menu » Update Your Kindle.  Przed aktualizacją sprawdzamy wersję – wchodząc do Menu » Settings i odczytując ją z dolnej belki. Jeśli nie mamy jeszcze oprogramowania 4.1.0 – to musimy je zainstalować wcześniej. Aktualizacja zajmuje parę minut, podczas których czytnik restartuje się raz lub dwa. Jeśli Kindle ma nienaładowaną baterię, zostaniemy poproszeni o to, żeby najpierw ją podładować. Inna sprawa, że jest to aktualizacja bardzo drobna. Tak więc, jeśli nie mamy problemów z czytnikiem, to nie ma chyba sensu jej ściągać. Pod ręką nie mam w tym momencie Classica, tak więc nie sprawdzałem jak działa. Ale nie sądzę, aby pojawiła się wyczekiwana przez Was funkcja „Time to read”. :-) Czytaj dalej:  Oprogramowanie 5.3.4 dla Kindle Paperwhite – drobne poprawki Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika Oprogramowanie „starego” Paperwhite 5.3.9 – poprawa stabilności w PDF Aktualizacja Kindle Touch 5.3.7 – poprawki słownika i wyszukiwania I znów oczko wyżej – Kindle Paperwhite w wersji 5.3.6 