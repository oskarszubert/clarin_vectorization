Czas z małym opóźnieniem podać wyniki konkursu na temat książki Macieja Jastrzębskiego, Matrioszka Rosja i Jastrząb. Przypomnę że chodziło o zamieszczenie komentarza: jakie pytanie na temat Rosji  chciał(a)byś zadać autorowi książki? Wspólnie z eBookpoint wybraliśmy 3 najciekawsze pytania, których autorzy otrzymają pakiet „papier + ebook”. Ponieważ odpowiedzi było bardzo dużo – dodatkowo 7 pytań, do których autorów pójdzie wersja elektroniczna. Jako nagrodę pocieszenia tylko do niedzieli (23 czerwca) mam dla wszystkich kod: 345631-DF1D09-E Jeśli podamy go w koszyku, książkę Matrioszka Rosja i Jastrząb kupimy z 30% rabatem, a więc za 19,53 zł. Polecam. Nagrody: Rosjanie uważają się za ludzi oczytanych. Odwiedzając różne fora i strony internetowe, faktycznie odnosi się takie wrażenie. Czy jest tak rzeczywiście? Czy na ulicach częściej niż w Polsce widuje się ludzi z książką lub czytnikiem? (Aggie) Osobiście bardzo ciekawi mnie zjawisko tzw. „rosyjskiej duszy” i to o nie chciałbym zapytać autora. Część literatów, filozofów, muzyków(Kaczmarski, Wysocki, Okudżawa) piszą o specyfice Rosjan i jako cechy charakterystyczne wymieniają melancholię, skłonność do zadumy i refleksji, ale także fantazję i pewną otwartość. Podobno ma to związek z burzliwą i dramatyczną historią, ciężkim klimatem, a nawet… kuchnią. Czy istnieje bądź istniało coś takiego jak rosyjska dusza? I czy(o ile w ogóle) zmieniła się ona w związku z globalnością współczesnego świata(otwarte granice po upadku Związku Radzieckiego, internet etc.)? (Toomek) Co czyta się w Rosji? Pielewina, czy raczej E.L. James? Czy autor może polecić jakichś współczesnych rosyjskich autorów? I jak mają się w Rosji czytniki? Przyznam, że gdy zobaczyłem sklep litres.ru, szczęka mi opadła…  (asymon)  Wyróżnienia:  Chciałbym zapytać skąd się wzięło powiedzenie: „Rosja to nie kraj, to stan umysłu”, jak je można zinterpretować i czy Rosjanie też tak sądzą czy tylko przyjezdni? (mundek) Interesuje mnie kwestia podejścia Rosjan do samych siebie. Tzn za co podziwiają swój kraj, z którego fragmentu historii ich kraju są najbardziej dumni ? Co wspominają z największym sentymentem, a o czym wolą zapomnieć?  (Rafał) W języku rosyjskim Rosjanin i obywatel Rosji to nie to samo (русский – россиянин). Jak ważne jest to rozróżnienie dla mieszkańców Rosji? (Robert P.) Jak Rosjanie postrzegają Polaków, nie mówię o politykach, tylko o zwykłych ludziach…? (Robert) Szczęśliwie miałam okazję odwiedzić Rosję, co prawda tylko „małą”, jednak wywarła na mnie ogromne wrażenie. Autora chciałabym zapytać o papierosy i alkohol. Jak to jest, ze tyle się mówi o kosmicznych ilościach alkoholu przelewających się w Rosji, a kiedy wyjdzie się na ulicę, jedyni pijani, których można spotkać to studenci na wymianie z Polski? Papierosy kosztują grosze, najtańsze w przeliczeniu to 1,50zł. A nie przypominam sobie, żebym spotkała na ulicy kogoś z papierosem, nie przypominam sobie, żeby ktoś w tramwaju zionął niczym smok wawelski. To jest dla mnie zagadka, czy Rosjanie kryją się po domach z piciem i paleniem? (Monika) Matrioszka Putin, matrioszka Obama, matrioszka Michael Jackson – plac czerwony obfituje w pop-kulturowe przeróbki tej słynnej zabawki- symbolu. Jakie najbardziej zaskakujące zderzenie zachodu ze wschodem, tradycji ze współczesnością, minionej dyktatury z obecnym kapitalizmem miał pan okazję zaobserwować w Rosji? (asq) Ile warstw ma prawdziwa matrioszka? I czy ilość tych warstw można porównać do obecnej Rosji np. Największa matrioszka to Rosja – Światowa potęga; Kolejna trochę mniejsza to Rosja prawosławna; itd? (jaraduga)  Wszyscy autorzy nagrodzonych i wyróżnionych komentarzy powinni już dostać ode mnie maila ze szczegółami odbioru książek. Czytaj dalej:  Matrioszka czyli książka o Rosji i konkurs Sierpniowe wieści z księgarni: spotkanie z autorem i książka z billboardu za darmo „Zawód: zwycięzca” – wyniki konkursu Amazon wejdzie do Rosji? Jak e-czytają Rosjanie? Jeff Bezos i era Amazona – wyniki konkursu oraz kilka cytatów na temat początków Kindle Dwa lata księgarni eBookpoint + TOP20 