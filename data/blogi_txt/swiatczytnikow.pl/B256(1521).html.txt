Sony to dziwna firma. Byli pionierami w branży czytnikowej. Nie potrafili jednak wykorzystać swojej przewagi i teraz… wycofują się chyłkiem z największego rynku. We wrześniu 2013 pisałem o czytniku Sony PRS-T3, który mimo paru ciekawych rozwiązań (integracja z Evernote), raczej rozczarował klientów. Wielkim dziwactwem tego modelu były „odkryte plecy”, które niejako wymuszały użycie okładki oraz brak światełka – co wprowadzili już wszyscy inni konkurenci. Niepokojącym sygnałem było też to, że Sony… nie wprowadził tego czytnika na rynek amerykański, ograniczając się do Kanady, Europy Zachodniej i Japonii. Teraz firma wycofuje się kompletnie ze Stanów i Kanady. Na forum MobileRead ich klienci dzielą się mailami, które dostali. As you know, our customers always come first, which is why we want to give you the news firsthand about an announcement made today from Sony regarding its plan to close Reader Store in the U.S. and Canada. Although we’re sorry to say goodbye to the Reader Store, we’re also glad to share with you the new, exciting future for our readers: Reader Store will transfer customers to Toronto-based eReading company, Kobo—an admired eBook seller with a passionate reading community. We strongly believe that this transition will allow you to enjoy a continued high-quality e-reading experience. As a result of this change, we will close Reader Store in the U.S. and Canada on March 20, 2014 at 6 p.m. (EST). A więc Sony zamknie za miesiąc swoje sklepy w Stanach i Kanadzie, klientom zaś proponuje przejście do Kobo. Będą mogli przenieść swoje książki (przypomnijmy: zabezpieczone DRM) do sklepu Kobo. Na amerykańskiej stronie Sony pojawiło się też obszerne FAQ, z którego dowiemy się, że od tego czasu książki z Kobo będzie można przegrywać po kablu USB (chociaż czytniki miały bezprzewodowe połączenie ze sklepem Sony). Dopiero w maju Kobo planuje uruchomienie sklepu, który zadziała na nowszych czytnikach Sony. Wycofanie ze Stanów nie oznacza może rezygnacji z produkcji czytników, ale na pewno rezygnację z aspiracji w skali światowej. A przecież Sony produkowało czytniki już od 2006 roku – tak wyglądał model PRS-505, wypuszczony jeszcze przed Kindle 1. Ileż on miał przycisków i ustawień.  Autor zdjęcia: Rama CC-BY-SA-2.0-fr  Na stronie PDA Club znalazłem też polską recenzję w stylu vintage. Tak pisano o e-inku równo 6 lat temu. Czytanie książek na palmtopach czy urządzeniach takich jak Sony Reader, ma wiele zalet, ale równie wiele wad. Co przeważy? Czy zaleta w postaci niewielkich gabarytów i obszernej biblioteki pod obudową, czy może swoboda oblizywania palców i wertowania papierowych kartek siedząc przy kominku? Na to pytanie każdy z Was musi odpowiedzieć sobie sam. Ja wybrałem Sony Readera i jestem z tego wyboru bardzo zadowolony. Staram się nawet szukać w sieci elektronicznych wersji książek, które kupiłem jakiś czas temu, aby móc przeczytać je na tym papierowym wyświetlaczu. Mimo że kontrast tego ekranu nie jest idealny to jednak wole nosić w torbie cienkiego PRS-500, niż znacznie od niego grubszą książkę. Takie modele Sony jak PRS-300, 500, 505, 700 były stosunkowo popularne wśród polskich użytkowników, czego świadectwem jest choćby liczba wątków na forum eksiazki.org. Lata 2008-2009 to były pionierskie czasy, gdy nawet uzyskanie na czytniku polskich czcionek było osiągnięciem. Niektórzy czytniki flashowali, niektórzy przerabiali formaty na takie, które były obsługiwane z polskimi czcionkami. Sony miało swój format LRF, dziś już całkowicie egzotyczny, ale jego istnieniu zawdzięczamy powstanie programu Calibre! Jak pisałem przy okazji 7 rocznicy Calibre – jego autor potrzebował narzędzia do konwersji. Po 2010 pojawiły się czytniki innych firm, tańsze i lepiej dostosowane do polskiego rynku (którego firma Sony nigdy nie zauważyła) i w ten sposób o Sony pozostało nam zapomnieć. Nawet informacje o 13-calowcach nic tutaj nie zmienia – bo czytniki te będą dostępne tylko w Japonii i poza sprzedażą detaliczną. Swoją drogą – mieliście kiedyś te starsze czytniki Sony? Jak Wam się z nich korzystało? Czytaj dalej:  Kobo Aura – czytnik 6,8″ o rozdzielczości HD – czy ma szansę? Sony PRS-T3 czyli czytnik z… odkrytymi plecami :) Kobo Aura – prawie jak tablet Sony zapowiada 13-calowy czytnik. Raj dla czytających PDF? 13-calowy czytnik Sony DPT-S1 kosztował będzie… ponad 3000 złotych! Kobo Mini – test kolejnego malucha 