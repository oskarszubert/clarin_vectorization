Dzisiaj książki droższe niż zwykle, ale zwykle są to i tak przeceny o około 50%. Statek (24,90 zł w Nexto; EPUB) – powieść Stefána Máni to islandzki thriller, a że islandzki to różniący się mocno od znanych nam thrillerów skandynawskich. Frachtowiec „Per Se” płynie z Islandii do Surinamu. Jego załoga to dziewięciu mężczyzn, z których każdy coś ukrywa, a tylko jeden z nich zna prawdziwą historię statku. Gdy wskutek sabotażu jednostka traci łączność ze światem i zaczyna dryfować, zdani na siebie marynarze muszą podjąć walkę z żywiołem, własnymi słabościami i czającym się straszliwym losem. Człowiek w białym kombinezonie. Stig, Le Mans i Moje Życie na Wysokich Obrotach Bena Collinsa to nowa promocja tygodnia w Legimi (17,64zł – EPUB z DRM). Nie oglądam telewizji, ale podobno była jakaś afera związana z tym, gdy zawodowy rajdowiec, którym jest Collins okazał się być Stigiem z „Top Gear”. Przejechał tor Dunsfold szybciej niż Nigel Mansell, Lewis Hamilton i Jenson Button. Na legendarnym torze programu Top Gear uczył wyścigowej jazdy setki gwiazd, w tym Toma Cruise’a i Lionela Richiego, a także niewidomego weterana brytyjskiej armii. Na torach Daytona, Sebring, Le Mans i Bathurst ścigał się koło w koło z elitą kierowców wyścigowych. W skonfiskowanym handlarzowi narkotyków Mitsubishi Evo stanął do walki z czołgiem „Trojan” i wozem bojowym „Jackal”. W Vauxhallu Monaro stawił czoła Chloe – tańczącej wojowniczce ninja. Na torze Lydden Hill ścigał się z przegubowcami za kierownicą piętrowego autobusu. W Astonie Martinie DBS pędził po wirażach wokół jeziora Garda. Jako pełnoprawny członek sił zbrojnych, weekendy spędzał na wysadzaniu przeróżnych rzeczy w powietrze. A to dopiero początek… Komandosi w białych kołnierzykach (27,30 zł w eBookpoint – MOBI, EPUB, PDF) – to podręcznik zarządzania połączony z powieścią sensacyjną o polskim wywiadzie. Efekt naprawdę bardzo ciekawy, co można sprawdzić na darmowym fragmencie. Ta książka to niesamowita hybryda. Z jednej strony wciągająca opowieść o międzynarodowej aferze, w którą zamieszane są służby specjalne. Z drugiej — świetny podręcznik z dziedziny zarządzania firmą, projektami i zespołami. Bo praca menedżera jest niczym obowiązki agenta — albo coś wiesz, albo giniesz! Fundamentalnych zasad, których należy trzymać się w biznesie, można nauczyć się właśnie od dowódców jednostek wojskowych, kierowników wypraw polarnych, liderów akcji ratowniczych. Lato w Jagódce (12,50 zł w Virtualo; MOBI lub EPUB) to powieść Katarzyny Michalak, skierowana głównie do kobiet. Myślę, że będziecie się bawić przy lekturze tej baśni tak dobrze, jak ja się bawiłam pisząc ją, a „sleep in the room” z sokołem księcia of  Maroko stanie się tak kultowe, jak „Jaga nie umieraj”. Oddaję do Waszych rąk moją ulubioną powieść. Powieść, która „sama się  pisała”, ja byłam dodatkiem klawiaturowym Amazon ma dziś kryminał The Hitman’s Guide to Housecleaning ($0,99) – z tym że w momencie gdy to piszę, cena dla Polski jeszcze nie spadła. Powinna w ciągu paru godzin. Nadal też trwają promocje: 9 powieści Jacka Dukaja w Virtualo (MOBI lub EPUB). Kindle Big Deal Promocja na Normana Daviesa w Woblinku (MOBI oraz EPUB z DRM – ale uwaga: nie wszystkie książki na Woblinku są w tych formatach).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 