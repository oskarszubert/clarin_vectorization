Dziś publikuję na Świecie Czytników rzecz niezwykłą – jedną z pierwszych prac licencjackich w Polsce poświęconą naszemu rynkowi e-booków i innych publikacji. Praca nosi tytuł Perspektywy rozwoju polskiego rynku publikacji elektronicznych, została napisana w drugiej połowie roku 2011, a jej autorem jest Mateusz Wołczyk z Uniwersytetu Ekonomicznego w Krakowie. Mateusz zgodził się opublikować pracę na licencji Creative Commons BY- NC-SA 3.0, co oznacza że można ją swobodnie rozpowszechniać, pod warunkiem użycia niekomercyjnego. Do ściągnięcia:  Paczka którą przygotował Mateusz: zawiera pliki MOBI, EPUB oraz plik źródłowy ODT (Open Office). [aktualizacja 3.04] Plik MOBI, który trochę poprawiłem (dodałem przypisy i wypunktowania). Ściągamy przez kliknięcie prawym klawiszem i „zapisz element docelowy jako”.  O czym jest praca? Głównym jej celem jest analiza rynku książek w formie elektronicznej w Polsce. Autor przygląda się rynkowi z obu stron – od kupujących i sprzedających i wyciąga wniosek, że w ciągu dwóch lat 10% czytelników będzie korzystało z e-booków. W pierwszym rozdziale autor omawia różne rodzaje publikacji elektronicznych. W drugim obecny stan rynku w Polsce – czytniki, e-booki i problemy z prawem autorskim. Trzeci rozdział to prognoza rynku w ciągu paru lat. Rozdział czwarty zawiera wyniki badania ankietowego na 400 osobach, które przeprowadził mniej więcej rok temu m.in. wśród klientów księgarni stacjonarnych. Jakie wnioski? Sam dopiero zacząłem pracę czytać, ale nie zdziwię się, jeśli Mateusz otrzyma teraz propozycje pracy od naszych krajowych dystrybutorów, bo parę spostrzeżeń jest bardzo świeżych. Losowo wybrany cytat: Takie prokonsumenckie podejście zaczynają przejawiać niektórzy (acz nieliczni) wydawcy zza granicy. Tom Weldon, zastępca ca dyrektora wydawnictwa Pinguin powiedział, że „Jedyny sposobem walki z piractwem jest wydawanie pozycji elektronicznych w maksymalnej liczbie formatów i w maksymalnej liczbie kanałów, tak aby ich cena utrzymała się na przyzwoitym poziomie. Jeżeli zdecydujemy się na publikacje jedynie w ekskluzywnych i chronionych patentami formatach, zaprzepaścimy wszystko.”[51] Wtóruje mu Paul Biba z TeleRead słowami „Nie powstrzymuje „złodziei”, ale jedynie odrzuca legalnych konsumentów i zwiększa koszty samych eKsiążek.”[52] Tim O’Reilly, właściciel wartego ponad 100 mln $ wydawnictwa, idzie krok dalej, wprost mówiąc to, czego nie przyznają przedstawiciele przemysłu cyfrowej rozrywki: „Ludzie, którzy Ci nie zapłacili, prawdopodobnie i tak by tego nie zrobili. Cieszymy się, gdy ci, których nie stać na nasze książki, nie płacą nam, jeśli tylko wykorzystują tę wiedzę w użyteczny sposób.”[53] Mateusz Wołczyk. Perspektywy Rozwoju Polskiego Rynku Publikacji Elektronicznych (Kindle Locations 895-904). W pracy znaleźć można trochę literówek i niespójności, ale to nie zmienia mojej rekomendacji. Zachęcam do pobierania i czytania. Aktualizacja z 3.04: umieściłem poprawiony plik MOBI, będący efektem sesji poprawkowej Mateusza i jednej z czytelniczek. C.d.n. :-) Czytaj dalej:  Artykuł z Biura Analiz Sejmowych o rynku e-booków Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Bartłomiej Roszkowski: musi być efekt skali, którego w tej chwili nie mamy Teraz Biologia – darmowe podręczniki do gimnazjum w EPUB/MOBI Antyweb wieści „zmierzch rynku e-papieru”. Znowu?! 