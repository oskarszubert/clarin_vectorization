Maciej Wróblewski opublikował na blogu Nexto listę najlepiej sprzedających się książek w pierwszym półroczu. Znacznie ciekawsze od listy są wnioski dotyczące cen e-booków.  „Okazja dnia” rządzi – większość bestsellerowych książek sprzedawała się właśnie w ramach promocji. Tylko jedna na dwadzieścia pozycji nie była nigdy przeceniana – chodzi o Bunt sieci Edwina Bendyka, ale ona ma dość przyjazną cenę, bo 18,99 zł. Średnia cena książki z TOP20 to 11,37 zł (a przeciętna – mediana – 10,41 zł), co oznacza średnią obniżkę o 60% w stosunku do ceny nominalnej. Oddajmy głos panu Maciejowi: Powyższe dane są średnimi które pokazują do jakiego poziomu cenowego powinny zbliżyć się ebooki, aby trafić do rynku masowego. Oczywiście podniosą się głosy wydawców, że ceny są niskie, czasami bardzo niskie, ale moim zdaniem w tym kierunku zmierzamy. Z pewnością nadejdzie dzień, kiedy obniżka cen będzie się po prostu opłacać. Książki zaczną kupować Ci, których wcześniej nie było na to stać, a ogólny przychód ze sprzedaży będzie suma sumarum wyższy. Z moich doświadczeń też wynika, że kilkanaście złotych to cena, przy której e-booki zaczynają się poważniej sprzedawać. A gdy cena w promocji zejdzie do kilku złotych, to setki sztuk dziennie nie stanowią wyjątku. A oto sama lista TOP20 pierwszego półrocza: Leci z nami pilot. Kilka prawd o liniach lotniczych – Sebastian Mikosz Powrót nauczyciela tańca – Henning Mankell W kanałach Lwowa – Robert Marshall Na nieznanych wodach – Tim Powers Ostatnia noc w Twisted River – John Irving Handlarze czasem – Tomasz Jachimek Świat według Clarksona 1 (nowe wydanie)- Jeremy Clarkson Stulatek, który wyskoczył przez okno i zniknął – Jonas Jonasson Piter – Szymun Wroczek Metro 2033 – Dmitry Glukhovsky Książę Mgły – Carlos Ruis Zafon W piekle lepiej być nikim – Maciej Maciejewski Władysław Bartoszewski. Wywiad rzeka – Władysław Bartoszewski, Michał Komar Tunel – Magdalena Parys Za blisko domu – Linwood Barclay Biała gorączka – Hugo Bader Ja, jako wykopalisko – Jacek Federowicz Wyśpiewam wam wszystko – Urszula Dudziak Zbrodnia doskonała – Jan Wróbel Bunt sieci – Edwin Bendyk  PS. Poproszę o wykopanie tego wpisu: http://www.wykop.pl/link/1191845/e-booki-sie-sprzedaja-potrzeba- tylko-nizszych-cen/ :) Czytaj dalej:  Nexto uruchamia kiker.pl – serwis grupowych zakupów e-booków Nexto pozbywa się ostatecznie Adobe DRM Prenumeraty cykliczne z Nexto – podsumowanie i ostatnia seria kodów TOP15 polskich księgarni e-booków według miesięcznika Press Projekt ustawy o cenie stałej na książki – niby nas nie dotyczy, ale i tak możemy się obawiać Czy promocje po 9,90 zł zniszczą rynek e-booków? 