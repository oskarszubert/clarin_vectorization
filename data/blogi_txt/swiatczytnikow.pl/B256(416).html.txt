O zakupach w Empiku było już w ostatnim wpisie, ale nie sądziłem że tak szybko będę mógł donieść jak to wygląda w praktyce. Dzięki blipowi trafiłem na artykuł „Kindle i obchodzenie zabezpieczeń Babci Jagódki”. Autor postanowił kupić w Empiku plik EPUB z książki pani Anny Brzezińskiej „Opowieści z Wilżyńskiej Doliny” (swoją drogą polecam, bo opowieści prześmieszne). Problem jest taki, że chciał przeczytać ją na Kindle (który jak wiemy nie obsługuje zabezpieczeń Adobe), a sam używa Linkusa, na którym takich książek również nie otworzymy. No, ale poradził sobie, a we wpisie przedstawił 13 kroków, które trzeba wykonać, aby książkę kupić, zdjąć z niej zabezpieczenia i przenieść na Kindle. Jeśli mamy Windows, kroków będzie „tylko 10″… Oto podsumowanie autora: Książka sympatyczna. Ale sam proces kupowania… rany boskie. Przez  ładnych parę najbliższych lat będzie płacz i zgrzytanie zębami z  eczytnikami. Póki twórcy tychże wraz z wydawcami nie pójdą po rozum do  głowy, wszyscy będą marudzić, że się eksiążki nie sprzedają. Technologia  jest gotowa od dawna, a problem tylko w tym, żeby wydawcy przestali ludziom życie utrudniać. No niestety. Czy można sobie wyobrazić, że przeciętny klient Empiku wykona te wszystkie czynności, żeby poczytać książkę na czytniku? Nie. Część pójdzie na torrenty, gdzie te książki i tak są, ściągnie, skonwertuje i przeczyta. Jednak większość ludzi nie bawi się w szukanie, konwertowanie i ściąganie. Chcą zapłacić, mieć książkę i mieć co robić przez parę wieczorów. Ta reszta zrazi się do e-booków, odrzucą ją te wszystkie formaty i zabawa dla „komputerowców” (kto w sondzie ulicznej będzie wiedział co to jest Python?). Kibicuję mimo wszystko Empikowi. Ich księgarnia to dopiero pierwsza część platformy. Jeśli uda im się wprowadzić czytnik, w którym kupno książek będzie tak łatwe jak dla posiadaczy Kindle kupowanie z Amazonu – mają szansę zdobyć rynek. Czy jednak niekompatybilność formatów będzie oznaczała, że zainteresowani książkami po polsku i angielsku będą musieli mieć dwa czytniki? W sumie, czemu nie. :) I tak zajmą w plecaku mniej miejsca niż gruba książka. Czytaj dalej:  Nie ma DRM – i gdzie są teraz Twoje książki? Tor Books świętuje rok bez DRM TOP15 polskich księgarni e-booków według miesięcznika Press Francja obniża VAT na e-booki, ale… tylko bez DRM! Prztyczek w nos Amazonu? Nexto pozbywa się ostatecznie Adobe DRM Ranking „Magazynu Literackiego KSIĄŻKI” #207 – grudzień 2013 