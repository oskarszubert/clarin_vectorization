Aktualizacja z 3.o8: 50 twarzy Greya można już kupić po polsku w Publio.pl.  Przebojem ostatnich miesięcy w Stanach jest trylogia „Fifty Shades of Grey”. Jej sukces dziwi komentatorów, bo powieść E.L. James jest romansidłem z elementami pornografii BDSM. Niektórzy określają ją jako „Porno dla mamusiek”, inni zastanawiają się, czy ktoś to czyta poza 16-latkami, które właśnie skończyły „Zmierzch”. Krytykom literackim trudno sobie poradzić z faktem, że TAKA tematyka stała się bestsellerem i że … faktycznie, książkę czyta sporo pań w średnim wieku. Jak donosi nowy numer Newsweeka, w ciągu trzech miesięcy sprzedało się 20 milionów egzemplarzy. Z tego połowa to e-booki. A to ma akurat znaczenie. Piotr Milewski pisze: Socjolodzy uważają, że to poczucie bezkarności, które dają czytniki e-booków, w dużej mierze zadecydowało o sukcesie Brytyjki. Miliony kobiet i nieznana, choć niewątpliwie mniejsza liczba panów, którzy nie odważyliby się usiąść z pornograficzną książką w metrze czy w parku, mają zapewnioną dyskrecję. Krótko mówiąc, E.L. James jest pierwszą w historii pisarką, która zawdzięcza oszałamiający sukces technologii. Warto nad tym pomyśleć. Z jednej strony wiemy, jak śledzą nas producenci czytników. Z drugiej – przecież nikt obok nie wie co czytamy. Może to wpływa na nasze czytelnicze wybory? Niekoniecznie musi chodzić o krępujące romansidła, choć faktycznie – jaki facet pokazałby się publicznie z jakimkolwiek romansem? Jeśli chcę sobie przypomnieć „Dziady”, albo „Krzyżaków” – to znacznie bezpieczniejsze towarzysko jest trzymanie ich na czytniku, a nie w ręku. Te pytania znajomych – co ty, do szkoły wróciłeś? Do czasu aż wścibski współpasażer zajrzy nam przez ramię. Ale na to na razie czytniki sposobu nie mają. Czytaj dalej:  Ranking „Magazynu Literackiego KSIĄŻKI” #198 – marzec 2013 Amazon przejmuje Goodreads i możliwe, że zintegruje go z Kindle Nowa oferta abonamentowa Legimi już ruszyła: miesiąc od 6,99 zł; czytniki od 479 zł Ranking „Magazynu Literackiego KSIĄŻKI” #204 – wrzesień 2013 Ranking „Magazynu Literackiego KSIĄŻKI” #205 – październik 2013 Ranking „Magazynu Literackiego KSIĄŻKI” #200 – maj 2013 