W komentarzach pod jednym z artykułów pojawiło się następujące pytanie: Zwracam się o opinie do wszystkich kindlomaniaków. Czy myślicie, że pomysł stworzenia wypożyczalni e-czytników ma jakieś szanse na biznesowe powodzenia? Czy znajdą się chętni na samo wypożyczenie kindle zanim zdecydują się na jego zakup? Jestem ciekawa waszych opinii… Na podobny pomysł wpadł jakiś czas temu pewien znajomy i zastanawialiśmy się czy miałoby to sens. Moim zdaniem – nie, a przyczyny są dwie:  Czytnik nie jest takim urządzeniem jak np. sprzęt fotograficzny, który można wypożyczyć na jeden projekt. Owszem, wypożyczenie Kindle na tydzień, żeby przeczytać książkę może brzmieć logicznie, ale ile ono musiałoby kosztować, żeby zachęcić niezdecydowanych? Jeśli celem wypożyczalni ma być zapoznanie czytelnika ze sprzętem zanim go kupi – to przecież można załatwić inaczej. Wśród znajomych coraz łatwiej znaleźć jest kogoś kto ma czytnik i da nam go potrzymać przez 10-15 minut. A tyle wystarczy, żeby zachwycić się papierem elektronicznym i zrozumieć dlaczego jest to najlepszy wyświetlacz do czytania.  Ostatecznie, jeśli nie mamy „ukindlowionych” znajomych – można się wybrać do Empiku czy Vobisu – Kindle tam nie uświadczymy, ale inne czytniki z e-papierem (Onyx, Iriver, Prestigio) owszem. Dodajmy do tego jeszcze takie sprawy jak konieczność załatwienia gwarancji – co zrobimy jeśli pożyczający uszkodzi ekran? A po wymianie uszkodzi go ponownie? Współczynnik awarii może być spory, a jeśli nie jesteśmy Worldreader, to wynegocjowanie specjalnych warunków gwarancji może być trudne. Dlatego nie widzę specjalnych perspektyw przed taką wypożyczalnią – tak samo jak np. nie istnieją wypożyczalnie tabletów. Ale może się mylę. Jeśli nie macie czytnika, to czy skorzystalibyście z takiej usługi i za ile? Autor zdjęcia: Cloned Milkman, CC BY-SA 2.0. Ten „czytnik” pośrodku ma oczywiście ekran LCD. Czytaj dalej:  Krakowska Arteteka zaczyna wypożyczać czytniki e-booków Miejska Biblioteka Publiczna w Gdyni wypożycza czytniki [+informacje z Opola] Kindle „Ice Wine”? Plotki o nowym czytniku z Amazonu! Amazon kupił Liquavistę – czy to oznacza kolorowego Kindle? Antyweb wieści „zmierzch rynku e-papieru”. Znowu?! Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 