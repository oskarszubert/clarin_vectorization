Dwa lata temu Robert zamieścił artykuł „Nie śpię, bo czekam na Kindle”.  Pojawił się tam następujący cytat: UPS powiedział że przesyłka jest w odprawie w Pyrzowicach a na stronie nie ma aktualnych statusów. Konsultant zdementował informacje jakoby samolot został porwany przez terrorystów, albo zaginął w trójkącie bermudzkim. Rozbawił mnie on do tego stopnia, że przy okazji wymiany mojego Kindle postanowiłem go wyśledzić. W poniższym artykule znajdziecie odpowiedź na pytanie: „Gdzie w tej chwili jest mój Kindle?”.  Mam nadzieję, że pozwoli to przetrwać czas spędzony na śledzeniu przesyłki. W wiadomości otrzymanej od Amazon znajduje się numer listu przewozowego. Korzystając z narzędzi udostępnionych przez firmy kurierskie możemy tylko oczekiwać na kolejne aktualizacje statusu. W przypadku UPS wygląda to tak:  Dlaczego nie pójść dalej i odszukać samolot, którym oczekiwana przesyłka przemieszcza się z prędkością ok 900 km/h w stronę Polski? Wszystko jest możliwe. Zasadniczo posiadamy w tym momencie niezbędne informacje aby odszukać numer lotu, którym Kindle poleci do Europy. Ostatnim przystankiem w USA są porty lotnicze Louisville, KY (UPS) lub Cincinatti HUB OH (DHL). Zatem zacznijmy poszukiwania. W tym celu odwiedzamy serwis FlightStats. Przechodzimy do zakładki AIRPORTS  Airport Tracker. Korzystając z podpowiedzi wyszukujemy ostatnie miejsce pobytu przesyłki.  W dalszym etapie wybieramy miejsce przeznaczenia (Cologne lub Leipzig) oraz linię lotniczą (DHL Air Limited lub UPS). Klikamy Update.   Jeżeli wszystkie informacje będą się zgadzały na ekranie ukaże się numer lotu wraz z godziną przybliżoną do tej na tracking liście przewoźnika. Klikając na numer lotu uzyskamy informację o godzinie wylotu (planowanej i rzeczywistej), opóźnieniu oraz wiele informacji na temat lotu. Oczywiście nie byłoby zabawy bez mapki. Poniższa pokazuje aktualnie położenie lotu 5X213 oraz podstawowe informacje o locie.  Przy podróży przez Atlantyk ze względu na brak radarów pojawią się przerwy w transmisji położenia, więc będą około 4 godziny na drzemkę albo inne przyjemności. W ten sposób dotarliśmy do końca podróży przez Ocean Atlantycki. Ostatnim ważnym wydarzeniem będzie lądowanie na terenie Niemiec. Które w spektakularny sposób możemy również podejrzeć dzięki Flightradar24. Wystarczy tylko podać numer lotu.  Teraz pozostaje tylko przeładowanie, odprawa i bardzo krótki lot do Polski, gdzie naszego Kindle czeka odprawa celna (oby jak najkrótsza) i niecierpliwe oczekiwanie na dostarczenie do naszych rąk. Czytaj dalej:  Nie śpię, bo czekam na Kindle #3 – nie śpij, bo kurier zadzwoni [nieaktualne] 13 dni czekania na nowego KPW Paperwhite II wysyłany od dzisiaj do Polski – mój już leci! :-) Jak odróżnić od siebie PW2 i PW1? „All-new” Kindle Paperwhite dotrze przed świętami! „All-New” Kindle Paperwhite już jest! Oto pierwsze uruchomienie i moje wrażenia 