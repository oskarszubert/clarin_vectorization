Aktualizacja: jak potwierdził sam Amazon – nowy i czarny Classic to jest ten sam model! Różnią się wyłącznie obudową. Tak więc to czy wybierzemy „Kindle 4″ czy „5″ to jest wyłącznie kwestia gustu.  Powyżej widzicie porównanie dwóch modeli Kindle Classic – starego i nowego. Na pierwszy rzut oka, jedyne co je różni to tylko kolor obudowy. Jak jest naprawdę? Nowego Kindle z czarną obudową za $89 można już zamówić z Amazonu i będzie wysyłany od 12 września. Nadal jednak dostępny jest „stary” Kindle Classic w srebrnej obudowie – i jego cena także została obniżona do $89. Zdjęcie powyżej pochodzi od użytkownika Mobile Read, do którego nowy model już dotarł. Na pierwszy rzut oka nie ma specjalnych różnic. Popatrzmy jednak na to co obiecywał Jeff Bezos:  (fot. the verge) O 15% szybsza zmiana stron, nowe fonty, wyraźniejszy tekst. Serio? Coś poprawili w sprzęcie? Czy to tylko oprogramowanie?! Bo odnoszę wrażenie, że Bezos jako nowego Kindle sprzedał po prostu… nowe oprogramowanie w wersji 4.1 do Kindle Classic! Właśnie tam wprowadzono wyraźniejszą czcionkę. O przyspieszeniu zmiany stron nic nie mówili, ale to może też być zmiana programistyczna. Pamiętam, że już jedna taka zmiana była w przypadku Kindle 2 – aktualizacja 2.5 przyspieszała zmianę stron, choć to sprawiało, że przy intensywnym czytaniu czytnik mógł się grzać. :) A pamiętajmy, że według strony Kindle Software Updates oba modele mają dokładnie to samo oprogramowanie, mianowicie 4.1. Jak jednak donosi użytkownik Mobile Read: 1. I like the black bezel, slightly more rubberized back, and fit/finish. It somehow feels „softer” in the hand. I don’t notice fingerprints. The silver Kindle logo on top looks classier. Overall, a nicer looking device than the K4NT. 2. The screen is noticeably better – more contrast and whiter (less grey?) background. The fonts seem a little bit cleaner and blacker but it may just be the improved contrast with the lighter background. 3. The page turns are slightly faster and cleaner – I’d say the 15% improvement feels about right if that’s the case. A zatem:  Czarna obudowa wygląda lepiej. Czytnik odczuwa się bardziej „miękko” w ręku, to dzięki gumowanej tylnej części. Ekran jest zauważalnie lepszy - większy kontrast i bielsze tło, fonty wydają się być odrobinę wyraźniejsze, ale to może być kwestia kontrastu. Zmiana stron jest delikatnie szybsza i czystsza – w sam raz na zapowiadane 15%.  Oczywiście forumowicze przypomnieli mu o rozrzutach jakościowych w ekranach Pearl (dwa ekrany obok siebie mogą mieć różny kolor tła) i tym, że czarna ramka zawsze poprawia postrzegany kontrast. Takie złudzenie optyczne. Na to autor wykonał prezentowane na początku artykułu zdjęcie i stwierdził, że różnica jest zauważalna – chociaż tylko wtedy gdy porównuje się czytniki obok siebie. Przyglądając się osobno, trudno stwierdzić, który jest lepszy. A tak wyglądają z tyłu: Przypomnijmy podstawowe cechy Kindle Classic:  Ekran Pearl o rozdzielczości 800 x 600 i 16 odcieni szarości. To dotychczasowy standard, co może zmienić premiera Kindle Paperwhite. Procesor 800 Mhz (przynajmniej w starej wersji). Obsługa przy pomocy przycisków: po dwa z każdej strony ekranu oraz pięć poniżej ekranu: Home, Menu, Back, Keyboard, kontroler kursora. Klawiatura ekranowa obsługiwana przyciskami (z dużą ilością skrótów). Nie jest tak wygodna jak fizyczna w Kindle Keyboard czy dotykowa w Kindle Touch, ale wystarczy do okazjonalnego wpisania hasła do WIFI, albo wyszukiwania. 2GB pamięci, co oznacza 1,25 GB do dyspozycji użytkownika. WIFI: WEP, WPA, WPA2, WPS (bez sieci ad-hoc). Bateria, która ma trzymać do miesiąca przy czytaniu pół godziny dziennie. Bateria ma mniejszą pojemność niż w Kindle Touch/Keyboard.  Wymiary pozostają takie same: 165.75 mm x 114.5 mm x 8.7 mm. Także waga: 170 g. Amazon reklamuje Classic jako czytnik, który można nosić w wewnętrznej kieszeni marynarki:  Jedna rzecz, która przewija się w komentarzach: Czy obsługa słownika i podkreślanie trudniejsze są na Classic, który nie ma ekranu dotykowego? Moim zdaniem nie. Dojście do właściwego słowa kursorem jest bardzo szybkie – wystarczy przytrzymać klawisz kursora przez sekundę lub dłużej, aby przejść do właściwego wiersza. Z kolei Classic ma fizyczny klawisz „Back”, którego mi bardzo brakowało przy recenzowaniu Touch. Ceny Kindle Classic Powtórzę wyliczenie z poprzedniego artykułu. Tak wygląda ostatnia strona podsumowania zamówienia (krok 5 z przewodnika po kupnie)  Płacimy zatem:  $89,00 za urządzenie $20,98 za wysyłkę $25,30 opłat celnych (jest to 23% polskiego VAT) Razem: $135,28 – co przy dzisiejszym kursie dolara daje około 440 złotych.  Jeśli zechcemy dołożyć okładkę – koszt wysyłki wzrośnie o 5 dolarów i wyniesie $25,98. Wzrośnie też wartość VAT liczonego od ceny produktu i przesyłki. Akcesoria do Kindle Classic  Amazon proponuje swoje dwie firmowe okładki:  Amazon Kindle Leather Cover ($39,99) Amazon Kindle Lighted Leather Cover ($59,99) – okładka z lampką.  Te same modele są oferowane i do nowego i starego modelu. Pamiętajmy, że są to okładki, do których czytnik „wciskamy”, a więc inne modele Kindle pasować nie będą. Ceny są dość wygórowane, ale do nowego Classica pasują wszystkie istniejące okładki, które możemy kupić od prawie roku. Mogę polecić Marware Atlas Cover ($19,99) – okładkę, którą recenzowałem rok temu. Jest teraz o 10 dolarów tańsza niż wtedy. Dzięki elastycznym zaczepom pasuje do Classic, Touch, ale także Paperwhite, jeśli kiedyś zechcemy zrobić aktualizację. Parę słów o nazwie czytnika Dla Amazonu najtańszy czytnik wprowadzony we wrześniu ubiegłego roku, to był po prostu „Kindle”, bez żadnych dodatków. Aby go odróżnić od innych modeli, blogerzy i użytkownicy znaleźli kilka innych określeń: Kindle Classic, Kindle Basic, Kindle 4 albo Kindle NT (od Non- Touch). Przy nowym modelu zamieszanie jest jeszcze większe, bo nazwą nie różni się od starego. Jak więc go nazywać? Na Świecie Czytników zdecydowałem się na dalsze używanie nazwy Kindle Classic. Bo w zasadzie to ten sam czytnik, różniący się tylko szczegółami. Można też mówić o „nowym i starym Classicu”, albo o czarnym i srebrnym. Którego Classica kupić? Nowe czytniki zostaną wysłane 12 września. Stare będą pewnie sprzedawane do wyczerpania zapasów. Jak pokazałem wyżej – jeśli istnieje różnica między oboma modelami, to jest ona ledwo zauważalna. Mają to samo oprogramowanie, wymiary i parametry. Dlatego w zasadzie wybór pozostaje teraz kwestią gustu. Tak więc do dyspozycji mamy:  nowy Kindle Classic z czarną obudową i delikatnie szybszym działaniem. stary Kindle Classic ze srebrną obudową, znany i lubiany przez ostatnie miesiące.  Mam już Classica, warto kupować nowego? Moim zdaniem zdecydowanie nie warto, na pewno nie dla różnic, które są zauważalne dopiero przy bezpośrednim porównaniu. Słowo do osób, które w sierpniu i wrześniu kupowały „starego” Classica za $109 i mogą się czuć poszkodowane, że przepłaciły. Proponuję wejść na czat Amazonu i zapytać o możliwość rekompensaty. Konsultanci w takich czy innych przypadkach są władni na rozdawanie kart podarunkowych na $10 czy $20, które możemy wykorzystać na zakupy w Amazonie. Nie wiem czy się uda, ale warto spróbować. Czy w ogóle kupić Classic, czy czekać na Paperwhite? Na Kindle Paperwhite w wersji międzynarodowej przyjdzie nam zapewne czekać (podobnie jak to było z Touch) do początku przyszłego roku. Jednak już teraz widać, że te urządzenia przeznaczone są dla innych grup użytkowników. Czekaj na Paperwhite jeśli potrzebujesz podświetlenia, wyższej rozdzielczości i ekranu dotykowego. W moim rozumieniu nie są to cechy, które są niezbędne do cieszenia się korzystaniem z czytnika. Za 440 złotych (z opłatami) Kindle Classic jest obecnie najtańszym czytnikiem z niezłymi parametrami, dlatego to chyba wciąż najbardziej oczywisty wybór dla polskiego czytelnika. Zainteresowanych modelem Classic odsyłam też do swoich wpisów sprzed roku:  Wszystko co trzeba wiedzieć o Classic /oczywiście nieaktualne są już ceny/ Recenzja – część I – unboxing  Recenzja – część II – korzystanie  O tym jak zamówić Kindle można przeczytać w przewodniku. Czytaj dalej: [Nieaktualne] Tylko dzisiaj: Kindle Classic za 59 dolarów! Kilka nowych reklam: Kindle Paperwhite x2 i Classic dla dzieci Czytniki z oświetleniem – jak różni się kontrast ekranu? Kindle Classic w Niemczech za 49 euro To nie zombie, to Kindle Keyboard znów w sprzedaży ;-) Test „All-New” Kindle Paperwhite – część I – ekran i oświetlenie 