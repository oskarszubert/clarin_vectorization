Poza standardowymi ustawieniami, które znajdziemy w Menu » Settings, Kindle posiada kilkanaście poleceń, które możemy uruchomić z pola wyszukiwania. Omówię dzisiaj ustawienia w Kindle Paperwhite, większość powinna działać także w Kindle Touch. Aby uruchomić polecenie:  na Paperwhite – wywołujemy wyszukiwanie (ikona lupy) na Touch – dotykamy pola wyszukiwania i wpisujemy konieczną komendę, którą kończymy klawiszem Return (↩). Ustawienia sieci Cztery magiczne kody pozwalają nam obejrzeć wiele magicznych danych na temat sieci, do których się łączymy. Podobne działały w Kindle Keyboard. ;311 – zmiana sieci komórkowej, z którą jesteśmy połączeni (oczywiście w modelach z 3G).   Oczywiście jesteśmy wcześniej ostrzegani, a potem możemy już sobie wybrać sieć, z którą się połączymy. Należy korzystać z tej funkcji, tylko jeśli mamy jakieś problemy z bieżącą siecią. ;411 – informacje o urządzeniu, numer seryjny itd.  ;611 – informacje o modemie i sieci 3G (w modelach z 3G) – aż 7 stron. Przy okazji widać, że w środku jest karta Vodafone. ;711 – informacje o sieci WAN  Ustawienia czasu ;st (lub ;setTime) – możliwość ustawienia czasu, przy czym czas musi być podany w formacie uniksowym, np. ;st 2013-03-31 17:59 Funkcja trochę mało przydatna, bo możliwość ustawienia czasu mamy w Menu » Settings » Device Options – najlepiej zresztą pozostawić „Set Automatically”. Ciekawostka: stwierdziłem dzisiaj, że czas letni grzecznie ustawił się sam w Paperwhite i Keyboard, a musiałem ustawić ręcznie w Touch… Ustawienia screensavera ~ds – wyłącza usypianie urządzenia, o czym była już mowa przy wynikach konkursu na e-bookowe triki. Przydatne, jeśli z jakiegoś powodu musimy się przez długi czas wpatrywać w pojedynczą stronę i automatyczne usypianie po paru minutach nas denerwuje. Przykładowo – korzystanie z Kindle jako książki kucharskiej. Po użyciu ~ds urządzenie nigdy się nie uśpi automatycznie, ale tak samo nie będziemy go mogli uśpić (brak reakcji na przycisk wyłączania). Nie będzie też działać usypianie przy pomocy oryginalnej okładki do Paperwhite, choć światło zostanie wyłączone. Efekt uboczny to znacznie większe zużycie baterii, szczególnie jeśli mamy włączoną sieć. Wyłączać Kindle możemy nadal – przytrzymując przycisk włączania przez około 10 sekund – wtedy ekran zmieni się na biały (przytrzymanie dłuższe spowoduje restart). Na moich czytnikach nie działa komenda ~rs czy ~resumeScreensaver, która wg niektórych włącza usypianie ponownie. Na Touch/Paperwhite jedyna metoda to restart urządzenia przez Menu » Setttings » Menu » Restart. Komenda działała na Kindle Classic/Keyboard (wcześniej należało wpisać ;debugOn, a po użyciu ;debugOff, omawiałem to przy okazji wyłączania indeksowania). Ustawienia czytania Te komendy działają wyłącznie gdy wprowadzimy je w pasku wyszukiwania otwartej książki: ;ReadingTimeOff – wyłącza funkcję „Time left in book” – zamiast czasu do końca wyświetlana będzie jedynie lokalizacja. Oczywiście jeśli chcemy tylko zobaczyć lokalizację, to można równie dobrze dotknąć lewego dolnego rogu i przełączyć między trzema wyświetlanymi wartościami (czas do końca książki, rozdziału, lokalizacja). ;ReadingTimeOn – ponownie włącza funkcję. ;ReadingTimeReset – kasuje informacje o czasie czytania, chyba tylko dla konkretnej książki, ale tu nie mam pewności. Czyszczenie cache fontów ;fc-cache – polecenie odświeża pamięć czcionek – przydatne, jeśli zainstalowaliśmy alternatywną czcionkę i nie chcemy restartować czytnika. Funkcje mniej bezpieczne Na Wiki MobileRead znajdziemy kilkanaście innych funkcji, głównie przydatnych deweloperom. Przydatna może być ;shpm (uwaga: nie testowałem!!!), która przywraca w czytniku stan, w jakim był w momencie wysyłki do nas. Są też jednak funkcje, które mogą nam zaszkodzić – np. reset partycji użytkownika – bez ostrzeżenia usuwa całą zawartość czytnika! Dlatego jeśli chcesz skorzystać z którejś z nich – najlepiej zrób wcześniej kompletną kopię zawartości Kindle. Niewykluczone, że niektóre mogą uszkodzić czytnik nieodwracalnie. Z funkcji, które przetestowałem, jest np. ;toggleLight – ona wbrew pozorom nie wyłącza światełka, a jedynie wyświetla okno do zmiany natężenia oświetlenia (inne niż standardowe). Czytaj dalej: Kindle Paperwhite i Touch korzystają z polskiej Wikipedii! Przegląd wszystkich ustawień Kindle Paperwhite (oraz Touch) Oprogramowanie „starego” Paperwhite 5.3.9 – poprawa stabilności w PDF Oprogramowanie Kindle Paperwhite 5.3.8 – ważna poprawka działania słownika Aktualizacja Kindle Touch 5.3.7 – poprawki słownika i wyszukiwania Pierwsza wersja Kindle Paperwhite już niedostępna, ale ma poprawkę 5.3.8.1 