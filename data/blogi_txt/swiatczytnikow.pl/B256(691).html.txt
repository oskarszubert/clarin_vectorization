To jeden z niesamowitych epizodów z czasów II wojny światowej, o którym dopiero od niedawna znów jest głośno. Kim był Wojtek? Niedźwiedziem, którego kupili żołnierze armii Andersa i który… walczył z nimi na froncie, m.in. w bitwie pod Monte Cassino. Wojtek niosący pocisk artyleryjski stał się nawet wizytówką na logo 22 Kompanii Zaopatrywania Artylerii… Po wojnie trafił do ZOO w Edynburgu, gdzie często odwiedzali go byli żołnierze. Więcej w biogramie (tak!) na Wikipedii. Dziś (22 listopada 2011) o godzinie 22:50 na TVP2 zobaczymy film o Wojtku, nakręcony przez BBC. Wcześniej była jednak książka Aillen Orr, „Wojtek the Bear: Polish War Hero”. O Wojtku dowiedziała się mając 3 lata, gdy dziadek opowiadał historie wojenne. Gdy miała 8 lat, zobaczyła go (niedźwiedzia, nie dziadka) w zoo i zakochała się od pierwszego wejrzenia. :-) Kilkadziesiąt lat później postanowiła opisać historię Wojtka, pokazując na jej kanwie trudne losy polskich żołnierzy i ich wędrówkę z ZSRR, przez Bliski Wschód, Włochy, aż do Wielkiej Brytanii. Książkę dostaniemy w Kindle Store za $4,59 (czyli około 15 złotych) – wyszła też polska wersja, „Niedźwiedź Wojtek. Niezwykły żołnierz armii Andersa” za około 35 złotych – tu e-booka niestety nie ma. W ostatnich dwóch latach ukazały się też 2 książki napisane przez Polaków:  powieść „Wojtek z Armii Andersa” Maryny Miklaszewskiej i przeznaczona głównie dla dzieci „Dziadek i Niedźwiadek” Łukasza Wierzbickiego.  Zachęcam do obejrzenia filmu (jeśli zdążycie) i poznania historii Wojtka. Na pewno będzie to bardzo pozytywne doświadczenie. Ja się ogromnie cieszę, że takie uniwersalne opowieści odświeża się, a dzięki temu kolejne pokolenia, szczególnie w Wielkiej Brytanii mogą dowiedzieć się czegoś na temat polskiej historii. Czytaj dalej: Photoshop i Lightroom w eBookpoint – moje rekomendacje „Czytaj bez limitu” na czytniki? Nowa aplikacja Legimi już w grudniu! Dwie nowe pozycje IPN na czytniki: Inteligenzaktion i Uchodźcy polscy z ZSRR Marcin M. skaczący po książkach, czyli suplement do „felietonowej afery” Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje My, trzy procent. Niedługo trzydzieści? 