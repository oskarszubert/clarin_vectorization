Polityka sprzedażowa Amazonu czasami mnie rozczula. Puszczają te swoje czytniki w tysiącach egzemplarzy na cały świat, a tutaj nagle okazuje się, że w rogu magazynu znaleziono jedno, zakurzone, smutne i samotne pudełko z Kindle Touch 3G – i od wczoraj nikt go nie zamówił. „Only 1 left in stock”. Przypominam że:  Po aktualizacji oprogramowania Touch ze stycznia 2013, obsługa tego modelu nie różni się niemal niczym od Paperwhite. Moduł 3G, tak jak w nowszych czytnikach przydatny jest w dostępie do chmury (o jednej z ciekawostek napiszę jutro), Wikipedii i periodyków Amazonu. W stosunku do Paperwhite Touch ma ekran na podczerwień, większą pamięć i obsługę dźwięku (zobacz porównanie).  To może być ostatnia szansa na oficjalnie kupienie modelu Touch bez szukania okazji z drugiej ręki. Inna sprawa, że niedawny powrót modelu DX wskazuje na nieprzebrane zasoby magazynowe Amazonu. Czytaj dalej:  [nieaktualne] Kindle Keyboard 3G wrócił do sprzedaży! „All-New” Kindle Paperwhite 3G wysyłany już do Polski. Warto dopłacać? „All-new” Kindle Paperwhite dotrze przed świętami! „All-new” Kindle Paperwhite 3G również dostępny i wysyłany od 8 listopada Amazon przecenia oryginalne okładki dla Kindle Touch i Keyboard „All-New” Kindle Paperwhite wysyłany do Polski od 15 października! 