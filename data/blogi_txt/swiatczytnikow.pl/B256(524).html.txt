Amazon zaskoczył dzisiaj swoich europejskich klientów. Kindle Paperwhite pojawił się m.in. w ofercie Amazon DE i UK. Jest to tym bardziej zaskakujące, że w Stanach są poważne opóźnienia w dostawie tego modelu i trzeba czekać 4-6 tygodni. Zresztą zamówienia w Europie ograniczono do dwóch sztuk na klienta. W Amazon UK nowy model ukaże się 25 października:  Kindle Paperwhite WIFI kosztuje 109 GBP. Kindle Paperwhite 3G kosztuje 169 GBP  W Amazon DE nowy model ukaże się dopiero 22 listopada: Kindle Paperwhite WIFI kosztuje 129 EUR. Kindle Paperwhite 3G kosztuje 189 EUR.  Takie same ceny i terminy są w Amazon.fr, Amazon.it oraz Amazon.es. W europejskich Amazonach jest też dostępny Kindle Fire oraz Kindle Owners’ Lending Library, czyli możliwość wypożyczania e-booków, w ramach abonamentu Prime. Żeby było jasne, NIE zamówimy stamtąd Kindle do Polski – wprawdzie można dodać produkt do koszyka, ale jedyne adresy wysyłki, które tamtejsze Amazony zaakceptują to adresy lokalne. A co z wersją międzynarodową na Amazon.com wysyłaną do Polski? Na razie jej nie ma i trudno wyrokować kiedy będzie. W przypadku Touch dostaliśmy czytnik wcześniej niż Niemcy czy Brytyjczycy – w Polsce był dostępny od lutego 2012, a u nich dopiero od kwietnia. Wygląda na to, że tym razem kolejność się odwróciła. Aktualizacja z 24 stycznia 2013: Nareszcie! Nowy czytnik Amazonu można już zamawiać do Polski! Czytaj dalej:  Paperwhite II wysyłany od dzisiaj do Polski – mój już leci! :-) „All-New” Kindle Paperwhite 3G wysyłany już do Polski. Warto dopłacać? „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite wysyłany do Polski od 15 października! Jak odróżnić od siebie PW2 i PW1? Kindle Paperwhite II już w Stanach, oto pierwsze recenzje 