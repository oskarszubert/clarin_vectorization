Czy kogoś jeszcze interesuje Kindle DX? Duży czytnik Amazonu jest przykładem, jak firma ta potrafi kompletnie zapomnieć o produkcie po jego wypuszczeniu. Cieszymy się, że dość stare modele jak Keyboard dostają po 2 latach aktualizację. A wypuszczony miesiąc wcześniej Kindle DX Graphite… wciąż ma oprogramowanie 2.5.8, takie z jakiego korzystali użytkownicy Kindle 2… Takie niechciane dziecko, porzucone po przyjściu na świat. Dzisiaj Amazon przypomniał sobie o tym modelu, obniżając wreszcie na stałe absurdalną jego cenę (wcześniej kilka razy był w promocji). Zamiast $379 kosztuje $299. Oto wyliczenie, które dostaniemy w koszyku po kliknięciu „Estimate your shipping and tax”.  Z wysyłką i opłatami celnymi (tu poza VAT, wliczane jest także cło) płacimy $408, co oznacza około 1270 zł. W bardzo podobnej cenie można dziś dostać czytnik Onyx Boox M92, lepszy funkcjonalnie, choć też z wieloma wadami. Inna sprawa – jeśli ktoś pamięta – w roku 2010, kiedy DX miał premierę, tyle w Polsce potrafiły kosztować czytniki 6″ z ekranem Vizplex albo gorszym… A tu mamy 10″ Pearl. Oficjalną okładkę można dokupić za $29,99, choć ja korzystam z Tuff-Luv Multi-View (link do Amazon UK gdzie jest za 20 funtów), która pozwala postawić DX wygodnie na biurku, o tak właśnie:  O Kindle DX już pisałem kilka razy: najpierw po kupnie: DX, korzystanie i PDF a potem po pół roku – porównałem go wtedy też z Onyxem M92, nagrałem też krótki film. Mimo kiepskiego oprogramowania (można sposobem nieoficjalnym wgrać nowsze) to mój główny wybór, gdy czytać mam książki i magazyny wydane wyłącznie w PDF. Rozdzielczość 1280 x 800 oznacza, że mieści się tam ponad 2 razy więcej tekstu, a jeśli i to nie wystarcza, wystarczy czytnik przekręcić (DX ma akcelerometr). Niedawno czytałem w ten sposób całość wskanowanej książki, bardzo przyjemnie, ale noszenie tego w komunikacji miejskiej to już było pewne obciążenie dla rąk, szczególnie jeśli dodamy okładkę. Inna sprawa, że na swojej trasie widuję też czytelnika z „gołym” DX-em, bez żadnej okładki. Trzyma się na pewno wygodniej, choć wtedy trzeba zadbać o jakąś ochronę w transporcie, np. etui. Czytaj dalej:  Kindle DX za $239 – wreszcie sensowna przecena 10-calowego weterana Kindle DX znów taniej + parę tytułów od $2,90 Wietrzenia magazynów ciąg dalszy czyli… powrót Kindle DX [NIEAKTUALNE] Ostateczna przecena na Kindle DX – tylko $189! Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Nowe tablety Kindle Fire HD i HDX wysyłane do Polski, ceny od 700 zł 