Aktualizacja z 11.04: jest już wersja 5.1.0, która umożliwia obracanie ekranu w Kindle Touch. Zobacz artykuł.  Autor zdjęcia: kun530, CC BY-NC Jedną z najbardziej irytujących wad Kindle Touch jest brak trybu landscape, czyli możliwości przekręcenia czytnika, aby czytać w poziomie. Mają to wszystkie pozostałe wersje Kindle i przydaje się np. przy czytaniu PDF-ów. Jak pisałem, Kindle Touch w obu wersjach (WIFI i 3G) trafi w kwietniu do wszystkich europejskich Amazonów. I oto co jeden z naszych czytelników wypatrzył na stronie produktu w Amazon UK: Rotate Between Portrait and Landscape Mode Switch between portrait and landscape orientation to read maps, graphs and tables more easily. Nie jest pewne, czy przełączanie będzie ręczne, czy też Amazon włączy czujnik położenia, który jest wbudowany w Touch, a jak dotąd nie był wykorzystywany. Dotąd jedynym czytnikiem Amazonu z automatyczną zmianą orientacji był Kindle DX – i jest to bardzo przydatne, gdy chcę szybko powiększyć wskanowaną lub dwukolumnową książkę. Na amerykańskiej stronie Touch (skąd zamawiamy go do Polski) nie ma tej informacji. Ale prawdopodobnie pod koniec kwietnia – wtedy jest premiera Touch w UK/DE itd – Amazon wypuści aktualizację oprogramowania dla wszystkich Touch. Na stronie brytyjskiej zauważyłem jeszcze jedną zmianę – porównajmy dwa zrzuty ekranowe ekranu do zmiany parametrów czcionki. Tak to wygląda w US:  A tak w UK:  Poprawiona wersja Touch będzie umożliwiała korzystanie z czcionek osadzonych w książce – prawdopodobnie w kwietniu Amazon wprowadzi więc do czytników swój nowy format KF8, który obecnie działa tylko w Fire, Kindle for PC oraz Android. Wkrótce napiszę o nim więcej. Czytaj dalej:  Jeden, samotny… Kindle Touch 3G wrócił do sprzedaży Kindle Paperwhite 3 będzie miał ekran Mobius? Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Ranking marek czytników wg obsługi PDF Test „All-New” Kindle Paperwhite – część IV – PDF, czasopisma, Internet oraz podsumowanie Kindle DX za $239 – wreszcie sensowna przecena 10-calowego weterana 