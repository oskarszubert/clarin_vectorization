Dzisiaj dwa naprawdę porządne hity. Herrenvolk Sebastiana Uznańskiego (9,88 zł w Nexto; EPUB) to świetna powieść „historyczno-fantastyczna”, w której student germanistyki z XXI- wiecznego Krakowa trafia do roku 1940. Herrenvolk to powieść, w której historia podlega błyskawicznym i gigantycznym przemianom. Poznajemy oniryczną wizję nazistowskiej Germanii, którą współtworzy jej główny bohater – Artur Sosnowski – człowiek z XXI wieku, przypadkowo trafiający do świata pogrążonego w szaleństwie II wojny światowej, prosto w ręce nazistów. Przywódcy hitlerowscy umiejętnie wykorzystują go do walki z wrogiem, dzięki czemu potęga III Rzeszy rośnie, a szaleństwo osiąga nieobliczalne rozmiary. Parę miesięcy temu przeczytałem, rozmach autora robi wrażenie, choć nie ze wszystkimi pomysłami sobie poradził. W recenzji Histmag.org książka porównywana jest do słynnego „Człowieka z Wysokiego Zamku” Philipa K. Dicka i coś w tym jest. Dom nad rozlewiskiem (11,50 zł w Virtualo; MOBI lub EPUB) - bestsellerowa powieść Małgorzaty Kalicińskiej. Czy są takie babcie i takie domy jak w tej powieści? Są. Każdy może taki dom zbudować i nadać mu taką aurę. Naturalnie to rola nas, kobiet: babć, mam, córek i wnuczek – budowanie atmosfery domu – Rodziny. Tak już jest i już! Naśladownictwo – jak najbardziej polecam. W czasach, gdy wszystko idzie Wam ciężko, „pod górkę”, kiedy czujecie się niedokołysani, zmęczeni i nostalgiczni – zajrzyjcie nad Rozlewisko. Poczujcie zapach herbaty z cytryną parzonej dla Was przez Gosię, może dostaniecie miskę rosołu i klucz do morelowego pokoju, w którym odpoczniecie… Sprytny biznes. Załóż i rozwijaj małą firmę w Polsce (20,93 zł w eBookpoint – MOBI, EPUB, PDF) – książka o „mission impossible”, czyli zakładaniu i prowadzeniu jednooosobowej działalności gospodarczej. Autor podpowie Ci, jak założyć biznes, gdzie szukać pomysłu na produkty czy usługi, a nawet skąd wziąć na to pieniądze! Wyjaśni też, dlaczego tak ważne jest myślenie perspektywiczne i dopracowany biznesplan. Poprowadzi Cię krok po kroku od pomysłu o rozpoczęciu działalności gospodarczej po sprytne zarządzanie zarejestrowaną firmą. Zarabianie prawdziwych pieniędzy (20,81 w Złotych Myślach) – jest tam książką dnia, ale przecena raczej symboliczna. Podoba mi się autoironia w opisie. Wszystkie księgarnie (tradycyjne i internetowe) pełne są książek o łatwym i szybkim zdobywaniu pieniędzy. Tylko że jakimś dziwnym trafem ta ogromna liczba publikacji nie przekłada się na wzrost bogaczy w Polsce, a raczej jest wręcz przeciwnie. Książkę czytałem i jest parę ciekawych rzeczy do podkreślenia, np. to jak to że „nie należy mylić wolności ze swobodą działania” i żeby zacząć „szukać ryzyka na którym zarobisz i rób to regularnie”, ale momentami autor, który usiłuje opowiedzieć, czego to on w życiu nie robił bywa bardzo irytujący. Dla Legimi poprzedni tydzień się jeszcze nie skończył, bo Dzienniki Kołymskie nadal są przecenione (24 zł – EPUB z DRM). Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano – parę poprzednich maili przyszło wieczorem za co przepraszam – pomyliło mi się „a.m.” i „p.m.” w ustawieniach Feedburnera. :) 