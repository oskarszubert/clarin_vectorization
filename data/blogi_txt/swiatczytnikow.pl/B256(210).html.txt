W drugi dzień świąt Amazon (właściwie to wydawcy) funduje nam kolejną porcję darmowych książek. Tym razem brak ewidentnego hitu, ale jest parę ciekawych rzeczy.  Curious Folks Ask: 162 Real Answers on Amazing Inventions, Fascinating Products, and Medical Mysteries (FT Press Science) - za darmo była już druga część, teraz pierwsza. Czy możliwe jest istnienie miecza świetlnego? Dlaczego odbiornik radiowy wchodzi w interferencje z innymi częstotliwościami? Dlaczego niektóre przewody się zawijają, a inne nie? Dlaczego Kropelka (właściwie jej amerykański odpowiednik) tak dobrze przykleja? Jest to jedna z tych książek, które odpowiadają na różne pytania, które sobie od czasu do czasu zadajemy. Niektóre na poziomie naszej podstawówki, ale przecież od tego czasu mogło minąć sporo czasu… :-) 51/50: The Magical Adventures of a Single Life – autorka postanowiła umówić się na 51 randek z różnymi facetami przez 50 tygodni. Taki eksperyment społeczny i sposób na wyjście z własnych kłopotów. Jeśli jej się to udało z ostatnim rozdziałem, niech ktoś doniesie. :) The Incredible Tito: Man of the Hour – coś dla świadomych miłośników historii II wojny światowej. Biografia Josefa Broz Tito napisana w 1944, gdy alianci po zdradzeniu partyzantów Mihailovicia zdecydowali się w Jugosławii wspierać komunistów. Książka była zapewne jednym z narzędzi ówczesnej propagandy. Blind But Now I See: The Biography of Music Legend Doc Watson – świetnie oceniana biografia mało w Polsce znanego gitarzysty, grającego bluesa, country i folk. The Message Solo New Testament – fragmenty Nowego Testamentu z materiałami do przemyśleń według schematu: czytaj, pomyśl, przemódl i przeżyj. Devastation in Japan: An Economic Analysis – napisana w stylu rozprawki akademickiej próba odpowiedzi na pytanie, jak Japończycy – jako naród i państwo radzą sobie w obliczu niedawnej katastrofy. Quantum Physics, Near Death Experiences, Eternal Consciousness, Religion, and the Human Soul – celem autora jest nauczenie podstaw fizyki kwantowej i wyjaśnienie jak nowe osiągnięcia fizyki mają się do religii i duchowości. Advantage: Business Competition in the New Normal – o tym jak radzić sobie z konkurencją w „nowej normalności”. Sporo ćwiczeń i schematów. You Don’t Need a Prince: A Letter to My Daughter – różne prawdy życiowe, w formie listów do córki autorki, która kończyła w tym czasie studia. Healthy Life: Breast Health – krótka książeczka dla kobiet. Parent’s Guide to Preventing   Responding to Bullying – rzadko kiedy zdarza się tak dobrze oceniona książka. 87 ocen, z czego 84 na piątkę. I jest to zupełnie niezrozumiałe, gdyż jest to krótki poradnik, w dużej części składający się z przeklejeń z Wikipedii. „Autorowi” nie chciało się nawet usunąć linków do innych haseł. 60 Minute Expert: Simple French – krótkie wprowadzenie do nauki języka francuskiego. (ponownie) Deliver!: How to Be Fast, Flawless, and Frugal  - Dostarczaj, Dostarczaj – słyszą działy produkcji na całym świecie od wyższego kierownictwa. Poradnik ten pomoże wszystkim, którzy zajmują się zarządzaniem operacyjnym. (ponownie) The Rules of Life, Expanded Edition: A Personal Code for Living a Better, Happier, More Successful Life (Richard Templar’s Rules)  – to zbiór 105 zasad, które mają prowadzić do szczęśliwszego życia. Jeśli ktoś czytał, lubi i pamięta książki Dale’a Carnegie, ta będzie bardzo miłym odświeżeniem. (ponownie) Beer Is Proof God Loves Us: Reaching for the Soul of Beer and Brewing (FT Press Science) – o, to bardzo sympatyczna książeczka. O tym jak powstaje dziś na świecie piwo i jak działa rynek piwa i jaką rolę piwo pełni w społeczeństwie. Przypomnienie:  Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 