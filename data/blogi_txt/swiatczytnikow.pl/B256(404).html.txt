Miesiąc temu we wpisie Jak opublikować swojego ebooka w Amazonie i nie dostać bólu głowy, Szymon pisał o swoich zmaganiach z systemem Kindle Digital Publishing. System, jak pamiętamy nie dopuszcza na razie książek w języku polskim, rosyjskim i innych środkowo i wschodnio europejskich, dlatego autorzy, chcący publikować w Amazonie muszą go obchodzić. Po ożywionej dyskusji w komentarzach, Artur Boratczuk, który opublikował już dwa e-booki w Amazonie, podzielił się swoim sposobem. Kolejno:  Nie należy dodawać polskich książek do kategorii, w których zwykle są pozycje anglojęzyczne. Zatem, mając opowiadanie SF, nie wybieramy wcale kategorii SF, a kategorie… dotyczące języka polskiego, np. „Foreign Language Study – Polish”. Opis książki – najpierw po angielsku, dopiero potem po polsku. W tytule „Polish Edition” – nie musi być w nawiasie. Tagi wskazujące na to, ze chodzi o polską książkę: „polskie, polski, polska, po polsku, polsku, polish, polish edition” itd.  Według Artura jest to metoda skuteczna i pozwala omijać dotychczasowe ograniczenia systemu czy też moderacji.  Póki Amazon nie zauważył innych języków niż kilka podstawowych – można z tego sposobu korzystać. Czytaj dalej:  Polska edycja Fantasy   Science Fiction wyłącznie w Kindle Store Świt ebooków #2 – drugi numer pisma z RW2010 Amazon przejmuje Goodreads i możliwe, że zintegruje go z Kindle Automatyczna aktualizacja książek z Kindle Store – włączać czy nie? Ceny e-booków w Amazonie, czyli jak to zamiast Luksemburga, znaleźliśmy się w Polsce Wydawnictwo SQN w Kindle Store 