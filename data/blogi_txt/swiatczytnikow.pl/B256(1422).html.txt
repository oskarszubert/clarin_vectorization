Na początku przypomnę, że wciąż aktywna jest „awaryjna promocja” Woblinka, w której można pobrać 3 książki po podaniu maila. Teraz są to m.in. „Australia – gdzie kwiaty rodzą się z ognia” Marka Tomalika oraz „Sosnowe dziedzictwo” Marii Ulatowskiej. Książki zmieniają się w ciągu dnia, więc warto zaglądać tam co jakiś czas. Po ściągnięciu warto też sprawdzić czy działa – bo czasami pliki ściągają się niekompletne.  Rycerz bezkonny (6,45 zł w Virtualo; EPUB + MOBI) – wydana pierwotnie w 2004 roku powieść Romualda Pawlaka, jednego z najbardziej znanych polskich autorów fantastyki, który postanowił spróbować self-publishingu. Za tę cenę – obowiązkowo. Nie całkiem poważna fantasy o rycerzu bezkonnym, który zaczął od dorabiania pasowaniem zwłok, zrobił krótką, ale intensywną karierę jako świecki inkwizytor, by wreszcie oddać się swemu prawdziwemu powołaniu: magii. A wszystko to za sprawą kupca, który przejął za długi rodzinny majątek Fillegana, zmuszając go do emigracji z rodzinnego Wake w Anglii na kontynent. Ot, dlaczego kupiec zawsze będzie wrogiem rycerza, a rycerz krzywo spoglądać będzie na bogatego kupca… chyba że sam stanie się po stokroć bogatszy. Skoro nie całkiem poważna literatura, to należy się tu spodziewać i kultu Monty Pychotka, i morderczej mandragory, wystąpienia mumii Ramzesa XII, a nawet gadającego mchu. Jak to na fantasy przystało. Jednominutowy Negocjator. Proste sposoby na korzystniejsze kontrakty.  (16,03 zł w eBookpoint; MOBI+EPUB+PDF) – poradnik negocjacji Dona Hutsona oraz George Lucasa – nie, raczej nie tego od Gwiezdnych Wojen. Negocjacje nie są tak straszne, jak się je maluje, i mimo że negocjofobia jest dość powszechną dolegliwością, na szczęście jest w pełni uleczalna. Dzięki narzędziom, których dostarczają Ci autorzy tej książki, bez najmniejszego stresu przeprowadzisz nawet najtrudniejsze rozmowy, wyzbędziesz się paraliżującej tremy i nigdy nie odejdziesz od stołu z przekonaniem, że o coś jeszcze powinieneś był zapytać albo coś jeszcze mógłbyś uzyskać. Inne promocje: Publio ma dzisiaj taniej Tercet i inne historie Grzegorza Krzyżewskiego – zbiór opowiadań z wątkami miłosnymi, kryminalnymi i sensacyjnymi. Wydanie z RW2010. Wydawnictwo Złote Myśli na długi weekend przeceniło o 50% trzy pozycje, wszystkie w formatach PDF+EPUB+MOBI: Tajniki warsztatu legendarnego copywritera (10,95 zł), Uwolnij pewność siebie (9,95 zł), Pozytywny egoista (9,95 zł). Fabrykantka aniołów (17,45 zł w Legimi; EPUB + MOBI) – to promocja tygodnia w Legimi. Ten skandynawski kryminał Camilli Läckberg dostępny jest również w MOBI oraz bez DRM. eBookpoint ma 25% zniżki na całą ofertę wydawnictwa Insignis – znajdziemy tam m.in. Clarksona,  Bowdena („Assasin Creed), a także cykl „Metro” Dmitrija Głuchowskiego. W Publio o 40% taniej dostać można 5 reportaży wydawnictwa Czarne. Druga książka gratis – to promocja wydawnictw BC Edukacja oraz Akcent w księgarni Legimi. Jeśli zamówimy dwie książki – drugą (tańszą) dostaniemy gratis. Nexto ma dzisiaj -50% na Francuski audio kurs dla początkujących.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 