Zaczynamy od promocji jeszcze wakacyjnej.  Przedłużamy wakacje – to promocja Nexto na książki podróżnicze Beaty Pawlikowskiej i Piotra Kraśko. Wszystkie są 50% taniej i najczęściej w trzech formatach. Tak więc na czytniku możemy poczytać przygody reporterów, a na komputerze potem obejrzeć zdjęcia. Przykładowe tytuły:  Pawlikowska: Blondynka w Indiach (4,75 zł), Poradnik globtrotera, czyli blondynka w podróży (19,62 zł) Kraśko: Świat według reportera – USA (4,66 zł), Świat według reportera – Włochy (4,66 zł)  Co ciekawe – Nexto ma też ofertę „szkolną” – pod hasłem e-podręczniki 75% taniej prezentują zestawy podręczników w formacie MP3. Teraz coś dla programistów. Tworzenie stron WWW z Gajdą – gdy kiedyś prenumerowałem Magazyn Internet, ceniłem sobie bardzo obszerne i konkretne artykuły o PHP autorstwa Włodzimierza Gajdy. Teraz można kupić kilka jego książek o 30% taniej. Wszystkie poza jedną w trzech formatach. GIMP. Ćwiczenia praktyczne (16,73 zł) HTML, XHTML i CSS. Praktyczne projekty. Wydanie II (44,03 zł) jQuery. Poradnik programisty (22,39 zł) Symfony w przykładach (32,90 zł) Tablice informatyczne. JQuery (6,93 zł; tylko PDF) Zend Framework od podstaw. Wykorzystaj gotowe rozwiązania PHP do tworzenia zaawansowanych aplikacji internetowych (48,93 zł)  Warto dodać, że na swojej stronie autor zamieszcza materiały dodatkowe do książek, np. listingi, linki do działających przykładów oraz ilustracje. Promocja trwa do 7 września.  ZYSKujesz 50% - czyli 7 książek wydawnictwa ZYSK o połowę taniej w eBookpoint. Haczyk? Niestety, tylko format PDF, co mnie bardzo dziwi. W innych księgarniach (patrz: porównywarka) znajdziemy te książki trochę drożej, ale w formatach czytnikowych.  Cormac McCarthy do 35% taniej w Publio. Powieści takie jak Krwawy południk  (16,19 zł) albo Strażnik sadu (16,19 zł). Łącznie 8 książek. A teraz już „tradycyjne” promocje dnia: Egzotyczne cywilizacje (6,99 zł w Virtualo; MOBI + EPUB) – po udanej serii „Focus Historia”, teraz mamy „Focus Cywilizacje” – w niezłej cenie kilkanaście artykułów z miesięcznika Focus. Fascynujące plemiona, ciekawe kultury i niesamowite obrzędy z zachodniej perspektywy nie zawsze są rozumiane. Nasza cywilizacja jest tylko jedną z wielu. Warto poznać inne.  Opisywane w tej książce obyczaje są i zabawne i szokujące, ale wszystkie są prawdziwe. W tym tomiku znajdziesz odpowiedzi na pytania: – W jakim kraju kobiety miały swoje pismo? – Gdzie ludzie poślubiają zwierzęta? – Skąd się wzięły tatuaże? – Czy można zmumifikować się za życia? – Dlaczego niektórzy jedzą ziemię? Trójka do potęgi (11,94 zł w Publio; MOBI + EPUB) – obrodziło ostatnio książkami na temat ulubionej stacji radiowej wielu Polaków. Tym razem Grzegorz Miecugow przygotował… powieść kryminalną. Wersja EPUB wzbogacona jest o materiały audio i video, które można obejrzeć np. na iPadzie. Trójka niezamożnych socjologów zajmuje się demografią. Postanawiają zarobić pieniądze, zwiększając liczbę mieszkańców Unii Europejskiej. To jest pierwsza kostka domina. Agenci Interpolu dostają zadanie ustalenia, kto łączy w fikcyjne pary małżeńskie obywateli Unii z przybyszami z zewnątrz. To jest druga kostka. Para dziennikarzy śledczych chce się dowiedzieć, dlaczego agenci Interpolu interesują się sprawami matrymonialnymi. To jest trzecia kostka domina. Palec przeznaczenia puka w pierwszą kostkę i całość ładnie się przewraca. Ale upadek nie oznacza nieszczęścia – wręcz przeciwnie! Jeśli to, co zostało napisane, jest niejasne, najlepiej przeczytać całą historię! Człowiek, który wkradł się do Auschwitz (12,94 zł w Nexto; MOBI + EPUB + PDF) – historia brytyjskiego żołnierza, który z własnej woli przedostał się do obozu Auschwitz III-Monowitz. Ciekawe, kiedy ktoś wreszcie napisze światowy bestseller o Pileckim…  Pozycję znajdziemy odrobinę taniej w Woblinku, ale tutaj jest także w PDF, a EPUB nie ma DRM. Ja, żołnierz brytyjski i jeniec wojenny, chroniony do tej pory konwencją genewską, spojrzałem w dół, na moje nowe ubranie, bezkształtne i workowate, w brudnoniebieskie pasy, z widniejącą na bluzie żółtą gwiazdą. Pod okiem esesmanów przekroczyłem bramę obozu. Do Auschwitz III wszedłem z własnej i nieprzymuszonej woli pewnego wieczoru, późną wiosną 1944 roku. Nowa paragrafówka: Wspominałem już na łamach Świata Czytników o grach paragrafowych na czytniki. Wydawnictwo Wielokrotnego Wyboru, które się w nich specjalizuje, wydało niedawno „Tło” Beniamina Muszyńskiego. Kupimy ją np. w Wolnych Ebookach (9,90 zł; MOBI + EPUB + PDF)  Bohaterem „Tła” jest malarz, którego imienia nie poznajemy. To uzdolniony artysta, któremu przyszło żyć w czasach gwałtownych przemian gospodarczych i społecznych. Podczas, gdy całe Cesarstwo zachwyca się potęgą silnika parowego, a różnice pomiędzy bogatymi i biednymi rosną w zastraszającym tempie, na arenie politycznej pojawia się nowa siła. Technokraci marzą o obaleniu dotychczasowego ładu i powrotu do czasów Imperium, gdzie sprawowane silną ręką rządy zapewniały masom ludzkim chleb i pracę, w zamian żądając pełnego oddania dla kraju.  Inne promocje tygodnia: Uwaga: spora liczba promocji kończy się właśnie dzisiaj. Tam gdzie księgarnia podaje datę, zaznaczyłem to w opisie.   73. rocznica wybuchu II wojny światowej z wydawnictwem Rebis. Taniej kupimy tytuły autorów: Suworow – Oczyszczenie i Samobójstwo (16,95 zł), Zychowicza – Pakt Ribbentrop–Beck (14,96 zł) oraz Kisielewskiego: Zamach, Po zamachu, Zabójcy (16-20 zł) Tylko w Publio: Władysław Anders – Życie po Monte Cassino (19,20 zł; MOBI + EPUB) – dramatyczna historia powojennych losów twórcy polskiej armii w ZSRR i na Zachodzie. Virtualo ma do dzisiaj w promocji dwie nowe książki z serii Sfery: Janusz Ekiert – Zwiedzajcie Europę póki jeszcze istnieje. Pożegnanie złotego wieku festiwali muzycznych (19,90 zł) oraz Sylvie Courtine-Denamy – Trzy kobiety w dobie ciemności. Edith Stein, Hannah Arendt, Simone Weil (24,90 zł) Tajemnice II wojny światowej – do 60% taniej – tygodniowa promocja na Woblinku, trwająca do 4 września. Sprawdzajcie, w jakich formatach są książki (EPUB ma wciąż DRM). Oto przykładowe tytuły w MOBI: Pakt Ribbentrop-Beck (14,90 zł), Człowiek, który wkradł się do Auschwitz (10,90 zł), Historia polityczna Polski (29,94 zł), Mój Auschwitz (13,45 zł) Bestsellery Jodi Picoult w Publio – wszystkie jej powieści taniej o 40%, co oznacza, że kosztują 15-17 zł. Do dzisiaj! Erotyka na Woblinku – czyli temat krańcowo odmienny. Między innymi „Wojny plemników”, które wyjaśniają ludzie zachowania seksualne. Promocja do 4 września. Game O♥er – to promocja Złotych Myśli z książkami „na nową drogę życia”, czyli dla tych którzy planują założyć rodzinę. Przeceniono 7 e-booków, m.in.: My – czyli jak być razem (9,90 zł; PDF), CZWARTA DROGA. Przełom w budżecie domowym. (9,90 zł; MOBI + EPUB + PDF), Jakie decyzje finansowe podejmują bogaci i dlaczego biedni robią błędy, działając inaczej. (12,90 zł; PDF). Promocja trwa do 5 września. Wrześniowe premiery z Wydawnictwa Czarne w Virtualo. Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza). Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 