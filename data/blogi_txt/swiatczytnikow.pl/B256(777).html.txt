Dwa tygodnie temu opisywałem nowe oprogramowanie 5.3.8 do Kindle Paperwhite. Ponieważ nie miałem wtedy możliwości ściągnięcia pliku, w artykule zabrakło zrzutów ekranowych. Nadrabiam ten brak. Najważniejszą funkcją nowego oprogramowania było ułatwienie zmiany słownika. Do tej pory, chcąc zmienić słownik dla danego języka musieliśmy wejść dość głęboko w ustawienia: Menu »  Settings » Device Options  »  Language and Dictionaries » Dictionaries » Language. Da się to przeżyć, jeśli słownik zmieniamy raz, ale co w przypadku gdy dane słowo chcielibyśmy sprawdzić w kilku słownikach? Od wersji 5.3.8. wreszcie można słownik zmieniać bez wychodzenia z książki. Przykładowo, sprawdzamy słowo „rucksack”. Słownik Merriam-Webster, którego używam na co dzień nie popisał się, bo po prostu odsyła do „backpack”.  Klikam więc w tytuł słownika i pojawia się lista słowników zainstalowanych na czytniku.  Zwróćmy uwagę, że na liście znalazły się wszystkie słowniki dostępne na urządzeniu, nie tylko do danego języka – jest też słownik języka polskiego, którego przygotowanie opisywałem w artykule gościnnym. Przełączam na słownik angielsko-polski Bumato. Jest OK.  Jeszcze tylko dla sprawdzenia jak to wygląda w jednym ze słowników Oxforda, dostępnych z każdym Kindle.  Tu akurat lepiej niż w Websterze, chociaż podejrzewam że początkujący i tak za wiele z tej definicji nie zrozumie. :-) Podsumowując – małe a cieszy. Funkcja podobnie działała na testowanym kiedyś Onyksie i żałowałem, że nie ma tak na Kindle. PS. Zrzuty pochodzą z Ceperskiego Przewodnika po Tatrach polskich i słowackich, książki Mieczysława Tarczyńskiego, której tłumaczenie angielskie było swego czasu za darmo w Kindle Store. W polskich księgarniach przewodnik znajdziemy taniej niż w Amazonie. Czytaj dalej:  Oprogramowanie Kindle Paperwhite 5.3.8 – ważna poprawka działania słownika Oprogramowanie 5.4.3 dla nowego Paperwhite – poprawa działania PDF, kolekcji i słownika Oprogramowanie 5.3.5 dla Kindle Paperwhite – poprawki słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian Vocabulary Builder – czyli jak powtarzać słówka z nowym Paperwhite Kindle Paperwhite i Touch korzystają z polskiej Wikipedii! 