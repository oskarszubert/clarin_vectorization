Kilka dni temu na stronie Nagrody im. Janusza Zajdla – przyznawanej przez miłośników fantastyki autorom najlepszych powieści i opowiadań pojawiły się nominacje do tegorocznej edycji. Nie byłaby to informacja dla Świata Czytników, który nie jest blogiem literackim, gdyby nie fakt, że spośród 11 nominowanych utworów aż 10 ma wersje e-bookowe! Aktualizacja z 10.08.2013: po wydaniu „Czerwonej mgły” – już wszystkie publikowane utwory mają wersje elektroniczne! Opowiadanie: Jakub Ćwiek - Będziesz to prać! (ze zbioru Chłopcy) Jakub Ćwiek - Co było, a nie jest… (Chłopcy) Jakub Ćwiek – Kukuryku! (Chłopcy) Jacek Dukaj - Portret nietoty (ze zbioru Zachcianki) Tomasz Kołodziejczak - Czerwona mgła (ze zbioru Czerwona mgła) Robert M. Wegner - Jeszcze jeden bohater (ze zbioru Herosi) Powieść:  Jakub Ćwiek - Kłamca 4. Kill’em all Jarosław Grzędowicz - Pan Lodowego Ogrodu. Tom 4 Anna Kańtoch - Czarne Robert M. Wegner - Niebo ze stali  Andrzej Ziemiański - Pomnik cesarzowej Achai. Tom 1  Spośród 11 utworów, jedynie antologii Tomasza Kołodziejczaka nie ma w formie elektronicznej, chociaż sam autor ma na swoim koncie sporo e-booków, więc pewnie i to wyjdzie. Dopisek z sierpnia: no i wyszło. :-) Widzimy też, że akcja wydawcy Jakuba Ćwieka o której pisałem dwa tygodnie temu była skuteczna – nominowane aż 3 opowiadania i jedna powieść. Oczywiście „Będziesz to prać!” nadal można pobrać za darmo z wielu księgarni. Sama nagroda i sposoby walki o nią spotyka się z krytyką (było o tym na blogu Geekozaura), choć krytykują głównie ci, którzy się do nominacji nie załapali. Nie ma jednak wątpliwości, że to są wybory fanów, a nie autorytetów literackich. Tym bardziej więc cieszy, że to co miłośnicy fantastyki lubią jest tak szeroko dostępne w formie elektronicznej. Po raz kolejny się potwierdza, że ten gatunek jest w awangardzie. :-) Czytaj dalej:  Opowiadania nominowane do Nagrody Zajdla (w części) za darmo Jakub Ćwiek – darmowe opowiadanie sposobem na nagrodę Zajdla? O tym, że żal mi pani Kai „Zajdlowy” BookRage uzbierał 100 tysięcy! Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią FantastykaPolska.pl – co nowego? 