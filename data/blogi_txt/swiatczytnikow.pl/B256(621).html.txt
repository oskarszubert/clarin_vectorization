Jak wspominałem parę tygodni temu, część polskich gazet i portali wprowadza system Piano, który ograniczy dostęp do ich treści za miesięczną opłatą 19,90 zł. Jeszcze do końca sierpnia można korzystać z Piano za darmo, a portale część serwisów już pozamykały, żeby zachęcić do rejestracji. Bardzo ciekawą propozycję znajdziemy na stronie Magazynu Świątecznego Gazety Wyborczej.  Do końca wakacji Magazyn Świąteczny jest dostępny dla abonentów w pliku do pobrania, w tej formie można go czytać tam gdzie nie ma internetu – przy użyciu Kindle i innych popularnych czytników. Szanowni Czytelnicy, W związku z sugestiami, które od Was otrzymujemy postanowiliśmy poszerzyć możliwości lektury „Magazynu Świątecznego”. Piszecie nam, że nie zawsze macie możliwość dostępu do internetu i chcielibyście móc czytać „Magazyn” na czytniku. Specjalnie dla tych z Was, którzy podróżują lub są poza zasięgiem przygotowaliśmy pliki do pobrania (w ramach bezpłatnej promocji). Aby skorzystać proszę pobrać plik w jednym z dwóch formatów i umieścić na swoim urządzeniu. Poniżej linki do pliku MOBI oraz EPUB z ostatnim wydaniem Magazynu (z 18.08). Osoba niezarejestrowana zobaczy jednak komunikat:  Można więc przystąpić albo do systemu Piano, co od września będzie kosztowało 19,90 zł za miesiąc, albo wykupić abonament na sam Magazyn Świąteczny, co kosztuje 6,99 zł za miesiąc. Obawa dotyczy tylko tej „bezpłatnej promocji” – czy to oznacza, że wersja czytnikowa będzie dodatkowo płatna? Tak czy inaczej – po rejestracji w Piano bieżący numer magazynu można pobrać na razie bezpłatnie. Jakkolwiek nie wierzę w masowy sukces Piano, to dodanie różnych opcji dla posiadaczy czytników może tylko pomóc w rozpropagowaniu tego systemu. Teraz GW powinna dodać czytnikowe wersje Wysokich Obcasów i Dużego Formatu, a wiele osób, które wahały się przed prenumeratą w Kindle Store, wybierze właśnie Piano. Czytaj dalej:  Magazyn „Detektyw” na czytniki „Czas fantastyki” za darmo na czytniki! Magazyn „W Punkt” w wersji na czytniki! Gazeta Wyborcza łączy paywalla, prenumeratę na czytniki i aplikacje Dwutygodnik FORUM również w MOBI/EPUB! Dwa pisma debiutują na czytnikach: Esensja oraz Res Publica Nowa 