Dzisiejszy (trochę spóźniony) zestaw promocji otwiera akcja Merlina, który od listopada zaczyna aktywniej działać na rynku e-booków.  E-booki Czarnej Owcy -50% w Merlinie, taka promocja tylko dzisiaj. Na jutro zaplanowano inne wydawnictwo. Przykładowe tytuły:  Dziewczyna, która igrała z ogniem (EPUB) 19,95 zł Księżniczka z lodu (EPUB) 14,95 zł Sztuka kochania (MOBI) 12,45 zł Wyrok (MOBI) 17,45 zł  Warto zauważyć, że Merlin nie ma jak na razie multiformatu – tak więc kupujemy albo EPUB albo MOBI. Odpowiedni format można wybrać zawsze na stronie produktu – przykładowo dla Larssona:  Pozostajemy w kręgu powieści sensacyjnej:  Niewierni (35,40 zł w Publio; MOBI + EPUB) Vincenta Severskiego – to chyba najdroższa e-bookowa premiera w Polsce – ale pewnie wielu fanów „Nielegalnych” się skusi.  Tętniący napięciem wielowątkowy kryminał, w którym powracają bohaterowie bestsellerowych „Nielegalnych”. Autor, były oficer wywiadu, tworzy pasjonującą opowieść inspirowaną autentycznymi zdarzeniami! Agenci polskiego wywiadu z zespołu Konrada Wolskiego wpadają na trop tajemniczego spotkania w hotelu Marriott. Nie podejrzewają, że wydarzenie to postawi na nogi służby wywiadowcze wielkich mocarstw. Nowe zagrożenie terrorystyczne uruchamia lawinę wydarzeń od Jemenu po Irlandię. Parę promocji dnia:  Dukla (13,90 zł w Virtualo; MOBI + EPUB) – poetycka powieść Andrzeja Stasiuka. Ocena w LC: 6,7/10 Chmurołap (9 zł w Publio; MOBI + EPUB) – powieść Zbigniewa Masternaka, ładnie pasująca do poprzedniej: Kto lubi Stasiuka, niech sięgnie po prozę Masternaka, kto Stasiuka nie zna, niech też po nią sięgnie, jest szansa, że polubi obu. W LC 6,1/10. Bidul (4,99 zł w Nexto; MOBI + EPUB + PDF) – debiutancka powieść Mariusza Maślanki o latach 80. w domu dziecka. Ocena w LC: 6,5/10. Kontroling dla menedżerów (44,03 zł w ebookpoint; MOBI + EPUB + PDF) – biorąc pod uwagę elitarność tematu ta cena mnie nie dziwi w najmniejszym stopniu.  Dziś kończą się promocje:  Śmiesznie i strasznie, czyli PRL na Woblinku – obniżka o 40% dotycząca książek, gdzie jakoś to nasze socjalistyczne państwo się przewija. Dla tych przed 30-ką czysta fantastyka, dla tych po – nostalgiczne, ale i trudne wspomnienia. Trzy tytuły, które można śmiało polecić: Nasz mały PRL. Pół roku w M-3 z trwałą, wąsami i maluchem (13,74 zł), Podróże małe i duże, czyli jak zostaliśmy światowcami (14,94 zł), Niestety wszyscy się znamy (10,14 zł) Sens życia, przemijanie, śmierć – to zbiór książek filozoficzno- religijnych. Główni autorzy to Hołownia, Kołakowski, Heller i Tischner. Przykładowe tytuły: Mieć czy być (13,95 zł), Wariacje Tischnerowskie (13,95 zł), Ludzie na walizkach. Nowe historie (9,95 zł),  Mini-wykłady o maxi-sprawach. Seria pierwsza (8,00 zł) Jedz, módl się, kochaj (14,94 zł w Legimi; MOBI + EPUB) – bestseller, który w papierze sprzedał się w ponad 300 tysiącach egzemplarzy.  Te promocje kończą się jutro:  Niezwykłe wywiady, pasjonujące biografie – to promocja Virtualo, w której kilka tytułów dostaniemy 30-40% taniej. Przykładowo: Z prawa na lewo (16,80 zł), Joseph Anton. Autobiografia (27,90 zł). Książki o szczęściu – to kilka tytułów o tym, jak powinniśmy żyć obniżone o 30%. Przykładowo Pochwała powolności. Jak zwolnić tempo i cieszyć się życiem (21 zł), Nie zawrócę (16 zł).  Pozostałe promocje tygodnia:  MotywAkcja w Złotych Myślach – czyli 5 e-booków o 70% taniej. O tej akcji pisałem osobno. Woblink oddaje kasę! Kody promocyjne otrzymuje każdy, kto w okresie 3 tygodni dokona zakupów za pośrednictwem woblink.com na kwotę minimum 30 zł. O promocji pisałem więcej. Promocja trwa do 8 listopada. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. No, to już chyba promocja miesiąca się zrobiła. Niedawne premiery:  12 tomów Pana Samochodzika (9,90-15,90 w Publio; MOBI + EPUB) – klasyczne tomy powieści Zbigniewa Nienackiego. Poświęciłem im osobny wpis. Seria Jutro Johna Masrsdena na Woblinku – niestety tylko część tomów w formatach EPUB+MOBI, część tylko EPUB ADE. Duży Format nr 1000 (9,99 zł w Publio; MOBI + EPUB) – wydanie specjalne dodatku do GW. W oryginale 232 strony, wśród nich najsłynniejsze reportaże ze starszych wydań. Nowe przygody Jakuba Wędrowycza – tylko w Publio na razie można kupić Truciznę (24,05 zł) – kolejny, siódmy już tom przygód egzorcysty-amatora. Z tej okazji Publio przeceniło do 11 listopada także sześć pozostałych części: kupimy je w cenach 12-15 zł. Ciemniejsza strona Greya (26,40 zł w Publio; MOBI + EPUB) – II tom trylogii E.L. James, której pierwsza część sprzedała się w 1200 egzemplarzach tylko w e-booku. Jezioro krwi i łez (25,66 zł w Publio; MOBI + EPUB) – jeden z głośniejszych debiutów kryminalnych roku 2011 autorstwa Jamesa Thompsona. Po dodaniu do koszyka, za darmo możemy dodać też „Anioły śniegu” tego samego autora i z tym samym bohaterem – inspektorem Kari Vaarą. Listy starego diabła do młodego (19,00 w Woblinku; MOBI + EPUB) – wreszcie jakiś CS Levis w postaci e-booka! Czekamy na więcej.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 