Twórcy literatury fantastycznej mają dużo dobrego serca i zwykle udostępniają część swojej pracy za darmo. Informuję co jakiś czas o ciekawych antologiach czy pojedynczych powieściach. Teraz czas na darmochę w hurcie. Katalog darmowej fantastyki znajdziemy na blogu Zaginiony Almanach. Autor postanowił zebrać wszystko z tego gatunku, co zostało legalnie udostępnione w internecie. W zestawieniu uwzględniam wszystkie opublikowane legalnie i za darmo teksty fantastyczne (ewentualnie kryminały) opublikowane w sieci, czy to przez autorów, czy odpowiednie portale. Projekt kataloguje jedynie adresy do takich stron, nie ma za zadanie publikacji treści bezpośrednio tutaj. Dopisywane będą jedynie teksty opatrzone imieniem i nazwiskiem autora, a także opublikowane oficjalnie w serwisach zajmujących się tego typu tematyką. Amatorskie opowiadania bez redakcji i korekty z blogów (o ile nie są właśnie „profesjonalnym” tekstem) i for nie będą brane pod uwagę. Są tam linki do księgarni, np. RW2010, Baen Books i Virtualo, serwisów literackich (Katedra, Polter, Daily SF), a także do stron samych autorów. Formaty bardzo różne – czasami po prostu opowiadanie na stronie (możemy je wysłać np. do Instapaper, albo skorzystać z wtyczki Send To Kindle), czasami jest to PDF, a czasami wszystkie formaty czytnikowe. Strona ma być na bieżąco aktualizowana. Gratuluję inicjatywy i polecam. :-) Aktualizacja z 21 stycznia 2013:  Damian, nasz czytelnik, podjął próbę konwersji większości książek z Alamanachu do MOBI – i listę umieścił na swojej stronie. Czytaj dalej:  Jakub Ćwiek – darmowe opowiadanie sposobem na nagrodę Zajdla? Opowiadania nominowane do Nagrody Zajdla (w części) za darmo „Czas fantastyki” za darmo na czytniki! Świt ebooków – kwartalnik z RW2010 Katalog firm zajmujących się konwersją e-booków + kilka porad Pies Łańcuchowy – wydawnictwo literackie z książkami… za darmochę! 