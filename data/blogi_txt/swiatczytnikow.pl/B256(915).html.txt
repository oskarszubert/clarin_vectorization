Urbi et Gorbi (9,95 zł w Nexto; MOBI + EPUB) – książka Joachima Jauera, która opowiada o tym jaką rolę kościoły (różnych wyznań, nie tylko katolicki) miały w obaleniu komunizmu. Tezą książki jest, że przemiany w Europie Środkowej i Wschodniej wywołał papież Jan Paweł II, natomiast Michaił Gorbaczow, chcąc nie chcąc, zgodził się na nie. Joachim Jauer jako kronikarz ZDF na bieżąco odnotowywał wydarzenia roku 1989 w Europie Wschodniej – wydarzenia, które wstrząsnęły światem. Jauer jako korespondent telewizyjny był naocznym świadkiem pierwszych oznak upadku żelaznej kurtyny i zakrojonych na masową skalę ucieczek obywateli NRD z ich kraju rodzinnego. Jego książka obejmuje szeroki zakres tematów: począwszy od niezależnego związku zawodowego „Solidarność” przez upadek muru berlińskiego aż po koniec zimnej wojny. Joachim Jauer opowiada o wielkiej nadziei na wolność, o poszukiwaniu prawdy i o ludziach, których odwaga umożliwiła zaistnienie cudu: upadku komunizmu. Sporo informacji o książce (w tym recenzje i linki do wywiadów) znajdziemy na stronie wydawnictwa Akcent. Ucieczka na szczyt (14,99 zł w Publio; MOBI + EPUB) – rzecz o polskim himalaiźmie, z podtytułem „przez wspinaczkę do wolności”. „Ucieczka na szczyt” to niezwykła książka poświęcona złotej erze polskiego himalaizmu oraz fenomenowi dominacji Polaków w Himalajach w latach 70. i 80. Bogato ilustrowana opowieść autorstwa kanadyjskiej pisarki i animatorki kultury górskiej Bernadette McDonald przywołuje takie ikony himalaizmu jak m.in. Jerzy Kukuczka, Wanda Rutkiewicz, Krzysztof Wielicki czy Wojciech Kurtyka. Wencel gordyjski. Wybór felietonów (8,50 zł w Virtualo; EPUB + MOBI) – zbiór tekstów Wojciecha Wencla, znanego poety i prawicowego publicysty. Książka jest zbiorem felietonów opublikowanych na łamach tygodnika „Wprost” w latach 2006-2008, m.in. „Epitafium dla hydraulika”, „Niedziela w Hollywood”, „Szarik listy nosił”, „Tusk Wszechmogący”.  Wojciech Wencel (ur. 1972) – poeta, eseista, felietonista tygodników „Nowe Państwo” (1999-2004), „Ozon” (2005-2006), „Wprost” (2006-2008) i „Gość Niedzielny” (od 2006). Członek redakcji magazynu „44 / Czterdzieści i Cztery”. W latach 1997-2007 współredagował kwartalnik „Fronda”. BezMarketing. Przestań kusić klientów, zacznij z nimi rozmawiać! (22,39 zł w eBookpoint; MOBI+EPUB+PDF) – Scott Straten uczy czegoś, czego mnie na studiach uczono jako marketing relacyjny – zamiast bez sensu ładować pieniądze w promocje, autor radzi po prostu słuchać klienta i rozmawiać z nim. Co ciekawe, zakładka „Opinie” przynosi niemal same pozytywy, co w przypadku książek o marketingu typowe nie jest. Książka, którą trzymasz w ręku, stanowi świetny początek dialogu, jaki nawiążesz z rynkiem. Autor w niezobowiązujący i dowcipny sposób przedstawia praktyczne spojrzenie na zmieniające się relacje firm z konsumentami. Przekonaj się, że media społecznościowe są przyszłością marketingu, a nie tylko przelotną modą. Sięgnij po zestaw konkretnych informacji oraz przykładów z życia, dzięki którym nie tylko dowiesz się, co się sprawdza (a co nie), lecz również jakie podejmować działania i do kogo je kierować. Dzisiejsza darmocha:  Ze strony Radia JAZZ można pobrać czerwcowy numer JazzPress (EPUB+MOBI+PDF) The Book of Rules: The Right Way to Do Everything (Amazon) – jak powiedzieć komuś że mu brzydko pachnie z ust, oraz inne zasady savoir-vivre.  Inne promocje:  Druga książka gratis – to promocja wydawnictw BC Edukacja oraz Akcent w księgarni Legimi. Jeśli zamówimy dwie książki – drugą (tańszą) dostaniemy gratis. Fabrykantka aniołów (17,45 zł w Legimi; EPUB + MOBI) – to promocja tygodnia w Legimi. Ten skandynawski kryminał Camilli Läckberg dostępny jest również w MOBI oraz bez DRM. Wciąż aktywna jest „awaryjna promocja” Woblinka, w której można pobrać 3 książki po podaniu maila. Książki zmieniają się w ciągu dnia, więc warto zaglądać tam co jakiś czas. Po ściągnięciu warto też sprawdzić czy działa – bo czasami pliki ściągają się niekompletne.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 