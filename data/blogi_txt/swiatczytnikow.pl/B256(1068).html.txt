Dzisiaj wysypał się woreczek z promocjami – część z nich dostępna będzie jednak przez cały tydzień. Ameryka zbuntowana (3,97 zł w Nexto; MOBI + EPUB) – chyba najtańsza dotąd Okazja Dnia w Nexto  – przecena o 81%. Artur Domosławski pokazuje Stany z punktu widzenia ich krytyków. Noam Chomsky, Eric Foner, Rochard Rorty, Joseph Stiglitz, Howard Zin – wszyscy oni mówią „nie” takiej Ameryce, jaką widzą. Choć różnią się poglądami, są głosem niezgody i buntu intelektualnego i etycznego. W jaki sposób „wojna z terroryzmem” stała się „terroryzmem państwowym”? Co naprawdę oznaczają „uboczne straty” w wojnie z Irakiem? Performens (7,28 zł w Legimi; EPUB, MOBI, PDF) – książką tygodnia w Legimi jest premierowa powieść Karoliny Wilczyńskiej, reklamowana przez księgarnię jako hit self-publishingu. Młoda kobieta porzuca życie w mieście, wybiera wiejski dom na rozstajnych drogach i … rozpoczyna się niesamowita opowieść. Opowieść, która zaskakuje czytelnika, bowiem nie wiadomo, co się wydarzy za chwilę i co się będzie działo dalej. Opowieść, która wciąga, bowiem jest nieprzewidywalna, zaskakująca i niebanalna. Dobrze podpatrzone środowisko wiejskie, ułomności ludzkie (podobne i na wsi, i w mieście), świetnie opisane dojrzewanie młodego chłopaka, pragnącego wyrwać się ponad przeciętność. I ona – kobieta, która chciała dobrze, a stworzyła … performens. Na blogu Legimi można też przeczytać wywiad z autorką. Excel w obliczeniach naukowych i technicznych (22,39 zł w eBookpoint; PDF) – specjalistyczny podręcznik Excela dla tych, którzy muszą wykonywać skomplikowane obliczenia. Sprawdzisz jak wydajnie rozwiązać problemy o dowolnym stopniu złożoności. Nauczysz się obliczać całki niewłaściwe, całki oznaczone, równania liniowe, nieliniowe i różniczkowe. Brzmi groźnie? Ale nie w Excelu. Przejrzyste przykłady oraz opisy „krok po kroku” sprawią, że rozwiązywanie tych i wiele innych problemów nie będzie stanowiło dla Ciebie najmniejszego problemu. Książka ta świetnie sprawdzi się w rękach studentów, uczniów oraz pracowników naukowych. Adrian Mole i broń masowego rażenia (23,90 zł w Virtualo; EPUB + MOBI) – kolejna powieść Sue Townseed, w której główny bohater mocno się postarzał… Adrian Mole jest już trzydziestoparoletnim samotnym ojcem, lecz wciąż nie stąpa twardo po ziemi. Mieszka w mikroskopijnej kawalerce, której okna wychodzą na brudny kanałek. Pracuje w antykwariacie. Złości go powiększająca się z dnia na dzień łysina oraz nieudany flirt z niejaką Marigold Flowers. Prowadzi bezwzględną wojnę z wrednym łabędziem o imieniu Gielgud. Odwołuje swoje wakacje na Cyprze, gdy dowiaduje się, że Saddam Husajn posiada broń masowego rażenia i może jej w każdej chwili użyć. Biuro podróży odmawia mu zwrotu zaliczki za wyjazd, chyba że przedstawi dowody na istnienie takiej broni. Adrian pisze więc do Tony’ego Blaira list z prośbą o ich udostępnienie Woblink ma nowe promocje tygodnia:  Pamiątkowe rupiecie. Biografia Wisławy Szymborskiej (19,90 zł; MOBI + EPUB ADE)  – pierwsza pełna biografia noblistki, z której powstawania nie była zachwycona, ale w końcu udzieliła autorkom: Joannie Szczęsnej i Annie Bikont długiego wywiadu, który został tu wykorzystany.  12 książek Bogusława Wołoszańskiego (17,90-22,90zł; MOBI + EPUB ADE) – zniżka 40% na takie pozycje jak Tajna wojna Hitlera, Twierdza szyfrów albo Tamten okrutny wiek. Inne promocje:  Złote Myśli „testują” rynek e-booków i obniżyły do 9,90 oraz 19,90 ceny kilkuset e-booków. Pisałem o tym osobno – tam tez linki do przykładowych obniżek. Publio jeszcze dzisiaj ma taniej Czarny styczeń (19,90 zł; MOBI+EPUB) – kryminał Sylwestra Latkowskiego, znanego dziennikarza śledczego. Książką dnia w Publio jest Kronika wypadków miłosnych Tadeusza Konwickiego (10,00 zł; EPUB+MOBI)  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 