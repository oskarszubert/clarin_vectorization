Publio.pl czyli księgarnia Agory wprowadziła jako druga (?) w Polsce opcję prenumeraty czasopism na czytniki. No, na razie jednego czasopisma.  Płacimy z góry za rok, a kolejny numer jak tylko się ukaże, trafi na naszego Kindle, jak również na Dropboxa (co ucieszy posiadaczy innych czytników). Zapisanie się na prenumeratę jest bardzo proste. Wybieramy pismo, np. Wysokie Obcasy Extra (wyszedł właśnie nowy numer) i klikamy „Prenumeruj”.  Wybrać można czy prenumerata ma objąć bieżący numer, czy też potoczy się od następnego. Jak widać, cena roczna (29,99 zł) oznacza 5 zł za numer – a więc zapłacimy mniej niż za pojedyncze wydania. Taką prenumeratę dodajemy do koszyka i opłacamy, tak jak wszystkie inne zakupy w Publio. Inna sprawa, że dział czasopism na stronie Publio jest na razie dość ubogi, poza „Obcasami” w wersji na czytniki znajdziemy tam wydawane dość rzadko pisma Agory: Kontynenty, Ale Historia Ekstra, Książki oraz Tylko Dla Dorosłych – ale co ciekawe – wszystkie na razie bez opcji prenumeraty… Opcja pojawi się pewnie wraz z wydaniem nowych numerów. Napisałem, że Publio jest drugą księgarnią z tą funkcją – bo od dawna możliwość prenumeraty jest w dziale czasopism Nexto. Do dyspozycji m.in. popularne tygodniki: Polityka, Wprost, Do Rzeczy albo Tygodnik Powszechny. Od niedawna zaprenumerowane gazety są też wysyłane automatycznie na Kindle. Czytaj dalej:  Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników [Prenumerata cykliczna w Nexto] – jak skorzystać z prenumeraty? Prenumeraty cykliczne z Nexto – podsumowanie i ostatnia seria kodów Gazeta Wyborcza nareszcie w Publio. Cała, z dodatkami! Gazeta Wyborcza łączy paywalla, prenumeratę na czytniki i aplikacje 