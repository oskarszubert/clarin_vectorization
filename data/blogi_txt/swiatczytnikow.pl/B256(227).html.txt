Ten wpis jest archiwalny. Zobacz aktualną listę darmowych e-booków z Kindle Store!   Zaczniemy od źródła „pozakindlowego”. Amerykańskie wydawnictwo National Academies Press postanowiło … wypuścić za darmo większość swoich publikacji w formacie PDF. Wystarczy zarejestrować się w serwisie. Znajdziemy tam głównie opracowania naukowe, ale kto wie, co może się komu przydać.  W Kindle Store za darmo pojawiła się kolejna książka, którą kiedyś kupiłem w papierze. 31 sierpnia 2005 zapłaciłem 80 złotych za In the Line of Fire: How to Handle Tough Questions…When It Counts. Jest to pozycja o tym jak odpowiadać na trudne pytania – szczególnie, gdy ktoś nas pyta publicznie i jesteśmy „na linii ognia”. Rzecz przydatna dla wszystkich, którzy mają prezentacje, wystąpienia, rozmowy kwalifikacyjne albo egzaminy ustne… Książka okraszona jest przykładami z życia politycznego w Stanach, choćby słynną debatą prezydencką w 1992, którą George Bush senior przegrał, bo… spojrzał na zegarek, gdy obywatelka pytała go o dług publiczny. :-) Z kolei Bill Clinton miał na taką sytuację przygotowany scenariusz, który zrealizował z sukcesem. Polecam, nie sądziłem, że tyle można napisać o takiej prostej rzeczy jak technika odpowiadania na pytania. Wśród innych popularnonaukowych i poradnikowych rzeczy warto obejrzeć:  Lies, Damned Lies, and Science: How to Sort through the Noise around Global  Warming, the Latest Health Claims, and Other Scientific Controversies – czyli nauka myślenia krytycznego na temat wszystkiego, co serwują nam naukowcy i media. So, You Want to Start a Business?: 8 Steps to Take Before Making the Leap – kolejna, bardzo dobrze oceniana książka na temat przedsiębiorczości i zakładania własnej firmy. Temat ZUS, VAT i jednego okienka załatwiamy jednak we własnym zakresie. Everyday Pilates: Up, Up and Away – nie, nie ściągałem tej książki, ale 19 recenzji z 5 gwiazdkami może do tego zachęcić wszystkie Kindlowiczki (i Kindlowiczów) zainteresowanych ćwiczeniami pilates. :) The Millennials – próba analizy amerykańskiego pokolenia 1980-2000, raczej z pozycji amerykańskich i dość konserwatywnych. 8 Step Golf Swing: #1 Set-Up and Approach – dr Vook tym razem zajmuje się nauką gry w golfa – przy czym jest to „Kindle Edition with Audio/Video”, dlatego najbardziej zadowoleni będą czytelnicy Kindle korzystający z iPadzie. :-) Run Your First Marathon: The Video Guide – to też paradoks – książka z Video w wersji Kindle, uważajmy tutaj na wielkość pliku: 150MB to nie jest coś, co byście chcieli ściągać przez 3G.  W ogóle, jeśli chodzi o Vooka, znów pojawiło się kilkadziesiąt takich poradników i książeczek w rodzaju  America: A Brief History – zobaczymy je sortując listę od najnowszych. Większość z nich nie ma ocen i recenzji.  Książek historycznych czy biograficznych (nad czym ubolewam) jest mniej, dzisiaj tylko jedna: No Better Place to Die: Ste-Mere Eglise, June 1944-The Battle for la Fiere Bridge, która szczegółowo opisuje inwazję na Normandię z punktu widzenia jej uczestników. Trochę map i zdjęć, dzięki czemu na stronie przeczytamy „optimized for larger screens”. Ale Kindle 3 też da radę, w końcu zdjęcie możemy zawsze kliknąć i zostanie powiększone na cały ekran. Skąd brać linki do darmowych książek? Można, jak już pisałem, korzystać z eReaderIQ, tyle że szybko zostaniemy zalani masą śmieci i grafomanii. Ja wolę zaglądać do Books on the Knob – serwis zbiera darmowe oferty z kilku księgarni, także dla Nooka, Kobo i Sony. Oba serwisy mają RSS. Czytaj dalej:  150 darmowych książek z Microsoftu i… 3,5 miliona pobrań! Darmocha od Nexto i Wydawnictwa MAG: Gwiezdny pył i Kamienna Ćma „Lumen fidei” – encyklika na cztery ręce i w trzech formatach ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński Kindle Matchbook czyli Amazon dokłada e-booka do książki papierowej Amazon przejmuje Goodreads i możliwe, że zintegruje go z Kindle 