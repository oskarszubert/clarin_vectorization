Kilka dni temu pojawiła się plotka, że Jeff Bezos jest właśnie w Polsce i spotyka się w sprawie kolejnych inwestycji Amazonu. Dziś plotkę potwierdził Puls Biznesu. Nie ze sklepem, ale magazyny już będą. W Polsce i Czechach Amazon otworzy pięć centrów logistycznych, tylko u nas zatrudni do 15 tysięcy osób: Dwa mają powstać w okolicach Wrocławia, jedno w Poznaniu i dwa u naszych południowych sąsiadów. Każde z nich będzie miało po około 100 tys. mkw. powierzchni i będzie warte 50-60 mln EUR. Amazon chce do nich przenieść dystrybucję swoich towarów z Niemiec i będzie obsługiwał stąd znaczną część zachodniej Europy. — Amazon będzie miał w trzech polskich centrach 6 tys. stałych pracowników. W sezonie zatrudni jeszcze 9 tys. — twierdzi rozmówca „PB”. Spółka podjęła decyzję w zeszłym tygodniu i poinformowała o niej Kancelarię Prezesa Rady Ministrów oraz Ministerstwo Gospodarki. Jak wygląda takie centrum dystrybucyjne? Może tak, jak przedstawili je reporterzy DailyMail kilka lat temu:  Albo jak wyglądało w obiektywie reportera AP:  Niekończące się rzędy paczek i pracownicy zasuwający jak roboty. Można to też zobaczyć na filmie:  Wokół warunków pracy w firmie od dawna krążą legendy – raczej czarne. Narzeka się na temperaturę i jakość powietrza, wyśrubowane normy i kilometry, które codziennie muszą zrobić pracownicy. W Niemczech wybuchła nawet afera o to, że w magazynach mieli pracować członkowie grup neonazistowskich. W Amazonie na stałe pracuje tam 9 tysięcy osób, którzy wg serwisu workers.org zarabiają średnio 9,5 euro za godzinę. Amazon przenosi się do nas nie z miłości do naszego kraju, a z chęci ograniczenia kosztów – i choć nie sądzę aby warunki były tak kiepskie jak przedstawiają je przeciwnicy firmy, to nie będzie to „amerykański sen”. Szczególnie dla tysięcy pracowników tymczasowych, których pewnie zrekrutują przez jakąś agencję. I moje ulubione pytanie – a co to oznacza dla nas? Oczywiście, jeśli nie chcemy się w Amazonie zatrudnić. W zasadzie nic, poza tym że paczki z amazon.de i amazon.co.uk będą do nas przychodziły jeszcze szybciej, bo nawet i teraz są czasami wysyłane bezpośrednio z Polski. Ale jeśli w Polsce będą centra dystrybucyjne, to już niewiele będzie potrzeba, żeby uruchomić sklep. Czytaj dalej:  Amazon wchodzi do Polski… ale nie ze sklepem Amazon – ukryte imperium Nowy Nexus 7 prosto z Amazonu? Kolejne poszerzenie zakresu wysyłki do Polski Na porządny kolorowy e-papier to my sobie jeszcze poczekamy… Krakowska Arteteka zaczyna wypożyczać czytniki e-booków E-papier wchodzi do Tesco 