Kolejna okazja dnia (czy też okazja paru dni) w Nexto to powieść kryminalna „Powrót nauczyciela tańca”, której autorem jest Henning Mankel. Recenzent „Polityki” dał 4 gwiazdki na sześć, choć recenzja dość pozytywna: Mankell po raz kolejny udowadnia, że powieści kryminalne nie są tylko i wyłącznie „literaturą wagonową”. Rozsnuwając kryminalną historię, jednocześnie opowiada o problemach, które dotyczą nas wszystkich. Choroby, kłopoty z poukładaniem sobie życia, ideo-logiczne zwichrowanie… A wszystko to podane w taki sposób, że trudno się od tej powieści oderwać. Inaczej niż w przypadku poprzednich okazji dnia, ta konkretnie książka jest do kupienia bez zabezpieczeń DRM – dostajemy plik EPUB, z którym możemy zrobić co chcemy, posiadacze Kindle konwertują np. przy pomocy Calibre. „Powrót nauczyciela tańca” kosztuje niecałe 10 złotych, według Nexto jest to przecena z 39,90, choć są księgarnie, które mają ją drożej (np. Woblink za 49,90…). PS. Dlaczego linkuję do Okazji dnia, a nie do samej książki? Promocje w Nexto są tak dziwnie zrobione, że na stronie konkretnej książki znajdziecie zwykłą cenę, więc trzeba wchodzić przez stronę promocji. 