Ten wpis jest archiwalny. Zobacz aktualną listę darmowych e-booków z Kindle Store!  Dziś wśród darmowych książek w sklepie Kindle znajdziemy parę perełek. (Aktualizacja z 10 maja – poza Sandersem i Dr Vookiem, pozostałe już ponownie są płatne!) Presenting To Win  Zacznę od pozycji, którą kiedyś już kupiłem w wersji papierowej i nawet myślałem o jej kupieniu jako e-book, dlatego tym większą niespodzianką było dla mnie jej pojawienie się tutaj. Presenting to Win: The Art of Telling Your Story, autorstwa Jerry’ego Weissmanna to jeden z najlepszych poradników o sztuce prezentacji. Weissmann pomaga przede wszystkim firmom, które przechodzą przez IPO, czyli wprowadzenie spółki do oferty publicznej. Szef takiej spółki wychodzi do grona inwestorów i przekonuje ich, że to właśnie jemu powinni dać swoje pieniądze. Przyznacie, że tutaj trzeba umieć się zaprezentować. Autor łączy opowieści ze swojej praktyki, z uporządkowaniem wiedzy, o co tak naprawdę w prezentacjach chodzi. A na pewno nie chodzi o przerzucanie slajdów. :-) Weissmann pokazuje na przykład kilkanaście możliwych układów prezentacji (Flow structures), tak aby widzowie mogli za nami nadążyć. Radzi też, jak unikać największych błędów w prezentacjach, które ostatecznie kończą się tym, że nasza widownia przestaje nasz słuchać. Mam tę książkę w wersji papierowej. Za „Presenting To Win” oraz „Ready For Anything” (niedarmowa) Davida Allena w marcu 2004 zapłaciłem 180 złotych – kurs dolara wynosił wtedy około 4 złote… Z wielkim wahaniem wydawałem te pieniądze, zakładając jednak, że dobra wiedza wymaga nakładów. Teraz jednak obie te książki w wersji Kindle mógłbym mieć za mniej niż połowę tej kwoty, a dziś pierwsza z nich jest za darmo… Dziś jest już więcej fajnych poradników na ten temat, np. Zen prezentacji, albo Mistrzowskie prezentacje, ale Weissmann nadal może otworzyć oczy na różne aspekty. Dr (?) Vook na każdy temat  Drugi hit dzisiejszego rozdawnictwa to aż 57 podręczników Dr. Vooka – krótkie opracowania na temat różnych dziedzin, np. historia jazzu, biologia komórkowa, prawo konstytucyjne, termodynamika, starożytna Grecja… Autorem jest rzekomo pochodzący z Belgii geniusz, który dzieli się swoim spojrzeniem na świat. Takie to trochę grubymi nićmi szyte. Podręczniki są przystępne, choć bardzo powierzchowne, w tematach takich jak historia, zaledwie ślizgają się po powierzchni. Wydawane są albo jako ebooki, albo aplikacje multimedialne – w wersji na Kindle oczywiście nie mamy dodatków. Co ciekawe, parę książek, np. World War I 101 zostało oznaczonych jako „Kindle Edition with Audio/Video”, co oznacza, że Amazon premiuje tutaj …posiadaczy iPada. :-) O tych specjalnych wydaniach dla iPada już pisałem. Dziś jesteśmy bogaci Today We Are Rich – ta książka Tima Sandersa nie wzbudziła we mnie początkowo entuzjazmu. No bo sam tytuł sugeruje, że to kolejny poradnik o tym jak być pięknym i bogatym. Miałem ją zignorować, ale zastanowiło mnie 31 recenzji i wszystkie na pięć gwiazdek. Ani jednej niższej oceny. No i rzeczywiście warto. Sanders, autor, równie świetnie ocenianej Love Is the Killer App (niedarmowa), opowiada tutaj o… naukach swojej babci, która opiekowała się nim po śmierci jego matki. Amerykanie mają obsesję na punkcie pewności siebie, która czasami przechodzi we własną parodię. Sanders pokazuje skąd czerpać należy wartości, na których się opieramy, w efekcie jego książka okazuje się bardzo… tradycyjna. Inne darmowe nowości Team Secrets of The Navy Seals – jak nauczyć się zarządzania od sił specjalnych amerykańskiej marynarki? A Praying Life: Connecting with God in a Distracting World - książka o modlitwie, szukająca przyczyn, dla których wielu chrześcijan ma z nią problem. Psych Yourself Rich: Get the Mindset and Discipline You Need to Build Your Financial Life – no, tu już standardowy poradnik o tym jak być pięknym i bogatym Shrimp: The Endless Quest for Pink Gold – nie spodziewałem się, że kogoś mogą fascynować krewetki, nazywane tu „różowym złotem”, ale książka jest niewątpliwie owocem takiej fascynacji.  Powtórka Ponieważ to już piąty artykuł z tej serii, nowym czytelnikom przypomnę, że:  od ponad miesiąca darmowe książki dostępne są dla użytkowników Kindle z Polski, ale promocja ma ograniczony czas i zawsze przed kliknięciem „Buy” trzeba sprawdzić, czy cena wynosi nadal $0.00, nie trzeba mieć czytnika Kindle, aby je czytać, można skorzystać z Kindle for PC, a także aplikacji Kindle na Maka, iPada, iPhone, Androida i Blackberry…  Czytaj dalej:  Automatyczna aktualizacja książek z Kindle Store – włączać czy nie? Co nowego w Calibre – obsługa DOCX, wirtualne biblioteki, edycja spisu treści i dopracowanie książek Polska edycja Fantasy   Science Fiction wyłącznie w Kindle Store Darmocha od Nexto i Wydawnictwa MAG: Gwiezdny pył i Kamienna Ćma 150 darmowych książek z Microsoftu i… 3,5 miliona pobrań! Historia polskiej muzyki w kolejnych tomach za darmo i na czytniki 