Zaczęły się „tradycyjne” przedświąteczne opóźnienia w wysyłce Kindle Paperwhite II. Na stronie produktu czytamy w tym momencie o 13-14 dniach. Aktualizacja z 26 listopada – no i wygląda na to, że korek się rozładował: obecnie mamy zielone „In Stock”, z dodatkową informacją że wszystko może zająć dodatkowo 1-2 dni. Podsumowanie zamówienia prognozuje dostarczenie dopiero na 9 grudnia. Podobną sytuację mamy każdego roku przed świętami. Od końca listopada zaczynały się zwykle opóźnienia w wysyłce, trzy lata temu było nawet tak, że wysyłkę zawieszono na prawie cały grudzień. Podobne opóźnienia dotykały europejskie oddziały Amazonu. Wyjaśnienie tego jest proste – dla Amazonu najważniejszy jest rynek amerykański i ciągłość dostaw na nim. Cała reszta poczeka. Choć również w przypadku modelu na rynek US, wersja bez reklam ma teraz 3 dni opóźnienia. W Niemczech Paperwhite ma dwa dni opóźnienia (a wersja 3G aż 2-3 tygodnie). To może świadczyć o jakiejś większej dziurze w magazynach. Całkiem jednak możliwe, że te 13-14 dni są podane na wyrost, czasami taki komunikat się pojawia, ale czytnik wysyłany jest szybciej. Pozostałe modele (Classic, Paperwhite 3G, DX) wysyłane są do Polski bez opóźnienia. Przypomnijmy też, że PW2 mamy w Polsce niemal od premiery – podczas gdy na PW1 czekaliśmy kilka miesięcy – od października 2012 do stycznia 2013. Czytaj dalej: Nowy KPW znowu wysyłany na bieżąco Jest już *nowy* Kindle Paperwhite! Bez rewolucji? Paperwhite II wysyłany od dzisiaj do Polski – mój już leci! :-) Kindle Paperwhite II już w Stanach, oto pierwsze recenzje „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite wysyłany do Polski od 15 października! 