Na początku małe ogłoszenie – po prawej stronie widzicie link do przewodnika zakupu Kindle, który krok po kroku pokaże, jak kupić Kindle w wersji przeznaczonej na rynek polski bezpośrednio w Amazonie, unikając w ten sposób różnych pośredników. A teraz do darmochy.  Designing Devices – krótka, ale przekonująca książka na temat projektowania urządzeń w post-industrialnym świecie. Autor, Dan Saffer, jest specjalistą od interfejsó dotykowych i gestowych – widziałem parę lat temu jego prezentację na jednej z konferencji (link do mojej relacji na blogu WebAudit). Prawdopodobnie będzie za darmo przez bardzo krótki czas. Critical Thinking Strategies for Success (Collection) – zbiór trzech książek  w jednym pliku, tym razem o krytycznym myśleniu: The Truth About Making Smart Decisions, Critical Thinking: Tools for Taking Charge of Your Professional and Personal Life oraz Now You’re Thinking! – wszystkie razem kosztują kilkadziesiąt dolarów, a przez ten tydzień za darmo. Warto dodać, że twórcy serii nauczyli się wreszcie robić spis treści – spis główny zawiera teraz listę rozdziałów ze wszystkich trzech książek. The Rules of Money: How to Make It and How to Hold on to It, Expanded Edition – 107 krótkich rozdziałów o tym jak radzić sobie z pieniędzmi. Przykładowo, dlaczego dzieci powinny dostawać kieszonkowe, albo jak pożytecznie korzystać z doradców finansowych. The Good Life  – autor książki odpowiada na pytanie, co oznacza dobre życie z punktu widzenia człowieka wierzącego. Na 40 recenzji, aż 34 z pięcioma gwiazdkami. The Jesus Revolution: Learning from Christ’s First Followers – kolejna książka religijna – komentarz do księgi Dziejów Apostolskich z naciskiem na praktyczne zastosowanie. Church History: An Essential Guide  - historia chrześcijaństwa, choć przy 100 stronach to raczej bryk, niż porządne opracowanie. Options for the Beginner and Beyond: Unlock the Opportunities and Minimize the Risks – ta książka kiedyś już była, ale nie pisałem o niej. Szczegółowe omówienie czym są opcje i w jaki sposób nimi handlować na giełdzie. (ponownie)  Presenting to Win: The Art of Telling Your Story, Updated and Expanded Edition – o „Presenting to Win” już kiedyś pisałem, to najlepsza książka jaką znam na temat prezentacji. (ponownie) Making Sense of People: Decoding the Mysteries of Personality (FT Press Science) – naszpikowana przypisami książka o typach osobowości, tym skąd się biorą, co można zmienić, czego nie. Stara się dobrze podsumować dzisiejszą wiedzę na ten temat, wychodząc od powiedzenia Clyde Kluckhona z 1953: „Każdy człowiek jest w pewnym stopniu: taki jak wszyscy ludzie, taki jak niektórzy ludzie i taki jak nikt z ludzi”.  Przypomnienie:  Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 