Po raz pierwszy w historii opublikowano książki z serii Harry’ego Pottera w wersji elektronicznej. Kupując w sklepie Pottermore.com otrzymujemy książki w formatach mobi i epub. Aktualizacja by KHRoN: Zakupu książki dokonuje się w sklepie Pottermore. Zakupione książki dostępne są w zakładce „My Books”, gdzie – jak w każdej księgarni internetowej – mamy możliwość pobrania zakupionej książki. Możemy wybrać jedną z dostępnych opcji (Google i Barnes Nobles są niedostępne w Polsce):  … przy czym książkę możemy pobrać maksymalnie osiem razy – co nie jest problem, jeśli „odłożyć” ją na półkę Amazon. Co ciekawe, współpraca Pottermore i Amazon kończy się najprawdopodobniej na płatnej reklamie, ponieważ książka znajdzie się na półce Amazon w sekcji „dokumenty” a nie „książki”. Sam ebook nie posiada DRM-u – zarówno w wersji mobi jak i epub (tylko tą ostatnią można pobrać wprost) zabezpieczeniem jest watermark. Wysyłka na konto Amazon sprowadza się do „połączenia” konta Pottermore i Amazon, a więc wpisania danych konta. Co ciekawe, można połączyć więcej niż jedno konto (odłączając poprzednie), a więc legalnie można wysłać książkę nawet na osiem kont.  Z ciekawości pobrałem również wersję epub, która – jak się okazuje – bez problemu da się czytać przy pomocy dołączonego do Calibre ebook viewera, więc informacje w FAQ na stronie Pottermore informujące o konieczności instalacji Adobe Digital Editions niepotrzebnie tylko straszą.  Sam ebook jest w wersji brytyjskiej (amerykańsja jest niedostępna w Polsce) i nie posiada obrazków – jak choćby te z początku każdego rozdziału, jak w wydaniu papierowym. Uzupełnienia Roberta: Nie wiadomo do końca jak jest z DRM, strona (która jak na dzisiejsze standardy jest potwornie brzydka) wprawdzie zapowiada, że można każdy plik pobrać dowolną liczbę razy, ale w przypadku EPUB wspomina o Adobe Digital Editions. Wspomniane w tytule ugięcie się Amazonu jest o tyle ciekawe, że wchodząc na stronę http://www.amazon.com/pottermore widzimy, owszem listę e-booków, ale po przejściu do strony produktu mamy… odesłanie do strony Pottermore.com.  A więc to chyba pierwszy przypadek, że Amazon nie sprzedaje sam e-booków, a odsyła do innej strony. Pod stanowiskiem J.K. Rowling, która najpierw przez lata nie sprzedawała e-booków, a potem stwierdziła że zrobi to przez swoją platformę trzeba się było ugiąć. Czytaj dalej:  Harry Potter wreszcie po polsku w Pottermore Shop oraz Woblinku Google Books działa już w Polsce – uwaga na DRM! GUS: Średnio na książki wydajemy 19 zł, a z podręcznikami już 70 zł… Amazon przejmuje Goodreads i możliwe, że zintegruje go z Kindle Adobe szykuje nowy „niełamliwy” DRM Amazon wejdzie do Rosji? Jak e-czytają Rosjanie? 