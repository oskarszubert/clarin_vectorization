Ze strony Amazonu można pobrać aktualizację oprogramowania Kindle Touch do wersji 5.1.0. Zawiera ona kilka istotnych zmian. Upragniony tryb landscape i możliwość obracania ekranu. Działa to inaczej niż w starszych modelach – po prostu wybieramy Menu » Landscape Mode. Nie wykorzystano czujnika obrotu, który w Touch jest wbudowany. Pliki PDF w układzie poziomym czyta się doskonale – dotknięcie ekranu przesuwa nam plik o 1/3 w dół, a gdy jesteśmy na dole – przerzuca na następną stronę. Przekręcenie dotyczy wyłącznie książek (w MOBI i PDF) – gdy wrócimy do ekranu głównego, jest on zawsze w orientacji poziomej. Instant Translations – niezależna od wbudowanego słownika możliwość przetłumaczenia każdego słowa przy pomocy Bing Translator. Zaznaczamy słowo i z opcji „more” wybieramy „translate”. Niestety wśród języków na które można tłumaczyć nie ma polskiego, a więc nadal pozostaje nam słownik Bumato. Przyda się jednak czytanie obcojęzycznych tekstów, które możemy tłumaczyć na angielski.  Menu w tych samych językach co Kindle Classic – czyli poza angielskim: niemiecki, hiszpański, francuski, włoski, portugalski. Na waszych kontach powinny się pojawić też słowniki takie jak w Kindle Classic. Obsługę nowego formatu KF8 – jest to MOBI z zaawansowanym formatowaniem opartym na HTML5. W tej wersji ukazały się już m.in. książki O’Reilly. Poprawione działanie WIFI – Touch łączyć się będzie także z sieciami WPS oraz WPA2 Enterprise. Podpowiedzi przy wyszukiwaniu, oparte o język angielski. Dzielenie się fragmentami na Facebooku i Twitterze. Hmm. Nie było tego? Zmienił się też wygląd ekranu z listą książek.  Inna dość istotna zmiana to nowy wygląd ekranu „Go to” – możemy przejść bezpośrednio do każdego z rozdziałów. Parę osób twierdzi też, że czytnik działa po aktualizacji szybciej. Jak zaktualizować Kindle Touch?  Ściągamy plik Update_kindle_5.1.0.bin ze strony Amazonu. Ma on 38 MB. Przegrywamy plik do katalogu głównego Kindle Touch. Wybieramy kolejno: Menu » Settings » Menu » Update Your Kindle.  Przed aktualizacją warto sprawdzić, którą mamy wersję: Menu » Settings » Device Info. Jeśli nie zaktualizujemy czytnika sami, to powinien to w ciągu najbliższych tygodni zrobić automatycznie, gdy pozostawimy go z włączonym WIFI przez dłuższy czas. Czy warto aktualizować? Na pewno tak. Kindle Touch pozbył się swojej najważniejszej wady czyli utrudnionego czytania PDF. Pozostałe zmiany nie są aż tak istotne, choć gdy pojawi się więcej książek w formacie KF8, to pewnie je docenimy. Czytaj dalej:  Aktualizacja Kindle Touch 5.3.7 – poprawki słownika i wyszukiwania Kindle Paperwhite i Touch korzystają z polskiej Wikipedii! Oprogramowanie 5.4.3 dla nowego Paperwhite – poprawa działania PDF, kolekcji i słownika Oprogramowanie „starego” Paperwhite 5.3.9 – poprawa stabilności w PDF Oprogramowanie Kindle Paperwhite 5.3.8 – ważna poprawka działania słownika I znów oczko wyżej – Kindle Paperwhite w wersji 5.3.6 