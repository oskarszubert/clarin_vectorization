Marcin Meller, historyk, dziennikarz, prezenter telewizyjny, podróżnik, felietonista Newsweeka, były reporter Polityki i naczelny Playboya, postanowił podzielić się ze swoimi czytelnikami przemyśleniami na temat książek elektronicznych. Które, jak wiemy, nie pachną. A jak Kindle – najpopularniejszy czytnik e-booków na świecie, produkt Bezosa – pachnie po deszczu? W ogóle nie pachnie, bo go pewnie szlag trafił, a on z kolei – na cmentarzysko anonimowych czytników, którym padły podzespoły. Mogłoby się wydawać, że książka papierowa po deszczu pachnie głównie zgnilizną, ale nic to, ma przecież inne zalety: Jak Bezosowi pójdzie żarówka, a drabiny żadnej pod ręką nie będzie, krzesło okaże się za niskie, to przecież nie zadzwoni do swojej hurtowni, żeby mu kartonów Kindli nawieźli. Ułoży kopczyk książek, najlepiej takich szytych, w twardych okładkach, większego formatu, i delikatnie balansując ciałem, wespnie się na stos mądrości i żarówkę spróbuje zmienić. Mając książkę papierową można obsypać ją piaskiem. Czuć jego szorstkość na papierze, a kartki odbijają się spłowiałą mocno pomarańczą, bo wchodziłem w mroczny świat francuskiego pisarza na pustyni w Somalii lata temu, miętosząc, wyginając, pastwiąc się nad egzemplarzem, jak to mam w zwyczaju. Kawałek tego świata, otoczenia został w „Podróży” na zawsze. Co zostanie w Kindlu? Pardon my French, ale gówno zostanie. W artykule znajdziemy więcej takich porównań – tekst ma dwie strony, czego można na pierwszy rzut oka nie zauważyć. Przytoczę pierwszy komentarz spod artykułu autorstwa takiego: Kiedyś, kiedy pierwsze samochody zaczęły hałasować i smrodzić na naszych ulicach podobnie mawiano o koniach, że to żywe zwierzę, nie jakiś mechaniczny, bezduszny potwór. Że można pogadać, że się do człowieka przywiązuje, itp. Zapewne p. Meller do pracy jeździ konno, w domu nie ma żarówek, jeno świecami pali (bo to i nastrojowo pachnie i przytulnie mruga), a ubrania idzie prać do pobliskiej rzeki, coby ubrania świeżością strumyka pachły… Mnie ten tekst niestety pachnie ckliwością i trochę na wymus udowadnianiem, że książka ma swoje zalety. Niestety, oprócz sentymentalnych, nie znalazłem ani w tekście, ani w ciągu własnego doświadczenia, żadnego praktycznego powodu, dla którego warto przedłożyć papierową książkę ponad czytnik. Artykuł zilustrowany został zaczerpniętym z Amazonu zdjęciem pierwszej, białej wersji czytnika Kindle DX z roku 2009, co jest równie dobrym komentarzem do całego tematu. Kilka miesięcy temu uśmiechnąłem się tutaj nad poglądami Kazika, który najpewniej nie miał nawet okazji poczytać przez godzinę na czytniku. Niechcący wyszedł mi wtedy najpopularniejszy artykuł czerwca. Tu na taki efekt nie liczę, mam natomiast pytanie:     Kto bardziej odleciał?  Kazik Staszewski  Marcin Meller Zobacz wyniki Loading ...  Czytaj dalej:  Kundelki gryzą, czytelnicy czytają dalej – odpowiadam na kolejny felieton Marcina Mellera Marcin M. skaczący po książkach, czyli suplement do „felietonowej afery” „Szach mat, zwolennicy gazet” Jeszcze wiele miesięcy budowania świadomości o tym, czym są czytniki Już w 1926 roku czekano na „elektryczną gazetę”… Trzy lata Świata Czytników – odpowiedzi na Wasze pytania 