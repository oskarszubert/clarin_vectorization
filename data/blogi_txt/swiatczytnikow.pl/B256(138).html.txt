Parę tygodni temu KHRoN opisywał projekty StoryBundle i Snug Nugget, w których można było kupić kilka e-booków za dowolną kwotę. Właśnie wystartował taki projekt po polsku. Idea jest prosta – kupujemy cały pakiet, płacąc tyle ile chcemy. Jeśli opłata przekroczy jakąś granicę, wtedy dostajemy jakiś bonus. Na stronie Cyfrowa Kultura kupić można pakiet pięciu powieści: Aleksander Sowa – “Umrzeć w deszczu” (patrz wywiad z Aleksandrem) Szymon Adamus – “Trójka” (Szymon opisywał u nas jak wydawał e-booka na Amazonie) Piotr Kiełbiewski – “Powroty w tonacji sci-fi” Piotr Kiełbiewski – “Io – Nowe równanie” Piotr Kiełbiewski – “Stef” (bonus w przypadku, gdy wpłacona kwota przekroczy 10 złotych)  Za projektem stoi Rafał Kotyrba, prowadzący również księgarnię WolneEbooki.pl Wszystkie powieści dostępne są w trzech formatach i wolne od jakichkolwiek zabezpieczeń antypirackich, zarówno typu DRM jak i znaku wodnego: „Uważamy, że większość czytelników jest uczciwa i chcemy jak najbardziej ułatwić im korzystanie z Cyfrowej Kultury.” Bardzo ciekawy projekt i będę trzymał kciuki, tym bardziej że sama „Trójka” (jedyna z tych, które czytałem) jest warta wydania tych 10 złotych. Mam nadzieję, że następnej edycji uda się wyjść także poza self-publishing, bo choć autorzy mają już pewną sławę w środowisku to ich nazwiska niewiele mówią „typowemu czytelnikowi”. Inna sprawa, że projekty typu Humble Bundle zawsze miały promować twórczość indie. Czytaj dalej: Book Rage 2 już działa: Twardoch, Lewandowski, Dębski, Szewczyk + Skowroński, Gütsche, Doyle Projekt ustawy o cenie stałej na książki – niby nas nie dotyczy, ale i tak możemy się obawiać Nadprogramowy BookRage wolnościowy! „31.10. Księga cieni” – trzecia odsłona zbioru opowiadań od polskich autorów do pobrania! Ile kosztuje digitalizacja książki? Wyjaśnienia z Wolnych Lektur GUS: Średnio na książki wydajemy 19 zł, a z podręcznikami już 70 zł… 