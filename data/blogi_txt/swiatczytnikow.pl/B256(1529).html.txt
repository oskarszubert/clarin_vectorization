Dzisiaj dwie wiadomości dotyczące starszej wersji Kindle Paperwhite, która ostatnio została zastąpiona przez nowy model. Otóż Amazon wycofał ją kilka dni temu ze sprzedaży – na stronie produktu widzimy komunikat, że dostępna jest nowa wersja tego czytnika, z linkiem do „all-new” Kindle Paperwhite.   Tego się można było spodziewać – bo trudno, żeby ktoś kupował starszą edycję, która kosztuje tyle samo co nowa, a nie ma w stosunku do nowej żadnych zalet – jedyną przewagą jest w tym momencie możliwość zmiany słownika w locie, co mam nadzieję że zostanie poprawione w PW2. Wciąż jednak można zamawiać Paperwhite 1 w wersji 3G - przyczyny pewnie dwie:  „All-New” Kindle Paperwhite 3G wyjdzie dopiero 8 listopada no i będzie o 10 dolarów droższy. Nie jest jeszcze wyjaśniona kwestia, czy i w jakim zakresie PW1 uzyska te same funkcje co PW2. Zgodnie z informacją, którą jeden z użytkowników Mobile Read dostał  od obsługi Amazonu – jakieś zmiany są planowane. Tymczasem kilka dni temu ze strony Kindle Software Updates, zniknęły w ogóle aktualizacje do Paperwhite. Tak jakby czytnik nie istniał.  Wczoraj natomiast aktualizacja wróciła i to o numerek wyższa. Na stronie aktualizacji zamiast 5.3.8 mamy 5.3.8.1 – co sugeruje jakąś drobną zmianę. Być może wykryto jakiś błąd i teraz mamy poprawkę. Sam opis aktualizacji jest dokładnie taki sam jak przy 5.3.8 – gdzie wprowadzono poprawki w słowniku i wyszukiwaniu. Aktualizacja będzie wgrana automatycznie po WIFI, choć możemy to zrobić oczywiście sami. Po opis odsyłam do artykułu poświęconego wersji 5.3.8. Oczywiście to jest poprawka wyłącznie dla „starszego” Paperwhite i nie należy jej instalować na nowym. PW2 ma wersję 5.4.0, zresztą jestem pewien, że nie dałoby się jej nawet zainstalować. Czytaj dalej:  Oprogramowanie 5.3.4 dla Kindle Paperwhite – drobne poprawki Oprogramowanie Kindle Paperwhite 5.3.8 – ważna poprawka działania słownika I znów oczko wyżej – Kindle Paperwhite w wersji 5.3.6 Oprogramowanie 5.3.5 dla Kindle Paperwhite – poprawki słownika Aktualizacja Kindle Touch 5.3.7 – poprawki słownika i wyszukiwania „Stary” Kindle Paperwhite dogania „nowego” – oprogramowanie 5.4.4 i mnóstwo zmian 