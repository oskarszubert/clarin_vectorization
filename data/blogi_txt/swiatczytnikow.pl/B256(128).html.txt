Co jakiś czas przyglądam się na łamach tego bloga czytnikom marki Onyx Boox, które wg naszej ankiety są na drugim miejscu pod względem popularności w Polsce.  Mały przegląd nowości z ostatnich miesięcy dotyczących tej firmy. Testy telefonu z e-papierem  Powyżej widzicie jedyny w Europie prototyp telefonu Onyx z wyświetlaczem E-Ink i Androidem na pokładzie, który od miesiąca testowany jest we Wrocławiu przez firmę Arta Tech. Bardzo jestem ciekaw, co im wyjdzie. :-) A tak smartfon z e-papierem wygląda w pełnym słońcu.  Na filmie możemy zauważyć całkiem niezłą responsywność urządzenia, czego można by się obawiać w przypadku e-papieru. Dla pytających „a jak wypadną testy w ciemności” jest odpowiedź – że mają być diody jak w czytniku Angel Glow, albo Paperwhite. Nowe oprogramowanie Onyxów Sporo się dzieje w dziedzinie nowych wersji oprogramowania dla różnych modeli Onyxa. Wszystkie są do pobrania na stronie Arta Techu, trzeba pilnować aby ściągnąć wersję dla swojego modelu. Stare modele Onyx Boox 60, A60 i X60 dostały w listopadzie oprogramowanie w wersji 1.7, które poprawia wiele błędów i dodaje funkcje takie jak kalendarz czy nowa wersja TTS. Czytniki te są już dość wiekowe i producent ich nie wspiera, ale Arta Tech zdecydował się na przygotowanie własnej wersji. Nowsze modele – i62 Espresso oraz A62 Evolution mają oprogramowanie w wersji 1.8, które ma poprawiać wydajność. W modelach i62 (Espresso oraz Angel Glow) można od paru dni korzystać z zaktualizowanego oprogramowania chmury, która dodaje Dropboxa. Tak więc e-booki które kupiliśmy np. w Publio czy Ebookpoint, mogą bezprzewodowo trafić na nasz czytnik. Poprawiono też działanie Google Drive, m.in. można odczytywać już pliki Excela. O chmurze pisałem w II części testu i62. Nowa instrukcja obsługi do A62s Gdy pisałem o wprowadzeniu do sprzedaży czytnika Onyx Boox A62s, byłem zdziwiony, że nie ma on gotowej instrukcji obsługi po polsku. Została ona przygotowana i pobierzemy ją ze strony dystrybutora. Powinno to ułatwić korzystanie z różnych funkcji czytnika. Złośliwi użytkownicy od razu zwrócili uwagę na parę niedoróbek, jak np. nietypowy zrzut ekranowy na stronie 35. Nie, to tak nie wygląda w rzeczywistości. :-)  Jak uruchomić WIFI na A62s? Jak wiadomo Onyx Boox A62s (339 zł w Nexto z wysyłką) jest dość podstawowym czytnikiem, chociaż ma obsługę dotykową (rysik), MP3 i TTS. Ale jeśli mamy szczęście to… do tej listy funkcji dołożymy jeszcze internet. Po aktualizacji oprogramowania do 1.8.1  w menu „Aplikacje” widzimy „RSS Reader”. Ale jak to, przecież A62s nie ma modułu WIFI, a z boku jest zaślepka. Otóż niektóre egzemplarze mają WIFI. Po wybraniu aktualizacji kanałów stanie się jedna z dwóch rzeczy.  wyświetli komunikat o braku WIFI, albo… pokaże nam się lista okolicznych sieci, tak jak mi się pokazała – i bez problemu połączyłem się ze swoją po podaniu hasła.   Akurat RSS Reader działa tak sobie, kanału Świata Czytników nie udało się pobrać. Można jednak uruchomić przeglądarkę. Do pamięci urządzenia (albo na kartę SD) wgrywamy plik HTML z różnymi linkami. Pliki o rozszerzeniu HTML otwierają się właśnie w przeglądarce. Po kliknięciu dowolnego linku włączy się WIFI, nic się nie stanie, ale klikamy go ponownie i oto wczytuje się np. strona mobilna Onetu.  Jak obecność WIFI wyjaśnia pan Miłosz z Arta Tech? Pierwsze sto urządzeń było wyposażone w nieco inny model płyty głównej, który miał moduł WiFi jednak sam przełącznik nie był wlutowany. Po dokonaniu aktualizacji 1.8.1 pojawiły się kanały RSS jednak w większości czytników sieć nie zadziała, nie ma takiej możliwości ze względu na fizyczny brak modułu Trafił więc do mnie (przez Nexto) właśnie jeden z tych wczesnych modeli. To nie jest nic zaskakującego w przemyśle elektronicznym – zaawansowani użytkownicy PC pamiętają choćby procesory AMD z zablokowanymi rdzeniami, które można było odblokować… Jeśli macie A62S, to sprawdźcie czy też Wam dopisało szczęście. :-) Czytaj dalej: Test czytnika Onyx AfterGlow i aplikacji Legimi – część I – pierwsze wrażenia PocketBook Basic Touch i jego funkcje internetowe: Dropbox, Send-to-PocketBook, RSS Test czytnika Onyx AfterGlow i aplikacji Legimi – część II – „Sezamie, otwórz się!” Akunin Book – pierwszy (?) na świecie czytnik firmowany przez pisarza Nowa oferta abonamentowa Legimi już ruszyła: miesiąc od 6,99 zł; czytniki od 479 zł Wybór czytnika i… jeden drobny szczegół, który go dyskwalifikuje 