Aktualizacja z 11.01: Kto miał refleks, temu się udało, większość książek wróciła już do cen oryginalnych.   Dzisiaj mamy chyba jedną z najciekawszych ofert, jakie Amazon proponuje od początków Kindle Daily Deal. Obniżone zostały ceny około 500 książek dla studentów. Obniżka wynosi do 80%, co daje ceny od $1,99 w górę. Nie są to tylko podręczniki, ale także prace naukowe, słowniki, książki historyczne, sporo pozycji biznesowych. Taniej można kupić na przykład Merriam-Webster’s Advanced Learner’s Dictionary ($4,99) – używam od dawna tego słownika jako zamiennika słownika oryginalnego – definicje są krótsze, bardziej zrozumiałe, jest więcej przykładów. Ze swojej tematyki zawodowej (projektowanie i badania użyteczności) kupiłem dwie pozycje: Persona Lifecycle oraz Beyond the Usability Lab, które konsekwentnie od dawna kosztowały 30-40 dolarów, a teraz można je dostać za dychę. Jeszcze nie zdążyłem wszystkiego przejrzeć, ale oferta jest niezła. Jest sporo literatury specjalistycznej, dlatego warto uważnie te strony przeklikać, a może znajdziemy coś, czego szukaliśmy od dawna. 