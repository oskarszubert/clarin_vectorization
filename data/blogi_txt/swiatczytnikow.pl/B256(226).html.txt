Dwaj autorzy thrillerów, publikujący w Kindle Store, postanowili przez kilka dni udostępnić swoje książki za darmo: J.A. Konrath oraz Blake Crouch. Jak to uzasadnili? Konrath napisał na blogu: I’ve sold 7000 ebooks in the last 36 hours, making over $14,000. For the next three days, I’m making 23 of my titles free on Amazon Kindle. Nazwiska obu autorów nic mi nie mówią, ale obaj mają setki pozytywnych recenzji. W Merlinie znalazłem dobrze oceniane  „Pustkowia” Blake’a Croucha (wyd. Replika, 2011), które jako „Desert Places” znajdziemy także za darmo w Amazonie. Powtórzmy – to nie są jakieś krótkie opowiadania, to są powieści na 70-100 tysięcy słów. Jest naprawdę niesamowite, że autorzy zamiast czekania na kolejne profity zdecydowali się rozdać trochę tych książek. Może im się to paradoksalnie opłacić, bo chwilę po przywróceniu płatności znajdą się wysoko na listach sprzedaży (taki bug Amazonu) i … zdobędą kolejnych klientów. Zresztą dlatego istnieje ta cała „darmocha” w Kindle Store. Do tego dwa nowe tytuły:  Be the Monkey – Ebooks and Self- Publishing: A Dialog Between Authors Barry Eisler and Joe Konrath – zapis rozmowy na temat przyszłości książek, pozycji autorów i self-publishingu. O właśnie, jeden z uczestników rozmowy, to ten sam autor co wyżej. :-) The Peak Interview: New Insights into Winning the Interview and Getting the Job – o tym jak poradzić sobie na rozmowie o pracę.  Przypomnienie: Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 