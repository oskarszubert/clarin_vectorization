Aktualizacja z godziny 12:40. Mamy trzy suplementy:  eBookpoint ma dziś 50% zniżki na książkę Drupal 7. Zaawansowane programowanie. Jako kod rabatowy trzeba podać DRUPAL. w Kindle Daily Deal:  I’m Dancing as Fast as I Can ($0,99) – wspomnienia Barbary Gordon, producentki filmowej, która była przez długie lata uzależniona od valium, czyli silnego leku psychotropowego, popularnego swego czasu w Stanach. Dziś też ostatni dzień promocji na książkę „Znajda” w RW2010. Swoją drogą zaskoczyła mnie liczba pozytywnych recenzji. Szkoda że RW tego nie podkreśla. Moim zdaniem w self-publishingu wyłącznie recenzje czytelników są w stanie wypromować książkę i oddzielić ziarno od plew.   Dziś kończy się promocja -50% na wszystkie e-booki wydawnictwa The Facto. W międzyczasie uzupełnili zasoby MOBI – i wszystkie książki są już w obu formatach. „Milczenie” (12 zł), autorstwa Jana Costina Wagnera, to kolejny skandynawski kryminał obyczajowy. Sinikka zaginęła – znaleziono tylko jej torbę i rower. Dokładnie w tym miejscu, w którym 33 lata wcześniej inna dziewczyna została zgwałcona i zamordowana. To zdarzenie wyprowadziło z równowagi nie tylko policję i opinię publiczną, ale także jednego z dwóch sprawców przestępstwa sprzed lat. Dla niego ta podróż do przeszłości okaże się bardzo bolesna… „Żydowska mądrość w biznesie. Jak odnieść prawdziwy sukces dzięki lekcjom z Tory i innych starożytnych tekstów.” (19,53 zł) – jest ponownie w eBookpoint. Dodać trzeba, że treść jest znacznie lepsza niż opis i pierwsze dwa rozdziały przeczytałem z dużą przyjemnością, jako czytelnik zarówno Biblii, jak i książek biznesowych. Kto by np. w historii Mojżesza i przejścia przez Morze Czerwone (choć bibliści twierdzą, że chodzi o Morze Trzcin) doszukał się… dywagacji na temat DRM?! Podobnie jak grupa Izraelitów wzywających do walki nad brzegiem Morza Trzcin, przemysł muzyczny odwrócił się wstecz i szukał okazji do walki, zamiast iść naprzód i szukać bardziej kreatywnych rozwiązań. Koncerny muzyczne pozwały kilka tysięcy ludzi i wydały miliony na prawników. A wojny i tak nie wygrały, gdyż w końcu zostały zmuszone zrobić to, przeciwko czemu tak się opierały — zacząć sprzedawać pliki muzyczne bez zabezpieczeń DRM. Zanim do tego doszło, straciły środki pieniężne i dobre imię, które można było wykorzystać do nawiązania nowego rodzaju porozumienia z nabywcami muzyki u zarania ery MP3. Nexto w Okazji Dnia dzisiaj nie ma e-booka, jest audiobook „Na fejsie z moim synem” Janusza L. Wiśniewskiego. 