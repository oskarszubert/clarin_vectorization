Jak wiadomo, jedną z największych zalet dotychczasowego modelu Kindle 3 z modułem 3G (obecnie Kindle Keyboard 3G) jest darmowy dostęp do Internetu w kilkudziesięciu krajach, w tym w Polsce. Wygląda jednak na to, że tego dostępu nie będzie w nowej wersji Kindle Touch 3G. Nowy Touch ukaże się w Stanach 21 listopada. Jednak od razu po publikacji strony produktowej ludzi zaskoczył jeden fragment dotyczący … baterii: Battery life will vary based on wireless usage, such as shopping the Kindle Store, downloading content, and web browsing (browsing available only in Wi-Fi mode). Co oznacza, że przeglądarka będzie dostępna tylko przez WIFI. Posypały się pytania do supportu Amazonu, w końcu na oficjalnym forum pojawiła się taka oto odpowiedź: We apologize for the confusion. Our new Kindle Touch 3G enables you to connect to the Kindle Store, download books and periodicals, and access Wikipedia – all over 3G or Wi-Fi. Experimental web browsing (outside of Wikipedia) on Kindle Touch 3G is only available over Wi-Fi. Our Kindle Keyboard 3G will continue to offer experimental web browsing over 3G or Wi-Fi. ‚ A zatem: Nowy Kindle Touch 3G będzie umożliwiał wyłącznie ściąganie książek, gazet i dostęp do Wikipedii. Przeglądanie internetu w nowym Touch 3G będzie dostępna tylko przez WIFI. Jednocześnie dostęp do internetu przez 3G będzie zachowany w Kindle Keyboard 3G.  Jeśli to wszystko okaże się prawdą – to sens kupowania Touch 3G będzie o wiele mniejszy, bo dodatkowe 50 dolarów (patrz: 3G czy WIFI) zapłacimy wyłącznie za możliwość dostępu do książek z Kindle Store w każdym miejscu świata, oraz za możliwość skorzystania z angielskiej Wikipedii. No, to może być potrzebne dla niektórych, ale dla wielu z nas nie uzasadni dodatkowego wydatku. Wniosek może być taki, że jeśli chcemy korzystać z internetu, trzeba pozostać przy „starym” Kindle 3G, który jako Kindle Keyboard 3G nadal jest w sprzedaży. Decyzja jest dużym rozczarowaniem, choć może być uzasadniona – jeśli na Touch 3G (który ma lepszy procesor – 800Mhz zamiast 533 Mhz w K3) lepiej będzie obsługiwało się strony internetowe, to ludzie mogliby więcej ich używać, no a za transfer ktoś musi płacić… Inna sprawa, że Amazon sam czasami podaje sprzeczne informacje – na przykład co do tego darmowego internetu w Polsce – oni nigdzie na swojej stronie tego nie piszą. Trzeba więc poczekać na dostępność Touch 3G, aby się o przekonać, o tym jak on będzie działał. Aktualizacja z 28.03.2012: Touch 3G można  już zamówić do Polski. Internet – tak jak zostało powiedziane – działa w pełni tylko na połączeniu WIFI, po przełączeniu się na 3G, działa sklep Kindle Store oraz Wikipedia, a także korzystanie z Archived Items. Więcej o tym modelu w osobnym artykule. Czytaj dalej:  „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite 3G wysyłany już do Polski. Warto dopłacać? Jeden, samotny… Kindle Touch 3G wrócił do sprzedaży [nieaktualne] Kindle Keyboard 3G wrócił do sprzedaży! Test Kindle Paperwhite – część III: wyszukiwanie, PDF, Internet, czasopisma, kontrola rodzicielska Test „All-New” Kindle Paperwhite – część IV – PDF, czasopisma, Internet oraz podsumowanie 