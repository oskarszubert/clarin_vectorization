Doczekaliśmy się. Amazon wypuścił wersję międzynarodową Kindle Paperwhite, czyli dotykowego modelu z oświetleniem i ekranem HD. Dostępne są obie wersje. Obie są też wysyłane na bieżąco i będą u nas pod koniec stycznia! Kindle Paperwhite WIFI kosztuje nominalnie $139 [tyle ile wersja bez reklam w Stanach], a podliczenie wygląda następująco:  Kolejno:  Koszt czytnika: $139 Wysyłka: $20,98 Opłaty celne: $36,80 /to jest kwota polskiego VAT: 23%/ Razem: $196,78  Przy dzisiejszym kursie dolara jest to około 620 zł – płacimy tyle samo, co wcześniej za Kindle Touch. Kindle Paperwhite WIFI + 3G kosztuje nominalnie $199, a podliczenie wygląda tak:  Kolejno:  Koszt czytnika: $199 Wysyłka: $20,98 Opłaty celne: $60,61 /to jest VAT oraz dodatkowo cło/ Razem: $280,59  Wersja 3G wychodzi zatem około 880 zł – i to już jest cena trochę zaporowa, jeśli weźmiemy pod uwagę, że 3G służy tylko do przeglądania Wikipedii i kontaktu ze sklepem Amazonu. Dla niektórych może się jednak liczyć to że dzięki 3G mamy tak naprawdę stały dostęp do zakładki „Cloud”, czyli naszego archiwum w chmurze Amazonu. Potwierdziły się przypuszczenia, że podobnie jak z Touch, Paperwhite dostaniemy na początku roku. O nowym czytniku Amazonu pisałem już kilka razy na Świecie Czytników:  Kindle Paperwhite, Nook Glow Light i Onyx Angel Glow – trzy czytniki ze światełkiem Kindle Paperwhite – co dziś wiemy i czy warto czekać na światełko  Rzecz jasna, za chwilę go zamówię (jak tylko stoczę walkę wewnętrzną dotyczącą wersji), możecie się spodziewać testu już na początku lutego. Aktualizacja: zamówiony w wersji 3G: „Estimated delivery: Jan. 28, 2013 – Jan. 30, 2013″, hurra! Aktualizacja z 28.01: no i dotarł – zobacz pierwsze chwile z Paperwhite. Czytaj dalej: „All-New” Kindle Paperwhite 3G wysyłany już do Polski. Warto dopłacać? „All-New” Kindle Paperwhite wysyłany do Polski od 15 października! Paperwhite II wysyłany od dzisiaj do Polski – mój już leci! :-) „All-new” Kindle Paperwhite 3G również dostępny i wysyłany od 8 listopada [Nieaktualne] Kindle Paperwhite w niemieckim Amazonie za 99 euro Kindle Paperwhite II już w Stanach, oto pierwsze recenzje 