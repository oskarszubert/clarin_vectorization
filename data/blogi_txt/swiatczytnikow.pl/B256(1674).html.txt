Niedawno świętowaliśmy 5 lat Wolnych Lektur, a dziś możemy cieszyć się z dwóch tysięcy publikacji w tym serwisie. Jubileuszowym e-bookiem jest Stara ziemia Jerzego Żuławskiego – ostatnia część Trylogii Księżycowej z lat 1903-1911. Podobnie jak większość pozycji z serwisu możemy ją ściągnąć w kilku formatach (PDF, MOBI, EPUB, FB2, TXT). Została też uzupełniona o przypisy – głównie wyjaśnienia mniej znanych dzisiaj słów. Popod, ongi, burnus, komysz, kupia, histrion… W tym roku do domeny publicznej trafiły dzieła wielu twórców zmarłych 70 lat wcześniej, m.in. Brunona Schulza (1892-1942), Bronisława Malinowskiego (1884-1942), Lucy Maud Montgomery (1874-1942) i Stefana Zweiga (1881-1942). Na swojej stronie Fundacja opublikowała listę kilkuset autorów, których twórczość została w tym roku uwolniona spod restrykcji prawa autorskiego. Nie wszystko znajdzie się jednak w Wolnych Lekturach – bo np. tłumacze Ani z Zielonego Wzgórza zmarli później niż jej autorka. Specyficzna jest sytuacja z Malinowskim, którego znamy z takich antropologicznych dzieł jak Życie seksualne dzikich w północno- zachodniej Melanezji. Otóż pisał on po angielsku, tak więc do katalogu WL trafiło na razie tylko oryginalne wydanie Argonautów Zachodniego Pacyfiku. A oto TOP21 książek, które Fundacja Nowoczesna Polska uznaje za najlepsze pozycje z Wolnych Lektur. Hans Christian Andersen, Królowa śniegu Miguel de Cervantes, Don Kichot za La Manchy Maria Dąbrowska, Dzikie ziele Daniel Defoe, Robinson Crusoe Denis Diderot, Kubuś fatalista i jego pan Tadeusz Dołęga-Mostowicz, Kariera Nikodema Dyzmy Artur Conan Doyle, Pies Baskerville’ów Alfred Jarry, Ubu Król czyli Polacy Rudyard Kipling, Księga dżungli (a niedawno w katalogu pojawiła się też też Druga księga dżungli) Platon, Obrona Sokratesa Edgar Allan Poe, Zagłada domu Usherów Bolesław Prus, Lalka Francois Rabelais, Gargantua i Pantagruel Władysław Reymont, Ziemia Obiecana  Bruno Schulz, Sklepy Cynamonowe  Robert Louis Stevenson, Wyspa skarbów  Mark Twain, Przygody Tomka Sawyera Stanisław Ignacy Witkiewicz, Szewcy Jules Verne, 20 000 mil podmorskiej żeglugi Tadeusz Boy-Żeleński, Piekło kobiet Stefan Żeromski, Przedwiośnie  Zapraszam do ściągania, gratuluję i proszę o więcej! PS. Dla czytających po angielsku wzorcowym miejscem szukania „uwolnionych” książek będzie oczywiście Projekt Gutenberg – tam powieści i opowiadania L.M. Montgomery już są. Miłośnicy literatury francuskiej niech się zainteresują stroną Ebooks Libres et Gratuits, na której od tego roku znajdziemy np. dzieła Maurice’a Leblanc’a (autora powieści o Arsenie Lupin). Czytaj dalej:  Na „Damę Kameliową” już mają, teraz Wolne Lektury zbierają na Bułhakowa! Wolne Lektury zbierają na Damę Kameliową Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Ile kosztuje digitalizacja książki? Wyjaśnienia z Wolnych Lektur Dzień Domeny Publicznej 2014 + konkurs na okładkę dla Wolnych Lektur Dwie kolejne pozycje z IPN na czytniki, m.in. Warszawa podczas stanu wojennego 