Porównanie ekranów oznacza tak naprawdę porównanie czcionek – czytnik, który ma grubszą czcionkę robi wrażenie bardziej kontrastowego.  Musiałem odesłać w końcu jeden z moich czytników Onyx Boox (i62 espresso) do ArtaTechu, dlatego na pożegnanie zrobiłem mu sesję zdjęciową z jego większym, choć młodszym bratem A62S Evolution. Nieproszony na imprezę wbił się także mój wierny Kindle Keyboard, a testowałem Przygody Tomka Sawyera z Wolnych Lektur.  Chciałem przede wszystkim porównać ekrany obu Onyxów – i62 ma Pearla, zaś A62s ulepszonego Vizplexa z 16 odcieniami szarości. Czcionka bezszeryfowa Dla Onyxów ustawiłem czcionkę Dejavu Sans. A62S Evolution:  i62 Espresso:  I na końcu Kindle z domyślną czcionką bezszeryfową:  Czcionka szeryfowa Tutaj ustawiłem czcionkę Dejavu Serif. A62S Evolution:  i62 Espresso:  I znów na końcu Kindle z domyślną czcionką Caecilia, używaną także na Nooku.  Wnioski i uwagi:  Wygląd czcionek na i62 oraz A62 prawie się nie różni. W przypadku zdjęcia czcionki bezszeryfowej specjalnie się upewniałem, czy nie wrzucam zdjęć tego samego modelu… Tym samym – prawdę mówią użytkownicy Onyxów, którzy nie widzą specjalnej różnicy między Pearlem i Vizplexem. Ja miałem nawet wrażenie, że na A62 jest nieco lepszy kontrast… Sama kolorystyka ekranu na czytnikach z Pearlem (Kindle oraz i62 po prawej) jest troszkę zimniejsza niż na Vizplex (A62S po lewej), co chyba udało się oddać na następującym zdjęciu. Czcionka na Kindle jest znacznie grubsza. Widać to szczególnie w przypadku czcionki szeryfowej – pionowe kreski w takich literach jak „t” albo krawędzie okrągłych liter („o”, „d”) są bardzo cienkie – przez co nie wyglądają na  czarne, a jasno-szare. W powiększeniu litery na Kindle nie wyglądają za dobrze – są jakby prowadzone jedną linią, przez co robią wrażenie monotonnych i mniej eleganckich niż z Onyxa. Ale takie było najwyraźniej zamierzenie inżynierów z Amazona. Ekrany e-papierowe nie mają „twardych” odstępów między pikselami (co pokazane było w artykule Kindle pod mikroskopem), a więc pojedynczy piksel nie jest – tak jak na ekranie LCD dostatecznie widoczny – czcionki aby być czytelne, muszą być grube. Posiadacze czytników, które nie mają domyślnie grubych czcionek (podobnie by wyglądały testy na Pocketbooku) mogą wgrać czcionki z innych czytników, które krążą po sieci – np. na chomiku Onyx Boox znajdziemy fonty GillSans, Caecilia oraz Helvetica z Nooka. Uwaga – nie wypowiadam się na temat legalności pobierania takich czcionek – na pewno ich komercyjne wykorzystanie jest płatne.  Czytaj dalej:  Test czytnika Onyx AfterGlow i aplikacji Legimi – część I – pierwsze wrażenia Test czytnika Onyx AfterGlow i aplikacji Legimi – część II – „Sezamie, otwórz się!” Czytniki z oświetleniem – jak różni się kontrast ekranu? Porównanie: Kindle Paperwhite vs Pocketbook 623 Touch Lux Zastosowania e-papieru: rozkłady jazdy i… tablice rejestracyjne Kindle „Ice Wine”? Plotki o nowym czytniku z Amazonu! 