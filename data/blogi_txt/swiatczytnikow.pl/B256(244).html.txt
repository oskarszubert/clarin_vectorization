Od maja 2010 na Kindle 3G w Polsce działają wszystkie strony internetowe. I na razie to się nie zmienia.  To na początku zadziwia każdego. Jak to się dzieje, że możemy korzystać z internetu w Polsce nie podpisując żadnej umowy, nie płacąc rachunków, nie wkładając karty SIM? No i co najważniejsze – za darmo! Historia, czyli dezorientacja dziennikarzy Gdy w listopadzie 2009 ukazała się międzynarodowa wersja Kindle, okazało się, że w Polsce można bez żadnych opłat przeglądać Wikipedię oraz sklep Kindle. Jakiś dziennikarz skontaktował się wtedy z polskimi operatorami, ci zaś stwierdzili, że żadnej umowy z Amazonem nie podpisywali i w ogóle nic nie wiedzą na ten temat. Wiedzieć nie musieli, bowiem Kindle działa na zasadzie roamingu. Tak jakbyśmy w Polsce mieli telefon w amerykańskiej sieci Sprint. Zaletę tego rozwiązania łatwo od razu zauważyć. Kindle 3 w wersji 3G może połączyć się z każdym polskim operatorem komórkowym, którego zasięg złapie. I faktycznie, jeżdżąc w sierpniu trochę po Polsce, zasięg w Kindle miałem właściwie zawsze, nawet gdy moja własna sieć (Era) zgłaszała problemy. Co więcej, sieć działała nadal bez problemu, gdy na jeden dzień wyskoczyłem do Czech! No i jak to wygląda teraz W okolicach maja 2010 niepostrzeżenie okazało się, że sieć na Kindle działa bez ograniczeń już w 100  państwach całego świata, włączając Polskę. Można więc już swobodnie przeglądać strony, szukać w Google i tak dalej. Klucz krajów, które dobiera Amazon jest dziwny, bo darmowy internet jest w Polsce, Czechach, Tajlandii czy Egipcie, a… nie ma go w Niemczech czy Szwecji. Tam nadal działa tylko Wikipedia. Ale zadać można pytanie, jakim cudem się to Amazonowi opłaca? Trudno dać jednoznaczną odpowiedź.  Częściowo płacimy za dostęp w  cenie urządzenia. Kindle z modułem 3G jest o 50 dolarów droższe od tego z  samym WIFI, co rekompensuje oczywiście cenę modułu, ale także i połączeń. Korzystając z przeglądarki na Kindle trudno nabić jest bardzo duży transfer, a ten jest raczej tani, bo Amazon kupuje go hurtowo. Komuś w Amazonie pewnie wyszło, że im ktoś aktywniej korzysta z Internetu, tym więcej książek kupuje - i tyle. A w cenie książki jest zawarta opłata za przesyłkę: 2 dolary. Więcej na ten temat.  Podsumowując: cieszmy się z darmowego Internetu na naszym Kindle, pamiętajmy jednak że przeglądarka internetowa określana jest wciąż jako „funkcja eksperymentalna”, zaś Amazon nie rozgłasza głośno tego faktu. Zresztą nigdzie nie wynika to bezpośrednio z informacji na stronach Amazona. Niemniej w marcu 2011 darmowe przeglądanie stron Kindle 3G mamy nadal. :-) (aktualizacja: 16 marca 2011) Czytaj dalej:  Jaki czytnik będzie najlepszy do przeglądania internetu? Kindle Paperwhite i Touch korzystają z polskiej Wikipedii! Nowy wygląd konta Kindle – krok do przodu i dwa kroki w tył… Instapaper ma nowy wygląd – i trochę nie rozumiem po co…. Kupujemy czytnik Kindle babci lub dziadkowi Czytnik w samolocie – wreszcie będzie można czytać przez cały lot! 