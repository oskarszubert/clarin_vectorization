Dzisiaj sporo dobrych powieści, choć będzie też coś dla miłośników baz danych i rozwoju osobistego. Bikini (9,90 zł w Virtualo; EPUB + MOBI + PDF) – opowieść Janusza L. Wiśniewskiego, dobrze oceniana (7,2/10 w LC). Najnowsza powieść autora „Samotności w sieci”, rozgrywająca się w Europie i Ameryce końca II wojny. Anna, młoda Niemka z antyfaszystowskiej rodziny, błąka się po zbombardowanym Dreźnie, dokumentując swoja „Leiką” wojenną tragedię. Na taki sam temat ma zrobić fotoreportaż wysłany do Niemiec Stanley, dziennikarz z Nowego Jorku. Przypadkowe spotkanie tych dwojga na zawsze odmieni ich losy… Wiśniewski opowiada tę „małą” historię na tle „wielkiej”, tworząc bogaty fresk społeczno-obyczajowy, pełen szczegółów z epoki i refleksji na temat odpowiedzialności, kultury i natury człowieka. The Physician ($1,99 w Amazonie) – w Kindle Daily Deal doskonale oceniana powieść Noaha Gordona, wydana w Polsce jako „Medicus”. W Amazonie ocena 4,7/5, w Lubimy Czytać: 7,7/10. Anglia, XI wiek. Rob J. Cole, syn cieśli i hafciarki, po śmierci rodziców zostaje pomocnikiem wędrownego balwierza parającego się również leczeniem. Wykazuje nie tylko zapał do nauki, ale też ową szczególną wrażliwość, która pozwala „czytać” w chorym organizmie, dostrzegać w nim wolę walki lub chęć poddania się. Punktem zwrotnym w jego życiu staje się spotkanie z żydowskim lekarzem, którego kunszt odbiega od szalbierskich sztuczek średniowiecznych medyków. Odtąd każdym krokiem Roba kieruje jedno tylko pragnienie: dotrzeć do Isfahanu i zostać uczniem sławnego perskiego lekarza, Ibn Siny, w świecie zachodnim zwanego Awicenną. Piramida – część I (9,90 zł w Publio; EPUB + MOBI) – zbiór dwóch opowiadań Henninga Mankella: Cios i Szczelina opowiadających o przeszłości ulubionego bohatera jego książek czyli komisarza Wallandera. Jak każdy doświadczony glina Kurt Wallander był kiedyś żółtodziobem. O tym na razie wiemy niedużo – tylko z jego wspomnień pojawiających się w powieściach. Jakie musiał przejść próby? O czym marzył młody policjant, zanim trafił do wydziału kryminalnego? Na te i wiele innych pytań odpowie pięć opowiadań kryminalnych, które w Szwecji ukazały się w zbiorze zatytułowanym „Piramida”. Pierwsze z nich – „Cios” – rozgrywa się w Malmo w 1969 r. Wallander ma 21 lat i zaczął niedawno pracę jako zwykły policjant. Jego sąsiad ginie w niejasnych okolicznościach, ale Kurt podejrzewa, że został zamordowany. Jednakże hipoteza samobójstwa jest dla policji wygodniejsza…. Drugie zatytułowane „Szczelina” opowiada o wigilii 1975 r., kiedy to asystent komisarza Kurt Wallander wybiera się do domu, ale na prośbę szefa ma jeszcze sprawdzić zgłoszenie od właścicielki małego sklepu. Na miejscu znajduje martwą kobietę i zostaje ogłuszony. Odzyskawszy przytomność, widzi zamaskowanego człowieka. Napastnik mierzy do Wallandera z pistoletu i nie odzywa się ani słowem. PostgreSQL. Receptury dla administratora (44,03 zł w eBookpoint; MOBI+EPUB+PDF) – rzecz dla zawodowców zajmujących się bazą PostgreSQL. Trzymasz w rękach książkę zawierającą liczne przepisy na najlepsze wykorzystanie PostgreSQL. System ten sprawdza się zawsze, gdy chcesz szybko i bezproblemowo osiągnąć zamierzone cele. W trakcie lektury dowiesz się, jak nawiązać połączenie z serwerem, skorzystać z graficznych lub tekstowych narzędzi administracyjnych oraz bezpiecznie zmienić hasło administratora. Ponadto nauczysz się kontrolować przestrzeń dyskową wykorzystywaną przez poszczególne bazy danych, tworzyć tabele, ładować dane oraz zarządzać użytkownikami i ich uprawnieniami. Autorzy dużo miejsca poświęcają kwestii bezpieczeństwa. W końcu dane to najcenniejsza rzecz, jaką przechowuje się w bazach! Każdy z rozdziałów przynosi ogrom wiedzy o różnym poziomie skomplikowania. Zaawansowanych użytkowników zainteresuje rozdział poświęcony replikacji, a tych początkujących rozdział traktujący o uruchamianiu i zatrzymywaniu serwera baz danych. Ta książka przyda się po prostu wszystkim użytkownikom PostgreSQL! Zakochana w mroku (14,30 zł w Nexto; MOBI + EPUB) – powieść Franny Billingsley. Nim umarła, macocha Briony dobrze zadbała, by dziewczyna obarczyła się winą za wszystkie nieszczęścia w rodzinie. I teraz poczucie winy przywarło do Briony tak mocno, że stało się wręcz jej drugą skórą. Dziewczyna często ucieka na bagna i opowiada tam historie o Starych, duchach, które nawiedzają trzęsawiska. Jednakże tylko wiedźmy są w stanie je zobaczyć, a w jej miasteczku bycie jedną z nich oznacza karę śmierci. Mimo iż uważa, że nie zasługuje na nic dobrego, Briona lęka się, co się stanie gdy jej sekret wyjdzie na jaw… Żeby zrobić coś… Zasada 5P (11,94 zł w Legimi; MOBI + EPUB) – nowa książka Iwony Majewskiej-Opiełki, która wydana została wyłącznie w formie elektronicznej. W jaki sposób kształtować relacje z otoczającymi nas ludźmi? Stawiać sobie wciąż nowe cele, czy konsekwetnie dążyć do realizacji jednego, wielkiego planu życiowego? Co zrobić, by zwiększyć poczucie własnej wartości? To pytania, które zadajemy sobie codziennie, często bezskutecznie szukając odpowiedzi. W swojej najnowszej książce Iwona Majewska- Opiełka, autorka bestsellerów poświęconych rozwojowi osobistemu, przedstawia zasadę 5P – zbiór zasad, które przyczynią się do ukształtowania Twojego życia w świadomy i satysfakcjonujący sposób. Inne promocje:  Terry Pratchett 40% taniej w Publio – ponad 30 książek do wyboru. Takie tytuły jak Wiedźmikołaj, Ciekawe czasy  albo Trzy wiedźmy dostaniemy po 14,34 zł. Wakacyjna promocja Woblinka – książki dużych wydawnictw przecenione o kilkadziesiąt procent. Przykładowo: Polki na bursztynowym szlaku (13,95 zł), Café Museum (18 zł),  Szczęście w pigułce (7,45 zł). Poradniki Złotych Myśli oraz BC.edu w Woblinku są po 9,90 zł. Uwaga: nie wszystkie mają wersję MOBI. Przykładowe tytuły: Będę pisarzem!, Marketing w praktyce, albo Ceny akcji. Włoski Tydzień w Virtualo – przecena o ok. 30% kilku pozycji związanych z Włochami, albo włoskich autorów. Premiery Naszej Księgarni przecenione o 40-50% w Virtualo – książki Izabeli Sowy, Katarzyny Michalak oraz Tatjany Gessler. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł)  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 