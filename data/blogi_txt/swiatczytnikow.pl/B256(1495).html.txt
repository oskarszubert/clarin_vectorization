Emocji związanych z promocjami na dzisiaj nie koniec. Właśnie ruszyła trzecia edycja akcji BookRage, w której 5 książek kupimy za „co łaska”, a dwie za wydatek powyżej średniej. Tym razem postawiono na klasykę polskiego fantasy:  Trylogia „Opowieść Piasków” Krzysztofa Piskorskiego, składająca się z powieści „Wygnaniec”, „Najemnik” oraz „Prorok” Jest to zupełnie nowa, poprawiona przez autora edycja , dostępna jedynie w BookRage. „Północna Granica” Feliksa W. Kresa – pierwsza część cyklu „Księga całości”. „Królikarnia” Macieja Guzka – czyli Szalony Kapelusznik w polskich miastach…  Dla tych, którzy zapłacą więcej niż średnia (obecnie ok. 28 zł) dwa kolejne tytuły: „Król bezmiarów” Feliksa W. Kresa – druga część cyklu „Księga całości”. „Wody głębokie jak niebo” – zbiór opowiadań Anny Brzezińskiej, z których tytułowe otrzymało Nagrodę im. Zajdla za rok 2004.  Zasady BookRage się nie zmieniły:  Tak jak poprzednio, można zdecydować, jaka część wydanej kwoty pójdzie do autorów, jaka do Fundacji Nowoczesna Polska, a jaka do organizatorów. Płatność przez PayPal albo DotPay. Akcja trwa 2 tygodnie – mamy więc czas do 12 września.  Dla wychowanych na Fantastyce, Feniksie i Nowej Fantastyce taki zestaw to wielka przyjemność, szczególnie że Feliks W. Kres pojawia się chyba po raz pierwszy w formie elektronicznej. Dzisiaj na Polconie o godzinie 17 twórcy BookRage będę prezentowali całą akcję. PS. jeśli ktoś nie śledzi Facebooka i nie zaglądał do poprzedniego wpisu – promocja na „Lód” Dukaja została przez Publio przedłużona do 30 sierpnia, do godziny 12 – powodem było ogromne zainteresowanie i obciążenie serwera. Czytaj dalej:  Ruszył BookRage 7 – Demony Grabińskiego Kolejny BookRage: Boruń, Kres, Chmielarz, Dębski, Grabiński, Doyle „Zajdlowy” BookRage uzbierał 100 tysięcy! ComicsRage – tak jak BookRage, ale z komiksami Nadprogramowy BookRage wolnościowy! Wystartował pierwszy Humble Audiobook Bundle 