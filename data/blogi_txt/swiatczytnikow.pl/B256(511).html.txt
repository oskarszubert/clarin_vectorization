Przeglądając linki przychodzące, trafiłem niedawno na ślubny blog Oli Janka – a na nim lista prezentów ślubnych. Na trzynastej pozycji dumnie widnieje Kindle: Czytnik e-booków Amazon Kindle 3 (WIFI + 3G) –x 2, żeby każdy miał swój i nikt się nie kłócił - Instrukcje i ceny Ta bezpretensjonalna obecność czytnika między odkurzaczem i sztućcami uświadamia nam, że e-czytanie to potrzeba jak każda inna i że Kindle staje się narzędziem codziennego użytku. A dlaczego „x2″? Byłem świadkiem paru sytuacji, gdy… jeden Kindle to było za mało. Szczególnie jeśli dwie osoby lubią czytać i robią to jednocześnie. Skoro zresztą coraz częściej w związku ma się dwa osobne komputery, to czemu nie czytniki? Często schemat jest taki: pierwszy czytnik kupuje mąż, który wreszcie znajduje czas na czytanie fantastyki rozrzuconej po dysku. Żona naśmiewa się trochę z nowego gadżetu, ale po jakimś czasie Kindle zaczyna podbierać, bo i ona znalazła coś dla siebie. Kończy się na tym, że czytnik dostaje przy najbliższych imieninach… Posiadanie dwóch czytników zarejestrowanych na jednym koncie daje jeszcze tę korzyść, że (w przypadku książek kupionych w Kindle Store, lub choćby darmowych) notatki i podkreślenia jednej osoby pojawiają się automatycznie na czytniku drugiej. Niestety synchronizuje się też ostatnio czytane miejsce, ale zawsze na pytanie „Sync to latest read?” można odpowiedzieć, że nie. Olę i Janka serdecznie pozdrawiam i życzę nie tylko wymarzonego czytnika, ale i czasu na wspólne czytanie. :-) A do Was pytanie – jak rozwiązujecie kwestię Kindle w swoich związkach? Czytaj dalej:  Nowy Paperwhite jako jedyny ma następcę ekranu Pearl – czyli E-Ink Carta Ranking marek czytników wg obsługi PDF Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Wybór czytnika i… jeden drobny szczegół, który go dyskwalifikuje Czytniki z oświetleniem – jak różni się kontrast ekranu? Jak odróżnić od siebie PW2 i PW1? 