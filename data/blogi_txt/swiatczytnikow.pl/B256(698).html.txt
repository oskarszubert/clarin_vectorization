Zacznę od tego, że na blogu Nexto poszukiwano najdroższego e-booka świata. No i znaleziono. Cena książki Selected Nuclear Materials and Engineering Systems robi wrażenie:  Jeśli zresztą posortujemy listę wszystkich 615 000 książek w Kindle Store, począwszy od najdroższej, to znajdziemy trochę podobnych, co ciekawe, większość z tej samej serii. Co zaskakuje ludzi przeglądających Kindle Store, to że nie ma tam przycisku „Dodaj do koszyka”! Jest tylko „Kup Teraz jednym kliknięciem”, czyli słynne „1-Click”, na które Amazon zarejestrował swego czasu patent.  Przycisk ten robi dokładnie to, co oznacza. Klikniemy i kupimy książkę! W opisywanym przypadku 7 tysięcy dolarów zniknie z naszej karty, a na naszym Kundlu będziemy mogli sobie po niecałej minucie poczytać o energetyce jądrowej. :-) No, mało kto z nas ma takie limity płatności na karcie. Ale zasada jest taka sama dla książek za 5, 10 i 20 dolarów. Co stanie się, jeśli klikniemy w „Buy Now With 1-Click” przez pomyłkę? Czy te pieniądze już przepadły? Jeśli kupujemy w Kindle Store 1-Click nie możemy wyłączyć. W ustawieniach konta znajdziemy wprawdzie „1-Click Settings”, ale ustawienia te dotyczą „zwykłych zamówień”, a nie w Kindle Store. Natomiast czymś, o czym niewielu ludzi wie, jest możliwość zwrotu książki kupionej na Kindle. Informacja ta zagrzebana została głęboko w pomocy Kindle Store. Do zwrotu książki (i pieniędzy) konieczny jest kontakt z supportem w ciągu 7 dni od nabycia e-booka. Załatwianie sprawy przez konsultanta wskazuje na to, że takie zwroty muszą być okazjonalne i gwarancja 7 dni nie może być sposobem na darmowe wypożyczanie książek na Kindle. :-) Dlatego też zachęcam do korzystania z tej możliwości tylko w sytuacji, gdy rzeczywiście kupiliśmy coś przez przypadek. Jeśli kupujemy bezpośrednio na Kindle: Jeśli przeglądamy sklep Kindle bezpośrednio na samym urządzeniu, sytuacja jest trochę inna. Po przejściu do książki, kursor od razu trafia na przycisk „Buy”!  Wtedy wystarczy tylko wcisnąć kursor, nawet przypadkiem, gdy przesuwamy go na inny link – aby kupić książkę! Tu jednak sprawa jest łatwiejsza. Po kliknięciu „Buy” widzimy ekran z podziękowaniem, na którym możemy:  albo wrócić do sklepu, albo wybrać „Kupiłeś przez przypadek? Anuluj zamówienie”.   Zamówienie zostanie anulowane od razu i nie będziemy musieli robić nic więcej. Oczywiście, jeśli wyjdziemy z tego ekranu i nie anulujemy zamówienia, mamy jeszcze 7 dni opisane wyżej. Podsumowanie 1-Click jest rewelacyjną cechą Kindle Store. Klikamy „Buy” i w ciągu niecałej minuty książka ląduje na naszym czytniku. Rodzi to naturalnie pewne obawy, że ktoś kliknie przez przypadek i wydamy pieniądze na książkę, której nie chcemy. Nie należy jednak się obawiać – podane wyżej przykłady pokazują, że z każdego zamówienia, czy to przez Kindle czy przez przeglądarkę możemy zrezygnować. Dlatego pozostaje mi tylko  zachęcić do bezstresowego przeglądania Kindle Store. :-)   Czytaj dalej:  Kindle Matchbook czyli Amazon dokłada e-booka do książki papierowej Autorzy protestują przeciwko… polityce zwrotów e-booków w Amazonie Automatyczna aktualizacja książek z Kindle Store – włączać czy nie? Jeff Bezos i era Amazona – wyniki konkursu oraz kilka cytatów na temat początków Kindle Wydawnictwo SQN w Kindle Store Ceny e-booków w Amazonie, czyli jak to zamiast Luksemburga, znaleźliśmy się w Polsce 