Od dzisiaj do końca stycznia ma miejsce konkurs Virtualo i serwisu eksiazki.org, w którym można wygrać i Kindle i trochę e-booków w formacie MOBI. Świat Czytników jest patronem medialnym tego wydarzenia. Konkurs pierwszy – wygraj e-booki. W dni robocze (poniedziałek-piątek) o godzinie 12.00 na portalu eKsiążki.org pojawiać się będą wypowiedzi poszczególnych wydawnictw dotyczące ich planów e-bookowych na rok 2012 r. Na końcu wypowiedzi będzie znajdowało się pytanie konkursowe dotyczące e-booków wydawnictwa dostępnych w formacie MOBI. Trzy pierwsze osoby, które prześlą prawidłową odpowiedź na pytanie na adres: konkurs@virtualo.pl, wygrywają wybranego e-booka z oferty wydawnictwa, którego danego dnia dotyczył konkurs. Poniżej rozpiska, jakie wydawnictwo będzie którego dnia:  Na najbliższy tydzień:  16 stycznia – Drzewo Babel 17 stycznia – Czarna Owca 18 stycznia – Wydawnictwo Czarne 19 stycznia – Wydawnictwo Literackie 20 stycznia – Wydawnictwo W.A.B.  Wszystkie wydawnictwa biorące udział w konkursie mają już część książek w formacie MOBI, choć czasami są to pojedyncze tytuły (w przypadku Czarnego i Drzewa Babel). Konkurs drugi – wygraj Kindle Aby wziąć udział w drugim konkursie i wygrać czytnik Kindle trzeba do 30.01.2012 przesłać na adres: konkurs@virtualo.pl pracę na temat: „Jak będzie wyglądać książka przyszłości”. Najbardziej futurystyczna i twórcza wizja zostanie nagrodzona najnowszym Kindlem. Sposób prezentacji jest zupełnie dowolny – dozwolone są przykłady w postaci filmików, zdjęć, tekstu, a nawet przykładowego samodzielnie stworzonego e-booka. Prace zostaną ocenione przez jury, a wyniki zostaną ogłoszone 31.01.2012 r. Tyle informacja organizatora. To, że konkursy są w zasadzie „kindlocentryczne” świadczy chyba o tym, że użytkownicy Kindle dominują wśród polskich czytelników e-booków. Pierwsze kilkaset e-booków w MOBI i inne formaty poszły w Virtualo w odstawkę… Regulaminy obu konkursów znajdziecie na stronie Virtualo. Zapraszam! Czytaj dalej:  Matrioszka czyli książka o Rosji i konkurs Dzień Domeny Publicznej 2014 + konkurs na okładkę dla Wolnych Lektur Matrioszka Rosja i Jastrząb – wyniki konkursu oraz kod rabatowy Chomikuj organizuje… konkurs dla autorów opowiadań Jeff Bezos i era Amazona – wyniki konkursu oraz kilka cytatów na temat początków Kindle „Zawód: zwycięzca” – wyniki konkursu 