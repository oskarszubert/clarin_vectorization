O nagrodzie im. Janusza Zajdla wspominałem tutaj już dwa razy: gdy Jakub Ćwiek udostępnił jedno z opowiadań za darmo, aby powalczyć o nominację, co mu się udało; gdy po nominacjach okazało się że 10 z 11 nominowanych utworów ma wersje e-bookowe a w międzyczasie doszła 11…  Teraz kolejna gratka dla czytnikowców. Laureaci nagrody zostaną ogłoszeni na przełomie sierpnia i września podczas konwentu Polcon 2013. W serwisie Lubimy Czytać, który jest patronem Polconu pojawiła się następująca informacja: Jakub Ćwiek, Jacek Dukaj, Tomasz Kołodziejczak i Robert M. Wegner, których teksty będą walczyć o statuetkę, zgodzili się udostępnić swoje dzieła za darmo, tak aby każdy chętny mógł je przeczytać – czy to aby zapoznać się z nimi przed głosowaniem na Polconie, czy to ze zwykłej czytelniczej ciekawości. Opowiadania dostępne są w trzech formatach: .pdf, .mobi i .epub, trzy z nich to pełne teksty, trzy to obszerne fragmenty: • Jakub Ćwiek – „Będziesz to prać!” (Chłopcy, Sine Qua Non) • Jakub Ćwiek – (fragment) „Co było, a nie jest…” („Chłopcy”, Sine Qua Non) • Jakub Ćwiek – (fragment) „Kukuryku!” („Chłopcy”, Sine Qua Non) • Jacek Dukaj – „Portret nietoty” (Zachcianki, Świat Książki) • Tomasz Kołodziejczak – (bardzo obszerny fragment – ponad 80 tys. znaków) „Czerwona mgła” (Czerwona mgła, Fabryka Słów) • Robert M. Wegner – „Jeszcze jeden bohater” (Herosi, Powergraph) Zachęcamy do pobierania i czytania opowiadań: Plik w formacie .pdf Plik w formacie .epub Plik w formacie .mobi Zachęcam więc do pobierania i własnej oceny, które opowiadanie zasługuje na nagrodę. PS. Informację wypatrzyłem na blogu Book z nami. PS2. Pojawiły się jakieś uwagi dotyczące formatowania wersji czytnikowych, na pierwszy rzut oka jest OK, niestety nie miałem czasu się bliżej przyjrzeć. Czytaj dalej:  Jakub Ćwiek – darmowe opowiadanie sposobem na nagrodę Zajdla? Nagroda Zajdla: 11 nominacji i… 10 ma wersje e-bookowe! Planescape: Torment Novelization – książka fantasy z najlepszą fabułą? Fragment nowego Wiedźmina do pobrania! Ale zamawiać można… wyłącznie papier „Czas fantastyki” za darmo na czytniki! Szwecja, Norwegia, Islandia – za darmo „przewodniki nieturystyczne” z KP 