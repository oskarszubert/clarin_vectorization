Dziś wrócę do tematu dość podstawowego, czyli przesyłania naszych książek na czytnik Kindle. Są na to dwa sposoby, które wiążą się z różnymi możliwościami, mają swoje zalety i wady. Jeśli mamy plik z książką – czy to kupiony w księgarni, czy leżący na dysku, możemy go do Kindle wrzucić dwoma drogami. Bezprzewodowo – czy to wysyłając mailem, czy to korzystając z takich aplikacji jak Send To Kindle. Przewodowo – podłączamy kabelkiem USB do komputera, widzimy Kindle jako dysk zewnętrzny i przegrywamy do katalogu „documents”. Można skorzystać też z programu Calibre, w którym zobaczymy czy dana książka z naszej biblioteki znajduje się już na czytniku.  Istnieją między tymi dwoma sposobami pewne różnice, mianowicie, od zastosowanej metody zależeć będzie dostępność kilku funkcji, a nawet wygląd naszego e-booka. Najpierw różnice w skrócie    Funkcja \ Metoda wysyłki Bezprzewodowo Przewodowo   Kopia w chmurze Amazonu + - Dostęp w aplikacjach Kindle i na innych czytnikach Kindle + - Bezpośrednia wysyłka z polskich księgarni + -   Synchronizacja podkreśleń i notatek + -   Synchronizacja miejsca w książce + (+)   Możliwość osadzenia numerów stron - +   Możliwość podziału wyrazów - +   Przesyłanie formatu KF8 - +   Okładki na Kindle Touch/Paperwhite (+) (+)   Etykieta „Personal” na okładkach - (+)    Plus oznacza, że funkcja jest, minus, że funkcji nie ma. Z kolei (+) oznacza że funkcja będzie pod pewnymi warunkami. A teraz omówię kolejne funkcje. Kopia w chmurze Amazonu Każda książka wysłana mailem na czytnik trafia na naszą chmurę w Amazonie, chyba że wyłączymy to w ustawieniach – opcja „Personal Documents Archiving”:  Jeśli korzystamy z funkcji Send To Kindle, a przypomnę, że są to aplikacje na PC/Mac/Androida oraz rozszerzenia dla przeglądarek – możemy w momencie wysyłki odznaczyć opcję „Archive document in your Kindle Library”. Warto opcję wyłączyć, jeśli wysyłamy np. jakiś krótki tekst, czy artykuł – i nie chcemy żeby „zaśmiecał” nam chmurę, albo nie potrzebujemy dostępu na innych naszych czytnikach czy aplikacjach. Dostęp w aplikacjach Kindle i na innych czytnikach Kindle Skoro kopia będzie w chmurze – można ją z tej chmury ściągnąć. Na Kindle Touch/Paperwhite klikamy w zakładkę Cloud. Na starszych modelach wchodzimy do Menu – Archived Items. Daje to spory komfort, gdyż nie musimy pamiętać czy konkretny plik wgrywaliśmy czy nie – jeśli jest w chmurze, to go sobie ściągniemy w każdej chwili. Jest to zresztą jedna z większych zalet wersji 3G. Bezpośrednia wysyłka z polskich księgarni Większość polskich księgarni – Woblink, Publio, Nexto, Virtualo, Ebookpoint umożliwia już wysłanie kupionej książki bezpośrednio na Kindle. Jak skonfigurować taką wysyłkę pokazywałem niedawno na przykładzie Nexto, wygląda to podobnie w większości księgarni. Zwracajmy uwagę tylko na to, czy sklep wysyła książkę automatycznie po kupnie, czy też musimy to zrobić ręcznie z biblioteczki. Synchronizacja podkreśleń, notatek, zakładek i miejsca w książce  Ta funkcja jest centralną częścią ekosystemu Kindle – przenosząc się np. z Paperwhite na Keyboarda, a potem na telefon – mamy dostęp do naszych zakładek i podkreśleń, a książka otworzy nam się w miejscu, w którym ostatnio skończyliśmy. Synchronizacja dotyczy wszystkich plików wysłanych do chmury i działa na:  fizycznych czytnikach Kindle aplikacjach dla IOS/Androida  Niechlubnym wyjątkiem… Kindle for PC. Książki wysłanej mailem nie ściągniemy na PC. W aplikacji możemy oczywiście otworzyć plik .mobi klikając po prostu na niego. Specyficzna jest też aplikacja na Windows 8 – tam dostępne są wyłącznie książki z Kindle Store. Synchronizację da się wyłączyć na koncie Kindle w zakładce Device Synchronization,  Jak widzimy w podpowiedzi – wyłączenie ma sens jeśli jednocześnie dwie osoby czytają daną książkę na dwóch urządzeniach i te urządzenia są podpięte pod to samo konto. Ten temat w przyszłości poruszę; moim zdaniem nawet w tej sytuacji wyłączanie nie ma sensu. Przegrywając książkę po kablu możemy mieć automatyczną synchronizację miejsca w książce (działa ona także w Kindle for PC). Warunkiem zmiana ustawienia przy konwersji w Calibre. Notatki i podkreślenia możemy synchronizować też ręcznie w przypadku Kindle Keyboard i Classic przegrywając plik .mbp o takiej samej nazwie jak e-book. W ten sposób swoje podkreślenia przeglądam na Kindle for PC. Niestety na Paperwhite i Touch jest już inny format i nie da się go bezpośrednio synchronizować. Jeśli jednak przegramy plik .mbp ze starszego modelu Kindle – wtedy np. Paperwhite takie podkreślenia i notatki odczyta. Możliwość osadzenia numerów stron  Dla własnych książek numery stron możemy wygenerować w programie Calibre, na co są nawet trzy sposoby. Ale na czytniku zobaczymy je wyłącznie w przypadku wysłania książki po kablu. Dlaczego? Numery są przechowywane w pliku .apnx, który trzeba wysłać razem z książką, a nie ma możliwości wysłania go bezprzewodowo. Jest to też przyczyna dla której plików MOBI z numerami stron nie kupimy w polskich księgarniach. Dodam jednak, że jest możliwość utworzenia numerów stron dla książek które już się znajdują na czytniku (czyli również wysłanych bezprzewodowo) – i na ten temat też był artykuł. Możliwość podziału wyrazów  We wprowadzonym niedawno nowym formacie książek Kindle (KF8) istnieje możliwość dodania podziału wyrazów. Opisywałem to szczegółowo w artykule na temat wtyczki Hyphenate do Calibre. Część polskich księgarni sprzedaje już w tym momencie ten właśnie format. Niestety takie podziały zobaczymy na czytniku wyłącznie jeśli przegramy książkę po kablu. Format KF8 przy wysyłce mailowej jest konwertowany do „starego” MOBI, a to oznacza że podziały wyrazów są utracone. Wiem, że niektórzy wkurzają się na polskie księgarnie, że po wysłaniu pliku mailem nie ma podziału wyrazów, nawet jeśli po kablu jest. To niestety wina Amazonu, a nie księgarni. Przesyłanie formatu KF8 To o czym wspomniałem w poprzednich akpitach. Jeśli przekonwertujemy sobie książkę do formatu KF8, np. w programie Calibre – wtedy:  jeśli będzie miała rozszerzenie .azw3 (jakie domyślnie nadaje Calibre) – zostanie odrzucona przez Amazon. Dostaniemy maila, że plik nie jest w dopuszczalnym formacie. jeśli będzie miała rozszerzenie .mobi, albo .azw – wtedy przy wysyłce mailowej zostanie przekonwertowana na stary format .mobi. Tym samym utracimy zaawansowane formatowanie.  Dlatego jeśli zrobiliśmy sobie ładną książkę w nowym formacie – trzeba ją wgrać po kablu. Okładki na Kindle Touch/Paperwhite i etykieta „Personal”  Na koniec zostawiłem najtrudniejszy temat. W widoku „Cover view” chcielibyśmy widzieć okładki naszych książek, najlepiej bez denerwującego napisu „Personal”, którym Amazon oznacza wszystkie pliki niekupione u nich. Generalnie – część książek okładki ma, część nie ma i nikt nie wie na 100% od czego to zależy jest sporo teorii temu poświęconych. Na forum Mobile Read było kilka wątków na ten temat, np. pierwszy, drugi. Pojawia się m.in następująca porada: w opcjach konwersji Calibre wykasować pole „etykieta osobistego dokumentu” oraz wyłączyć poniższą opcję dotyczącą udostępniania przez Facebooka.  I faktycznie – Starożytna Litwa z Wolnych Lektur przesłana po kabelku ma okładkę i nie ma napisu „Personal”. Przez czytnik jest traktowana jako „Book” a nie „Personal Doc”.  Podobnie potraktowałem „Ekonomię wdzięczności” z eBookpoint i wysłałem mailem – etykieta jest nadal – tak więc metoda działa wyłącznie przy przegraniu przez kabel. Nie ma jednak gwarancji, że zawsze to będzie działać. Nie ma też chyba sposobu na pozbycie się „personal” przy wysyłce bezprzewodowej. Jeśli znacie – podzielcie się w komentarzach, chętnie o tym napiszę artykuł. Dzień później Paweł Jastrzębski przygotował osobny artykuł, w którym wyjaśnia kwestie okładek, tagu „personal” oraz formatu KF8. Polecam! Jaką metodę wybrać? Podsumujmy:  Wysyłka bezprzewodowa ma tę zaletę, że książka będzie dostępna na wszystkich naszych Kindlach, a między nimi przeniosą się nasze podkreślenia, notatki i zakładki. Przesyłanie po kablu może w pewnych sytuacjach dać po prostu ładniejszy wygląd książki. Jaką metodę sam stosuję? U mnie to się bardzo zmieniło od czasu kupienia Paperwhite. Wcześniej, korzystając z Kindle Keyboard wysyłałem książki po kablu i synchronizowałem sobie notatki z Kindle for PC. Przez większą część roku 2013 używam zamiennie dwóch czytników – Keyboarda w domu, Paperwhite poza domem (+ do czytania w łóżku). To wymusiło synchronizację między czytnikami – i teraz większość wysyłam bezprzewodowo. Książkę puszczam po kablu wyłącznie gdy zależy mi na jej super wyglądzie, a jednocześnie gdy nie zamierzam niczego podkreślać. Dodaję wtedy podziały wyrazów, usuwam wiszące spójniki itd. Robię tak zwykle z beletrystyką i to poważniejszych rozmiarów – przy krótszych mi się nie chce. :-) A jak to u Was wygląda?     Kablem czy bezprzewodowo? Jak wysyłasz książki na Kindle?  Używam wyłącznie kabla  Większość kablem, część bezprzewodowo  Równie często korzystam z obu metod  Większość bezprzewodowo, część kablem Używam wyłącznie wysyłki bezprzewodowej Zobacz wyniki    Loading ...  Czytaj dalej:  Jak wyczyścić informację o postępie w książce Kindle? Oprogramowanie Kindle Paperwhite 5.3.8 – ważna poprawka działania słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian Nowy wygląd konta Kindle – krok do przodu i dwa kroki w tył… Oprogramowanie 5.3.4 dla Kindle Paperwhite – drobne poprawki Automatyczna aktualizacja książek z Kindle Store – włączać czy nie? 