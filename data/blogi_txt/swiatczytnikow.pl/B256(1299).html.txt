Dzisiejsza liczba promocji może znowu przytłoczyć, przygotowanie tego wpisu zajęło mi prawie godzinę. Luka i ogień życia (11,99 zł w Virtualo; EPUB + MOBI + PDF) – powieść Salmana Rushdie, którą ten napisał dla swojego syna. Luka, młodszy syn Raszida Khalify, pojawił się na świecie osiemnaście lat po Harunie. Wie, że starszy brat przeżył jakąś tajemniczą przygodę, i marzy, by spotkało go coś równie ekscytującego. Nawet się nie spodziewa, w jak dramatycznych okolicznościach marzenie to się spełni. Raszid Khalifa zapadł w głęboki sen, z którego ledwie pół kroku wiedzie do śmierci. Luka, by go uratować, wyrusza po Ogień Życia. Z recenzji w Newsweeku: Ta baśniowa opowieść została upozowana na grę komputerową. Bohater przechodzi na kolejne poziomy, zdobywa życia (i je traci), a przede wszystkim porusza się w wyobraźni swojego pokręconego ojca. Od Valinoru do Mordoru – Świat mitu a religia w dziele Tolkiena  (14,90 zł w Virtualo; EPUB + MOBI) – to wznowienie popularnej książki Andrzeja Szyjewskiego, która była od wielu lat niedostępna, na Allegro osiągała astronomiczne ceny. Teraz ukazała się wyłącznie wersja cyfrowa. Bardzo ważna lektura dla miłośników Tolkiena. Po tej samej cenie książkę dostaniemy także w Legimi. Niniejszy tom  ukazuje fantastyczny, precyzyjnie wykreowany mitologiczny świat twórcy  „Władcy pierścieni”. Jednak szczególny nacisk został tu położony na zbadanie prawdziwego dzieła życia Tolkiena, jakim był „Silmarillion” i  powiązane z nim legendarium. Tolkienowi zależało na tym, by wartości dawnych legend przekazać  ludziom, którzy nigdy się z nimi nie zetknęli. „Kallevala”, „Eddy”, legendy skandynawskie, celtyckie, staroangielskie… Wszystkie te przekazy – ich bohaterowie i najsłynniejsze symbole – niosą ze sobą  istotne wartości i idee, które od dawna przestały interesować  współczesnych twórców zachodniej kultury, zauroczonych postępem i  zmianą. Autor próbuje wykazać, że zamierzeniem Tolkiena było  przypomnienie tych wartości i odwoływanie się do nich jako pewnej  skarbnicy prowadzącej do samych podstaw człowieczeństwa i relacji z  sacrum. Wydanie cyfrowe zawiera pełne przypisy oraz kompletną bibliografię, co pozwala wykorzystać tą pozycję również do pracy naukowej. Książka Szyjewskiego jest częścią większej promocji fantastyki w dwóch księgarniach, gdzie kupimy m.in.  Igrzyska Śmierci (9,90) – w Virtualo oraz Legimi. Pozostałe tomy po 21,90. Szewca z Lichtenrade – nową powieść Andrzeja Pilipiuka (21,90) – w Virtualo oraz Legimi.  Kartki z białego zeszytu (17,95 zł w Publio; EPUB + MOBI) – wybór felietonów Sonii Raduńskiej, które ukazywały się w czasopiśmie „Zwierciadło”. „Kartki z białego zeszytu” to dziennik intymny dojrzałej kobiety. Zawiera wpisy, które Sonia Raduńska publikowała na łamach miesięcznika „Zwierciadło”. Bohaterka felietonów i zarazem ich autorka – podchodzi do życia refleksyjnie. Z wielką szczerością opisuje swoje emocje, zarówno te wywołane samotnością, rozstaniem z najbliższymi, rezygnacją z pracy, jak i te związane z ulubioną muzyką, przeczytanymi książkami, zaprzyjaźnionymi zwierzętami. Lekcje jogi, spotkania z kółkiem podobnych do siebie kobiet, wizyta w agencji matrymonialnej – każdy dzień podsuwa nowe tematy do rozmyślań. Z „Kartek…” przebija głębokie przekonanie, że życie należy smakować, wolno i z radością, zgodnie z mottem otwierającym jeden z felietonów, a zaczerpniętym z Agathy Christie: „Nie ma w życiu nic wspanialszego niż mieć czas”. Tydzień Azjatycki – to kolejna „regionalna” promocja Virtualo. Przykładowe tytuły: Wszystkie boże dzieci tańczą (12,90 zł), Dobre miejsce do umierania (23,90 zł), Dziewczęta z Szanghaju (15,90 zł)  Tydzień z Markiem Hłasko – przecena 40% w Publio na 14 e-booków, z których każdy kosztuje po 14,40 zł. Kupimy takie tytuły jak  Piękni dwudziestoletni  Pamiętnik 1945–1946  Ósmy dzień tygodnia. Cmentarze  Javascript. Wzorce (22,39 zł w eBookpoint; MOBI+EPUB+PDF) – książka Stojana Stefanowa (inżyniera z Yahoo, twórcy wtyczki YSlow) wydana oryginalnie przez O’Reilly. Zdecydowanie warto. Jakie jest najlepsze podejście do tworzenia aplikacji w języku JavaScript? Z tą książką, zawierającą najlepsze praktyki i wiele wzorców kodowania, znajdziesz odpowiedź na to pytanie. Jeśli jesteś doświadczonym programistą szukającym sposobów rozwiązania problemów związanych z obiektami, funkcjami, dziedziczeniem i innymi aspektami języka, przedstawione tu abstrakcje i szablony sprawdzą się idealnie. Własne zdaNIE. NIE tylko w pracy (10,95 zł w Złotych Myślach; EPUB+MOBI+PDF) – asertywność w praktycznych przykładach. Co zrobić np. gdy kolega z działu zawala pracę, a to odbija się na naszym czasie, albo gdy nasz przełożony prosi nas o zostanie po godzinach… Gdy posiądziesz umiejętność mądrego zgadzania się na prośby współpracowników i żądania przełożonych, praca stanie dla Ciebie przyjemnością. Nie trzeba wcale agresywnie walczyć o swoje, by to zdobyć. A gdy w odpowiednim momencie wypowiesz pewne zdanie, największy wróg nie będzie miał się do czego przyczepić i nawet jeśli jest bardzo na Ciebie cięty – błyskawicznie odpuści i wreszcie będziesz mieć spokój. Wszystko to znajdziesz w książce Własne zdaNIE. Nie tylko w pracy. Publikacja skupia się nie tylko na różnych nieprzyjemnych sytuacjach w pracy, lecz daje mnóstwo konkretnych wskazówek do zastosowania w codziennym życiu. Inne promocje: Jasne i ciemne karty historii II wojny światowej z Woblinka – to książki m.in. o Powstaniu Warszawskim, grze wywiadów albo śmierci generała Sikorskiego. Przykładowe tytuły: Powstanie 44 (9,90 zł), Zamach (13,16 zł), Czarna Kawaleria. Bojowy szlak pancernych Maczka (12,45 zł). Śmiej się z Woblinkiem – to zbiór powieści czy opowiadań bardziej rozrywkowych, w sam raz na letnią plażę. Np. Podróże małe i duże oraz Rockmann. Jak nie zostałem saksofonistą Manna i Materny (9,96 zł), Ja, jako wykopalisko (10,76 zł), Bóg, kasa i rock’n’roll (9,96 zł). Poradniki Złotych Myśli oraz BC.edu w Woblinku są po 9,90 zł. Uwaga: nie wszystkie mają wersję MOBI. Przykładowe tytuły: Będę pisarzem!, Marketing w praktyce, albo Ceny akcji. Żeby zrobić coś… Zasada 5P (11,94 zł w Legimi; MOBI + EPUB) – nowa książka Iwony Majewskiej-Opiełki, która wydana została wyłącznie w formie elektronicznej.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 