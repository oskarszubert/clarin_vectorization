Dwa miesiące minęły od aktualizacji 5.3.5 dla czytnika Kindle Paperwhite, która wprowadzała poprawki w wyglądzie słownika i wyszukiwania.  Wczoraj wyszła wersja 5.3.6, którą możemy pobrać ze strony Amazonu. Możemy, ale nie musimy, bo zmiany są naprawdę kosmetyczne i dotyczą kupna w Kindle Store. Jeśli przeglądamy darmowy fragment książki, możemy od teraz podejrzeć jej cenę, a następnie ją kupić, bez wychodzenia z fragmentu. I tyle. Jeśli nie zaktualizujemy czytnika sami, zrobi on to automatyczne w ciągu najbliższych tygodni. Wystarczy go pozostawić  przez dłuższy czas z włączonym WIFI. Jak zaktualizować Kindle Paperwhite?  Ściągamy plik update_kindle_5.3.6.bin ze strony Amazonu. Ma on aż 164 MB. Korzystając z kabla USB, przegrywamy plik do katalogu głównego Kindle. Upewnijmy się, że mamy na czytniku dostateczną ilość miejsca! Odłączamy kabel. Wybieramy kolejno: Menu » Settings » Menu » Update Your Kindle. Aktualizacja trwa kilka minut, w tym czasie nastąpi restart. Przed aktualizacją warto:  sprawdzić, którą mamy wersję: Menu » Settings » Menu » Device Info - bo czytnik mógł się zaktualizować samodzielnie. naładować baterię – choć czytnik i tak nie dopuści do aktualizacji, jeśli poziom baterii będzie zbyt niski.  Czytaj dalej:  Oprogramowanie Kindle Paperwhite 5.3.8 – ważna poprawka działania słownika Oprogramowanie „starego” Paperwhite 5.3.9 – poprawa stabilności w PDF Oprogramowanie 5.3.5 dla Kindle Paperwhite – poprawki słownika Oprogramowanie 5.3.4 dla Kindle Paperwhite – drobne poprawki „Stary” Kindle Paperwhite dogania „nowego” – oprogramowanie 5.4.4 i mnóstwo zmian Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze 