Ten wpis jest archiwalny. Zobacz aktualną listę darmowych e-booków z Kindle Store!  Kolejna porcja darmowych książek z Kindle Store. Ponownie obecne są tematy biznesowe:  Do the Work – tu mamy okazję na sprawdzenie jak działa tzw. pre-order. Kupujemy (za $0.00) książkę teraz, a trafi na nasze Kindelki dopiero 20 kwietnia. Z tego powodu książki nie czytałem, ale jeśli dobrze rozumiem opis, jest to przewodnik na temat skutecznego  kończenia pracy, coś dla wszystkich odkładających robotę na później. Książka wyszła w ramach Domino Project – jest to inicjatywa znanego autora biznesowego, Setha Godina, która ma zmienić sposób, w który książki są „tworzone, sprzedawane i rozprowadzane”. Pierwsza z pozycji: Poke The Box (uwaga: nie jest darmowa!) miała być tym tańsza im więcej osób zapisze się na newsletter. W efekcie podczas premiery rzecz kosztowała $1.99, teraz niestety już drożej. No, a drugą rozdają za darmo. Essential Lessons on Leadership (collection) - to zbiór trzech książek: Winners Never Chat, Do The Right Thing oraz Moral Intelligence. Co ciekawe, każda z nich osobno jest płatna – i każda ma dość dobre recenzje. Jedyny problem to … brak jednego spisu treści dla wszystkich trzech książek, które są w jednym pliku. Same spisy w postaci hiperłączy są – znajdziemy je na początku każdej z tych trzech pozycji. Surfing the Long Summer – połączenie inspiracji dla właścicieli firm i podręcznika dla studentów zarządzania. Jest to przegląd różnych firm, które są jedynymi liderami w swojej branży. Autor stosuje porównanie wybitnych firm takich jak Google czy Ikea do wieloletnich mistrzów sportowych – np. Carla Lewisa czy Michaela Phelpsa i próbuje odpowiedzieć, skąd się bierze ich przewaga rynkowa. Leading at a Higher Level, Revised and Expanded Edition – to już druga książka pana Blancharda na temat kierowania – wbrew pozorom może być ciekawa nie tylko dla kierowników, np. w rozdziale 14 „Servant Leadership” przeczytałem piękną historię o tym, jak jeden kierownik przeobraził wydział komunikacji w mieście autora. Zwykle Blanchard kiedy odnawiał prawo jazdy, musiał rezerwować 3 godziny na kolejki i formularze, a urząd zamykał się w porze lunchu, bo przecież urzędnicy muszą zjeść śniadanie. :-) Tym razem było inaczej.  Trochę poradników:  Be a Dividend Millionaire -  poradnik o inwestowaniu w wartość spółek i wybieraniu tych, które mają  dobrą politykę dywidend. Rzecz godna polecenia dla grających na  giełdzie, choć podobnie jak np. słynny „Intelligent Investor” (wydany też u nas), ma to mniejsze zastosowanie w Polsce, gdyż mamy po  prostu mniejszy rynek, a spółki, które regularnie wypłacają dywidendy  można policzyć na palcu jednej ręki. Complete Without Kids: An Insider’s Guide to Childfree Living by Choice or by Chance – poradnik dla ludzi żyjących bez dzieci w pełnym rodzin świecie, chyba nie tylko dla feministek. Bullying – poradnik o tym jak uchronić dziecko przed „falą” w szkole. Dzieci jeszcze nie mam więc nie czytałem. Co nie oznacza, że zamierzam czytać książkę powyżej. :-)  No i jedna (tylko) pozycja popularno naukowa: Allies and Enemies: How the World Depends on Bacteria – książka pani o swojskim nazwisku Maczulak poświęcona bakteriom oraz ich roli w naszym życiu.  Nadal dostępnych jest parę tytułów z zeszłego tygodnia. Jak to wszystko znaleźć? Marcin pyta w komentarzu do poprzedniego postu: Pytanie – czy jest jakiś stały link do tych najciekawszych pozycji darmowych? Bo generalnie w każdej kategorii jest po kilkadziesiąt pozycji za $0.00,  które łatwo wyszukać ustawiając sortowanie po cenie od najniższej, ale sporo tam strasznego badziewia, a to co jest podane w artykule wygląda  na wybór najciekawszych pozycji. Ja korzystam przede wszystkim z udostępnionej przez Amazon listy Limited Time Offers ograniczonej do Nonfiction. Listę mam posortowaną od najlepszych recenzji. Trzeba jednak zawsze patrzeć na cenę, bo nie wszystko jest darmowe dla Polski. Korzystam też z paru list przygotowanych przez użytkowników, np. Free Kindle Non-Fiction from Books on the Knob. Warto też zajrzeć do TOP100 Free, choć tam będzie sporo grafomanii (no, Amerykanie wolą bardziej romansidła niż książki o bakteriach), a część nie jest dostępna w Polsce. Samą listę TOP100 można też ograniczyć do Non-Fiction. Czasami też zaglądam do serwisu eReaderIQ, który stara się wyłapywać (podobnie jak ja) ciekawe darmowe książki. Co jednak ciekawe: trzeba tam wybrać region i jeśli ustawimy „Europe”, nie zobaczymy prawie nic z tego, co jest dla nas darmowe. Jeśli z kolei ustawimy „US”, wtedy będzie sporo „fałszywych alarmów”. Czytaj dalej:  Automatyczna aktualizacja książek z Kindle Store – włączać czy nie? 150 darmowych książek z Microsoftu i… 3,5 miliona pobrań! Kapuściński, Domosławski, książki elektroniczne i efekt Streisand Kindle Matchbook czyli Amazon dokłada e-booka do książki papierowej Opowiadania nominowane do Nagrody Zajdla (w części) za darmo Sierpniowe wieści z księgarni: spotkanie z autorem i książka z billboardu za darmo 