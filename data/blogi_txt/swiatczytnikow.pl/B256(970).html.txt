Dzisiaj trzy świetne rzeczy. Biała gorączka (14,70 zł w Nexto; EPUB + MOBI + PDF), reportaż Jacka Hugo-Badera z jego podróży po krajach byłego ZSRR. „Biała gorączka (obłęd opilczy) jest efektem długiego ciągu alkoholowego, nazywanego po rosyjsku zapojem. Jej objawy to bezprzedmiotowy strach, halucynacje i agresja. Postsowiecki świat opisany przez Hugo-Badera to rzeczywistość w delirium tremens… W takie obszary turyści się nie zapuszczają, nie rekomendują ich też biura podróży. To przestrzeń włóczęgów wszech maści. Świetna proza!” (Mariusz Wilk)  Zadzwoń, jak cię zabiją (9,90 zł w Virtualo; MOBI + EPUB + PDF ADE) – zbiór opowiadań Marka Probosza, znanego bardziej jako aktor i reżyser. Z szarej i nieprzyjaznej Europy Wschodniej młody Marek ucieka na Zachód. Ląduje w Ameryce, w Hollywood. Tu zderza się ze światem kalifornijskiego blichtru i pogoni za sukcesem. Szybko jednak ta Wielka Podróż za ocean nabiera kosmicznego wymiaru. Na planie filmowym poznaje Gosię, biorą symboliczny ślub w rezerwacie Indian Hopi w Arizonie, po czym już jako Bacavi i Owatsmo zanurzają się w fascynującym „Zaginionym Świecie” Majów, Azteków, Inków, Olmeków i Zapoteków. Podróżują do Belize, Meksyku i Gwatemali, by sięgnąć szczytów zapomnianych cywilizacji. Marek Probosz w dziewięciu opowiadaniach szkicuje obraz swojego życia, w którym już od najmłodszych lat realistyczne doświadczenia i fakty przekształca w fantastyczne obrazy. Autor inspiruje się egzotycznymi dla Europejczyka kulturami obu „zaginionych” Ameryk. Przekonuje, że życie toczy się w przestrzeni, która ma więcej niż trzy wymiary. Uwaga: od niedawna nieistotne jest, który format w Virtualo kupimy, MOBI czy EPUB – drugi możemy pobrać z „Mojej biblioteki” po zalogowaniu. W tym przypadku dodatkowo można pobrać też PDF, ten akurat z DRM. PHP 5. Narzędzia dla ekspertów. (44,03 zł w eBookpoint; MOBI+EPUB+PDF) – książka Dirka Merkela dla zaawansowanych programistów PHP. Niniejsza książka to pozycja przeznaczona dla programistów, którzy znają już podstawy tego języka. To unikalny podręcznik, dzięki któremu nauczysz się tworzyć efektywny, profesjonalny i łatwy w utrzymaniu kod. W trakcie lektury zdobędziesz wiedzę na temat systemów kontroli wersji, testów jednostkowych, szkieletów aplikacji oraz narzędzi wspomagających proces debugowania. Ponadto dowiesz się, w jaki sposób tworzyć dokumentację z wykorzystaniem phpDocumentor, jak wybrać najlepszy szkielet aplikacji oraz wdrożyć aplikację w środowisku produkcyjnym. Dzięki tej książce osiągniesz wyższy poziom zaawansowania w programowaniu w języku PHP! Od jakiegoś czasu mam tę książkę (wydaną w oryginale jako Expert PHP 5 Tools), więc mogę coś powiedzieć – to na pewno nie jest rzecz dla początkujących. Zakłada dobrą znajomość programowania i właściwie o samym programowaniu jest tu niewiele. Bardziej o tym jak zorganizować tworzenie kodu (Eclipse, dokumentacja, standardy pisania kodu) i jak zapewnić żeby cały proces przebiegał sprawnie (debugowanie, testowanie, wybór frameworku). Książkę czytam   nie po to, żeby się samemu wszystkiego nauczyć, ale raczej, żeby umieć rozmawiać z programistami. Inne promocje: Księgarnia Bookio ma 20% zniżki na wszystkie e-booki z RW2010. Alef (19,96 zł w Legimi; EPUB z DRM) – to ostatnia powieść Paulo Coelho. Słynna Diuna Franka Herberta pojawiła się w wersji e-bookowej i kilka księgarni ma ją teraz taniej. Ważne jest to, że wybrano tłumaczenie Marka Marszała, a nie Jerzego Łozińskiego. Trening trenera (16,90 zł; PDF)  – promocja w Złotych Myślach do końca soboty. Do końca niedzieli jest Ty tu rządzisz! (12,35 zł; PDF, EPUB, MOBI). Virtualo ma przez kwiecień promocję na historyczne e-booki stowarzyszenia Centrum Badań nad Zagładą Żydów. Pisałem o tym w osobnym artykule. Woblink ma wciąż taniej Normana Daviesa w MOBI oraz EPUB (z DRM).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 