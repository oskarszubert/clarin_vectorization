Aktualizacja: figę tam czarniejszy. Amazon potwierdza, że jest to ten sam model, różniący się tylko obudową – a ewentualne niewielkie różnice w ekranach to rozrzut jakościowy. Zastanawialiśmy się tydzień temu, jaka jest właściwie różnica między nowym, czarnym Kindle Classic – a starszym, szarym. Powyższe zdjęcie (kliknięcie otwiera pełny rozmiar) przesłał mi nasz czytelnik, Paweł. Obok siebie Classic stary i nowy – i różnicę widać. Nieco ciemniejsza czcionka i nieco jaśniejsze tło. Według Pawła: wg mnie kontrast jest lepszy w modelu Black, a sam papier może nie jaśniejszy, ale cieplejszy – zamiast szarego powiedzmy ecru Podobnie jest przy porównaniu z Kindle Keyboard.  Nawet oprogramowanie 3.4, które przecież przyniosło znacznie „ciemniejszą” czcionkę nie sprawiło, że jest ciemniej. Inna sprawa, że to jednak wciąż niewielkie różnice, ekrany czytników zwykle mają zawirowania jakościowe, a czarna obwódka sama w sobie poprawia kontrast. W zeszłym tygodniu Amazon zaczął wysyłać nowe Kindle Classic, a dziś na stronie produktu jest już informacja „In Stock”, tak więc nie powinno być opóźnień. PS. Odnośnie porównywania czy czerń jest bardziej czarna czy biel bardziej biała (szara), polecam poniższy film.  Czytaj dalej: Czytniki z oświetleniem – jak różni się kontrast ekranu? To nie zombie, to Kindle Keyboard znów w sprzedaży ;-) Kindle Classic w Niemczech za 49 euro [Nieaktualne] Tylko dzisiaj: Kindle Classic za 59 dolarów! Test „All-New” Kindle Paperwhite – część I – ekran i oświetlenie Nowy Paperwhite jako jedyny ma następcę ekranu Pearl – czyli E-Ink Carta 