A dzisiaj jest bardzo ciekawie. Stulatek, który wyskoczył przez okno i zniknął (14,95 zł w Nexto; EPUB) – powieść Jonasa Jonassona, która w Szwecji sprzedała się w milionie egzemplarzy, a we Włoszech i Francji ponad 100 tysięcy. Ile e-booków pójdzie? Życiowa podróż szwedzkiego Forresta Gumpa po ostatnich stu latach losów świata. Główny bohater, stuletni Allan Karlsson, wymyka się przez okno z domu starców, kradnie należącą do narkotykowej mafii walizkę z pieniędzmi i przemierza Szwecję, uciekając przed groźnymi bandytami i policją. Autor książki puszcza oko w stronę skandynawskich kryminałów, opisując brutalne metody działania mafii i znacząc trasę stulatka ścielącym się gęsto trupem, ale robi to w taki sposób, że czytelnik pęka ze śmiechu. Podkradnę fragment recenzji: Zabawna, czarująca i niezwykle mądra powieść o stuletnim Allanie, którego życie obfitowało w szereg niezwykłych i momentami przekomicznych wydarzeń. Spotkamy go w Hiszpanii, ogarniętej wojną domową i w Los Alamos, gdzie podrzuca bezcenną wskazówkę samemu Oppenheimerowi, konstruującemu bombę atomową. Je kolację z prezydentem Trumanem, wspiera Kuomintang, wysadzając w Chinach mosty, przygotowuje zamach na Churchilla w Teheranie, trafia do Związku Radzieckiego czasów zimnej wojny, do Korei Północnej Kim Ir Sena (rozmawia z małym Kim Dzong Ilem!) i do Paryża roku 1968… Dom w Toskanii (13,00 zł w Virtualo; MOBI lub EPUB) – powieść Anity Stojałowskiej. A może by tak wszystko rzucić i pojechać w Bieszczady do Toskanii? ;-) Przypadkowa, nieplanowana podróż do Toskanii staje się dla pary czterdziestolatków, Anki i Kuby, wyjazdem, który zmieni całe ich dotychczasowe życie. Już pierwszy wieczór w Sienie sprawia, że obydwoje tracą głowę dla tej niezwykłej krainy. Kilka dni po przyjeździe zaczynają myśleć o tym, by porzucić dotychczasowe, spokojne życie w Polsce i przenieść się do krainy oliwek, błękitnego nieba i wina Chianti. Zimą wracają ponownie, by rozpocząć poszukiwania swojego włoskiego domu. Pozycjonowanie i optymalizacjia stron WWW – ćwiczenia praktyczne (16,73 zł w eBookpoint – MOBI, EPUB, PDF) – podręcznik dwóch polskich autorów na temat SEO. Tak naprawdę każdy, kto ma dzisiaj stronę internetową powinien znać chociaż podstawy,    żeby po prostu nie robić głupot. Poprzez liczne przykłady i ćwiczenia autorzy zapoznają Cię ze sposobem działania wyszukiwarki Google i zasadami doboru właściwych słów kluczowych. Pokażą, jak najlepiej rozmieścić je na stronie. Ponadto dowiesz się, jaki wpływ na pozycję strony mają linki wychodzące oraz przychodzące, jak przebiega proces indeksowania strony, jak działają systemy wymiany linków oraz jak wykorzystać statystyki do obserwacji ruchu na stronie. Przeczytasz także o tym, jakie zagrożenia niesie ze sobą niewłaściwa procedura pozycjonowania. Nadal też trwają promocje:  Piąta komenda (4,99 zł w Virtualo; MOBI lub EPUB) – historyczny reportaż Piotra Lipińskiego w nowej odsłonie trafił do TOP10 e-booków na Virtualo, zaraz po Dukaju, co jest niezłym osiągnięciem jak na self-publishera. :-) Człowiek w białym kombinezonie Bena Collinsa  46% taniej (17,64zł w Legimi – EPUB z DRM). Promocja na Normana Daviesa w Woblinku (MOBI oraz EPUB z DRM – ale uwaga: nie wszystkie książki na Woblinku są w tych formatach).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 