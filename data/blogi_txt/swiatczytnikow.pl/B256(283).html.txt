Jeden z naszych czytelników, Jarek Sz., doniósł o dwóch nowych polskojęzycznych książkach, które pojawiły się w Kindle Store: Zła miłość – powieść Aleksandra Sowy, który dotąd specjalizował się w poradnikach na rozmaite tematy, m.in. o tuningowaniu Fiata 126p. ;-) Tym razem przeczytamy o „o tym, co w życiu jest najważniejsze.  O miłości,  pięknie, tajemnicy, przeznaczeniu, grzechu, nadziei, złu,  wspomnieniach, czasie i samotności.” I tak dalej. Zły człowiek – powieść, której autorem jest Bruno Grigori, a tematyka mitologiczno-biblijna, która „stawia nasz świat i naszą historię w zupełnie nowym, nieznanym świetle”. Autor prowadzi swoją stronę, a tam też fragmenty pozycji i zachęta do kupowania w Amazonie.  Pobrałem sample (zawsze warto to robić, gdy nie jesteśmy pewni) i szczerze mówiąc, ani jedna, ani druga książka nie przekonały mnie do kupienia. No ale nie musiały. Piszę o nich przede wszystkim dlatego, że warto doceniać inicjatywy pisarzy działających samodzielnie. Warto podkreślić, że jak dotąd opublikowanie książki po polsku w Kindle Store nie jest możliwe, przynajmniej oficjalnie – gdyż w aplikacji Kindle Direct Publishing nie ma języka polskiego – lista języków ograniczona jest do „zachodnich”.  Dlatego wspomniani autorzy, podobnie jak Martin Lechowicz ze opisywaną już tutaj Teorią Portali, muszą „oszukiwać system”, podając jako język angielski. W sumie nie wiem, co to za oszukiwanie, skoro w tytule każdej z tych pozycji jest i tak „Polish”. Miałem też dwa zgłoszenia autorów, którym moderacja w Amazonie odrzuciła książki właśnie dlatego, że język się nie zgadzał. Wygląda więc na to, że przy publikacji trzeba mieć też trochę szczęścia. Czytaj dalej:  Wydawnictwo SQN w Kindle Store Pies Łańcuchowy – wydawnictwo literackie z książkami… za darmochę! Automatyczna aktualizacja książek z Kindle Store – włączać czy nie? Dwie nowe pozycje IPN na czytniki: Inteligenzaktion i Uchodźcy polscy z ZSRR Dwa pisma debiutują na czytnikach: Esensja oraz Res Publica Nowa Polska edycja Fantasy   Science Fiction wyłącznie w Kindle Store 