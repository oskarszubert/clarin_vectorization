Aktualizacja z 30.01: Cena jest oczywiście już wyższa.   Dziś Kindle Daily Deal proponuje nam nie tak wielki hit jak wczoraj, ale jest to świadectwo swoich czasów. Black Like Me ($1,99) to reportaż Johna Griffina z lat 1959-1960 dotyczący bycia Murzynem na południu Stanów. Autor sam w sobie był fascynującą postacią. W wyniku ran, których nabawił się na wojnie, stał się na 10 lat zupełnie niewidomy, wtedy zaczął karierę dziennikarza i pisarza. Należał też do świeckiego zakonku karmelitów bosych. Niespodziewanie w 1957 odzyskał wzrok. Wpadł wtedy na szalony pomysł. Aby przekonać się, jak traktowani są Murzyni w południowych stanach USA, postanowił… pociemnić sobie dermatologicznie skórę i w rzeczywistości wejść w skórę czarnego mieszkańca Alabamy czy Luizjany. Książka jest właśnie o tym, jak jeszcze 50 lat temu wyglądała segregacja rasowa na południu USA. Po wydaniu książki odniósł międzynarodowy sukces, a jednocześnie… musiał wyprowadzić się z rodziną z Teksasu. Black Like Me w wersji z Daily Deal uzupełniona jest o późniejsze komentarze z lat 70., fotografie oraz fragmenty recenzji. 