Aktualizacja z 14.11: Cena wróciła już do normy czyli 499zł, choć ciekawe, że na stronie Kolportera czytnik ten kosztuje nadal zaporowe 899 zł. W każdym razie, za 499 nie opłaca się brać eClicto, bo za zbliżoną kwotę dostępne są modele czytników znacznie nowszej generacji, w tym Kindle 4 Classic.    W sklepie Stereo.pl pojawił się dzisiaj czytnik eClicto za niecałe 200 złotych. Więcej nie jest wart, ale może być to jakaś tania alternatywa. O czytniku pisałem już w artykule: eClicto – czytnik straconej szansy. Miała być to pierwsza próba stworzenia polskiej platformy z e-bookami. Przypomnijmy:  eClicto był przestarzały już w momencie premiery w grudniu 2009 – to klon czytników Netronix EB-600 pochodzących z roku 2007; słaby – w porównaniu z dzisiejszymi czytnikami – ekran o 4 poziomach szarości i wolne działanie (np. kilkanaście sekund uruchamiania, przypominam też film z przewijaniem stron); krótko działająca bateria; różne błędy oprogramowania, które nie było od dawna aktualizowane, choć producent to zapowiadał.  No, ale z drugiej strony to jest ekran e-papierowy ze wszystkimi jego zaletami, można czytać pliki EPUB (Adobe DRM z polskich księgarni nie działa – dostępne są jedynie ebooki z własnej księgarni eClicto), na książki jest 200 MB miejsca, ale można włożyć też kartę pamięci. Czyta też PDF. Dlatego eClicto z wyprzedaży za 200zł może być jakąś alternatywą dla osób, którym trudno sobie pozwolić na 500 złotych na Kindle lub inne czytniki. Na pewno jako urządzenie do czytania jest lepszy niż rozmaite cuda z ekranami LCD, których jest dużo na rynku. Musimy być tylko cierpliwi dla różnych ułomności tego czytnika. PS. Jeśli ktoś jest zainteresowany czytnikiem, warto poczytać serię artykułów Pawła Wimmera, który 2 lata temu testował eClicto, np. o formatach plików. Czytaj dalej:  E-drukarka ePP2 czyli… drukarka z e-papierem Pocketbook Color Lux – kolejny czytnik z kolorowym e-papierem 13-calowy czytnik Sony DPT-S1 kosztował będzie… ponad 3000 złotych! Porównanie: Kindle Paperwhite vs Pocketbook 623 Touch Lux Rzucania czytnikiem ciąg dalszy: Nook Simple Touch i Kobo Aura Film z „Pojedynku Ekspertów” na temat przyszłości e-czytania 