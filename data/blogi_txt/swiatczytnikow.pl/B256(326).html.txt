Na stronie Artura Kurasińskiego bardzo ciekawy wywiad z Krzysztofem Wojewodzicem z MEN, który koordynuje projekt e-podręczników. Zachęcam do zapoznania się w całości, wyciągam parę rzeczy, które nas mocno interesują. Po pierwsze: E-podręcznik nie będzie PDF-em na sterydach! Będzie to w pełni interaktywny, od początku zaplanowany jako cyfrowy, multimedialny zasób. Będzie możliwe skonwertowanie go do PDF-a, formatu ePub/mobi. Ale głównym jego celem będzie uatrakcyjnić naukę, wprowadzić inny typ kompetencji edytorskich i tworzenia treści. Kwestie społecznościowe będą ustalane na zasadzie kompromisu między wikipedią, a wielokrotnie zrecenzowanym źródłem. Po drugie: Podręczniki będą dostępne na licencji CC-BY. Także od strony technologicznej, platforma będzie dostępna na wolnej licencji. Będzie też przygotowane API. Także jak najbardziej będzie możliwe zainstalowanie takiego e-podręcznika na dysku sprzedawanego laptopa, czy dodać do e-dziennika, sprzedawanego w szkole. Po trzecie: Mam nadzieję, że zacznie się ewolucja jeśli chodzi o „przechodzenie” na e-podręczniki. Podkreślam ewolucja, bo szkoła nie lubi rewolucji. A niektórzy nauczyciele mogą prowadzić świetną lekcję z wykorzystaniem kredy i tablicy. Nikomu korzystanie z e-podręczników nie będzie narzucane. Jedynie ułatwiane, poprzez dostęp do bezpłatnych treści. [...] Jestem przekonany, że publiczne zasoby będą współistnieć z tymi oferowanymi komercyjnie. Nie opowiadam się za żadną ze stron, bo to dyskusja o gospodarce, a nie o podręcznikach. Zależy mi tylko na możliwie wysokiej jakości produktów, które trafią na tablety, komputery i smartfony uczniów. Są to bardzo pozytywne zapowiedzi, pozostaje czekać na ich realizację. Czytaj dalej:  E-podręczniki ze WSiP: co nowego na jesieni 2013? Teraz Biologia – darmowe podręczniki do gimnazjum w EPUB/MOBI epodreczniki.pl już działają – na razie tylko matematyka: EPUB, PDF i online GUS: Średnio na książki wydajemy 19 zł, a z podręcznikami już 70 zł… Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku TOP15 polskich księgarni e-booków według miesięcznika Press 