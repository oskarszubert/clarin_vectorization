Dzisiaj zaczynam od absolutnego hitu, którego nie widzieliśmy jeszcze w żadnej promocji. Mistrz i Małgorzata (11,19 zł w Virtualo; EPUB + MOBI) – uznawana za jedną z najważniejszych powieści XX wieku – 15 tysięcy ocen na Biblionetce ze średnią 5,27/6. Powieść Michaiła Bułhakowa czytałem dotąd raz i to w sposób idiotyczny – otóż w IV klasie liceum dostałem paranoi, że przyda mi się na maturze, więc postanowiłem ją przelecieć w kilka dni. Nie, nie przydała się. Niewiele mi w pamięci z tej lektury zostało, więc teraz z przyjemnością zasmakuję w wersji czytnikowej. Książka dostępna jest w nowym przekładzie Andrzeja Drawicza z początku lat 90. W posłowiu Drawicz przypomina, że znane Polakom najlepiej tłumaczenie Ireny Lewandowskiej i Witolda Dąbrowskiego z pierwszych wydań było oparte na wersji skróconej przez radziecką cenzurę. Opis – dla formalności. Mistrz i Małgorzata – jak  wiele genialnych utworów – wymyka się jednoznacznemu opisowi, prowokując mnogość  interpretacji. Ta powieść szkatułkowa, z mnóstwem odniesień do literatury światowej, wciąż zadziwia bogactwem tematyki. Znaleźć w niej można rozważania na  temat kondycji sztuki, echa nieustannego konfliktu twórcy z otoczeniem,  klasyczny filozoficzny motyw walki dobra ze złem, ale również ciętą satyrę oraz  ironiczne aluzje do ocierającej się wielokrotnie o absurd radzieckiej rzeczywistości lat trzydziestych. A także – rzecz jasna – cudowny wątek miłosny  tytułowych Mistrza i Małgorzaty, który dla wielu czytelników jest jedną z  największych zalet tej książki. Dolina światła (9,89 zł w Nexto; MOBI + EPUB) – powieść fantastyczna Aleksandra Minkowskiego. Ocena w Biblionetce 4,81/6. Szesnastoletni Marcel trafia do odciętego od świata sanatorium położonego w dolinie pełnej niezwykłych sekretów. Oprócz choroby przybija go sytuacja rodzinna – ojciec został właśnie oskarżony o malwersacje. Marcel szybko przekonuje się, że w zamkniętej społeczności sanatorium trudno o spokojną atmosferę. Jego rówieśnicy żyją tu w świecie pełnym intryg, namiętnych uczuć, wstydliwych tajemnic i przemocy. Czytaj dwa razy szybciej! (16,73 zł w Ebookpoint; EPUB+MOBI+PDF) – zachęca do tego Marcin Matuszewski, który oferuje kurs ekspresowego czytania, co faktycznie jest dzisiaj zdolnością decydującą o utrzymaniu się na powierzchni przy tym zalewie informacji. W mgnieniu oka:  zapomnisz o dekoncentracji, zaczniesz szybciej przyswajać wiadomości, pozbędziesz się stresu związanego z koniecznością przeczytania dużej ilości tekstu, zaczniesz rozsądniej dobierać lektury, podniesiesz kwalifikacje i raz na zawsze zlikwidujesz swoje problemy z nauką.   Arabska żona (16,32 zł w Publio; EPUB + MOBI) – debiut literacki Tanyi Valko, rezultat ponad dwudziestoletnich kontaktów pisarki z krajami muzułmańskimi, jej studiów i badań nad kulturą i obyczajowością tamtego rejonu.  Wstrząsająca historia Polki, która poślubiła muzułmanina. Wydawało jej się, że znalazła miłość swego życia – w rzeczywistości związała się ze swoim katem. Kiedy Dorota, uczennica szkoły średniej, poznała Ahmeda, zakochała się w nim bez pamięci. Jej najbliższe otoczenie nie kryło swojego negatywnego nastawienia do tego związku, mimo to młodzi spotykali się dalej. Dziewczyna zaszła w ciążę, w końcu zdecydowała się poślubić swego księcia z bajki. Po pewnym czasie wyjechali do jego rodzinnej Libii. Tam, na dobrze znanym i bezpiecznym terenie, ukochany pokazał swoje prawdziwe oblicze. Inne promocje:  W Virtualo znajdziemy megapromocję na książki Aleksandra Sowy. Kilka z nich kupimy dosłownie za grosze, np. Enter (0,01 zł) albo Era Wodnika (0,99 zł). Ten sam autor ma dzisiaj premierę – Jak jeździć oszczędnie (4,50 zł w Złotych Myślach; PDF) – to liczący 150 stron poradnik na temat ekonomicznej jazdy samochodem. Żona tygrysa, to premierowa powieść, w której bałkański folklor i posępny obraz wojny domowej w dawnej Jugosławii zostały wplecione w sagę rodzinną. W cenie 19,90 zł dostaniemy ją w Legimi oraz Woblinku. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł)  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 