Dzisiaj trochę powieści, powtórek i poradników. Ciemne sekrety (9,90 zł w Nexto; MOBI + EPUB + PDF) – powieść ogłoszona najlepszym brytyjskim skandynawskim kryminałem roku 2010. Ocena LC:  7,5/10.  Autorzy (Michael Hjorth i Hans Rosenfeldt) zasłużyli sobie na taka ocenę tworząc nieprzewidywalną fabułę oraz ciekawych bohaterów. Świetne pióro i energia, z jaką jest snuta opowieść sprawiają, że czytelnik chce czytać dalej. Szczególnie, że budowane w mistrzowski sposób napięcie rośnie z każdą kolejną stroną.  Książka Ciemne sekrety jest pierwszą częścią cyklu powieści kryminalnych, których bohaterem jest Sebastian Bergman. Jest on psychologiem policyjnym i ekspertem specjalizującym się w seryjnych morderstwach. Sebastian Bergman wkracza do akcji wraz z śledczymi z Krajowej Policji Kryminalnej. Zostali oni wezwani do rozwiązania zagadki, która przyczyniła się do tragedii. W podmokłych lasach doszło do makabrycznego odkrycia, stało się to po tym, jak opieszała policja nie zareagowała na czas, gdy pewna kobieta zgłosiła zaginięcie swojego szesnastoletniego syna Rogera. Teraz Sebastian Bergman musi znaleźć wskazówki i wykorzystać je do rozwiązania sprawy. Odnośnie konkursu Nexto: pierwszego dnia czytnik Onyx i62 „wygrało” zamówienie w wysokości 233,20 zł. Jako że czytnik ma wartość 700 zł – czysty zysk, o ile oczywiście się wygra. :-) Już jednak wczoraj najwyższe zamówienie ujawnione przez Nexto o godzinie 15.00 wynosiło już 248,87 zł. Obiecali informować na bieżąco na fanpage. Wyspa (14,95 zł w Virtualo; MOBI + EPUB) – powieść Dmitrija Strelnikoffa. W LC ocena 6,64/10 Wyspa, nowa powieść Dmitrija Strelnikoffa, to utwór z pogranicza jawy i snu. O poszukiwaniu siebie. O błędach młodości. I o tym, czy można je naprawić. W życiu osiągnął wszystko: ma rodzinę, pieniądze, pozycję zawodową. Czy jednak jest szczęśliwy? Patrzy na swoje zdjęcie z wakacji, zrobione, gdy miał pięć lat, i nagle uświadamia sobie, że gdzieś zatracił ważną cząstkę siebie. Postanawia wyruszyć na wyspę widoczną na fotografii. Nigdy tam nie był, lecz czuje, że właśnie tam znajdują się odpowiedzi na dręczące go pytania. Samochód jest niestety popsuty i bohater musi jechać nocnym pociągiem. O tak, o podróżach nocnym pociągiem można napisać niejedną powieść, choć nie zawsze będzie to horror. Mój przyjaciel Michael (15,97 zł w Publio; MOBI + EPUB) – relacja Franka Cascio z długoletniej znajomości z Michaelem Jacksonem. Frank Cascio, biznesmen i producent, zaprzyjaźnił się z Michaelem Jacksonem w 1984 r., gdy był zaledwie kilkuletnim chłopcem. Kiedy skończył osiemnaście lat, Jackson zatrudnił go jako osobistego asystenta, a z czasem awansował na swojego menedżera. Cascio był bliskim przyjacielem piosenkarza przez ponad ćwierć wieku. W swojej książce prezentuje nieznany publiczności wizerunek gwiazdora. Biografia pełna nigdy wcześniej nieprzytaczanych anegdot i intymnych szczegółów z życia króla popu to opowieść o jego przyjaźniach i fascynacjach, pobycie w ośrodku odwykowym, obu małżeństwach, trasach koncertowych. Menedżer artysty zdradza, jak Madonna usiłowała uwieść Jacksona i dlaczego pokłócił się z Liz Taylor. Pisze także o skrytym uczuciu, którym Michael darzył księżną Dianę. Żydowska mądrość w biznesie (19,53 zł w eBookpoint; MOBI + EPUB + PDF) – dla mnie to troszkę dziwaczne połączenie, choć trzeba powiedzieć, że autorzy nie szukają sensacji, a starają się zrozumieć jak trwające tysiące lat tradycje judaizmu wpłynęły na podejście narodu żydowskiego do spraw praktycznych. To powtórka promocji z lutego i (chyba) lipca. Dlaczego tak wielu Żydów odnosi sukcesy w interesach? Istnieje na ten temat mnóstwo teorii: geny, wpływy kulturowe, dieta… Jednak odpowiedź jest prostsza, niż Ci się wydaje. Teksty Tory i Kabały od dawna uważane są za skarbnicę największych mądrości ludzkości. Zawierają również wiele czysto praktycznych informacji — w tym wskazówki, jak stworzyć i rozwinąć zyskowny interes, a także jak utrzymać równowagę między pracą i życiem osobistym. Angielska wersja książki ma niezłe recenzje na Amazonie. Ja jej wprawdzie jeszcze nie skończyłem, ale mimo tego że znam dość dobrze Biblię, książka rzuca nowe światło na niektóre fragmenty, jednocześnie nie jest nachalna z propagowaniem judaizmu. Jak pracując mniej, zarabiać więcej (9,90 zł w Złotych Myślach; PDF) – na weekend poradnik Wiesława Kluza o tym, jak mądrze zarządzać swoimi pieniędzmi. Jest to pokłosie tego co pisze Kyiosaki, przefiltrowane przez polską rzeczywistość. Wiedza, którą zdobędziesz po przeczytaniu tej publikacji, nie jest sposobem na bogacenie się bez jakiegokolwiek wysiłku. Jeżeli pracujesz teraz na etacie i masz jeszcze dwie dodatkowe prace, to rzucenie tego wszystkiego jednego dnia nie będzie najlepszym pomysłem. Jeżeli prowadzisz biznes, dajesz z siebie wszystko 12 godzin dziennie i nie widzisz wyników finansowych to, odpuszczenie sobie nie uczyni Cię bogatym. Cała idea tej publikacji opiera się na stopniowej zmianie nawyków i sposobu myślenia o finansach. Dodatkową „boską promocję” Złote Myśli przygotowały dla wszystkich, którzy parę dni temu kupili premierowe NLP wg Dantego – sprzedało się ponad 400 egzemplarzy. Mogą ze zniżką 16,90 zł kupić program audio Mariusza Szuby „Traf w 10-kę”. A jeśli nie kupili, to w cenie programu dostaną także e-booka. Lubię takie „wiązane” promocje. Teraz zagubione promocje tygodniowe:  Mały pamiętnik (21,90 zł w Woblinku; MOBI + EPUB ADE) – najnowsza książka portugalskiego noblisty José Saramago. Hołd złożony dzieciństwu i młodości. José Saramago w wieku 84 lat opublikował pamiętnik, z pierwszych lat swojego życia. Urodzony w rodzinie ubogich, niepiśmiennych wieśniaków, od najmłodszych lat wykazywał niezwykłą wrażliwość na piękno dziewiczej przyrody rodzinnych stron. Opisy wędrówki przez gaje oliwne, pola czy bagna, galeria barwnych wiejskich postaci, przede wszystkim babci i dziadka, to jasna strona tej książki. Natomiast jej ciemną stroną są wspomnienia życia w Lizbonie, dokąd rodzice chłopca przeprowadzili się w poszukiwaniu pracy. Wydawnictwo M taniej o 60% ma także Woblink (MOBI + EPUB ADE). Inne promocje tygodnia:  W Publio świętują urodziny Stephena Kinga. Z tej okazji - 65% rabatu na niemal wszystkie jego e-booki! Przykładowe tytuły: Dallas ’63  (13,65 zł), Cmętarz Zwieżąt  (8,95 zł), Miasteczko Salem  (10,07 zł), Lśnienie(10,07 zł). Wielka promocja z Wydawnictwem M – 60% taniej w Publio. Promocja na wszystkie e-booki tego wydawnictwa, chyba najtaniej jak dotąd. Przykładowe tytuły i ceny: Tolkien i C. S. Lewis (6,36 zł), Lech Kaczyński – portret (6,99 zł), Skup się (Leo Babauta) (3,96 zł), Ojciec Eliasz. Czas apokalipsy  (7,96 zł), Benedykt XIV – Jezus z Nazaretu, cz I (5,95 zł) Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Dokąd zmierza świat? Tak swoją promocję nazwał Woblink – dwie książki z analizami bieżącego stanu i prognozami na przyszłość:Następna dekada,Wielkie złudzenie? Esej o Europie. Thrillery z wydawnictwa Albatros – po 19,90 w Virtualo. Ludlum, Harris, Llorens. Ta sama promocja w Legimi. Bajkowe przygody z wydawnictwem Siedmioróg – taniej o 40% w eBookpoint. Dziesiątki klasycznych bajek za kilka złotych. MOBI+EPUB albo MP3. Calineczka, Czerwony kapturek, Plastusiowy pamiętnik, a także pomysły na zabawy dla dzieci. Dobra Literatura w Publio – to 7 książek tego wydawnictwa, m.in.: Pożądanie mieszka w szafie Piotra Adamczyka (17,95 zł) albo Gdy nie nadejdzie jutro Pawła Skawińskiego (10,47 zł). Nowości Naszej Księgarni na Virtualo – są to kolejne tomy serii Dziewiąty Mag, thrillery prawnicze Chrisa Tvedta i Kroniki krwi. Podobną promocję mają Publio oraz Woblink Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Autobiografia Salmana Rushdiego (22,90 w Virtualo; MOBI + EPUB), a obok niej dwie inne jego książki ze zniżką 40%. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Spalony (11,45 zł w Legimi; MOBI + EPUB) – to kolejny e-book, który dotąd w promocji nie był. Autobiografia Andrzeja Iwana, z której dowiemy się wiele o polskiej piłce nożnej ostatnich 30 lat.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 