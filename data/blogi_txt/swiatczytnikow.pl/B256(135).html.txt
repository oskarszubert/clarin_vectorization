Co jakiś czas redaktorzy z amerykańskich serwisów muszą zniszczyć jakieś urządzenie, żeby sprawdzić, jak wytrzymuje różne ekstremalne sytuacje. W czerwcu przytaczałem film z serwisu CNET, w którym dwójka prowadzących rozgrzewała Kindle na słońcu, obsypywała go piaskiem, a działać przestał dopiero po zalaniu przez morskie fale. Teraz za nowego Paperwhite zabrali się Michael i Peter z serwisu Good Ereader. W tym przypadku nie wrzucali czytnika do wody, tylko skupili się na czymś bardziej praktycznym, czyli uderzeniu o ziemię, bo czytnik nam wypadnie. Test polegał na czterech uderzeniach:  wypadnięcie z kieszeni upadek z wysokości 1,5 metra na plecy upadek z wysokości 1,5 metra na bok upadek z wysokości 1,5 metra na ekran  Jak można zauważyć na filmie, upuszczony na ziemię czytnik odbija się po prostu od niej, a obudowa absorbuje uderzenia, co po niej zresztą widać.  Oczywiście, po czwartym uderzeniu obudowa zaczyna się rozłazić, ale trudno przypuszczać czego innego. Co ciekawe – nie uszkodził się ekran. Autorzy przypuszczają, że jest to efekt dość głębokiego osadzenia. W zasadzie od roku- dwóch nie słyszę o uszkodzonych ekranach Kindle. W przypadku modelu Keyboard był to zauważalny problem – jak częsty, nie wiem, bo nie robiłem żadnych badań. Ale już w przypadku Touch i Paperwhite takich doniesień nie mam. Czyżby coś poprawili? Ale raczej tam nadal jest szkło, a nie plastik. Szybka ankieta, w której pytam o Wasze dotychczasowe doświadczenia:     Mam (miałem) Kindle Paperwhite i...  choć raz uszkodził mi się ekran nigdy nie uszkodził mi się ekran Zobacz wyniki    Loading ... Nie pytam tutaj o potencjalne inne sytuacje, w których korzystamy z gwarancji, jak np. nierównomierne oświetlenie  - tylko uszkodzenie fizyczne ekranu. Czy takie dobre wyniki „drop testu” prowadzą do wniosku, że nie musimy już kupować okładek, można czytnik nosić w kieszeni i rzucać byle gdzie? No niekoniecznie. Na miejscu redaktorów z Goodereader dodałbym jeszcze test kluczy upuszczonych na ekran i obijających się w plecaku. :-) Czytaj dalej:  Vocabulary Builder – czyli jak powtarzać słówka z nowym Paperwhite Okładka z magnesem do Paperwhite czyli „zrób to sam” Czego nie robić z Kindle Paperwhite na plaży Paperwhite czy starszy Kindle z lampką? [Ankieta] Z jakich krojów czcionki korzystacie na Paperwhite? Oprogramowanie 5.4.3 dla nowego Paperwhite – poprawa działania PDF, kolekcji i słownika 