Dostałem dzisiaj informację prasową od wydawnictwa SQN, które pochwaliło się debiutem swoich e-booków w Kindle Store.  I faktycznie, wpisując „Wydawnictwo SQN” w polu wyszukiwania znajdziemy 38 tytułów. Ceny to najczęściej między $8,50 i $9,80 – czyli na poziomie cen niepromocyjnych w polskich księgarniach. To nie powinno być zaskoczeniem jeśli wiemy jak wyliczane są w Amazonie ceny e-booków. Skąd ten cały pomysł? Paweł Szczepanik, specjalista ds. ebooków wydawnictwa SQN tak motywuje działania podjęte przez oficynę: „Wejście Amazona do Polski było wielokrotnie zapowiadane, a później odkładane. Postanowiliśmy więc sami zapukać do giganta z Seattle. Nasza współpraca z Amazonem to ogromne ułatwienie dla posiadaczy czytników Kindle – teraz mogą kupować nasze ebooki gdzie i kiedy chcą jednym kliknięciem, bezpośrednio z urządzenia.” Wydawnictwo wyjaśnia, że wielką zaletą Amazonu jest łatwość zakupu : Po założeniu konta na Amazon.com, można dokonywać zakupów bez każdorazowego wpisywania numeru karty kredytowej, ciągłego logowania się i oczekiwania aż transakcja zakończy się powodzeniem. Formuła jest prosta: wybierasz, kupujesz i czytasz, a w międzyczasie następuje transfer pieniędzy. Co też ważne – na razie książki nie są dostępne w Stanach. Na razie oferta SQN dostępna jest tylko dla użytkowników, którzy zarejestrowali swoje czytniki w Polsce lub jednym z krajów Unii Europejskiej. Docelowo zostanie rozszerzona na cały świat. SQN nie jest pierwszym polskim wydawnictwem w Kindle Store. Od paru miesięcy są tam np. wybrane tytuły Helionu. Niektóre, jak np. Wałkowanie Ameryki dorobiły się już pierwszych recenzji. Nie mam niestety informacji, jak idzie sprzedaż. Jak wydawnictwom udaje się dostać do Amazonu, gdzie dotąd nie ma oficjalnie polskich książek i skąd polskie tytuły były nieraz wyrzucane? Jest to ich słodką tajemnicą. :-) Nie liczę oczywiście self-publisherów, którzy po zeszłorocznej czystce do Amazonu wrócili i którym wystarczy do skutku dodawać e-booka w panelu Kindle Direct Publishing. Jeden z autorów pisał mi nawet niedawno, że jego książka została przyjęta za pierwszym razem. Czytaj dalej:  Polska edycja Fantasy   Science Fiction wyłącznie w Kindle Store Automatyczna aktualizacja książek z Kindle Store – włączać czy nie? Kindle Matchbook czyli Amazon dokłada e-booka do książki papierowej Amazon przejmuje Goodreads i możliwe, że zintegruje go z Kindle Ceny e-booków w Amazonie, czyli jak to zamiast Luksemburga, znaleźliśmy się w Polsce Autorzy protestują przeciwko… polityce zwrotów e-booków w Amazonie 