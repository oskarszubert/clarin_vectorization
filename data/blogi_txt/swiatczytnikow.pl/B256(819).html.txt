Najważniejsza informacja - serwis w lutym przekroczył pół miliona odsłon! Nadal mnie to zadziwia.  Mimo tego, że luty miał o dwa dni mniej niż styczeń, odsłony wzrosły o prawie 100 tysięcy, czyli aż o 20%. Jeśli czytaliście poprzednie podsumowania, zwykle podkreślam albo wizyty albo odsłony. Tak zwanymi „unikalnymi użytkownikami” się nie przejmuję, bo jest to miara najmniej istotna, choć wierzy w nią polski światek reklamowy. Dla mnie ważniejszy jest czytelnik powracający, niż jakiś „unikalny”, a wpadający na chwilę. TOP 10 artykułów z lutego:  Przewodnik – jak kupić Kindle? – zwlekałem z napisaniem tego poradnika, a jak się okazało stał się zdecydowanym hitem tego miesiąca! Pierwsze chwile z Kindle Touch – to jest zupełnie inny czytnik! – mieliśmy polską premierę wersji dotykowej Kindle, więc nic dziwnego, że artykuły na ten temat były popularne. Kindle Touch wreszcie dostępny w wersji międzynarodowej! Już wysyłają do Polski Recenzja Kindle Touch – część I – ekran dotykowy oraz korzystanie z niego – tak, wiem że niektórzy czekają – II część w najbliższych dniach. Amazon wymiótł większość książek po polsku – porządki przed amazon.pl? Ofensywa Gazety Wyborczej na Kindle Marware Atlas Kindle Cover – moja okładka do Kindle Classic (i być może Touch) – to „być może” mogę spokojnie skasować, bo od kiedy mam Touch – używam właśniej tej okładki. Test 10 czytników – jak różnią się szybkością? Porównanie wersji Kindle – ta tabelka może nie była aż tak popularna, ale też się przydaje, tym bardziej że znajdziemy tutaj znacznie więcej informacji niż na Amazonie. :-) Otwarty Mandat – podpisz petycję w sprawie otwarcia danych naukowych  Liczba artykułów była rekordowa (53), głównie przez to, że zapoczątkowałem kolejny cykl „Promocji dnia”. Sam jeszcze nie wiem czy będę go kontynuował, czy przybierze inną postać. A co nas czeka w marcu?  Światowy tydzień książki elektronicznej (4-10 marca), a z tej okazji m.in. konkurs, który organizuje Virtualo, a w którym będzie można wygrać vouchery na zakup e-booków i czytnik. Więcej informacji wkrótce. Trochę przetasowań na polskim rynku e-booków – dojdą nowi gracze, a niektórzy dobrze znani… docenią znacznie bardziej czytnikowców. Plotki są obiecujące. Wejście Amazonu do Polski. Tak. Podobno pod koniec miesiąca. Niestety podobno na razie bez e-booków. Premiera nowego serwisu związanego ze Światem Czytników. Od początku tego tygodnia kilka osób ma już dostępy testowe i zgłasza intensywnie swoje uwagi… Na razie nie będzie to rewolucja. Ale kto wie…  Dziękuję za wszystkie pomysły jakie zgłaszaliście na Sugesterze. Ankiety nie zamykam – można zgłaszać kolejne, lub głosować na istniejące. Czytaj dalej: Taki był rok 2013 na Świecie Czytników Trzy lata Świata Czytników – odpowiedzi na Wasze pytania Kilka uwag na trzy lata Świata Czytników 10 tysięcy na Facebooku :-) i o tym, co trzeba zrobić, żeby nas czytać… Dzień Domeny Publicznej 2014 + konkurs na okładkę dla Wolnych Lektur Wasze e-bookowe triki – rozwiązanie konkursu Lifehackera! 