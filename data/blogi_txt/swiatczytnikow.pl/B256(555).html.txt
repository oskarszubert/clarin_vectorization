Wystartował dzisiaj kolejny BookRage. Szósty już? Poprzednią edycję (z Zajdlem) będzie trudno pobić, propozycja jest bardzo atrakcyjna. Tym razem pod hasłem „Kochamy książki” mamy różną tematykę – choć dominują rodzimi autorzy fantastyki. W pakiecie kupimy pięć książek:  „Próg nieśmiertelności” - Krzysztof Boruń Głównym bohaterem książki jest adwokat, który próbuje rozwiązać zagadkę Joségo Bragi, autora, który znany stał się dopiero po śmierci, a którego kolejne utwory publikowane są przez tajemniczy instytut, któremu pisarz zapisał swój dorobek – czy jednak na pewno są jego autorstwa? A może Braga nadal żyje? „Żelazne kamienie” – Rafał Dębski Marcin Wroński po rozwiązaniu tajemnicy nazistowskiego bunkra w Oleśnicy przeniesiony zostaje z policji do kontrwywiadu. Bezpardonowa walka agentów i szpiegów kilku mocarstw prowadzi go znowu na Dolny Śląsk, gdzie na rozwiązanie czeka jedna z największych tajemnic II wojny światowej – miejsce ukrycia Bursztynowej Komnaty „Królowa Głodu” – Wojciech Chmielarz Młody Holender Bram Huygens przybywa do Kaźni, górniczego miasteczka powstałego na miejscu zrujnowanego w wojnie między dwoma mocarstwami księstwa Kuźni Zachodu. Powierzono mu do wykonania misję, od której zależy przyszłość krainy i jej mieszkańców. Wkrótce Bram przekona się, że w Kaźni każdy ma swoje sekrety, a niektóre z nich są śmiertelnie groźne. „W pomrokach wiary” – Stefan Grabiński Debiutanckie opowiadania, opublikowane pierwotnie w 1908 roku pod pseudonimem „Stefan Żalny”. Książka zawiera utwory „Puszczyk”, „Wampir”, „Szalona zagroda”, „Pomsta ziemi”, „Klątwa” i „Podzwonne” „Sherlock Holmes. Apokryfy” – Artur Conan Doyle Nigdy wcześniej nie wydane w Polsce (poza jednym, które ukazało się jedynie ponad 100 lat temu w „Gazecie Kieleckiej”), autoparodystyczne opowiadania Doyle’a, to niewątpliwie prawdziwa gratka dla fanów słynnego detektywa z Baker Street. Brawurowe tłumaczenie Marcelego Szpaka, dostępne tylko w BookRage.   Dla tych, którzy zapłacą więcej niż średnia (obecnie ok 25 złotych), dwie dodatkowe pozycje:  „Toccata” – Krzysztof Boruń Autorski zbiór opowiadań science fiction w klasycznym stylu. Zagadkowe obce cywilizacje, ziemska cywilizacja, którą powracający na Ziemię kosmonauci widzą kompletnie zmienioną po tysiącach lat oraz zagadka zatrutych alg – jedynego źródła pożywienia załogi statku kosmicznego „Gromberlardzka legenda” – Feliks W. Kres Grobelard to niegościnna, górzysta kraina, nad którą Szerń, wisząca nad światem potęga, która obdarzyła świadomością ludzi, koty i sępy niegdyś stoczyła wojnę z obcą siłą zwaną Alerem. Jedna z grombelardzkich legend głosi, że Szerń niemal nieustannie obmywa ten kraj deszczem właśnie po to, by zmyć pozostawione przez Aler piętno. Do tej właśnie krainy przybywa armektańska łuczniczka Karenira nie wiedząc, że sama też stanie się kiedyś grombelardzką legendą.  Darmowe fragmenty wszystkich książek umieszczono w postaci notek na Facebooku. Tradycyjnie przy zakupie wybieramy ile z naszych pieniędzy ma zasilić autorów (lub jak rozumiem w przypadku Holmesa – tłumacza), ile zaś dostanie Fundacja Nowoczesna Polska, a ile organizatorzy akcji. Miłośnicy fantasy ucieszą się z powieści Kresa – a starsi czytelnicy na pewno pamiętają Borunia. A już prawdziwą gratką są Holmesowe apokryfy. Jeśli ktoś kupił „Księgę wszystkich dokonań Sherlocka Holmesa” (pamiętamy mocną promocję Publio) – teraz się przekona, że nie były to wszystkie. Bardzo mnie cieszy, że BookRage przypomina o autorach już zapomnianych, albo nieobecnych w e-bookach. Kto wie, może dla niektórych miłośników papieru będzie to okazja, aby sięgnąć właśnie po czytnik. PS. Wspominałem o tym w promocjach dnia – że jest też do pobrania darmocha z BookRage – dwa zbiory Stefana Grabińskiego i powieść „Czerwony Błazen” Aleksandra Błażejewskiego. Pliki do pobrania bez żadnych ograniczeń. Czytaj dalej:  Ruszył BookRage 7 – Demony Grabińskiego „Zajdlowy” BookRage uzbierał 100 tysięcy! Najlepszy BookRage w dziejach: sześć e-booków Janusza Zajdla! Ruszył BookRage 3 – tym razem polskie fantasy: Piskorski, Guzek, Brzezińska, Kres Book Rage 2 już działa: Twardoch, Lewandowski, Dębski, Szewczyk + Skowroński, Gütsche, Doyle ComicsRage – tak jak BookRage, ale z komiksami 