Zaraz wreszcie wyłączę komputer. Staram się aby Wigilia była jedynym może dniem w roku, gdy można się oderwać od tego przymusu bycia online, co już powoli staje się uzależnieniem. Ale sami tego chcieliśmy. Nowe wynalazki, więcej możliwości, tylko czemu to tak szybko wszystko biegnie… Trzeba umieć też zwolnić i się odłączyć. Choćby i czytając. Na te nadchodzące święta Bożego Narodzenia chcę Ci życzyć:  Setek świetnych e-booków na czytnikach. Czasu na ich przeczytanie i środków w portfelach na ich nabycie. Coraz lepszej jakości książek elektronicznych i zaangażowania wydawców w przygotowanie również tych starszych (bo większość nowości już jest). Takich urządzeń, na których zapomnisz o tym, że w ogóle korzystasz z czytnika. Mądrości, radości i emocji, jakie daje czytanie tych właściwych książek. Głęboko wierzę, że czytanie ma nas wzbogacać i czynić nasze życie lepszym. Relacji z ludźmi, z którymi będziesz mógł o książkach porozmawiać i nimi się podzielić.  Jako uzupełnienie – bo Wigilia to w końcu ostatni dzień adwentu – jedna z moich ulubionych pieśni adwentowych (łaciński oryginał nosi tytuł Veni veni, Emmanuel). Tu w wykonaniu Sufjana Stevensa, z płyt, które co roku przygotowuje dla swoich fanów.  Chyba nie ma polskiej wersji – ale może ktoś zna? :-) Czytaj dalej:  Warszawskie Targi Książki 2013 – co mają dla fanów e-booków? Taki był rok 2013 na Świecie Czytników 10 tysięcy na Facebooku :-) i o tym, co trzeba zrobić, żeby nas czytać… Trzy lata Świata Czytników – odpowiedzi na Wasze pytania Wasze e-bookowe triki – rozwiązanie konkursu Lifehackera! Dzień Domeny Publicznej 2014 + konkurs na okładkę dla Wolnych Lektur 