Muminki w formatach e-bookowych to premiera na tyle ważna i sympatyczna, że zasługuje na osobny artykuł. Tę serię Tove Janson znają i dzieci i dorośli – zresztą sama autorka nie planowała tych książek jako literatury dziecięcej i wiele z nich porusza dość poważne tematy. 5 e-booków o Muminkach zadebiutowało do 30% taniej w księgarni Publio. Książki Tove Jansson wreszcie dostępne są jako EPUB oraz MOBI.  Małe trolle i duża powódź (12,52 zł) – książka najwcześniejsza z serii, ale mało u nas znana, bo pierwsze polskie wydanie wyszło w 1997. Głównym wątkiem są poszukiwania Tatusia Muminka przez Muminka i jego mamę. W Dolinie Muminków (15,99 zł) - powieść opowiada o wiośnie i lecie w Dolinie Muminków. Opisuje perypetie związane z kapeluszem Czarnoksiężnika, wyprawę na Samotną Wyspę Hatifnatów, opowieść o Królewskim Rubinie i historię Topika i Topci. Po raz pierwszy pojawia się Buka, po raz ostatni w serii występują Piżmowiec i Migotek. Zima Muminków (14,98 zł) - opowieść o zimie, w czasie której Muminek obudził się i nie mógł znów zasnąć. Pozostawiony sam sobie musi nauczyć się reguł rządzących zimą. Lato Muminków  (14,98 zł) - historia wielkiej powodzi, która pozbawiła bohaterów domu, ale również skłoniła do rozwinięcia działalności artystycznej. Tatuś Muminka tworzy wówczas sztukę teatralną, zatytułowaną Narzeczone lwa, czyli więzy pokrewieństwa. Po raz pierwszy pojawia się Homek. Opowiadania z Doliny Muminków (14,98 zł) - Czy warto się martwić na zapas? Co uwielbia robić Paszczak i w co wierzy Filifionka? Czy na świecie można jeszcze spotkać smoka?  (Opisy zapożyczyłem częściowo z Wikipedii). Jak doniosło w komentarzach Publio – druga partia Muminków (np. „Kometa nad Doliną Muminków”) pojawi się 20 lutego. Na próbę kupiłem „W Dolinie Muminków”. E-booki zawierają wszystkie ilustracje z wydań papierowych – które były i tak czarno-białe, więc bardzo dobrze prezentują się na czytniku:   Nie mam teraz pod ręką papieru – ale o ile pamiętam, ostatnie wydania Naszej Księgarni były w takim małym formacie, również z twardą oprawą. Oznacza to, że Muminki na czytniku 6″ są mniej więcej tej samej wielkości. Jak widzę z porównywarki, muminkową ofertę ma też eClicto, a pewnie pojawi się ona także w innych księgarniach. Czytaj dalej:  Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! Teraz Biologia – darmowe podręczniki do gimnazjum w EPUB/MOBI Biblia Warszawsko-Praska na czytniki – pierwsze katolickie wydanie w EPUB/MOBI Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Jak podzielić wyrazy w e-bookach KF8 lub EPUB? 