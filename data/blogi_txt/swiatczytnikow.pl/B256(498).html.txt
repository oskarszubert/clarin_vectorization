Trzy miesiące temu donosiłem o powrocie do sprzedaży jedynego 10-calowego czytnika Amazonu. Kindle DX kosztował przez parę miesięcy $299. Teraz mamy jeszcze większą obniżkę. Od wczoraj Kindle DX (w wersji Graphite) kupimy za 239 dolarów. Ze przesyłką i podatkami zapłacimy $331,61 – co daje 1050-1100 złotych i to jest już kwota, przy której kupno staruszka można rozważyć. Przypomnijmy, że model ten debiutował z ceną $379, która utrzymywała się przez dwa lata. W Polsce było to ponad 500 dolarów – cena prawie zaporowa, choć w 2010 roku dolar był tańszy. Żaden z dostępnych na rynku czytników 10″ nie jest ani nową konstrukcją, ani funkcjonalnym ideałem. Pisałem o tym szerzej w kwietniu ubiegłego roku. Wtedy bardzo sensowną alternatywą był Onyx Boox M92, który dziś nadal jest jedynym dużym czytnikiem chińskiego producenta. Oficjalna cena M92, który też jest przeceniony to dziś 1169 zł. Pocketbooka 912 ze starszym ekranem Vizplex można kupić za mniej niż tysiąc. Przeceny nie dziwią, bo przegląd dziesięciocalowej oferty przypomina wizytę w muzeum. Kindle DX ma wprawdzie ekran Pearl, ale jego wielką wadą jest starożytne oprogramowanie – wersja 2.5.8 pochodzi z połowy roku 2010… Szczególnie boli kiepska obsługa PDF, do czego przecież czytnik jest stworzony. Istnieje metoda na wgranie do DX oprogramowania z Kindle Keyboard, co daje np. możliwość podkreśleń, korzystania ze słownika i ustawienia kontrastu – skorzystałem z niej i nie żałuję. Jest też sporo nieoficjalnych hacków, np. program KindlePDFViewer. Oczywiście DX nie jest moim codziennym czytnikiem – ale czytam na nim pliki PDF. Przykładowo – w rozdzielczości 1200×824 świetnie się czyta magazyn Smartbiznes, książki ze Złotych Myśli niewydane na czytniki, albo opisywane już tutaj archiwalne numery miesięcznika Znak. Nie muszę nawet przekręcać ekranu, przypomnijmy że DX jako jedyny model Kindle ma działający akcelerometr. Interesująca nowość – na stronie Amazonu pojawiła się gwarancja terminowej przesyłki. Jest to niby usługa przeznaczoną tylko dla Stanów – ale przy próbie zamówienia dzisiaj po południu (a dziś jest poniedziałek) dostaję obietnicę dostarczenia przesyłki w środę!  Nie widzę takiej gwarancji przy innych czytnikach. Wygląda na to, że w cenie zwykłej przesyłki dostajemy priorytetową. Wprawdzie 2 dni przesyłki w przypadku „zwykłych” Kindle też się zdarzały – ale amazonowa norma to jednak 3-5 dni. Komu mógłbym dzisiaj Kindle DX polecić?  Ci, którzy czytają sporo PDF ale nie potrzebują z nimi pracować (część ograniczeń znosi nieoficjalne oprogramowanie) Ci, którzy potrzebują po prostu czytnika z dużą czcionką i chcą na nim czytać „normalne e-booki”. Ci, którym nie pasuje zbyt wielka elastyczność (i niestabilność) chińskich dziesięciocalowców. Zbiór to chyba nie jest duży – zaś Amazon jest chyba zdeterminowany, żeby już wszystkie egzemplarze wypuścić. Ciekawe, czy im się uda tym razem. Czytaj dalej:  [NIEAKTUALNE] Ostateczna przecena na Kindle DX – tylko $189! Wietrzenia magazynów ciąg dalszy czyli… powrót Kindle DX Kindle DX znów taniej + parę tytułów od $2,90 [Nieaktualne] Staruszek DX najtaniej w historii – tylko $169 Nowe tablety Kindle Fire HD i HDX wysyłane do Polski, ceny od 700 zł Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 