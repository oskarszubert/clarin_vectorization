W sierpniu kontynuujemy serię artykułów na temat prenumerat cyklicznych w Nexto. Dzisiaj wyjaśnię dokładniej, jak ustawić wysyłanie zakupionych prenumerat na Kindle. Jest to bardzo przydatna funkcja, dzięki której włączamy czytnik w poniedziałek rano i widzimy świeże numery np. Wprost albo Do Rzeczy. Działa to więc bardzo podobnie jak prenumeraty w Amazonie. Zacząć trzeba od tego, że w formacie MOBI dostępne są na razie nieliczne tytuły:  Skarpa Warszawska Tygodnik Do Rzeczy Tygodnik Powszechny Wprost Polityka Dziennik Gazeta Prawna  Sam opis może się jednak przydać wszystkim kupującym w Nexto, nie tylko czasopisma. Z kolei podobny mechanizm działa w innych polskich księgarniach. Aby wysyłka działa trzeba zrobić dwie rzeczy:  na stronie Nexto podać adres mailowy powiązany z naszym czytnikiem Kindle na stronie Amazonu trzeba podać adres kindle@nexto.pl, przez co autoryzujemy księgarnię do wysyłania nam plików  Jak podać swojego maila Kindle? Możemy to zrobić od razu przy rejestracji w Nexto – co opisywałem w artykule na temat kupna prenumeraty. Jeśli konto już mamy, to z menu rozwijanego na górze strony wchodzimy w Ustawienia Kindle.  Znajdziemy tam instrukcję oraz formularz:  Mamy tu trzy ustawienia:  Adres mailowy czytnika/aplikacji Kindle. Maksymalny rozmiar pliku – Amazon dopuszcza maksymalnie 50 MB. Kiedy możemy chcieć ograniczyć ten rozmiar? Jeśli na czytniku mamy niewiele miejsca i nie chcemy żeby trafiały tam od razu duże pliki, które w takim razie sobie ściągniemy ręcznie i poszukamy miejsca. Gazet to nie dotyczy, bo najczęściej zajmują kilka MB Włączenie automatycznego wysyłania nowo kupionego pliku na czytnik. Jeśli to włączymy – nowe numery trafią na Kindle. Jeśli nie – wtedy będziemy musieli wysłać je sami z poziomu biblioteki.  Gdzie znajdę swojego maila Kindle? Każdy czytnik Kindle oraz aplikacje na iOS/Android mają przypisane własne unikalne adresy mailowe, na które można wysyłać pliki. Adres znajdziemy w dwóch miejscach:  Na samym czytniku – po wejściu do ustawień. Przykładowo na Kindle Touch/Paperwhite jest to Menu » Settings » Personalize Your Kindle.  Oczywiście warunkiem jest to, że czytnik został zarejestrowany w Amazonie. Na koncie Kindle w dziale Personal Documents Settings. Każdy z takich adresów możemy sobie zmienić.   Czy muszę podać adres @free.kindle.com? Swego czasu była ogromna kontrowersja wokół dwóch rodzajów adresów Kindle – @kindle.com oraz @free.kindle.com, z których pierwszy miał być rzekomo płatny. Jeśli masz czytnik tylko z WIFI - wszystko jedno, którą wersję podasz. Wystarczy twojanazwa@kindle.com. Jeśli masz czytnik z 3G – Amazon dopuszcza rozwiązanie, że pliki będą wysyłane także, jeśli WIFI jest niedostępne, co dla plików niepochodzących z ich sklepu jest dodatkowo płatne. Wymaga to jednak ustawienia odpowiedniej opcji w Personal Documents Settings. Jeśli masz ją wyłączoną, temat też nie istnieje i możesz podawać twojanazwa@kindle.com. Szerzej pisałem o tym w artykule Wszystko na temat adresów mailowych Kindle. Jak nadać księgarni uprawnienia do wysyłania na mój czytnik? Samo podanie adresu Kindle na stronie Nexto nie wystarczy. W takim przypadku każdy znający Twój adres mógłby wysyłać na czytnik spam. Trzeba więc autoryzować nadawcę. Wchodzimy na wspomniane wyżej konto Kindle na stronę Personal Documents Settings i tam na dole znajdziemy sekcję „Approved Personal Document E-mail List”. To lista nadawców, którzy mają prawo wysyłać na nasz czytnik. U mnie jest już sporo. :-) Klikamy „Add a new approved e-mail address” i wpisujemy adres kindle@nexto.pl.  To wszystko. Jeśli chcemy skasować uprawnienia – można to też zrobić z tej listy. Mam w domu dwa Kindle. W jaki sposób mogę wysyłać książki na oba? To częsty argument – np. mąż i żona chcą czytać Wprost na swoich czytnikach. Są dwa sposoby. Bezpośredni – otóż Nexto nie weryfikuje czy podany adres jest prawdziwym adresem Kindle. Załóż więc skrzynkę pocztową, której jedynym zadaniem będzie przekierowanie całej przychodzącej korespondencji na dwa (lub więcej) adresy czytników Kindle. Adres tej skrzynki podaj na stronie Nexto – oraz oczywiście dodaj go w Amazonie. Uwaga – nie gwarantuję, że to działa w 100%, ale ktoś to swego czasu weryfikował na moją prośbę i działało. :-) Pośredni – pamiętaj, że wszystko co wyślesz na adres mailowy Kindle trafia do chmury Amazonu. Tak więc wystarczy wysłać plik na jeden czytnik, a można go ściągnąć na pozostałych. Szczególnie łatwe jest to na Kindle Paperwhite i Touch. Na ekranie głównym klikasz w zakładkę „Cloud” i widzisz nowe pliki wysłane do chmury.  Wystarczy je dotknąć i ściągną się na czytnik.  Na starszych modelach (Classic/Keyboard) trzeba wejść do Menu » View Archived Items, po czym znaleźć szukany tytuł np. sortując po tytule i ściągnąć do czytnika. Sztuczka nie jest dostępna na Kindle DX. Jeśli masz w domu dwa czytniki – starszy i nowszy – lepiej wysyłać pliki na starszy, bo na Paperwhite/Touch dostęp do chmury jest po prostu łatwiejszy. Pomocy! Gazety nie przychodzą na czytnik! Po pierwsze: czy na pewno wszystko ustawiłeś?  właściwy adres Kindle w Nexto zaznaczone pole „Automatycznie wysyłaj kupione pliki w formacie MOBI na mój czytnik Kindle” w Nexto podany adres kindle@nexto.pl w Amazonie  Jeśli tak – i jeśli już wcześniej plik dochodziły, sprawdź czy Nexto wysłało w ogóle plik do Amazonu. Przechodzimy na stronę Pending Deliveries na koncie Amazonu. Widzimy tam kolejkę plików, które jeszcze nie dotarły na czytniki i do aplikacji.  U mnie jest w tym momencie darmowa pozycja z FT Press, którą wysłałem do swojej aplikacji na PC, ale jeszcze jej nie włączyłem – oraz 3 pliki (dwa wysłane przez Calibre, jeden zakupiony z Nexto) które zostaną wrzucone na mojego Keyboarda, gdy tylko włączę mu sieć.  Jeśli na koncie widzisz plik – to po prostu sprawdź czy na Twoim czytniku działa sieć. Czy jest włączona? Może wystąpił problem z routerem? A może po prostu Kindle zabrał się za ściąganie dużej książki i musisz chwilę poczekać… Raz w ciągu ostatniego roku zdarzyło mi się, że mój Paperwhite nie chciał się połączyć z domowym WIFI i pomógł dopiero restart. Jeśli pliku nie widzisz – oznacza to że był problem w komunikacji między Nexto i Amazonem. To się czasami zdarza – możliwe, że Amazon coś odrzuca. W takim przypadku trzeba plik wysłać ręcznie. Wchodzisz do biblioteki w Nexto – odnajdujesz swój tytuł, konkretny numer i klikasz „Mobi (znak wodny) – wyślij na Kindle”. Z reguły ten sposób działa.  To tyle – tradycyjnie, jeśli macie pytania, zapraszam do komentarzy. Przy okazji – zwróciłem dzisiaj uwagę, że Nexto zmieniło gruntownie stronę podsumowania po zakupieniu e-booka, która wygląda teraz tak:  Nareszcie pod ręką są linki do wszystkich formatów oraz możliwość wysłania pliku na Kindle. Wcześniej było to bardziej schowane. Czytaj dalej:  Przegląd wszystkich ustawień Kindle Paperwhite (oraz Touch) Mailem czy po kablu? Porównanie dwóch metod wrzucania książek na Kindle Jak wyczyścić informację o postępie w książce Kindle? Amazon wreszcie udostępnia pełne archiwa gazet na koncie Kindle Vocabulary Builder – czyli jak powtarzać słówka z nowym Paperwhite Instapaper ma nowy wygląd – i trochę nie rozumiem po co…. 