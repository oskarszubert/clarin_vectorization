Uwaga: są już informacje o dostępności nowych Kindle w Polsce. Aktualizacja z 24 stycznia 2013: Również Kindle Paperwhite można już zamawiać do Polski!  Aktualizacja z 23 maja 2013: Doczekaliśmy się także międzynarodowej wersji Kindle Fire. 20.56: Koniec konferencji. Jeff Bezos pokazał jeszcze dwie odmiany Kindle Fire HD, z mniejszym ekranem za $199 i dużego z 4G za $499. Apple ma się czego bać. Czekam aż podmienią się strony produktowe na Amazonie i w nowym wpisie podsumuję dzisiejsze nowości. 20.48: Dlaczego Amazon utrzymuje niskie ceny urządzeń? Odpowiedź jest taka – bo zarabia na nich, gdy ludzie z nich korzystają, a nie gdy je kupują.  20.29: Bezos dalej się uzewnętrznia na temat Kindle Fire HD, spróbujmy podsumować co wiemy o czytnikach:  Następca zwykłego Kindle (czyli Classic) – o 10 dolarów tańszy, z ekranem 1024×768, lepszym kontrastem, nowymi fontami. Obsługa przyciskami pozostaje. Pozostaje też niestety ten sam ekran. Następca Kindle Touch – Kindle Paperwhite – o 10-20 dolarów tańszy, lepszy ekran dotykowy, regulowane oświetlenie. Jeśli ktoś liczył na nowego DX, to się nie doczekał, co w sumie było oczywiste.  Nie wiemy jeszcze: Ile będzie kosztować wersja International i kiedy nowe czytniki pojawią się w Europie. Aktualizacja – już wiemy. Czy będzie można nadal kupić „stare” Kindle Classic/Keyboard i czy może zostaną przecenione.  Na część z tych pytań odpowiedź poznamy zaraz po konferencji, bo Amazon powinien zaktualizować swoje strony produktowe. 20.17: 200 osób jednocześnie na Świecie Czytników. Ze wszystkich transmisji najlepsza chyba jest The Verge. 20.14: No i konkurencja dla iPada: Kindle Fire HD. 1920×1200 i 8,9″. Będzie ciekawie. 20.13: Próbuję zebrać myśli. W międzyczasie Kindle Fire 2 za $159 z nowym procesorem i 2x więcej RAM. Póki nie będzie w Europie, to wiecie… 20.06: Tak wyglądają wszystkie nowe Kindle. Bezos zakończył temat czytników i przeszedł do Kindle Direct Publishing czyli platformy wydawniczej Amazonu.   (fot. the verge) 20.05: Nowa funkcja czytnika – „Time To Read” – powie nam ile czasu zostało do skończenia danej książki lub rozdziału. Oznacza to, że również będzie śledzić nasze postępy. 20.01: Jest też następca Kindle Classic – taki sam ekran jak Paperwhite, ale bez dotyku i bez podświetlania. Cena $69 – ale to na pewno Special Offers. Wysyłany od 14 września (pewnie tylko do Stanów). [aktualizacja: cena wersji międzynarodowej to $89] 20.00: Ceny Paperwhite: $119 za wersję WIFI, $179 za 3G. Nie jest pewne, czy to wersje „Special Offers”, ale trzeba się z tym liczyć. Wysyłane od 1 października. Nic nie wiemy czy będzie to od razu wersja międzynarodowa. [aktualizacja: nie będzie] 19.57: Poziom podświetlenia można regulować. O tak.  19.56: Jednym z nowych krojów czcionki będzie Palatino – on wymaga dużej rozdzielczości i wcześniej wprowadzenie go nie byłoby możliwe. 19.55: Światełko działa na zasadzie diody LED. Kindle Paperwhite waży 212 g i ma 9,1 mm grubości.   (fot. the verge) 19.51: Jest nowy Kindle Paperwhite! Oświetlany z przodu, z 6 czcionkami do wyboru i większą rozdzielczością. 212 ppi – a więc 1024×758. 19.49: „Klienci są mądrzy” – i nie kupują gadżetów, ale konkretną wartość, twierdzi Bezos. Migają slajdy z liczbą sprzedanych książek i filmów.  19.47: Na scenie Jeff Bezos, czyta maila od klienta, który chwali Amazon za dodawanie nowych usług za te same pieniądze. Będzie o Amazon Prime, czyli subskrypcji amazonowych usług, działającej tylko w Stanach. Proponuję iść do kuchni po kolację. 19.30: Wbrew wcześniejszym zapowiedziom, konferencji nie można obejrzeć w postaci video, jednak blogerzy i dziennikarze obecni Santa Monica będą donosili na żywo, co się dzieje. Parę linków do relacji: The Verge, Engadget, Gizmodo, CNET i Digital Reader. Po polsku konferencję transmituje (co ciekawe) blog Makowe ABC. Najlepiej je otworzyć w osobnych zakładkach i podglądać. Nie będę donosił o wszystkim, a jedynie o tym, co dotyczy czytników. Amazon poza Kindle Paperwhite pokaże dzisiaj nowe wersje tabletu Fire oraz być może – na co liczy wielu ludzi – pierwszy ich telefon. Kindle Phone? Kto wie. Ale nas najbardziej interesują czytniki. Czytaj dalej:  Jest już *nowy* Kindle Paperwhite! Bez rewolucji? Kindle Paperwhite II już w Stanach, oto pierwsze recenzje [Nieaktualne] Kindle Paperwhite w niemieckim Amazonie za 99 euro Porównanie: Kindle Paperwhite vs Pocketbook 623 Touch Lux „All-new” Kindle Paperwhite dotrze przed świętami! Nowe tablety Kindle Fire HD i HDX wysyłane do Polski, ceny od 700 zł 