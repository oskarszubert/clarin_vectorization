Rewolucja u bram? Pierwszy czytnik z kolorowym e-papierem Triton jest już do kupienia w Polsce. Na razie jednak trudno go polecać. Kolorowe wyświetlacze e-papieru były oczekiwane od dawna. Technologia „Triton” też już istniała jakiś czas, ale nikt nie odważył się wypuścić na rynek czytnika z takim ekranem. Zdecydowała się na to forma Ectaco. Jetbook Color można kupić za 1899 zł np. w sklepie bezkartek.pl. Relację opieram na serii postów polskiego użytkownika (qrzysztof) na forum eksiazki.org oraz licznych relacjach zagranicznych. Kolorowy ekran Jetbook Color ma ekran 10″ o rozdzielczości 1600×1200. Bardzo dużo? Tak – ale rozdzielczość dotyczy tylko czarnego tuszu. Tusz kolorowy ma zaledwie 800×600. Jak to się dzieje? Popatrzmy na ekran. Zauważyliście od razu że tło nawet nie udaje, że jest białe, ale szare.  I powiększmy. Już wiemy skąd się bierze ten szary. Każdy z trzech kolorowych pikseli ma wielkość taką samą jak przy pikselach czarnych – ale są one rozrzucone 4 razy rzadziej niż piksele czarne. Ma to swój efekt – wyświetlany kolor jest matowy i blady. Zdjęcie z forum Mobile Read:  Jak zwrócił uwagę qrzysztof – większość filmów promocyjnych nagrywana była przy bardzo mocnym świetle. Popatrzcie na jedną z recenzji – światło jest tak mocne, że obudowa niemal zlewa się z tłem.  Takie traktowanie czytnika to fałszowanie rzeczywistości – nikt z nas nie czyta w świetle lamp laboratoryjnych o mocy setek wat. W praktyce wygląda to znacznie gorzej. Ekran jest po prostu bardzo ciemny. Tutaj porównanie z czytnikiem iRex sprzed 4 lat… Problem potęguje jeszcze jasna obudowa. Śnieżnobiała ramka i ciemnoszary ekran. To, że ekran jetBooka jest takiego koloru nie jest winą światła na tym zdjęciu ani kontrastu z ramką. On rzeczywiście jest o 4-5 tonów ciemniejszy. Rozumiem, że pewne rzeczy są technologicznie nie do przeskoczenia, ale decyzja o wypuszczeniu tego urządzenia ze śnieżnobiałą ramką była po prostu fatalna. Spytałem o wysoką rozdzielczosć i porównanie z iRexem. Tekst sprawia lepsze wrażenie. Przy dużych czcionkach trzeba się dokładnie przyjrzeć żeby to zobaczyć, ale im mniejsze literki, tym lepiej to widać. W irexie literki są wtedy nieco rozmyte, a w jetbooku ostre i wyraźne. To sprawia, że (tylko i wyłącznie przy dobrym świetle) na jetbooku czyta się je lepiej. Mimo że patrząc na dokument bez czytania, lepsze wrażenie sprawia irex, głównie przez jasny, kremowy ekran. A przecież (jak kto inny zauważył), iRex miał ekran Vizplex pierwszej generacji z kontrastem 6:1 – obecne ekrany Pearl mają 10:1. Co, jeśli postawimy Jetbooka koło DX albo M90, które mają Pearla? Na forum Mobileread pojawiła się relacja nabywcy Jetbooka, który wcześniej przez wiele lat używał Kindle DX. My conclusion: the current color Jetbook screen does not provide a comparable reading experience now available on the Kindle DXG for reading books. Given Amazon’s reluctance to update the DXG’s PDF capabilities, the Pocketbook may shine as a large screen PDF viewer. But for reading books, I’ll stick with the DXG for now. A więc – jasne, że są czytniki które mają lepsze oprogramowanie do PDF od DX (choćby Pocketbook), ale Jetbook na razie nie daje takiego komfortu jak DX jeśli chodzi o czytanie książek. Oprogramowanie Pierwsze edycje oprogramowania nie zachwycały. PDF o rozmiarze 3 MB otwierał się dobre kilkanaście sekund. Chociaż – jeśli raz już był otwarty to czas ten skracał się do 4 sekund. Forumowicz z MobileRead użył pięknego określenia: „glacially slow” – wolny jak lodowiec… PDF można powiększyć, ale zawsze wracają do pierwotnego powiększenia przy zmianie stron. Domyślnie książka w formacie PDF, na której testowałem otwiera się przy zoomie 80%. Nie ma możliwości ukrycia marginesów, ale przy zmianie powiększenia do 100% osiąga się mniej więcej taki efekt. Co jednak z tego, jeśli w takim powiększeniu, można oglądać tylko aktualną stronę (sic!). Nie da się przejść do następnej, nie da się przejść do poprzedniej, nie da się wyświetlić menu. Można nacisnąć tylko przycisk „wróć”, który wyświetli dokument w wyjściowym powiększeniu 80%. Wygląda na to, że twórca tego oprogramowania założył, że użytkownikowi będzie się chciało zmieniać zoom na każdej kolejnej stronie. Brakuje trybu landscape (!). No sorry, ale ja na swoim DX przekręcam ekran i już mam czytelny np. PDF z 3 kolumnami… Zmiana strony zajmuje 2-2,5 sekundy. Wolniej niż na DX, ale akceptowalnie. Zauważalny ghosting przy zmianie stron. Jest możliwość dodawania notatek i słownik. Czytnik ma WIFI, ale brakuje przeglądarki (ma być dodana).  Tak wygląda pisanie po ekranie:  Podsumowanie Firma Ectacto sprzedawała pierwotnie Jetbook Color jako urządzenie edukacyjne i rzeczywiście w menu można znaleźć parę podręczników… w języku rosyjskim, są też aplikacje przydatne uczniom – kalkulator, układ okresowy pierwiastków… Jednak liczba wad – i technologicznych i oprogramowania wskazuje na to, że Jetbook ma problem pionierów. Oprogramowanie można poprawić, ale ekranu nie – i to jest też wyjaśnienie, dlaczego inni producenci na razie nie wprowadzają Tritona. Swoją drogą, była plotka, jakoby te właśnie ekrany miał zamówić niedawno w dużej ilości Amazon. Jeśli tak się stało, mam nadzieję, że jednak będą lepsze. Jeszcze w lecie 2011 Jeff Bezos mówił otwarcie, że kolorowy e-papier na razie się nie nadaje do produkcji. Czytając recenzje i oglądając zdjęcia jestem rozczarowany. Liczyłem na sensowną alternatywę dla Kindle DX, czy też modeli Onyx M90 albo Pocketbook 912. Jednak na porządne czytniki kolorowe trzeba będzie jeszcze poczekać. Czytaj dalej:  Na porządny kolorowy e-papier to my sobie jeszcze poczekamy… Pocketbook Color Lux – kolejny czytnik z kolorowym e-papierem Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Ranking marek czytników wg obsługi PDF Sony zapowiada 13-calowy czytnik. Raj dla czytających PDF? 13-calowy czytnik Sony DPT-S1 kosztował będzie… ponad 3000 złotych! 