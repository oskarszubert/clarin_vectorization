Dwa tygodnie temu napisałem o premierze Gazety Wyborczej w Kindle Store – co jest moim zdaniem najważniejszą informacją związaną z czytnikami, o której dowiedzieliśmy się w grudniu. Jeśli ktoś z Was wtedy zapisał się na bezpłatny okres próbny, to dzisiaj on się kończy. Jeśli nie anulujecie subskrypcji, wtedy wasza karta zostanie obciążona za kolejny miesiąc prenumeraty, kwotą 9 dolarów. Jak anulować subskrypcję? Przechodzimy do strony „Manage Your Kindle Subscriptions”, a tam z menu „Actions” wybieramy „Cancel subscription”.  Po anulowaniu dostajemy maila: We’re writing you to confirm that your subscription to the Kindle Edition of Gazeta Wyborcza has been canceled at your request. If you canceled during your free trial period, you will not be charged for your subscription. If you are past your free trial period, you will stop receiving new issues immediately and a refund for the remaining balance of your subscription will be issued if applicable. Ważne jest zdanie ostatnie – jeśli anulujemy po zakończeniu okresu próbnego, karta wprawdzie będzie obciążona, ale jeśli dobrze rozumiem – otrzymamy zwrot za niewykorzystany okres. Anulować czy pozostać? Na to już odpowiada każdy – jeśli czytasz na co dzień Gazetę Wyborczą, to wydanie na Kindle jest bardzo wygodne, przynajmniej gdy przychodzi wcześnie rano. Ja na razie anulowałem – po prostu nie mam czasu na śledzenie wszystkich bieżących wydarzeń, a do śniadania zdrowiej jest poczytać kolejny fragment bieżącej powieści. Brak dodatków, o których była już mowa w wywiadzie może być dla wielu osób kwestią decydującą. To jednak, mam nadzieję, zostanie rozwiązane w krótkim czasie. Czytaj dalej:  Amazon wreszcie udostępnia pełne archiwa gazet na koncie Kindle Nowy wygląd konta Kindle – krok do przodu i dwa kroki w tył… Mailem czy po kablu? Porównanie dwóch metod wrzucania książek na Kindle Automatyczna aktualizacja książek z Kindle Store – włączać czy nie? Czytnik w samolocie – wreszcie będzie można czytać przez cały lot! Pierwsza wersja Kindle Paperwhite już niedostępna, ale ma poprawkę 5.3.8.1 