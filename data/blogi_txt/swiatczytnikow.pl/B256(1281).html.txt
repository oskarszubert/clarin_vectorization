Zacznę od promocji, która sprawiła, że strona Woblink.com od jakiegoś czasu działa dość ciężko. Poza nowym Normanem Daviesem (o czym pisałem wczoraj), księgarnia ogłosiła „Dzień dziecka”, czyli przeceniła o 60% kilkadziesiąt swoich bestsellerów. Przykładowe ceny spośród tych, które są w MOBI:  Człowiek w białym kombinezonie (11,96 zł) Tolkien i C. S. Lewis. Historia niezwykłej przyjaźni. (6,36 zł) Metro 2034 (11,96 zł) W kanałach Lwowa (10,76 zł) Steve Jobs (18,00 zł) Boże igrzysko. Historia Polski. (19,96 zł) Władysław Bartoszewski. Wywiad rzeka. (8,36 zł) Leci z nami pilot. Kilka prawd o liniach lotniczych. (8,38 zł)  Ogólnie przeceniono prawie 50 książek. Przy takim ruchu bledną trochę inne promocje. Ale patrzmy dalej. „Żydowska mądrość w biznesie. Jak odnieść prawdziwy sukces dzięki lekcjom z Tory i innych starożytnych tekstów.” (19,53 PLN w eBookpoint; EPUB+MOBI+PDF). Dla mnie to troszkę dziwaczne połączenie, choć po lekturze trzeba powiedzieć, że autorzy nie szukają sensacji, a starają się zrozumieć jak tradycje judaizmu wpłynęły na podejście narodu żydowskiego do spraw praktycznych. Angielska wersja książki ma niezłe recenzje na Amazonie. Dlaczego tak wielu Żydów odnosi sukcesy w interesach? Istnieje na ten temat mnóstwo teorii: geny, wpływy kulturowe, dieta… Jednak odpowiedź jest prostsza, niż Ci się wydaje. Teksty Tory i Kabały od dawna uważane są za skarbnicę największych mądrości ludzkości. Zawierają również wiele czysto praktycznych informacji — w tym wskazówki, jak stworzyć i rozwinąć zyskowny interes, a także jak utrzymać równowagę między pracą i życiem osobistym. Legendy naszej motoryzacji (9,75 zł w Nexto; EPUB+MOBI+PDF) – opowieści Aleksandra Sowy o historii polskiego przemysłu motoryzacyjnego i ludziach z nim związanych. Zbiór żartobliwych, ironicznych opowiadań na tematy techniczne i historyczne. Legendy naszej motoryzacji to także ciekawostki, mało znane fakty z historii polskiej motoryzacji oraz losy niezwykłych ludzi, którzy poświęcili się polskiej technice, sportom motorowym i automobilizmowi. To publikacja dla prawdziwych miłośników dwóch i czterech kółek. Książka zaskakuje z każdym rozdziałem tematami i oryginalnym językiem. Wprawia w zachwyt, porusza i śmieszy. Moje pierwsze samobójstwo (7,90 zł w Publio; EPUB + MOBI) – zbiór 10 opowiadań Jerzego Pilcha. Miłośnicy pisarza znajdą tu oczywiście szalone uwielbienie dla damskich wdzięków, osobliwe przygody, czy mniej lub bardziej skryte popijanie. Natychmiast rozpoznają charakterystyczny, błyskotliwy, słodko-kwaśny styl. A jednak pobrzmiewa w nim coś nowego: to czarodziejski Pilch nostalgiczny, liryczny a nawet poetycki, odwołujący się do rodzinnych wspomnień, które pod jego piórem tajemniczo odrywają się od ziemi. Śmiertelne zlecenie (9,00 zł w Virtualo; EPUB + MOBI + PDF) – kolejna powieść kryminalna Katarzyny Rygiel. Ocena w LC: 5,6/10, choć wg recenzentów potrafi wciągnąć. Festyn archeologiczny w Biskupinie co roku przyciąga tłumy. Antropolog Ewa Zakrzewska właśnie tutaj zamierza spędzić urlop. Detektywa Krzysztofa Sobolewskiego sprowadza do Biskupina warszawskie śledztwo. Nie spodziewają się, że łużycka osada stanie się miejscem zbrodni. Jednak w szuwarach okalających łużycką osadę znalezione zostaje ciało Jakuba Mroka – mistrza złotnictwa, specjalisty od dawnej biżuterii i doskonałego fałszerza Inne promocje:  Maj Miesiącem Finansów to dłuższa promocja w Złotych Myślach. Wystarczy polubić podlinkowaną stronę na Facebooku, a wszystkie wymienione tam e-booki finansowe kosztują o 33% mniej. Lilka (14,94 zł; EPUB z DRM) – powieść Małgorzaty Kalicińskiej jest promocją tygodnia w Legimi. Miłośnikom programowania polecić mogę nowe wydanie Programming Windows® (10 USD w O’Reilly; EPUB+MOBI+PDF) – jest to obniżka o 80% w stosunku do zwykłej ceny. Książka ma bardzo ciekawy harmonogram – na razie dostaniemy „Consumer Preview eBook” oparty o wersję Windows 8 Consumer Preview – gdy wyjdą kolejne wersje Windows 8, książka zostanie zaktualizowana, ale kupienie jej wtedy będzie kosztowało więcej.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 