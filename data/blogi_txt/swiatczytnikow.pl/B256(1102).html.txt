Zaczynamy od przeglądu marcowych propozycji z Amazonu. Kindle Big Deal to promocja do 10 marca na kilkaset tytułów. Nie wszystkie są przecenione w Europie. Ale… szukajcie, a znajdziecie prawdziwe perełki. :-) Anathem ($1,99) – powieść Neala Stephensona z 2008 roku, wydana w Polsce jako „Peanathema”. Bardzo wysokie oceny – w Biblionetce 5,2/6, a w Lubimy Czytać 8,4/10. Jak to często u Stephensona bywa, ponad 1000 stron lektury. Mieszanka fizyki kwantowej, filozofii fenomenologicznej i innych wciągających pasji… Entuzjazm, z jakim Stephenson dzieli się swoimi teoriami i wyjaśnieniami, jest zaraźliwy. „Peanatema” to połączenie „Imienia róży” z „Diuną”. Autentycznie fascynująca pożywka dla umysłu.  („The Oregonian”) Fraa Erasmas jest młodym deklarantem z koncentu saunta Edhara, azylu dla matematyków, naukowców i filozofów, chroniących się przed zepsuciem dotykającym świata zewnętrznego (Saeculum) pod osłoną prastarego kamienia, odwiecznej tradycji i skomplikowanych rytuałów. Na przestrzeni wieków na zewnątrz, za murami koncentu, powstawały i upadały kolejne miasta i rządy. Trzykrotnie w dziejach świata nastawał mroczny czas przemocy zrodzonej z przesądów i niewiedzy, która unicestwiała zamknięte społeczeństwo matemowe. A jednak deklarantom za każdym razem udało się przetrwać kataklizm i dostosować do nowych realiów; po każdym pogromie żyli coraz skromniej i stawali się coraz mniej uzależnieni od techniki i dóbr materialnych. Jednakże Erasmas nie boi się świata zewnętrznego, extramuros. Od ostatnich Straszliwych Wypadków minęło wiele, wiele lat.  Into the Darkest Corner ($1,99) – debiutancka powieść Elizabeth Haynes, która ukazała się w Polsce trzy miesiące temu jako „W najciemniejszym kącie”. Zdobyła tytuł książki roku 2011 w księgarni Amazon UK. W LC ocena 8,1/10. W KDD książka oczywiście po angielsku, ale cytuję polski opis. „W najciemniejszym kącie” to niezapomniany thriller psychologiczny, który zachwyca misternie skonstruowaną intrygą i mistrzowskim budowaniem napięcia. Książka przedstawia wiarygodny obraz chorobliwej obsesji, który na długo pozostaje w pamięci czytelnika. Catherine Bailey jest singielką wystarczająco długo, by na pierwszy rzut oka rozpoznać smakowity kąsek. Lee – wspaniały, charyzmatyczny i spontaniczny – wydaje się mężczyzną idealnym. Znajomi Catherine, którzy po kolei ulegają jego urokowi, również podzielają tę opinię. Wkrótce jednak Lee ujawnia swoje prawdziwe oblicze, a miejsce czułości i namiętnego seksu zajmuje chorobliwa zazdrość. The Devil’s Star ($1,99) – kryminał znanego także w Polsce norweskiego pisarza Jo Nesbø, wydany u nas jako „Pentagram”. Ocena w LC: 7,4/10, w Biblionetce 4,8/6. Komisarz Harry Hole po kolejnej wpadce alkoholowej otrzymuje wypowiedzenie, ale z uwagi na okres urlopowy zostaje jeszcze włączony do śledztwa, które prowadzi komisarz Tom Waaler. Hole podejrzewa Waalera o związek ze śmiercią koleżanki-policjantki, Ellen Gjelten, ale wciąż nie ma na to dowodów. Harry Hole tropi seryjnego mordercę, który zastrzelonym przez siebie ofiarom odcina kolejne palce u rąk, a na miejscu zbrodni zostawia znak – pentagram. Hole odkrywa, że miejsca zbrodni układają się na planie Oslo w kształt pięcioramiennej gwiazdy. Policja zatrzymuje podejrzanego, który jednak okazuje się niewinny, jeśli chodzi o seryjne zabójstwa, jest natomiast przemytnikiem broni. Jego zeznania pomagają jednak komisarzowi dotrzeć do prawdy. Pentagram jest III częścią „Trylogii z Oslo”, na którą składają się „Czerwone Gardło” i „Trzeci klucz”. Inne tytuły  This Will Make You Smarter: 150 New Scientific Concepts to Improve Your Thinking ($2,99) – zbiór artykułów o tym, co możemy wyciągnąć dla siebie z różnych nowych odkryć naukowych. Recenzujący zgadzają się co do inspiracji, choć woleliby bardziej pogłębić niektóre tematy. The Reagan Diaries ($1,99) – dzienniki prezydenta USA z lat 1981-1989 (700 stron) to niesamowita okazja do poznania tego okresu z amerykańskiej perspektywy. Był to też okres, gdy o Polsce w polityce światowej było bardzo głośno, tak więc polskie sprawy przewijają się kilkanaście razy. New American Bible: Revised Edition ($1,99) – najpopularniejsze w Stanach katolickie wydanie całej Biblii wraz z komentarzem i przypisami. Przeczytanie znanych fragmentów po angielsku może być całkiem odświeżające. Trochę kiepska nawigacja, szczególnie na Paperwhite/Touch, żeby przejść do konkretnej księgi trzeba przejść do spisu treści na początku, dopiero na początku księgi mamy linki do poszczególnych rozdziałów. How the French Invented Love: Nine Hundred Years of Passion and Romance ($2,99) – wysoko oceniana historia literatury francuskiej od roku 1100 do dziś. The Jesuit Guide to (Almost) Everything: A Spirituality for Real Life ($1,99) – James Martin, autor popularnych książek o duchowości i religii tym razem szuka porad dla dzisiejszego człowieka w nauczaniu Ignacego Loyoli. Średnia ocena 4,8/5. The Victors ($2,99) – książka Stephena Ambrose oczywiście o II wojnie światowej,  tu skupia się na generale Eisenhowerze i jego ludziach. Z tego co wiem, nie była tłumaczona na język polski. Lamb ($1,99) – znany także w Polsce Christpher Moore w satyrycznej formie pisze o tzw. ukrytych latach Jezusa. EntreLeadership ($1,99) – Dave Ramsey, znana postać amerykańskiego biznesu i mediów opowiada, jak stworzył od zera wielomilionową firmę. Na 276 recenzji zaledwie dwie „jedynki” i średnia ocena 4,8/5. 1939: The Last Season of Peace ($4,91) – o tym jak wyglądała Wielka Brytania u progu II wojny światowej. Mere Christianity (C.S. Lewis Signature Classics) ($4,91) – jedna z najważniejszych książek teologicznych C.S. Lewisa, wydana u nas jako „Chrześcijaństwo po prostu”, tu niestety cena już jest „europejska”, co oznacza, że tłumaczenie w e-booku dostaniemy w podobnej cenie.  100 Kindle books for $3.99 or less - to druga miesięczna promocja Amazonu trwająca przez cały marzec. Jej nazwa nie jest niestety prawdziwa w Europie, bo większość tytułów wyceniana jest u nas drożej. Np. The Rise and Fall of the Third Reich o której już kiedyś pisałem jako o przykładzie adaptacji e-booka historycznego zamiast $2,99 kosztuje $6,14… Jedyne co udało mi się znaleźć godnego polecenia to The Exorcist: 40th Anniversary Edition ($2,99) – powieść oceniana równie wysoko co film. Promocje dnia w polskich księgarniach: Afryka, moja miłość (9,90 zł w Woblinku) – Carinne Hofmann opowiada o pieszej wyprawie przez krainę Koko w Namibii. Ocena 6,6/10 w LC. Kraj, w którym wciąż mieszka Lketinga, jej były mąż, i cała jego rodzina, Corinne odwiedza z córką, Napirai. Dziewczyna jest w Kenii pierwszy raz od niemal dwudziestu lat, gdy wyjechała jako małe dziecko. Poznaje swą afrykańską rodzinę, przyrodnie rodzeństwo, odwiedza miejsca, gdzie żyła niegdyś jej matka… Rzęsy na opak (9,99 zł w Nexto). Powieść Dawida Kornagi. Ocena 6,2/10 w LC. Gdzieś w Polsce. Zaniedbana, czynszowa kamienica. Małe mieszkanie. W wielodzietnej rodzinie Procyków ojciec popija, mama zajmuje się domem. Świat, poznawany przez nastoletnią i jeszcze bardzo naiwną Olę, daleki jest od ideału. Starszego brata pociągają mętne interesy, młodszy powinien iść do komunii. Ale za co ją urządzić? I wtedy ojciec słyszy w telewizji rozmowę o becikowym… Moje pierwsze samobójstwo (9,90 zł w Virtualo) – zbiór 10 opowiadań Jerzego Pilcha. Ocena 6,3/10 w LC. Miłośnicy pisarza znajdą tu oczywiście szalone uwielbienie dla damskich wdzięków, osobliwe przygody, czy mniej lub bardziej skryte popijanie. Natychmiast rozpoznają charakterystyczny, błyskotliwy, słodko- kwaśny styl. A jednak pobrzmiewa w nim coś nowego: to czarodziejski Pilch nostalgiczny, liryczny a nawet poetycki, odwołujący się do rodzinnych wspomnień, które pod jego piórem tajemniczo odrywają się od ziemi. Bogowie na balkonie (9,99 zł w Publio) – powieść Anji Snellmann o społeczności muzułmańskiej i starciu ze współczesnością. Przejmująca opowieść o młodej muzułmance i jej rodzinie, mieszkających od kilku lat w Finlandii. Anyżka chce być jak inne nastolatki. Malować paznokcie. Tańczyć flamenco. Chodzić na imprezy. Rozmawiać z chłopcami. Iść na koncert Madonny. Nic nadzwyczajnego. Nawet balkon chciałaby mieć zwyczajny, jak inni mieszkańcy kraju, do którego sprowadziła się z rodziną: obsadzony kwiatami, zachęcający do pogawędek. Zdaniem ojca każde z tych pragnień zasługuje na karę, a bicie to tylko jedna z jej form. Prasowa premiera W Drodze (11,40 zł za numer) – pismo dominikanów dostępne od ponad roku w Kindle Store trafiło także do Nexto. Wychodzi drożej niż w Amazonie, ale mamy do dyspozycji dwa formaty: EPUB/MOBI no i brak DRM – przez co można ją czytać np. na komputerze, co nie jest możliwe w przypadku edycji Amazonowej. Kończą się w niedzielę:  Must Read vol 4. w Woblinku to arcydzieła literatury światowej do 50 % taniej. Przykładowe tytuły: Ania z Zielonego Wzgórza (9,90 zł), Pokuta (17,90 zł), Ptasiek (13,90 zł), Dzieci północy (21,90 zł), Droga (12,45 zł). Promocja do 3 marca. Prawicowy punkt widzenia - Woblink proponuje książki prawicowych publicystów o 40 % taniej. Przykładowe tytuły: Mocarstwo  (13,80 zł) i inne powieści Wolskiego, Polactwo  (23,18 zł) - oraz inne tytuły Ziemkiewicza, Między Majdanem a Smoleńskiem – Paweł Kowal (14,94 zł). Promocja do 3 marca.   Pozostałe promocje tygodnia:  Fundacja „Zeszyty Literackie” 40% taniej w Publio – gratka dla miłośników Włoch i literatury wysokiego lotu. Promocja do 5 marca, m.in: Ewa Bieńkowska –  Spacery po Rzymie (8,86 zł), Zbigniew Herbert - Barbarzyńca w ogrodzie (12 zł), Barbara Toruńczyk - Żywe cienie (8,86 zł) Bookrage.org – to pakiet polskich autorów fantastyki wg zasady „płać ile chcesz” – pisałem o tym projekcie w osobnym artykule. Książki Neila Gaimana 50% taniej w Publio. Promocja do 5 marca. Taniej kupimy m.in. takie tytuły: Gwiezdny pył (10,90 zł), Koralina (10,90 zł), Rzeczy ulotne (14,19 zł), Amerykańscy bogowie (16,58 zł) Jak żyć? - poradniki w Virtualo o 20-40% taniej do 5 marca. Przykładowe tytuły: Bóg nigdy nie mruga (15,90 zł), Don’t Worry, Be Stoic: antyczna mądrość na trudne czasy (19,90 zł), Stoicyzm uliczny. Jak oswajać trudne sytuacje (23,90 zł) Norweskie kryminały w Virtualo - promocja na książki Kjella Oli Dahla do 5 marca. Fotografia i grafika -50% w eBookpoint - do 4 marca obniżka na 40 e-booków dla grafików i fotografów. Przykładowe ceny: ABC Photoshop CS6/CS6 PL (13,95 zł), Cyfrowa ciemnia. Komputerowy warsztat fotografa (21,95 zł), Fotografia cyfrowa według Davida Pogue’a (19,50 zł), Fotograf w podróży (23,50 zł), GIMP 2.6. Receptury (22,45 zł), Mamarazzi. Fotografowanie dzieci. Poradnik dla mam (23,50 zł), Sekrety mistrza fotografii cyfrowej. Lekcje ze Scottem Kelbym (15,99 zł),Twórcze ujęcie natury i krajobrazu. Obudź w sobie fotograficzny zmysł (19,50 zł), Ujęcia ze smakiem. Kulisy fotografii kulinarnej i stylizacji dań (23,50 zł) E-booki Benedykta XVI 40% taniej na Woblinku – szczególne wrażenie robi na mnie cykl „Jezus z Nazaretu”, w którym Ratzinger odczytuje z innej perspektywy teksty biblijne i wykorzystując badania historyczno-krytyczne przygląda się ponownie postaci Jezusa: Jezus z Nazaretu, Część I, Od chrztu w Jordanie do przemienienia (8,94 zł), Jezus z Nazaretu, Część II, Od wjazdu do Jerozolimy do Zmartwychwstania (13,74 zł), Jezus z Nazaretu. Dzieciństwo (16,90 zł) – nowość, wydana przed ostatnimi świętami. Promocja do 6 marca. Weekendowy deal w Złotych Myślach to pakiet dwóch e-booków Jacka Ponikiewskiego: Mentalizm (17,50 zł) – o tym jak odczytywać ludzkie słowa, gesty i myśli oraz Manipulacja neuroperswazyjna (17,50 zł) – o technikach manipulacji przydatnych w negocjacjach, ale i załatwianiu codziennych spraw. Pakiet jest tańszy i kosztuje 30,66 zł  - należy obie książki dodać do koszyka i podać kod 6TKNNAXD7FGU. John Lennon. Listy (19,95 zł w Legimi) – korespondencję Lennona opublikowano po raz pierwszy w 2012 za zgodą Yoko Ono.  Kilka e-bookowych premier Cormac McCarthy – Sodoma i Gomora (23,92 zł w Publio) czyli trzeci tom Trylogii Pogranicza, a także pozostałe tytuły o 50% taniej, przykładowo: Rącze konie (13,95 zł), Droga (12,45 zł), Krwawy południk (12,45 zł). Książki. Magazyn do czytania 1/2013 (6,99 zł w Publio) – nowy numer kwartalnika Agory dostępny jest również w prenumeracie – za 4 numery zapłacimy 24,99 zł. Do rzeczy (2,85 zł w Nexto) – piąty numer tygodnika Lisickiego jest już w formatach czytnikowych! Do ich pobrania konieczna jest rejestracja w Nexto, wtedy też obowiązuje podana cena. Kupimy też pierwszy numer Do Rzeczy Historia (5,70 zł), niestety tylko PDF. Wyznaję (19,90 zł w Publio) - po raz pierwszy Jaume Cabré i jego najważniejsza książka – po polsku! Powieść katalońskiego pisarza to podróż przez siedem wieków historii Europy i cztery kraje w głąb mroku rodzinnych tajemnic. Strategiczna wizja. Ameryka, a kryzys globalnej polityki (21,90 zł w Woblinku) – nowa książka Zbigniewa Brzezińskiego.  Promocje stałe:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Nie mam potwierdzenia, czy promocja jest przedłużona, ale widzimy ją wciąż po dodaniu książek do koszyka. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 