Parę dni temu spekulowałem o następcy DX, jako jeden z argumentów podając obniżki cen. No i mamy już kolejny argument. W ramach codziennej promocji Gold Box, nowy Kindle DX dostępny jest już za $299, również w wersji międzynarodowej. Oznacza to obniżkę z o 80 dolarów, z pierwotnej ceny $379. Promocja potrwa jeszcze przez 16 godzin. Czy kupować? Koszt z przesyłką do Polski oraz zaliczką na cło/VAT wynosi $390.  Według dzisiejszego kursu dolara jest to około 1070 złotych. Żaden 10-calowy czytnik nie kosztował jak dotąd mniej. Pamiętajmy jednak, że Kindle DX nie jest większą wersją Kindle 3 i choć ma nowy, świetny ekran Pearl, to ma też starsze oprogramowanie. Możliwe jednak, że następca DX jest coraz bliżej.  Jak pisałem poprzednio – trzeba ocenić,czy obecne funkcjonalności Kindle DX nam wystarczają i … kupować lub nie. :-)  Uzupełnienie z 16 kwietnia: No i już po promocji, DX z powrotem kosztuje $379. Zobaczymy co dalej. Czytaj dalej:  [Nieaktualne] Staruszek DX najtaniej w historii – tylko $169 [NIEAKTUALNE] Ostateczna przecena na Kindle DX – tylko $189! Wietrzenia magazynów ciąg dalszy czyli… powrót Kindle DX Kindle DX za $239 – wreszcie sensowna przecena 10-calowego weterana [Nieaktualne] Tylko dzisiaj: Kindle Classic za 59 dolarów! Kindle DX znów taniej + parę tytułów od $2,90 