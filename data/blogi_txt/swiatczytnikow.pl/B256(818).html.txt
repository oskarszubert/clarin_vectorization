Na Świecie Czytników dzieje się tak wiele, że chyba warto, abym co jakiś czas robił podsumowania. W listopadzie pojawiło się aż 38 artykułów, a odwiedzalność była mniej więcej taka jak w październiku, ale tym razem nie „popchnięta” przez linki z Wykopu.  Przyznam, że liczba 340 tysięcy odsłon wciąż mnie zaskakuje, bo to bardzo dużo jak na serwis niszowy, mniej więcej 1/4 tego co mają czołowe polskie blogi technologiczne jak Antyweb czy Spider’s Web. TOP 10 najpopularniejszych tekstów z listopada:  Konwersja: Jak przechytrzyć PDF-a? (warto pisać u nas artykuły gościnne!) Wolne Lektury na Kindle! Czytnikowe nowości z Targów Książki w Krakowie Witamy w konsumenckim niebie, czyli moje przygody z Amazonem (a raczej Amazonami) Kindle DX Graphite – pierwsze wrażenia z czytania PDF BuMato – nowy słownik angielsko-polski dla Kindle eClicto za 200 złotych – tania alternatywa z e-papierem? (już nie, bo magazyn w Stereo się wyczerpał, a na eksiazkach widziałem pierwszy post z pytaniem o sposób na baterię, no cóż, nie ukrywałem że to nie jest więcej warte) eBookpoint.pl – księgarnia z wysyłką na Kindle – i całkowicie bez DRM (to jest moim zdaniem wiadomość miesiąca dla wszystkich czytnikowców) Masz czytnik? Według Forbesa jesteś molem książkowym albo gadżeciarzem! Darmocha z Kindle Store: najazd książek kucharskich (nadal są darmowe, ale pamiętajcie, by sprawdzić cenę!)  Jak niektórzy z Was mieli okazję zauważyć, serwis miał przez jakiś czas problemy z wczytywaniem – mimo użycia cache jesteśmy już na granicy tego na co pozwala współdzielony hosting. Na razie wszystkie obrazki zostały wyeksportowane na serwery… Amazonu, czyli do usługi Amazon Simple Storage, w której można przechowywać duże ilości danych. Pierwsze 15GB transferu w miesiącu jest darmowe, ale to wystarczyło na pierwszy tydzień…  Tu małe ogłoszenie, jeśli ktoś ma doświadczenie z korzystania z VPS i chciałby coś polecić, to poproszę o kontakt lub namiary w komentarzach. Czytaj dalej: Taki był rok 2013 na Świecie Czytników Trzy lata Świata Czytników – odpowiedzi na Wasze pytania Warszawskie Targi Książki 2013 – co mają dla fanów e-booków? Wasze e-bookowe triki – rozwiązanie konkursu Lifehackera! Kilka uwag na trzy lata Świata Czytników Luźne dyskusje: lipiec 2013 