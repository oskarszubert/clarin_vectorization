Na anglojęzycznych blogach pojawiły się plotki, że Amazon bliski jest uruchomienia swojego sklepu w Rosji. Podobno finalizują umowy z miejscowymi dostawcami treści.  Piotr Kowalczyk z serwisu Ebookfriendly zwrócił moją uwagę na infografikę opublikowaną w serwisie Russia Beyond The Headlines. Co tam jest ciekawego?  70% czytelników książek w Rosji sięga po wersje elektroniczne – statystyka tak wielka, że aż trudna do przyjecia. Spośród nich 42% korzysta po prostu z komputera domowego, ale aż 38% sięga po czytnik e-booków, tylko 21% po tablet. Aż 92% ściąga po prostu książki z netu – a tylko 15% kupuje.  W artykule z serwisu Publishing Perspectives mamy kilka dodatkowych statystyk:  Rosyjski rynek legalnych e-booków w 2012 osiągnął 250 milionów rubli, czyli ok. 24 mln złotych. Jest to wciąż tylko 1% całego rynku książki. Warto zwrócić uwagę, że polski e-bookowy rynek oceniany bywa na 50 mln złotych, co nie tylko wg mnie jest zawyżone. Władymir Charitonow z rosyjskiego stowarzyszenia wydawców ocenia, że e-booki czyta w Rosji 20-22 milionów ludzi! Co ciekawe – jak dodał w komentarzach – większość wcale nie mieszka w Moskwie i Petersburgu, a na prowincji. Według wydawnictwa Ekimo, 95% e-booków ściąganych w Rosji to wersje pirackie, co przekłada się na wirtualną stratę w wysokości 4 milardów rubli (to oczywiście taki sam SF jak 250 milionów straty w Polsce) Wśród rosyjskich serwisów z e-bookami 60% rynku ma Litres.  Dodatkowo w komentarzach pod artykułem kilka osób z Rosji zwraca uwagę na to, że podstawową przyczyną piractwa jest po prostu brak treści. Rosjanie zorganizowali się sami – istnieją ogromne serwisy internetowe, które zawierają niemal każdą wskanowaną książkę. Tak więc łatwo sięgnąć po już opublikowany materiał, gorzej o jego kupienie. Brakuje też czytnikowego ekosystemu – najczęściej trzeba po prostu ściągnąć plik i wgrać go przez USB. Miejscowy potentat próbuje wprowadzić tani czytnik Litres Touch zintegrowany ze swoim sklepem. Jak traktować plotki o wejściu Amazonu do Rosji – nie mam pojęcia. Podobno zatrudnili już dyrektora operacyjnego tamtejszego oddziału i podpisują umowy z wydawcami. Ale z naszej perspektywy dobrze wiemy, że dopóki nie wejdą, to nie ma nic pewnego. :-) Amazon do tej pory Rosję traktował jak „czwarty świat”. Był to jeden z niewielu krajów, gdzie… nie można zamówić Kindle. Na stronie wersji international po wybraniu „Russian Federation” zobaczymy smutny komunikat:  Można było za to korzystać z Kindle for PC oraz sklepu Kindle. To, że od ignorowania tego rynku Amazon przejdzie od razu do otwarcia tam oddziału jest trochę dziwne. Biorąc jednak pod uwagę te 20-25 milionów e-czytelników, kasa wręcz leży na ulicy i firma Bezosa może się po nią schylić. Czytaj dalej:  Amazon przejmuje Goodreads i możliwe, że zintegruje go z Kindle Matrioszka czyli książka o Rosji i konkurs Virtualo sprzedało w 2013 roku prawie pół miliona e-booków Opowieści z Narnii debiutują jako e-book! Czytelnictwo e-booków w Polsce, czyli błąd statystyczny „Promocje to problem”, ale i jedyne skuteczne narzędzie – wywiad z szefem CDP.pl 