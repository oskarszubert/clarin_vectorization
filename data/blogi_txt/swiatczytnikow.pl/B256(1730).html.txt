Świat Czytników jest blogiem mojego autorstwa, ale wielokrotnie pojawiali się tutaj autorzy gościnni. Przypomnę kilka szczególnie popularnych artykułów.  Jak uszkodziłem swojego Kindle i co było dalej – Michał Tatuliński Witamy w konsumenckim niebie, czyli moje przygody z Amazonem (a raczej Amazonami) – Mikołaj Zacharow Rynek wtórny e-booków legalny? – Mariusz Wolczyk Gotowanie na ekranie, czyli gotuj z Kindle! – Atria Trzy sposoby na liczbę stron w e-bookach MOBI - KHRoN Kindle jako czytnik… mangi! – Paweł Jastrzębski Kombajn zwany Calibre. Czy warto go używać? – Rafał Kotyrba Rozliczanie zakupu Kindle „na firmę” – kilka kwestii podatkowych – Mieczysław Trautzel Z Kindle DX w tropikach – Swojak Bezpieczeństwo płatności kartą w sieci (a w szczególności 1-click) – Jan Makulec Amazon – hipermarket z jedną kasą – Szymon Adamus  Jak widać od gości pochodzi spora część wartościowej treści Świata Czytników. Masz do opisania jakiś ciekawy temat związany z e-bookami i czytnikami? Możesz dołączyć do grona autorów! Napisz do mnie (rd at webaudit.pl) z propozycją tematu. Sposoby publikacji są dwa. Przesyłasz mi gotowy tekst, ja go formatuję, dodaję np. nagłówki i zamieszczam. Albo zakładam Ci konto autora, możesz wprowadzić tekst samodzielnie, ja to tylko sprawdzę i opublikuję. To ma tę zaletę, że dostaniesz powiadomienia o wszystkich komentarzach. O czym warto pamiętać:  Zwykle nie akceptuję kilkuzdaniowych notek. Jeśli zabierasz się za jakiś temat, to zrób go porządnie i w miarę wyczerpująco. Pamiętaj o tym, że pojedynczy artykuł może przeczytać kilkanaście tysięcy osób. Styl powinien być zrozumiały dla jak najszerszego grona, nawet jeśli piszesz o tematach zaawansowanych. Warto znaleźć albo przygotować ilustracje do tekstu. O kilku tematach na Świecie Czytników nie piszę – np. chodzi o pozyskiwanie treści opublikowanych nielegalnie, modyfikacje oprogramowania Kindle naruszające gwarancję, albo o recenzje czytników niedostępnych oficjalnie w Polsce.  Zapraszam więc do kontaktu. Jeśli prowadzisz swojego bloga, publikacja może też być formą promocji. Czytaj dalej: Trzy lata Świata Czytników – odpowiedzi na Wasze pytania Kilka uwag na trzy lata Świata Czytników Warszawskie Targi Książki 2013 – co mają dla fanów e-booków? Taki był rok 2013 na Świecie Czytników Dzień Domeny Publicznej 2014 + konkurs na okładkę dla Wolnych Lektur Tylko dzisiaj: przejmujemy stronę eBookpoint! 