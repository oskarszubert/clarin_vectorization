Na stronie głównej Amazonu zobaczyłem dzisiaj promocję na tablety Kindle Fire w wersji międzynarodowej. Zaoszczędzimy do 40 dolarów, a w praktyce nieco więcej, jeśli dodać opłaty. Przecenione zostały trzy modele:  Kindle Fire HD: $134 za wersję 8GB – z opłatami $202 czyli ok. 621 zł. Jeśli zrezygnujemy z ładowarki, zapłacimy $190 (590 zł). Kindle Fire HDX: $204 za wersję 16GB – z opłatami $288 czyli ok. 884 zł Kindle Fire HDX 8.9: $354 za wersję 16GB – z opłatami $473 czyli ok. 1449 zł (w obu przypadkach ceny z ładowarką, która jest opcjonalna i darmowa, ale zwiększa koszty przesyłki).  Po szczegóły na temat tych tabletów odsyłam do artykułu z września. Piszę tam też o możliwości wykorzystania ich w Polsce. Akcja promocyjna trwa „przez ograniczony czas”, nie jest powiedziane, jak długo. Znacznie ciekawsza dla nas mogła być inna promocja…  Gdy wejdziemy na stronę Kindle Classic – możemy zauważyć, że w belce nawigacyjnej nawigacji widnieje cena „Today Only – $59″. Już raz Classic został tak przeceniony – 9 grudnia 2013. Ale cena produktu dodawanego do koszyka pozostaje bez zmian… Oto co zrobił nasz czytelnik: Wkładając produkt do koszyka pojawia się standardowa cena 89$. Kontaktując się ze sklepem np. przez chat należy powołać się na cenę podaną powyżej w pasku reklamy. Sprawdzone osobiście. Konsultant obniży cenę o 30$ Życzę pozostałym sklepom takiego podejścia do klienta :) Niestety kolejnemu naszemu czytelnikowi konsultant tak odpowiedział: I double checked on the link and confirmed that the $59 that you are seeing from our website is for orders that are being made within the US only and is not possible for international orders. I’m sorry for any confusion this caused you. Czyli – że sprawdził cenę i potwierdza że ona jest prawdziwa, ale tylko dla USA. Widzę, że na stronie wersji amerykańskiej reklamują jakąś dodatkową zniżkę na egzemplarze poserwisowe i może właśnie stąd się wzięła ta cena. To, że ją widzimy jest więc chyba jakimś błędem. Czytaj dalej:  Nowe tablety Kindle Fire HD i HDX wysyłane do Polski, ceny od 700 zł Kindle Fire HD ma wersję międzynarodową! Wysyłka od 13 czerwca. Appstore już działa w Polsce Kindle Classic w Niemczech za 49 euro Kindle DX znów taniej + parę tytułów od $2,90 Wietrzenia magazynów ciąg dalszy czyli… powrót Kindle DX Czy Kindle to taki „iPhone” wśród czytników? 