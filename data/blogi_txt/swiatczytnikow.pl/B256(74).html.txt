Gdy przeglądamy ofertę Kindle Store – to wśród różnych formatów widzimy też „Audible Audio Edition”. Wersje dźwiękowe ma większość popularnych książek, wyszukiwanie pokazuje aż 49 tysięcy pozycji, a kupujemy je poprzez połączony z Amazonem serwis Audible.com. W przypadku „Linchpin” Setha Godina widzimy cenę – niezbyt zachęcającą, choć jest też wersja „abridged”, czyli skrócona za 13 dolarów. Widzimy też jednak „Free with Audible 30-day free trial”. I faktycznie, możemy się zarejstrować i otrzymamy dwa „kredyty” na pobranie dowolnych książek. Jeśli w ciągu 30 dni wypiszemy się z programu, nic nie zapłacimy, jeśli nie – wtedy z naszej karty będzie pobierany miesięczny abonament ($14,95), za który dostaniemy jeden kolejny kredyt. Sposób rejestracji i wrażenia z korzystania opisał na swoim blogu Łukasz Żuchowski: Jak zdobyć Linchpina za darmo czyli Audible.com. Tam odsyłam po więcej szczegółów. Audiobooki z Audible możemy pobrać i odsłuchać bezpośrednio na Kindle, przy czym do pobierania wymagane jest łącze WIFI. Wyjątkiem jest oczywiście Kindle 4 „Classic”, który nie ma dźwięku. Nie jest to najwygodniejsza opcja. Cytując Łukasza: Wsparcie dla audiobooków w Kindle jest na poziomie bez wątpienia lepszym niż w aplikacji PC ale niestety gorszym niż w aplikacji na Android’a. Brakuje możliwości przeskoku do dowolnego miejsca w książce, jest za to podział na rozdziały. Czasami, gdy zmieniamy rozdział następuje krótka chwila opóźnienia, prawdopodobnie z uwagi na możliwości sprzętowe urządzenia. W przypadku audiobooków bardzo brakuje także funkcji synchronizacji postępu słuchania. Serwis ma też swoją aplikację pecetową (słabą) i Androidową (bardzo dobrą). Ja osobiście z Audible miałem niezbyt miłe doświadczenia, bo dawno temu się tam zarejestrowałem (jeszcze zanim w 2008 kupił ich Amazon) i miałem straszne problemy z wypisaniem się z ich różnych newsletterów i spamu wszelakiej maści. Nigdy nie było takich kłopotów z Amazonem, a obecnie do Audible logujemy się danymi z Amazona, miejmy więc nadzieję, że politykę prywatności dostosowali do nowego właściciela. Czytaj dalej:  Audioteka ma… e-booki, które nazywa „audiobookami+” [Prenumerata cykliczna w Nexto] – jak skorzystać z prenumeraty? Nowa oferta abonamentowa Legimi już ruszyła: miesiąc od 6,99 zł; czytniki od 479 zł Wystartował pierwszy Humble Audiobook Bundle Ruszyła aplikacja mobilna Publio + Agatha Christie na zachętę E-booki, które znikają z oferty 