Żywot Kindle DX jako produktu ciągnie się jak Moda na Sukces czy inny Klan, bo gdy się wydaje, że już zostanie zakończony, to Amazon go sobie przywraca do oferty i zmienia jego cenę.  Tym razem czytnik został przeceniony na 199 dolarów – czyli tyle samo ile kosztuje Kindle Paperwhite 3G pierwszej generacji. Takie same są też wyliczenia kosztów:  Z wysyłką, VAT-em i cłem płacimy 280 dolarów, czyli około 870 zł, choć dzięki przewalutowaniom trzeba około 30 zł do tego doliczyć. Gdyby ktoś zamawiał, przypominam o tym że warto w koszyku przełączyć walutę z PLN na USD, bo Amazon proponuje nam zbójecki przelicznik – w tym momencie 3,30 zł. Rada, rzecz jasna, odnosi się do zamówień wszystkich modeli Kindle. Razem z czytnikiem możemy dokupić oryginalną skórzaną okładkę przecenioną do $9,99. Więcej o nie ma co pisać, temat „czy warto dziś kupić DX” poruszyłem przy poprzedniej obniżce. Czytnik potwornie stary, ale konkurencja też niczego nowego ostatnio nie wypuściła. Za tę cenę za 10 cali, można znieść jego wady. Swoją drogą ciekawe wyszły wyniki ankiety pod tamtym postem – aż 77% posiadaczy DX było z niego zadowolonych. Z innych powrotów – Kindle Keyboard 3G, czyli model, który podbił swego czasu Polskę znów w sprzedaży… King, Cornwell, Card, Martin  w dziwnej obniżce Nie wiadomo na jak długo i w ramach jakiej promocji, ale Amazon właśnie obniżył ceny paru tytułów, popularnych rónież w Polsce:  The Shining - Stephen King ($2,90 $4,55) Ender’s Game - Orson Scott Card ($2,90 $3,99) The Bone Bed - Patricia Cornwell ($2,90) A Dance with Dragons - George R.R. Martin ($6,03) – 18 zł to alternatywa dla polskiego e-booka „Tańca ze smokami” :-) A Game of Thrones - George R.R. Martin ($6,02) A Storm of Swords - George R.R. Martin ($6,02) — choć tutaj lepiej chyba 4 tomy w jednym e-booku za $22. City of Bones - Cassandra Clare ($6,02) City of Ashes - Cassandra Clare ($6,02) Looking for Alaska - John Green  ($6,02) Te ceny mogą się zmieniać, dlatego trzeba być czujnym przed kliknięciem „Buy now”. Aktualizacja z 22:24 – 3 godziny minęły i ceny dwóch tytułów już poszły w górę… Czytaj dalej:  Wietrzenia magazynów ciąg dalszy czyli… powrót Kindle DX [Nieaktualne] Staruszek DX najtaniej w historii – tylko $169 [NIEAKTUALNE] Ostateczna przecena na Kindle DX – tylko $189! Kindle DX za $239 – wreszcie sensowna przecena 10-calowego weterana Nowe tablety Kindle Fire HD i HDX wysyłane do Polski, ceny od 700 zł Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 