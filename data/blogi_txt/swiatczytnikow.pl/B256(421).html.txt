Stało się to w niedzielę. Czytałem książkę leżąc na moim łóżku i w trakcie lektury zdarzyło mi się przysnąć. Kiedy się obudziłem, czytnik nadal leżał obok mnie. Po pewnym czasie włączyłem go i z przerażeniem zauważyłem, że górna prawa część ekranu się nie odświeża. Ciągle wyświetlana jest na nim część tapety, natomiast większy jeszcze kawałek wyświetlacza jest szary. Dolna część natomiast działa prawidłowo i normalnie.  Wybaczcie jakość zdjęcia, ale byłem roztrzęsiony i nie bawiłem się w ustawianie lamp błyskowych. No to klops, pomyślałem i wpadłem w panikę. Kindle miałem dopiero około 2 tygodnie i przeczytałem na nim zaledwie koło 5 książek. Oczywiście żadne restarty, czy resety nie pomagały. Musiałem go jakoś uszkodzić podczas snu. W poniedziałek zadzwoniłem do pomocy technicznej Amazona, wyjaśniłem swój problem. Miła pani poprosiła mnie najpierw o zrobienie resetu urządzenia, a gdy to nie pomogło, obiecała mi nowy (sic!) egzemplarz. W tej samej chwili złożyła dla mnie zamówienie, co wiązało się z pobraniem z mojego konta odpowiedniej sumy, oraz od razu zwrotem tej samej liczby dolarów. [Aktualizacja z 28.10.2011: zamiast telefonu możemy skorzystać z opcji chata, na której wyjaśniamy konsultantowi co się stało, np. "frozen screen"]. Ja tylko miałem odesłać swój uszkodzony czytnik do działu zwrotów. W dodatku mogłem po wysłaniu poprosić o zwrot poniesionych kosztów wysyłki. Uszkodzony czytnik odesłałem za pośrednictwem Pocztexu, co kosztowało około 140 zł. Amazon oczywiście zwrócił mi później tę sumę na konto (mniej więcej tę samą, ale to sprawa kursu wymiany walut i prowizji bankowych). Już w czwartek miałem nowego Kindle, który przyszedł w identycznym opakowaniu jak za pierwszym razem. W następnym tygodniu dostałem e-mail, że uszkodzony czytnik do nich dotarł. Jedyne co mnie to kosztowało to różnice w kursie dolara, jakie zabrał sobie mój bank, przy kupnie i sprzedaży dolarów. Jestem bardzo zadowolony z obsługi klienta Amazona, na pewno będą mieli we mnie zadowolonego klienta. Komentarz RD: witam na blogu pierwszego autora wpisu gościnnego (i zapraszam kolejnych). Jak widać, realizacja gwarancji w przypadku uszkodzenia Kindle przebiega bezproblemowo, nie tłumaczą się uszkodzeniami mechanicznymi czy winą klienta… Kupując czytnik możemy zakładać, że ew. problem zostanie rozwiązany po naszej myśli.  Czytaj dalej:  Oto, co czytałem w roku 2013 Nie śpię, bo czekam na robota Papier ma wciąż przyszłość… :-) Kundelki gryzą, czytelnicy czytają dalej – odpowiadam na kolejny felieton Marcina Mellera Papierowe sentymenty Marcina Mellera Mój pierwszy rok z Kindle Paperwhite – co się zmieniło w moim czytaniu? 