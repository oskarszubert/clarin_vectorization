Kiedyś Robert pisał o pliku My Clippings.txt, który zawiera nasze notatki i podkreślenia (plik można znaleźć w katalogu documents na Kindle) i o makro do Worda, które tworzy z pliku tabelkę. Jednak nie jest to najwygodniejszy sposób eksploatacji tego pliku, lepiej skorzystać z 2 przydatnych narzędzi. Clippings Converter W przypadku Clippings Converter trzeba się zarejestrować. Nie rozumiem, dlaczego, ale jest jak jest – osoby wybitnie leniwe proszę o przejście do opisu drugiego narzędzia :) Po rejestracji przesyłamy nasz plik My Clippings.txt. Następnie wybieramy jakie dane są nam potrzebne – zostawiamy je w górnym pasku, a resztę przesuwamy na dół. Możemy również wybrać regułę sortowania oraz typ informacji (notatka, podkreślenie, zakładka), a także książki, z których chcemy wyciągnąć informacje.  Teraz wystarczy wybrać format w jakim chcemy otrzymać nasze notatki. Według mnie najlepszy jest .xls – dostajemy tabelę złożoną z dwóch kolumn. W pierwszej jest tytuł książki, a w drugiej treść podkreślenia/notatki. Jeśli chcemy stworzyć plik z podkreśleniami z jednej książki to kopiujemy kolumnę z treścią i wklejamy do notatnika. A  potem tylko konwersja w Calibre i wrzucamy na Kindle.  Twórcy stale rozwijają swoje narzędzie i zapewnili mnie, że będą dodawali nowe opcje filtrowania, w celu wyodrębnienia z pliku np. tylko pojedynczych słów (w celu nauki języka obcego). Już teraz widać ulepszenia jak integracja z Evernote czy rekomendacja książek (w moim przypadku uparcie nic się nie pokazuje – możliwe, że funkcja jest w fazie testów). Duży plus za całkowicie bezproblemową obsługę polskich znaków. Claybavor Clipper Niestety druga aplikacja nie radzi sobie z polskimi znakami, ale za to nie wymaga rejestracji :)  Jednak jeśli polskie znaki nie są nam potrzebne do szczęścia to jest ona bardzo wygodna. Po wrzuceniu pliku otrzymujemy spis książek.  A po kliknięciu na jedną z nich wyświetlają się wszystkie notatki i podkreślenia, które w niej zrobiliśmy.  Mamy możliwość pobrania lub „wydrukowania” zarówno informacji z jednej książki jak i wszystkich naraz. Efekt pobrania po przekonwertowaniu na mobi w Calibre jest widoczny na obrazku poniżej (K4PC). A „wydruk” to po prostu format html. O tym, który format jest lepszy zdecydujcie sami.  Ciekawostki  Oba narzędzia bez problemu radzą sobie z normalnym tekstem. Jednak jeśli chodzi o bardziej skomplikowane rzeczy, jak np. wzory matematyczne to już nie jest najlepiej. Wzór matematyczny w My Clippings.txt wygląda tak: „cba2=+ =−()()222222acaacabacaacaacbcaccacaccaacac−−−−−+=+=+===− −−−−−−−”. My Clippings.txt możemy czytać na Kindle, a nawet robić w nim podkreślenia. Nie ma to sensu, ale jest taka możliwość :) Czasami My Clippings.txt staje się tak duży, że Kindle zapisuje podkreślenia coraz wolniej, wolnieeej, woooooolniej. Jeśli chcemy to przyspieszyć wystarczy usunąć plik z czytnika – oczywiście wcześniej go gdzieś kopiując. [Od RD: Spowalnianie na Kindle Keyboard może mieć też inną przyczynę — zbyt duży indeks] Usunięcie pliku My Clippings.txt nie usuwa zaznaczeń i notatek z książek – pozostają one przy każdej książce w pliku .mbp, o którym pisał Robert.  A Wy korzystacie z My Clippings? Obrabiacie w jakiś sposób jego treść? Czytaj dalej:  Mailem czy po kablu? Porównanie dwóch metod wrzucania książek na Kindle Jak wyczyścić informację o postępie w książce Kindle? Automatyczna aktualizacja książek z Kindle Store – włączać czy nie? Kindle Comic Creator – nowe narzędzie od Amazonu Jak tworzyć recepty za pomocą Calibre – krótki podręcznik Oprogramowanie 5.4.3 dla nowego Paperwhite – poprawa działania PDF, kolekcji i słownika 