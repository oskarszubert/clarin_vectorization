Ojciec.prl (12 zł w Publio; MOBI + EPUB) – to szeroko popularna nowa (i pierwsza) powieść Wojciecha Staszewskiego, reportera GW, znanego też jako popularyzator biegania w Polsce. To przejmujące wspomnienie dorosłego syna o dojrzewaniu w PRLu. Na dwóch planach – tym sprzed lat i współczesnym. Dowiadujemy się co zdarzyło się w latach 70. i 80. w M-2 w otoczeniu poniemieckiego pianina z Bydgoszczy, rudo-brązowej wersalki i pralki, którą rodzina za talony kupiła tuż przed stanem wojennym. Mamy tu wszystkie smaki i katastrofy ludowej ojczyzny: szkołę (z całym jej ówczesnym sztafażem), rodzinę (z życiem w bloku i trwogami dnia powszedniego), kolonie (z pogonią za przyjaźnią), górskie wędrówki z ojcem (z fascynacją dorosłością) i Papieża, Solidarność, stan wojenny, Jaruzela, zabicie Przemyka i Popiełuszki itd. To jednak nie PRL jest głównym bohaterem opowieści, ale współczesna relacja syn-ojciec. Syn, który teraz, jako dorosły człowiek musi zaopiekować się swoim niedołężnym ojcem. I tak syn staje się ojcem, a ojciec synem. To walka ojca z synem o tożsamość. Po fragmencie, który kiedyś przeczytałem na GW wiedziałem że to lektura obowiązkowa, trochę przypominająca „Dziedzictwo” Philipa Rotha, choć w polskich warunkach. Emil, czyli kiedy szczęśliwe są psy, szczęśliwy jest cały świat (8,50 zł w Virtualo; EPUB + MOBI) – powieść Jędrzeja Fijałkowskiego o przyjaźni między człowiekiem i psem. Oceniona na 7,1/10 w LC. To ciepła i sympatyczna opowieść o dogu, który nagle pojawił się w życiu człowieka, stając się tego życia niezbędnym elementem. Opowieść o wzajemnym poznawaniu, rozmowach (tak, tak, ten pies rozmawia), o ludzkich i psich obyczajach, słabościach jednych i drugich, o tworzącym się związku psa z człowiekiem, który nigdy nie będąc przesadnym miłośnikiem zwierząt, nagle został postawiony wobec faktu, że ktoś na czterech łapach koniecznie chce zostać jego przyjacielem, nie odstępuje go na krok i wymaga wzajemności. Opowieść o próbach porozumienia dwóch odrębnych światów, które tak naprawdę wcale nie są odrębne. Montaż komputera PC. Ćwiczenia praktyczne. (9,73 zł w eBookpoint; MOBI+EPUB+PDF) – kto jeszcze składa sobie komputer? Na przykład ja, odkąd się przekonałem, że jednak laptop z tymi samymi komponentami nie chodzi tak dobrze jak desktop. Wprawdzie dzisiaj już dobry komputer stacjonarny wcale nie jest tańszy od laptopa, ale możliwość wpływania na każdy element jest zaletą. I ten dreszczyk emocji przy wciskaniu „Power” – pójdzie czy nie? Dowiesz się, w jaki sposób wybrać odpowiednie komponenty, a następnie poprawnie je zmontować i optymalnie skonfigurować. Ogromnym atutem tej książki są zdjęcia, dokładnie obrazujące każdy z etapów montażu. Ponadto zdobędziesz tu informacje na temat procedury pierwszego uruchomienia komputera oraz typowych problemów, które możesz wtedy napotkać. Jeżeli chcesz poznać tajniki sprawnego składania komputerów, to znalazłeś idealny podręcznik! Inne promocje:  Wydawnictwo Złote Myśli do końca niedzieli przeceniło o 50% trzy pozycje, wszystkie w formatach PDF+EPUB+MOBI: Tajniki warsztatu legendarnego copywritera (10,95 zł), Uwolnij pewność siebie (9,95 zł), Pozytywny egoista (9,95 zł). eBookpoint ma do końca niedzieli 25% zniżki na całą ofertę wydawnictwa Insignis – znajdziemy tam m.in. Clarksona,  Bowdena („Assasin Creed), a także cykl „Metro” Dmitrija Głuchowskiego. Druga książka gratis – to promocja wydawnictw BC Edukacja oraz Akcent w księgarni Legimi. Jeśli zamówimy dwie książki – drugą (tańszą) dostaniemy gratis. Fabrykantka aniołów (17,45 zł w Legimi; EPUB + MOBI) – to promocja tygodnia w Legimi. Ten skandynawski kryminał Camilli Läckberg dostępny jest również w MOBI oraz bez DRM. Wciąż aktywna jest „awaryjna promocja” Woblinka, w której można pobrać 3 książki po podaniu maila. Książki zmieniają się w ciągu dnia, więc warto zaglądać tam co jakiś czas. Po ściągnięciu warto też sprawdzić czy działa – bo czasami pliki ściągają się niekompletne.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 