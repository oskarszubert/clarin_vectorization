W ubiegłą środę wszyscy, którzy poszli do kiosków mogli zobaczyć Gazetę Wyborczą z nietypową pierwszą stroną.   Pierwsza strona została ujęta w ramkę z obudowy Kindle Touch. Jest to oczywiście reklama wydania Gazety Wyborczej w Kindle Store. Mamy więc do czynienia z wydarzeniem historycznym – jeśli się nie mylę, wydanie czytnikowe po raz pierwszy trafia do „głównego nurtu”. Dzięki temu wielu przeciętnych czytelników GW dowiedziało się po raz pierwszy o istnieniu czytnika Kindle. I chyba niektórzy potem poszli do Google, bo liczba wejść na słowo „Kindle” była w środę nieco większa niż we wtorek i poniedziałek… Reklama jest oczywiście trochę kontrowersyjna, bo bez sprawdzenia dalej, można wysnuć wniosek, że Kindle to kolejne urządzenie, gdzie można sobie obejrzeć kolorowe PDF – nic specjalnego. Na stronie promocyjnej w wyborcza.pl są już jednak zrzuty z czytnika. Czytanie ze zrozumieniem się przydaje Wyborcza wystartowała też z kampanią promocyjną, u nas też jest pasek pod każdym artykułem. Promocja ta nie pozostała bez echa na różnych blogach technologicznych. Czasami jednak troszkę ręce opadają – Tomasz Boguszewicz, jeden z blogerów na Spider’s Web opublikował tekst pod wiele sugerującym tytułem: „Gazeta Wyborcza na czytniki Kindle jest OK – ale uważaj na portfel”. W podsumowaniu czytamy: „W Wyborczej na Kindle nie zabrakło haczyka”. Na co ma uważać użytkownik Kindle? Ano na to, że gdy klikniemy „Subscribe”, to zapisujemy się na 14-dniowy darmowy okres próbny i jeśli nie anulujemy, to potem płacimy po prostu za prenumeratę miesięczną. Jest to standardowa praktyka Amazonu i zawsze wydawało mi się, że jest to korzyść dla czytelnika – w końcu bez opłat można sobie poczytać gazetę przez dwa tygodnie i wtedy zdecydować, czy pozostajemy, czy anulujemy. Ale dla niektórych szklanka będzie zawsze w połowie pusta… Jest lepiej Co się zmieniło w subskrypcji Wyborczej? Doszło parę dodatków. Obecnie jest Gazeta Stołeczna, Duży Format i sobotni Magazyn Świąteczny. Wysokich Obcasów wciąż nie ma. Jeśli ktoś ma potrzebę, może zainstalować receptę do Calibre i pobierać te artykuły, które są ogólnie dostępne na stronach internetowych GW. Ogólnie, patrząc na jakość wydań polskich pism na Kindle wydaje się być znacznie lepsza od tego co oferują np. pisma amerykańskie. Zastanawiam się, skąd to się bierze – może z tego, że dla polskich pism wersja Kindle jest też szansą łatwego dotarcia do użytkowników iPada, iPhone oraz urządzeń opartych na Androidzie. Wyborcza w Kindle dla iPada nie prezentuje się znacznie gorzej od aplikacji dedykowanych – oczywiście nie ma bajerów w rodzaju galerii, ale nawiguje się bardzo przyjemnie. Czytaj dalej:  Gazeta Wyborcza łączy paywalla, prenumeratę na czytniki i aplikacje Gazeta Wyborcza nareszcie w Publio. Cała, z dodatkami! Magazyn „W Punkt” w wersji na czytniki! Oto, co czytałem w roku 2013 Dlaczego e-wydania bywają „piątym kołem u wozu” dla wielu redakcji? Rzeczpospolita ma wersję na Kindle! 