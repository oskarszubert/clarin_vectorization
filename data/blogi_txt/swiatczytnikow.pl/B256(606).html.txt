Manubia.pl, serwis analizujący aukcje z Allegro przygotował zestawienie sprzedaży rzeczy związanych z Kindle. Dane opublikował wczoraj Antyweb. Co z nich wynika? W poniższej tabelce można zobaczyć wielkość sprzedaży z dwóch ostatnich miesięcy 2011 (od 28 października do 31 grudnia).    Model Liczba sztuk   Kindle Classic 2846   Kindle Touch 1037   Kindle 3 / Keyboard 740   Kindle Fire 120   Kindle DX 51   Kindle 2 4 Czy to dużo, czy mało? Grzegorz Marczak z Antywebu zadał słuszne pytanie – gdzie te prognozowane dziesiątki tysięcy? Jak pamiętamy, firmie Nexto wyszło że w Polsce jest 60 tysięcy czytników. Bartek Roszkowski uzupełnił to w komentarzach: W zeszłym roku w czerwcu robiliśmy badanie rynku dla Nexto.pl, także pod kontem posiadanego sprzętu. Z badania wyszło nam, że ok. 60% użytkowników czytników w Polsce (to dane czysto statystyczne i nie na pełnej grupie) jest posiadaczem Kindle. Z wywiadów przeprowadzonych z dystrybutorami alternatywnych e-czytników wynika, że sprzedali oni w Polsce zapewne już ok. 40 tys. sztuk łącznie (to dane mocno szacunkowe, bo nikt nie podaje czy to rzeczywista sprzedaż do konsumentów, czy tylko sprzedaż do sieci sprzedaży). Jeśli uznać by nasze dane za wiarygodne to 60 tys. jest idealnie zgadzającą się z szacunkami we wpisie (suma to 100 tys. czytników, w tym 60 tys. to Kindle, 40 tys. to inne czytniki). Różnicę w tych liczbach łatwo wyjaśnić. Większość ludzi zamawiających wersje Classic i Keyboard korzysta po prostu z Amazonu. O tym dlaczego nie zawsze warto kombinować z Allegro – już pisałem. Inaczej może być z Touch, który to model wciąż dostępny jest tylko w Stanach i po świętach nic się nie zmieniło. Sytuacja jest podobna w przypadku tabletu Kindle Fire – 120 osób, to i tak sporo, biorąc pod uwagę małą przydatność tego urządzenia poza USA. Popularność Kindle DX odzwierciedla jego cenę, a cztery egzemplarze Kindle 2 zaplątały się jako używki. Poza 4800 sztukami Kindle, sprzedały się też 5382 inne przedmioty związane z Kindle – etui, okładki, lampki itd. Sporo osób robi tak, że kupując Kindle w Amazonie, potem idzie na Allegro po dodatki, których jakość, jak to z chińszczyzną, jest różna, ale są zdecydowanie tańsze od produktów Amazona czy Marware. Wniosek z zestawienia jest  jeden – wersja Kindle Classic zdecydowanie dominuje wśród zakupów na Allegro. Zdziwiłbym się, gdyby było inaczej, w końcu jest to najtańszy model. Prawdopodobnie jeśli doczekamy się amazon.pl – to właśnie wersja podstawowa Kindle będzie tym modelem sprzedawanym u nas. Czytaj dalej:  [nieaktualne] Kindle Keyboard 3G wrócił do sprzedaży! Jak odróżnić od siebie PW2 i PW1? Ku przestrodze: przykra sytuacja z aukcji Kindle Jeden, samotny… Kindle Touch 3G wrócił do sprzedaży Wietrzenia magazynów ciąg dalszy czyli… powrót Kindle DX Kindle Fire HD ma wersję międzynarodową! Wysyłka od 13 czerwca. Appstore już działa w Polsce 