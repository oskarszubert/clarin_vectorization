5 kwietnia ukazały się wyniki badania przeprowadzonego w Stanach przez Pew Internet   American Life Project. Cały raport „The Rise of e-reading” (68 stron, PDF) można pobrać z ich strony. Badanie przeprowadzono na prawie 3 tysiącach osób. Najciekawsze są statystyki:  21% Amerykanów przeczytało e-booka w ubiegłym roku. 19% Amerykanów posiada czytnik e-booków. Czytający e-booki przeczytali średnio (wartość mediany) 13 książek w ubiegłym roku, a czytający zwykłe książki – 8 książek. Posiadacze czytników czytają częściej niż posiadacze tabletów, choć tutaj różnica nie jest ogromna. 80% czytnikowców czyta przynajmniej kilka razy w miesiącu – robi to 64% posiadaczy tabletów. 42% e-czytelników stwierdza, że czytają teraz częściej.  Z jakich czytników korzystają Amerykanie? Kindle prowadzi zdecydowanie i ma 62% udziału w rynku. Potem jest Nook, który ma 22%.  Inne marki się nie liczą – np. Sony to tylko 2%. Co ciekawe 9% pytanych posiadaczy czytników nie potrafiło powiedzieć jaką markę posiadają. Wśród tabletów dominuje iPad (61%), na drugim miejscu jest Kindle Fire (14%) i potem Samsung Galaxy (5%). Dominacja Kindle wśród czytników wygląda podobnie w Polsce. Parę dni temu na facebookowym profilu Virtualo pojawiło się pytanie: z jakiego czytnika korzystacie. Wyniki są oczywiste:  W tym momencie Kindle ma 341 głosów, Onyx Boox 42 głosy, dopiero potem urządzenia z Androidem oraz iPad. Inne czytniki dostały mniej niż 10 głosów. Zanim ktoś krzyknie, że taka ankieta nie jest reprezentatywna – no co jak co, ale śledzącymi profil Virtualo powinni być polscy czytelnicy e-booków, a jeszcze w ubiegłym roku firma przyciągała głównie posiadaczy innych czytników niż Kindle. Dlatego sądzę, że proporcja Kindle i innych czytników odzwierciedla strukturę polskiego rynku. Mam zresztą plan, aby korzystając z zasięgu Świata Czytników (oraz kilku zaprzyjaźnionych serwisów) zrobić trochę poważniejsze badanie, którego wyniki pozwolą nam się policzyć i lepiej poznać. Czytaj dalej:  Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Dwa testy czytników i jak je czytać: Komputer Świat, PC Format Jaki czytnik będzie najlepszy do przeglądania internetu? Test Nook Simple Touch – część II: jako „prawie tablet” z e-inkiem Nook i Android – jakie aplikacje zainstalować na czytniku? Kobo Aura – prawie jak tablet 