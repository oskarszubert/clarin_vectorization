Przyjąłem zaproszenie Legimi do Pojedynku Ekspertów, w którym będziemy rozmawiali o tym, jakie dziś warto wybierać urządzenia do czytania.  Ja będę oczywiście mówił o zaletach czytników. Moim rozmówcą będzie Przemek Pająk z bloga Spider’s Web (a także twórca splay.pl), który twierdzi, że los czytników jest przesądzony, a więc to samo, co różni eksperci powtarzają od wielu lat. :-) Moderatorem będzie Mikołaj Małaczyński z Legimi. Spotkamy się w poniedziałek, 27 maja 2013 w samo południe w Bibliotece UW (niestety chyba bez publiczności na żywo), a nasza rozmowa będzie transmitowana online. Na stronie Pojedynku można wyrazić swoją opinię, na razie za tabletami jest zaledwie 6 osób, za czytnikami ponad 20. ;-) Każdy kto doda opinię, dostanie 14 dni darmowego testowania usługi Czytaj bez Limitu (na tablety), albo kod rabatowy na 50% na dowolnego e-booka z oferty Legimi. PS. Jedno słowo komentarza, bo pytania już się na Facebooku pojawiły. Po co biorę udział w takiej akcji? Z naszego „czytnikowego” punktu widzenia, dyskusja trochę nie ma sensu, bo my już jesteśmy nawróceni na e-papier. :-) Ale zawsze liczę na to, że jakieś echa pojedynku przebiją się do ludzi, którzy jeszcze z czytników nie korzystają i będzie to dla nich okazja do zorientowania się, że jest taka technologia. Bo jak pisałem wczoraj, ta świadomość wcale nie jest powszechna. Czytaj dalej: Warszawskie Targi Książki 2013 – co mają dla fanów e-booków? 10 tysięcy na Facebooku :-) i o tym, co trzeba zrobić, żeby nas czytać… Taki był rok 2013 na Świecie Czytników Trzy lata Świata Czytników – odpowiedzi na Wasze pytania Dzień Domeny Publicznej 2014 + konkurs na okładkę dla Wolnych Lektur Kilka uwag na trzy lata Świata Czytników 