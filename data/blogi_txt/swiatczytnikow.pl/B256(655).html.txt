Liczba lubiących profil Świata Czytników na Facebooku zbliża się do tysiąca, a liczba wizyt na stronie przekracza już 50 tysięcy miesięcznie. Z tej okazji pierwszy w historii tego bloga konkurs! Co trzeba zrobić? Napisz w komentarzu do tego wpisu: jak wyglądała Twoja przygoda z czytnikiem. O czym możesz napisać:  Twój pierwszy kontakt z czytnikiem i książkami w formie elektronicznej. Zaskoczenie? Zdziwienie? Rozczarowanie? Jak to się stało że zacząłeś (lub zaczęłaś) czytać na Kindle albo innym tego typu urządzeniu? Co czytasz i w jakim momencie? Jak reagują na Twoje czytanie inni? Czy miałeś jakieś nietypowe sytuacje związane z czytnikiem?  Nie oznacza to oczywiście, że trzeba pisać o wszystkim – to wypowiedź konkursowa, a nie wypracowanie. :-) Pamiętaj, aby podać w formularzu prawdziwy adres e-mail. Dzięki temu będę mógł się skontaktować z autorem. Czasu na napisanie będzie tydzień, do soboty, 25 czerwca 2011. W poniedziałek 27 czerwca ogłoszę zwycięzców. Nagrody Autorzy trzech najciekawszych wypowiedzi otrzymają wybraną przez siebie książkę (lub książki) z Kindle Store o wartości $25.  Książki zostaną wysłane jako „Kindle gift” na podany adres. W momencie gdy taką książkę zaakceptujesz, zostanie zapisana na Twoim koncie i będzie już Twoją własnością. Jaka wypowiedź jest ciekawa – przede wszystkim taka, która przekonuje mnie i innych do korzystania z czytników, ale też pokazuje oblicze e-czytania inne niż znaliśmy. :-) Możesz od razu pochodzić po Kindle Store i w komentarzu napisać jaką książkę chcesz dostać, albo zdecydować się później. Oczywiście najlepsze wypowiedzi zacytuję też w osobnym wpisie. Uwagi dodatkowe  Aby wziąć udział, nie trzeba mieć Kindle, książka zostanie wysłana przez Amazon na adres mailowy i będzie można ją otworzyć np. w Kindle for PC, albo na innym urządzeniu. Czasami komentarz zostaje wyłapany przez filtr antyspamowy, nie ma jednak obawy, zostanie potem z niego wyciągnięty. Przez następny tydzień będę na urlopie, dlatego nie będę w stanie tego zrobić od razu. Szanse na wygraną są trzy, dlatego nie zapomnij podzielić się ze znajomymi linkiem do tej strony!  Czytaj dalej:  Twórca Spider’s Web wchodzi w relację… z Kindle Papierowe sentymenty Marcina Mellera Trzy lata Świata Czytników – odpowiedzi na Wasze pytania Mój pierwszy rok z Kindle Paperwhite – co się zmieniło w moim czytaniu? Jeszcze wiele miesięcy budowania świadomości o tym, czym są czytniki Kundelki gryzą, czytelnicy czytają dalej – odpowiadam na kolejny felieton Marcina Mellera 