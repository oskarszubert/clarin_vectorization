Rekordową do tej pory sprzedaż w promocjach dnia miała sierpniowa przecena na „Lód” Jacka Dukaja z Publio. Księgarnia idzie za ciosem i przeceni trzy kolejne tytuły. A jakie? Wybierzcie sami! Na stronie Publio można wybrać jedną książkę Jacka Dukaja, którą chcemy kupić za 9,90 zł. Trzy pozycje, które dostaną najwięcej głosów, zostaną przecenione kolejno w dniach 18, 19 i 20 września. Do wyboru 9 tytułów:  Inne pieśni Lód Xavras Wyżryn i inne fikcje narodowe Extensa Czarne oceany Córka łupieżcy W kraju niewiernych Perfekcyjna niedoskonałość Król Bólu  Po oddaniu głosu (trzeba być zalogowanym), możemy uzasadnić swój wybór i wziąć udział w konkursie. Nagrody za najciekawsze uzasadnienia to Kindle Classic oraz trzy bony po 50 zł na zakupy w Publio. Bardzo jestem ciekaw, jaka opcja wygra – czy zmobilizują się ci, którzy nie załapali się na „Lód”, czy też konkurs zdominują inne tytuły. Zabawa trwa do 17 września. 