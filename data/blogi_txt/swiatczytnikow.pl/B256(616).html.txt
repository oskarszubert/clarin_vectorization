Miesięcznik „Detektyw” jest chyba jedynym znanym mi magazynem, który wygląda tak samo od jakichś 20 lat. Zawsze ten sam format, szary papier, czarno-czerwony druk. Wielka jest siła przyzwyczajenia czytelników.  Dlatego zaskoczyła mnie informacja, że tak konserwatywne pismo pojawiło się w edycji czytnikowej. Pliki EPUB i MOBI można kupić ze strony o mało intuicyjnym adresie ebooki.107aleja.pl. Początkowo wzbudzało to nawet moje podejrzenia, np. brak regulaminu i częściowo nieprzetłumaczony interfejs, ale dane firmowe są, płatność przez przelewy24, a informacja pochodziła z domeny wydawcy. Inna sprawa, że na stronie oficjalnej nie ma nawet linku. Dostępne są dwa ostatnie numery – sierpień i wrzesień oraz wydanie specjalne. Bez multiformatu, trzeba wybrać między EPUB i MOBI. Kupiłem więc na próbę jeden numer. Jak na zakup za całe 2,99 zł formularz rejestracji przeraża rozmiarami:  Po kupnie widzimy nieprzetłumaczone części.  Dalej jednak wszystko idzie sprawnie – od razu mogę pobrać plik, tak samo dostałem maila z potwierdzeniem. Opcji wysyłki na czytnik brak. Sama gazeta w formacie MOBI przygotowana została jako książka – ma książkowy, nie magazynowy spis treści. Zrzuty ekranowe z Kindle Paperwhite: Artykuły sformatowane są poprawnie i zawierają szczątkowe ilustracje.   Czego mi brakowało to… kryminalnej zagadki rysunkowej, która zawsze znajduje się na ostatniej stronie drukowanego magazynu. Byłoby trochę roboty z przeniesieniem jej do formatu czytnikowego, ale nie jest to coś bardzo trudnego. Generalnie dla czytelników „Detektywa” będzie to pewnie ciekawa alternatywa, żeby ulubione czytadło zabrać np. na wakacje. Wrażenie psuje jednak skomplikowany proces zakupu. Zastanawiam się co stoi za decyzją wydawcy o samodzielnej sprzedaży – może lepiej byłoby jednak dogadać się z którąś księgarnią? Czytaj dalej:  Magazyn „W Punkt” w wersji na czytniki! Magazyn „Rebel Times” na czytniki – coś dla miłośników gier planszowych Literadar wraca na czytniki po ponad rocznej przerwie Gazeta Wyborcza łączy paywalla, prenumeratę na czytniki i aplikacje „Czas fantastyki” za darmo na czytniki! Rzeczpospolita ma wersję na Kindle! 