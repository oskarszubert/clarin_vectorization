Aktualizacja z 8.01: Książka ma z powrotem zwykłą cenę. Dzisiejszy Kindle Daily Deal daje nam możliwość poszerzenia swoich muzycznych horyzontów. 1,000 Recordings to Hear Before You Die ($0,99) to jeden z leksykonów, które można znaleźć w działach muzycznych wielkich sklepów. Mamy tu recenzje 1000 albumów ze wszystkich możliwych gatunków muzycznych. Od muzyki klasycznej, przez jazz, rock, folk, bluesa, aż do hip-hopu i współczesnego popu. W papierowym oryginale książka ma 1025 stron. I to widać w wersji elektronicznej. Każda płyta jest opisana całkiem dokładnie, do tego dostajemy porady, czego posłuchać, gdy dana płyta nam się spodoba. Tak wygląda książka w moim Kindle for PC (układ 3-kolumnowy dostaje się po zmniejszeniu wielkości tekstu).   Tutaj akurat dość znani twórcy – George Harrison, PJ Harvey czy Georg Friedrich Händel, ale w momencie gdy pojawia się jazz, country czy folk, to są nazwiska, które trudno skojarzyć. I tak ma być, skoro poradnik ma coś doradzić, a nie tylko utwierać w gustach. Choć oczywiście kontrowersje zawsze będą. Książka ma 86 recenzji, wśród negatywnych dominują opinie, że taki leksykon skierowany jest do snobów, albo jak oni mogli nie napisać o żadnej płycie Iron Maiden! Sensowniejsza jest krytyka układu książki – jest on alfabetyczny, zatem po Bachu dostaniemy Joan Baez – no a w przypadku dokonań muzyki klasycznej czasami dana płyta jest pod nazwiskiem kompozytora – a czasami wykonawcy. To trochę przeszkadza w nawigacji. Tak czy inaczej, do 1,000 Recordings to Hear Before You Die będę zaglądał (podobnie jak zaglądam do papierowego Gramophone Classical Music Guide), bo oczywiście o przeczytaniu nie ma tutaj mowy. :-) Cena 99 centów – teoretycznie do jutra do 9 rano, ale możliwe że będzie trochę dłużej. Dzisiaj niższą cenę dla nas włączono dopiero po południu i dopiero teraz mogłem o tym napisać. 