Na ciekawe liczby natrafiłem w artykule „Prasa katolicka na wirażu?” w portalu deon.pl. Zostało tam wymienione pismo „W drodze”, prowadzone przez dominikanów, które jest jak dotąd jedynym polskim miesięcznikiem w Kindle Store. Według artykułu pismo prenumeruje na Kindle ponad 400 osób, podczas gdy wersję papierową 1800 osób. Średnia sprzedaż „W drodze” w tym roku wynosi 6500 egzemplarzy – i co ciekawe, rośnie od paru lat, choć nie jest to trendem w prasie katolickiej. To nie są wielkie liczby – w zasadzie gdy je przeczytałem, to wzbudziły we mnie podziw dla redakcji, że udaje jej się utrzymywać pismo przy tak małym nakładzie. Ale jednocześnie te liczby pokazują, że w przypadku mniejszych pism prenumerata elektroniczna może być bardzo znacząca. 400 subskrypcji na Kindle to około 20% wszystkich prenumerat. A więc warto się liczyć z użytkownikami czytników. Wcześniej, w październiku 2011 Polityka ujawniła, że wersja na Kindle sprzedaje się w 2100 sztuk tygodniowo, w maju 2012 było to już 3300 abonentów. Inni wydawcy na razie nie podają wielkości sprzedaży. PS. Za link do artykułu serdecznie dziękuję Rafałowi Kozłowskiemu. Czytaj dalej:  Prenumeraty cykliczne w Nexto – czy się przyjmą? Specjalny (i darmowy) numer miesięcznika „W drodze” Gazeta Wyborcza łączy paywalla, prenumeratę na czytniki i aplikacje Prenumeraty cykliczne z Nexto – podsumowanie i ostatnia seria kodów [Prenumerata cykliczna w Nexto] – jak skorzystać z prenumeraty? Prenumerata cykliczna – seria artykułów Nexto i Świata Czytników 