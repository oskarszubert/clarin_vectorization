Popularny wśród użytkowników Kindle serwis Instapaper dorobił się nowego wyglądu. Na razie nie ma jednak wielu nowych funkcji, które by nas interesowały. Przypomnę, że Instapaper pozwala na „odroczone” czytanie artykułów ze stron internetowych na naszym czytniku. Działa to tak, że jeśli w ciągu tygodnia trafię na jakiś ciekawy artykuł, wysyłam go przy pomocy zakładki do Instapaper. Raz w tygodniu, w piątek dostaję prosto na czytnik gazetkę ze wszystkimi tekstami, jakie ostatnio dodałem. Dzięki temu mam wartościową lekturę na pół godziny czy godzinę. Szerzej o Instapaper pisałem ponad dwa lata temu, w kolejnych artykułach Rafał Kotyrba opisywał mniej znane funkcje, a także wyjaśniał, co daje płatna wersja serwisu, która kosztuje dolara miesięcznie. W zasadzie jeśli wszystko sobie poustawiamy (zakładka/wtyczka w przeglądarce, adres do wysyłki na Kindle), to można na stronę Instapaper w ogóle nie wchodzić. Dlatego wielu z Was pewnie umknęła zmiana wyglądu serwisu, która nastąpiła w sierpniu tego roku. Większość funkcji, które nas interesują znajdziemy w dolnym lewym rogu, np. ustawienia wysyłki na Kindle - podajemy tam swój kindlowy mail oraz moment, w którym ma nastąpić wysyłka.  W ustawieniach nowa jest chyba możliwość importu tekstów z kont Readability oraz Pocket. Może to ułatwić przesiadkę, choć z Readability również można wysłać całą paczkę na Kindle. Jeśli chodzi o eksport i zapisywanie – funkcja trafiła do prawego górnego rogu – mamy do wyboru ściągnięcie MOBI/EPUB, wersji do druku oraz RSS.  Warto też zajrzeć na stronę How to Save, gdzie znajdziemy: Skryptozakładki dla przeglądarek do wysyłania artykułów oraz zaznaczonego tekstu, „Tajny” adres mailowy, na który można przekazywać wiadomości, które trafią do Instapaper. Jest to wygodna metoda czytania na Kindle np. newsletterów mailowych. We wrześniu Instapaper wprowadził funkcję „Instarank”, która ma ułatwić odnalezienie ciekawych tekstów do czytania – wszystkie znajdziemy na stronie Browse i możemy dodać do naszej listy czytania.  Wygląda jednak na to, że głównym zajęciem twórcy Instapaper stało się teraz rozwijanie aplikacji dla IOS oraz Androida – i czytnikowcy na razie nie doczekają się nowych funkcji. Zmiana wyglądu serwisu nie wnosi wiele w praktyce, może i faktycznie wygląda bardziej współcześnie – ale jako użytkownicy nic z tego mamy. Na blogu Instapaper pod wpisem ogłaszającym zmiany, pojawiło się ponad 200 komentarzy, w większości krytycznych wobec nowego wyglądu i zwracających uwagi na różne niedociągnięcia. Z mojego punktu widzenia zauważyłem dwie rzeczy:  kilka wpadek przy automatycznej wysyłce – kilka razy w sobotę nie znalazłem na czytniku nowego odcinka „gazetki” i musiałem ją wysłać ręcznie. brak zdjęć w większości artykułów wysyłanych na Kindle- zamiast nich widzimy ikonkę „image is missing”…  To ostatnie to spora wada – tak więc jeśli potrzebuję przeczytać na Kindle artykuł z dużą ilością zdjęć, wtedy korzystam z wtyczki Readability. Czytaj dalej:  Jaki czytnik będzie najlepszy do przeglądania internetu? Nowy wygląd konta Kindle – krok do przodu i dwa kroki w tył… Mailem czy po kablu? Porównanie dwóch metod wrzucania książek na Kindle Calibre 1.0. – pierwsza wersja programu po 7 latach! Jest też konkurencja: BookONO Okładka z magnesem do Paperwhite czyli „zrób to sam” Jak wyczyścić informację o postępie w książce Kindle? 