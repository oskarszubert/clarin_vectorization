Jeśli kupujesz w Amazonie i w ogóle za granicą, widzisz ceny w lokalnej walucie i zadajesz sobie często pytanie „ile PLN kosztuje właściwie ta książka, albo płyta”? Jasne, kojarzymy, jakie są kursy, ale nie każdy szybko sobie przeliczy. Tu pomaga wtyczka do Firefoksa „Converter”. Jak ona działa? Zaznaczamy cenę (koniecznie z symbolem waluty!) i klikamy prawym klawiszem myszy. W menu kontekstowym zobaczymy przeliczenie. Tu przykład dla popularnej okładki Eco-Nique:  Ja najczęściej używam tej funkcji, szukając tanich płyt, których w Amazon UK jest cała masa. Choćby kultowe „OK Computer” Radiohead za 13,90 zł… :-) Aby wtyczka przeliczała waluty, trzeba po jej instalacji w ustawieniach (Narzędzia - Dodatki - Converter: Opcje) wybrać „Enable currency convestions” i ustawić PLN jako walutę główną. Opcja wygląda następująco:  Cenę w PLN traktować powinniśmy orientacyjnie. Do przeliczania używany jest kurs średni, tak więc jeśli kupimy dany przedmiot, dochodzi jeszcze marża naszego banku i prowizja za przewalutowanie – z reguły 2-3%. Converter jest jednym z tych prostych narzędzi, bez których teraz nie wyobrażam już sobie korzystania z Amazona i innych sklepów. Mam nadzieję, że też Wam się przyda. Wtyczkę można pobrać z katalogu Mozilli, albo ze strony oficjalnej. Inne możliwe rozwiązania: dla Chrome – wtyczka Chrome Currency Converter dla Opery – rozszerzenie Exchange dla przeglądarek obsługujących skrypty Greasemonkey – Convert Foreign To Local Currency.  Czytaj dalej: Amazon namawia do zapłaty w złotówkach, tylko… po jakim kursie?! To nie zombie, to Kindle Keyboard znów w sprzedaży ;-) „All-New” Kindle Paperwhite wysyłany do Polski od 15 października! [Nieaktualne] Kindle Paperwhite w niemieckim Amazonie za 99 euro Nowe tablety Kindle Fire HD i HDX wysyłane do Polski, ceny od 700 zł Kindle DX znów taniej + parę tytułów od $2,90 