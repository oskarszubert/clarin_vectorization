Krótko po zamówieniu Kindle Paperwhite, zdecydowałem się też na kupno oryginalnej okładki z funkcją automatycznego włączania czytnika. Mimo paru wad (oraz ceny) jestem z niej bardzo zadowolony. Aktualizacja z 4.11.2013 – żeby wyjaśnić wątpliwości – okładka pasuje zarówno do starszej, jak i nowszej wersji Paperwhite. Amazon Kindle Paperwhite Leather Cover, bo taka jest oficjalna nazwa zamówiłem w brytyjskim oddziale Amazonu – jeszcze wyjaśnię dlaczego tam. Dotarła dwa dni po samym czytniku. Okładkę dostajemy w takim oto pudełku.  W środku jest także instrukcja instalacji…  Sama instalacja jest banalna – po prostu Kindle wchodzi na wcisk do gumowanego plastikowego etui. Trzyma się tam mocno i nie ma obawy, że wypadnie. Aby czytnik wyjąć, najlepiej odchylić jeden z rogów okładki. Oczywiste jest też, że okładka będzie pasować wyłącznie do Paperwhite – wymiary muszą się zgadzać co do milimetra. Inne okładki, gdzie np. czytnik trzyma się na elastycznych gumkach obsługują zwykle trzy modele: Classic, Touch i Paperwhite. Wykonanie okładki – od zewnątrz skóra, wewnątrz materiał przypominający denim.  Tak wygląda okładka zamknięta z czytnikiem w środku:  Budzenie i usypianie Kindle Otwieramy okładkę – Kindle się wybudza, oświetlenie się włącza. Zamykamy okładkę – Kindle zasypia, światło gaśnie. Ilustruje to poniższy krótki film:  Wszystko to dzięki zatrzaskowi z magnesem, to rozwiązanie skopiowali też producenci innych okładek, a podobną funkcjonalność ma Kobo Glo. Ktoś powie – no taki bajer. Ale faktycznie całkiem użyteczny. Wyciągając Kindle z plecaka nie muszę wciskać jedynego przycisku, który mu został, wystarczy że otworzę okładkę. Trzymanie okładki z Kindle Na zdjęciach promocyjnych z Amazonu widać, że sugerują trzymanie okładki z Kindle w taki sposób, jakbyśmy mieli otwartą książkę.  No tak, da się w ten sposób trzymać.  Ale oczywiście można też ją zagiąć i trzymać razem z czytnikiem, co będzie raczej wygodniejsze – a czytnik w okładce zajmuje wtedy prawie tyle miejsca co bez okładki.   Mi brakuje w tej okładce… gumki – żeby można było ją założyć na złożoną okładkę, tak jak to miało miejsce przy okładkach do starszych wersji czytnika. Wprawdzie zamknięcie z magnesem trzyma okładkę i sama nie otworzy nam się np. pod wpływem grawitacji, ale jeśli nosimy ją w plecaku, to inne przedmioty mogą sprawić, że okładka nam się otworzy. Wybór koloru Do dyspozycji mamy kilka kolorów, które wybieramy z osobnego okienka.  Jedna uwaga co do wyboru koloru – one w rzeczywistości są mniej nasycone niż na formatce wyboru – najlepiej obejrzeć zdjęcia samych okładek. Gdzie kupić? Sytuacja nie jest wbrew pozorom oczywista. Najprościej można okładkę zamówić razem z czytnikiem Kindle Paperwhite w amerykańskim Amazonie – wystarczy przed dodaniem urządzenia do koszyka zaznaczyć „Leather Cover”.  Ile wtedy zapłacimy za czytnik w wersji WIFI z okładką?  Tak więc okładka kosztuje nas dodatkowo 65 dolarów, a więc ponad 200 złotych! Zwróćmy uwagę na opłaty importowe – to jest więcej niż 23% VAT – bo po dodaniu okładki wpadamy już w kwotę podlegającą cłu. Możemy też jednak pójść do Amazon.co.uk, gdzie jak wiadomo samego Kindle zamówić nie możemy, ale okładkę jak najbardziej.  Okładka w Amazon UK kosztuje 30,99 funtów już z wliczonym VAT. Powyżej 25 funtów przesyłka do Polski jest darmowa (zaznaczamy Super Saver Free Delivery). Jedyna zmiana co do ceny na stronie produktu to konieczność przeliczenia VAT ze stawki brytyjskiej (20%) na polską (23%). Zamawiając wyłącznie okładkę zapłacimy £31,77, czyli około 155 zł, co daje oszczędność prawie 50 zł.  Okładka z UK będzie wysłana również kurierem, ale w opcji SuperSaver wysyłka jest nieco mniej priorytetowa – tak więc czas oczekiwania, z którym się trzeba liczyć wynosi około tygodnia. Czy warto? No niestety… warto. :-) Mimo zaporowej ceny okładka doskonale integruje się z czytnikiem i jej używanie jest przyjemnością. Polecam więc oryginalną okładkę do Paperwhite. Dla tych, którzy szukają bardziej budżetowych rozwiązań postaram się coś zaproponować w ciągu najbliższych dni. PS. Druga część testu Paperwhite ukaże się pod koniec tego tygodnia, ale może się opóźnić, bo męczę się się z wyjątkowo paskudnym przeziębieniem. :-/ Czytaj dalej:  Okładka z magnesem do Paperwhite czyli „zrób to sam” AmazonBasics Black Leather Folio Cover – budżetowa okładka ze stojakiem dla Kindle Kindle Paperwhite i Touch korzystają z polskiej Wikipedii! Pierwsza wersja Kindle Paperwhite już niedostępna, ale ma poprawkę 5.3.8.1 Paperwhite czy starszy Kindle z lampką? „Tajne” polecenia w Kindle Paperwhite / Touch 