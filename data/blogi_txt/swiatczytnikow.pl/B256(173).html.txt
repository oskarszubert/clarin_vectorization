Polska nie Afryka, lecz czytniki też mamy. Pół roku temu w gimnazjach w Ostrowie Wielkopolskim rozpoczął się eksperyment wykorzystania czytników jako nośników podręczników szkolnych. Poświęciłem temu osobny artykuł. Parę dni temu w portalu Urzędu Miejskiego pojawiło się podsumowanie pierwszego półrocza. Z tej okazji zorganizowano – a jakże – konferencję. Na co zwróciłem uwagę w notce prasowej: W programie uczestniczy 645 uczniów oraz 40 nauczycieli, projekt koordynują dyrektorzy. W czytnikach znajdują się podręczniki do języka polskiego, zarówno podręcznik jak i ćwiczenia, matematyka, plastyka, muzyka, wszystkie lektury, ale także inne pomoce, które w wyniku pilotażu zgłaszali nauczyciele. Chcemy, aby program e- tornistrów był kontynuowany. Według statystyk większość uczniów ( 67%) jest zadowolonych A jedna trzecia? Niezadowolona, czy obojętna? Bo to ma znaczenie. Czytniki mają dostęp do internetu, ale ograniczony. Każde z urządzeń wyposażone jest w ekran, który jednak nie świeci, dlatego urządzenie jest bezpieczne dla oczu. Ma wgrane podręczniki z języka polskiego, matematyki, muzyki, plastyki. Do tego ćwiczenia i wszystkie lektury. Z czytnika jest dostęp do Internetu, ale tylko na stronę Wikipedii w wersji polskiej i angielskiej, słownika obcojęzycznego Ling.pl, encyklopedii PWN.pl oraz do stron internetowych szkół gimnazjalnych. Malutki Orwell w skali szkolnej, czyli jak uczniowie korzystali z czytnika? W pierwszych dniach uruchomienia programu mieliśmy dużą liczbę uruchomień, widać było oglądanie zawartości czytnika i przegląd tego, co się na nim znajduje.. Od przełomu roku widzimy rosnącą liczbę uruchomień aplikacji, rośnie także czas czytania aplikacji. Algorytm jest zbudowany w ten sposób, aby nie liczyć czasu dłuższego niż 30 minut. Te 30 minut jest wynikiem czasu lekcji, ponieważ zdarzają się lekcje, podczas których korzysta się z jednej strony podręcznika. Czas czytania aplikacji skoczył ponad dwukrotnie. Oznacza to, że w tym momencie uczniowie mniej się bawią, a więcej się z tego uczą. Kiedy startowaliśmy uczeń brał czytnik i otwierał po kolei każdą książkę, dziś to nie jest żadna nowość, nie jest to zabawka, uczniowie traktują czytnik jako narzędzie do nauki. A przy okazji odkrywa się rzeczy oczywiste: Czynimy starania, aby od strony technicznej urządzenia pracowały szybciej, sprawniej i skuteczniej. Dziś już wiemy, że PDF nie jest najlepszą formą do tekstowego prezentowania zawartości. Zaraz, przepraszam, te podręczniki były w PDF?! W okresie ferii zimowych czytniki zostały poddane naprawom gwarancyjnym, z informacji firmy Mobile Box wynika, że większość uszkodzeń ekranów została przeprowadzona w ramach serwisu gwarancyjnego. Nie było także przypadków celowych zniszczeń urządzenia. Czyli nie sprawdziły się zapowiedzi, że uczniowie będą te czytniki masowo niszczyli i kradli… Inna sprawa, że nie wiadomo co oznaczają te „uszkodzenia ekranu”. Może etui było za miękkie? My jako pionierzy jesteśmy w dziwnej sytuacji. Bo z jednej strony to co robimy, robimy skutecznie, a z drugiej strony są plany w Ministerstwie Administracji i Cyfryzacji oraz w Ministerstwie Edukacji Narodowej. Ci, którzy by chcieli wdrożyć nasz projekt, nie wiedzą jak mieliby to zrobić – czy iść naszym wzorem, nie patrząc na planowane zmiany legislacyjne, czy czekać na rozwiązania systemowe. Mam nadzieję, że te wnioski uda się wykorzystać dla innych szkół. Tak czy inaczej, zarówno miasto, dyrektorzy gimnazjów i firmy współpracujące chcą ten projekt „e-tornister” kontynuować. Sam program zdobył wg PAP nagrodę marszałka województwa. Nie wiem do końca, co na ten temat myślą uczniowie, ale może ktoś z Ostrowa czyta Świat Czytników i powie jak to wyglada w praktyce? Czytaj dalej:  Pocketbook Cover Reader – czyli zmień telefon w czytnik… PocketBook CAD Reader czyli czytnik dla architektów Sony zapowiada 13-calowy czytnik. Raj dla czytających PDF? Test czytników e-booków w magazynie CD-Action Ranking marek czytników wg obsługi PDF Test czytnika Onyx AfterGlow i aplikacji Legimi – część I – pierwsze wrażenia 