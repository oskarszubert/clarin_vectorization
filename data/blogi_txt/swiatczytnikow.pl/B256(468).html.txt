Aktualizacja z 27.09: promocja już nie jest aktualna, a książka kosztuje teraz $7.16. Przy okazji, na stronie z darmowymi książkami doszło parę nowych pozycji, m.in. cegiełka o ewolucji. Przyznam, że promocja Kindle Daily Deal, która miesiąc temu wróciła do Amazonu trochę mnie rozczarowała. W kolejnych dniach albo pojawiały się tam jakieś powieści kiepskiego sortu, albo promocja była ograniczona tylko dla klientów ze Stanów. Teraz jeden z nielicznych wyjątków. Brain Rules: 12 Principles for Surviving and Thriving at Work, Home, and School – to 12 rozdziałów na temat tego, jak działa nasz mózg i jak to można wykorzystać. Dowiemy się na przykład, jak na jakość naszego myślenia wpływają sen, ruch czy stres, albo jak sensownie odpoczywać. Choć często też dowiemy się że jakiś temat nie został do końca zbadany. Dodam, że na stronie autorów zasady te też zostały opisane. Spis treści na moim Kindle for PC wygląda następująco:  W Polsce książka ukazała się nakładem Prószyński i S-ka jako „12 sposobów na supermózg”. W streszczeniu na stronie Charakterów czytamy: Jak pisze John Medina: „nie ma powodu do paniki. Możesz w pełni odpowiedzialnie skierować sceptyczny wzrok na każde twierdzenie głoszące, że badania mózgu mogą jednoznacznie powiedzieć nam, jak stać się lepszymi nauczycielami, rodzicami, liderami biznesu czy studentami. Ta książka jest wołaniem o badania, ponieważ po prostu nie wiemy dość, by dawać rady. To próba uodpornienia na mity, takie jak «efekt Mozarta», osobowości lewej/prawej strony mózgu i studia na Harvardzie dzięki słuchaniu w macicy taśm z nagraniami języków obcych…”.  Warto sięgnąć po tę książkę, nawet jeśli nie mamy zamiaru rozstać się z mitami… Myślę, że niecałe 5 złotych to dobra okazja, żeby się z tą książką zapoznać. Promocja na Brain Rules trwa do jutra (27 września), do godziny 9 rano. Potem cena będzie już wyższa… 