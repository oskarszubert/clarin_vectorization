Na początek parę promocji tygodniowych.  Filozofia i religia z wydawnictwa Znak do 50% taniej – m.in. książki ks. Tischnera, ks. Hellera, Leszka Kołakowskiego i Szymona Hołowni. Przykładowe tytuły: Ludzie na walizkach. Nowe historie. (9,95 zł), Moje słuszne poglądy na wszystko (13,45 zł).  Jacek Dukaj do 40% taniej w Woblinku. Do 9 lipca dostaniemy taniej np. „Czarne oceany” (23,90 zł), albo Lód (27,90 zł). No, to nie jest nadal bardzo tanio, ale jak już kiedyś powtarzałem – moim zdaniem to jest porządna cena za książkę, nad którą będziemy siedzieli miesiąc.  Z kolei Publio ma w tym tygodniu taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (17,44 zł), Umierający detektyw (17,95 zł)  Wydawnictwo Bellona -40% w Legimi – to też gratka, żeby kupić np. znane książki Sławomira Kopera (Kopra?) o historii II RP, np. Polskie piekiełko (20,66 zł; MOBI+EPUB), albo Józef Piłsudski. Człowiek i polityk (12,96 zł). Są też kryminały Mari Jungstedt. Promocja do 9 lipca. A teraz już parę pojedynczych książek. Bratnie dusze (13,95 zł w Virtualo; EPUB + MOBI) – powieść Hanny Cygler. Ocena 7,05 w LC. Weronika, Aldona i Miśka – dwie malarki i dziennikarka z działu kultury gdańskiej gazety – są bliskimi przyjaciółkami i wspierają się w codziennych sprawach. Nagle jednak ich ustabilizowane relacje zaczynają się psuć. Czy powoduje to zawiść zawodowa i niezaspokojone ambicje, czy też może dzieje się tak za sprawą pojawienia się w ich życiu atrakcyjnego mężczyzny, który nie wydaje się całkiem szczery? Wojny wywiadów (8,39 zł w Publio; EPUB + MOBI) – kolejna z książeczek z serii Focus Historia Poleca, zbierających artykuły które ukazały się w wydaniach papierowych tego pisma. Od setek lat obok naszego życia toczy się inne, równoległe. To życie służb specjalnych. Pojedynczych agentów i całych wywiadów. Służby te to dziesiątki tysięcy wyszkolonych funkcjonariuszy, żołnierzy i profesjonalistów. Od czasu do czasu czegoś się o nich dowiadujemy, od czasu do czasu wychodzą na jaw ich tajne operacje. To właśnie oni decydują o losie świata. Albo tylko tak im się wydaje. Bez względu jednak na to, jak jest naprawdę – gry wywiadów to fascynująca historia. Dobranocki (9,80 zł w Nexto; EPUB+MOBI) – zbiór bajek Agnieszki Rahozy w sam raz do czytania przed snem. :-) Książka zawiera 40 uroczych, krótkich bajek o objętości od jednej do siedmiu stron każda, do czytania dzieciom w wieku od 2 do 6 lat. Dobranocki zostały napisane specjalnie z myślą o polskich dzieciach; nawiązują do najbardziej znanych postaci z polskich bajek lub opisują i pomagają dziecku poznać otaczający go świat. Kariera na wysokich obcasach. Jak z wdziękiem i klasą osiągnąć sukces zawodowy (15,39 zł w eBookpoint; EPUB+MOBI+PDF) – poradnik dla kobiet, które trafiają w sidła korporacji. Autorka twierdzi, że jeśli kobieta wykonuje to co do niej należy, to mężczyźni widzą w tym zgodę na jeszcze więcej obowiązków. Bycie kobietą w męskim świecie nie jest łatwe. Bycie kobietą i awansowanie w męskim świecie może wręcz wydawać się niemożliwe! Jednak spokojnie — chcieć to móc. Trzeba tylko wiedzieć JAK. Beata Rzepka podpowie Ci, jak fakt bycia kobietą zamienić w swój atut. Nauczy Cię zasad, których musisz przestrzegać, aby awansować. Gdy zaś Twoje zawodowe wysiłki zostaną nagrodzone awansem na eksponowane środowisko, poradzi, jak być stuprocentową kobietą-szefem. Inne promocje:  Virtualo razem z YetiPay organizuje promocję, w ramach której kilka bestsellerów, np. biografię Jerzego Stuhra można kupić taniej właśnie przy płatności Yeti. Fantastyka za pół ceny – to promocja Nexto, w której do 7 lipca wszystkie e-booki Fabryki Słów zostały przecenione o 50%. Komuda, Grzędowicz, Pilipiuk, Ziemiański, Dębski, Ziemkiewicz… Załaduj czytniki na wakacje! – namawia Publio i ma 50% zniżki na kilkanaście książek, m.in. Czarna bezgwiezdna noc Stephena Kinga (14,99 zł), Mężczyźni, którzy nienawidzą kobiet Stiega Larssona (17,44 zł), Lubiewo Michała Witkowskiego (15,94 zł), albo Trzy wiedźmy Terry’ego Pratchetta (11,96 zł).  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 