Założę się, że większość z Was nie wie o istnieniu Biura Analiz Sejmowych. Jest to instytucja, której zadaniem jest dostarczanie posłom i senatorom różnego rodzaju analiz, ekspertyz, opinii na temat aktów prawnych oraz wyników badań z zakresu prawa oraz gospodarki.  Wśród setek publikacji BAS, dotyczących najczęściej konkretnych projektów, znajduje się 100 analiz, które możemy znaleźć jako PDF na stronach Sejmu. I tak oto, 7 czerwca 2013 ukazała się publikacja E-book. Produkt, technologia, rynek autorstwa dr Anny Zygierewicz. Celem artykułu jest ogólna prezentacja szybko rozwijającego się rynku e-booków. W wielu krajach e-book to jedna na cztery lub pięć kupowanych książek. W Polsce rynek e-booków to nadal ok. 1 proc. rynku książki, a liczba dostępnych tytułów e-booków jest niższa niż tytułów książek papierowych. Jednak, według niektórych prognoz, za kilka lat liczba sprzedawanych e-booków może przekroczyć liczbę sprzedawanych książek papierowych. Co tam znajdziemy? Wprowadzenie – krótka historia e-booków, formaty i zabezpieczenia. Potem ceny e-booków, wzmianka o e-bibliotekach i dłuższe akapity o rynku e-booków w różnych krajach: USA, Francji, Niemczech, Hiszpanii. Jest także wzmianka o rynku czytników i samym zwyczaju czytania w wersji elektronicznej. Analiza BAS opiera się głównie na źródłach internetowych. Sam Świat Czytników pojawia się w przypisach 7 razy, autorka wykorzystuje m.in. wyniki ankiety przeprowadzonej razem z Publio. Dlatego też nie należy traktować tej analizy jako czegoś, co zmieni naszą wiedzę o e-bookach, raczej ją tylko uporządkuje. Skorzystają z niej pewnie dziennikarze. Miejmy też nadzieję, że zajrzą do niej posłowie. PS. Podziękowania dla Pawła, który doniósł o tej publikacji w wątku luźnych dyskusji. :-) Czytaj dalej:  Świt ebooków – kwartalnik z RW2010 Zmierzch dyktatury – kolejny świetny tytuł z IPN Virtualo sprzedało w 2013 roku prawie pół miliona e-booków 250 milionów straty? Coroczne jęczenie nad piractwem e-booków Więcej niż oszczędzanie pieniędzy – tom I bezpłatnego e-booka od Michała Szafrańskiego Świt ebooków #2 – drugi numer pisma z RW2010 