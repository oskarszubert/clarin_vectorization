Dzisiaj trochę mniej promocji, ale niektórym może się przydać weekendowy odpoczynek. :-) Zdobądź więcej (9,90 zł w Nexto; MOBI + EPUB) – świetna rzecz o negocjacjach, która zaczyna się opowieścią o tym, jak udało się przekonać pilotów rejsowego samolotu (!) do zabrania spóźnionych pasażerów. Cała książka roi się od tego typu przykładów, moim zdaniem jest bardzo praktyczna. „The Wall Street Journal” uznał Zdobądź więcej za najważniejszą biznesową książkę roku 2011. Prawa do wydania zakupiło ponad 40 krajów. Autor, Stuart Diamond, jest jednym ze światowych autorytetów w dziedzinie negocjacji.  W czasie swej kariery doradzał 40 rządom i blisko 500 firmom w tym tak ogromnym korporacjom jak Google, Microsoft, czy J. P. Morgan. Jego metody negocjacyjne zostały zastosowane w 2008 roku do zakończenia strajku scenarzystów w Hollywood. Diamond pokazuje, że wszystko, co mogliśmy do tej pory przeczytać w poradnikach na temat negocjowania, nie do końca sprawdza się w codziennym życiu. Przedstawia dwanaście prostych strategii negocjacyjnych i uczy definiować cele. Pisze też, co powinniśmy zmienić w nastawieniu wobec ludzi, jak radzić sobie z emocjami i jak negocjować w atmosferze braku zaufania. Polskie wydanie nie ma jeszcze zbyt wielu recenzji, ale oryginał w Amazonie ma dziesiątki komentarzy oraz wysoką ocenę 4,6/5. Tytoniowy szlak (5,90 zł w Virtualo; MOBI + EPUB) – czyli Krzysztof Teodor Toeplitz w formie. Jeden z mistrzów polskiego felietonu wkłada kij w mrowisko. Czy w celu ochrony przed szkodliwymi skutkami palenia współczesne społeczeństwa nie posuwają się zbyt daleko w ograniczaniu swobód obywatelskich? Wszystkie moje matki  (15,97 zł w Publio; MOBI + EPUB) – powieść Luizy Piotrowicz. Na LC ocena 5,6/10. Weronika wyrusza w podróż w przeszłość i próbuje dowiedzieć się, kim jest naprawdę. Nagle staje przed możliwością odkrycia tego, co zostało ukryte przed wszystkimi. Okazuje się, że biologiczna matka bohaterki cierpi na schizofrenię. Weronika natomiast bardzo długo przyjmowała lekarstwa aplikowane jej przez „przybraną” matkę – psychiatrę. W pewnej chwili odstawia lekarstwa. Zaczyna mieć urojenia, słyszy głosy. Czy to oznacza, że również jest chora? A może dotarła „pod powierzchnię życia” i widzi to, co przed większością z nas jest ukryte? Woblink na weekend:  Do niedzieli włącznie w Woblinku kupimy taniej powieści Emily Giffin i kryminały Marka Krajewskiego. Ceny 9,90 i 14,90. Ale uwaga – Giffin jest tylko w EPUB (z DRM). Krajewskiego kupimy także w MOBI. Darmocha od polskiego autora: Ze strony Roberta Szmidta, który już kiedyś rozdawał swoją powieść Toy Land, można pobrać kolejną – tym razem minipowieść Cicha Góra, utrzymana w klimatach Silent Hill znanej japońskiej gry survival-horror. Autor przygotował aż 4 formaty: dwie wersje EPUB, PDF i MOBI.  Inne promocje tygodnia:  W Publio świętują urodziny Stephena Kinga. Z tej okazji - 65% rabatu na niemal wszystkie jego e-booki! Przykładowe tytuły: Dallas ’63  (13,65 zł), Cmętarz Zwieżąt  (8,95 zł), Miasteczko Salem  (10,07 zł), Lśnienie(10,07 zł). Urodzinową promocję na książki Kinga (-30%) ogłosiło także Virtualo. Drożej, ale trochę więcej tytułów. Wielka promocja z Wydawnictwem M – 60% taniej w Publio. Promocja na wszystkie e-booki tego wydawnictwa, chyba najtaniej jak dotąd. Przykładowe tytuły i ceny: Tolkien i C. S. Lewis  (6,36 zł), Lech Kaczyński – portret (6,99 zł), Skup się (Leo Babauta) (3,96 zł), Ojciec Eliasz. Czas apokalipsy  (7,96 zł), Benedykt XIV – Jezus z Nazaretu, cz I (5,95 zł) Wydawnictwo M taniej o 60% ma także Woblink (MOBI + EPUB ADE). Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Dokąd zmierza świat? Tak swoją promocję nazwał Woblink – dwie książki z analizami bieżącego stanu i prognozami na przyszłość:Następna dekada,Wielkie złudzenie? Esej o Europie. Thrillery z wydawnictwa Albatros – po 19,90 w Virtualo. Ludlum, Harris, Llorens. Ta sama promocja w Legimi. Bajkowe przygody z wydawnictwem Siedmioróg – taniej o 40% w eBookpoint. Dziesiątki klasycznych bajek za kilka złotych. MOBI+EPUB albo MP3. Calineczka, Czerwony kapturek, Plastusiowy pamiętnik, a także pomysły na zabawy dla dzieci. Dobra Literatura w Publio – to 7 książek tego wydawnictwa, m.in.: Pożądanie mieszka w szafie Piotra Adamczyka (17,95 zł) albo Gdy nie nadejdzie jutro Pawła Skawińskiego (10,47 zł). Nowości Naszej Księgarni na Virtualo – są to kolejne tomy serii Dziewiąty Mag, thrillery prawnicze Chrisa Tvedta i Kroniki krwi. Podobną promocję mają Publio oraz Woblink Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Autobiografia Salmana Rushdiego (22,90 w Virtualo; MOBI + EPUB), a obok niej dwie inne jego książki ze zniżką 40%. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Spalony (11,45 zł w Legimi; MOBI + EPUB) – to kolejny e-book, który dotąd w promocji nie był. Autobiografia Andrzeja Iwana, z której dowiemy się wiele o polskiej piłce nożnej ostatnich 30 lat. Jak pracując mniej, zarabiać więcej (9,90 zł w Złotych Myślach; PDF) – na weekend poradnik Wiesława Kluza o tym, jak mądrze zarządzać swoimi pieniędzmi. Mały pamiętnik (21,90 zł w Woblinku; MOBI + EPUB ADE) – najnowsza książka portugalskiego noblisty José Saramago.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 