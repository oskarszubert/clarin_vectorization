Daily Social to polski (!) serwis, dzięki któremu możemy codziennie na czytniku śledzić to, czym podzielili się nasi znajomi na Twitterze albo Facebooku. aktualizacja z 12 listopada 2013 – jakiś czas temu serwis przestał działać, przynajmniej w połączeniu z Readability – z informacji jakie otrzymałem od twórcy wynika, że Readability zablokowało dostęp do aplikacji… Koncepcja serwisu jest prosta. No, prawie prosta.    Logujemy się przy pomocy konta z Facebooka, Twittera, albo Google+. Serwis wyciąga z mediów społecznościowych linki, które umieszczają nasi znajomi. Następnie wysyła je do innych serwisów: Readability albo Pocket – a stamtąd już pełne artykuły trafiają na nasze czytniki.  Można więc powiedzieć, że to coś w rodzaju eGazeciarza – tyle że nastawione na strony społecznościowe. Na początku musimy ustawić dwie rzeczy. Po pierwsze źródła newsów – czyli konta w serwisach społecznościowych, z których będą zaciągane linki. Można też dodać dowolny kanał RSS.  Po drugie – ustawienia aplikacji do czytania – do wyboru Readability albo Pocket (dawniej Read It Later). Wszystkie linki będą wysyłane właśnie do tych aplikacji. Oczywiście jeśli chcemy czytać newsy na naszym Kindle, musimy mieć konto na Readability albo Pocket. Tak wyglądają ustawienia na pierwszym z tych serwisów.  Przykładowo możemy wybrać, że wszystkie artykuły trafią na naszego Kindelka o 6 rano. Przyznaję, że podchodziłem do Daily Social dość sceptycznie, dopóki… sam go nie wypróbowałem. Tak wygląda gazetka na Kindle, z podłączonym kontem Twittera.  Jest to spora konkurencja dla ipadowego Flipboarda, którego wcześniej używałem do tego celu. Ludzie, których śledzę na Twitterze wrzucają zwykle dość ciekawe informacje – i przyznaję, że Daily Social czyta mi się czasami lepiej niż poranną Wyborczą. A jeśli w serwisach społecznościowych śledzimy profile różnych portali czy gazet – Daily Social może służyć nam za codzienną prasówkę. Zaletą wobec społecznościówek będzie też brak komentarzy – które zwykle bezproduktywnie nas wciągają. Są czyste artykuły. Do wad serwisu zaliczyłbym pewną niestabilność – przez jakiś czas newsy przychodziły, potem przestały przychodzić – teraz od ponad tygodnia jest już dobrze. No, ale to cały czas wersja testowa – choć wykonana bardzo ładnie. Również nie wszystkie artykuły pobierane są poprawnie – ale to już kwestia Readability, które nie zawsze umie wyciągnąć samą treść. Autorem Daily Social jest Tomek Lipski, który stworzył go na własne potrzeby, żeby czytać newsy w drodze do pracy – ale ponieważ serwis ma potencjał międzynarodowy, to od razu wystartował w wersji anglojęzycznej. Na razie przez korzystanie z serwisu będzie bezpłatne – dlatego użytkownikom mediów społecznościowych zdecydowanie go polecam. Czytaj dalej:  Jaki czytnik będzie najlepszy do przeglądania internetu? Instapaper ma nowy wygląd – i trochę nie rozumiem po co…. Kupujemy czytnik Kindle babci lub dziadkowi Nowy wygląd konta Kindle – krok do przodu i dwa kroki w tył… Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze Kindle jako czytnik… mangi! – Wydanie III 