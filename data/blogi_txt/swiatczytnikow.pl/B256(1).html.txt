Poza omawianym już parę razy Kindle Daily Deal, Amazon ma też promocję: 100 Kindle Books for $3.99 or less, w której przecenia sto książek, innych każdego miesiąca. Niestety po doliczeniu VAT, graniczna cena robi się już $6,89 – co obniża atrakcyjność tej promocji dla nas. Podobnie, wiele pozycji dostępnych jest tylko w USA, na przykład Run Less Run Faster – jedyna, którą chciałem kupić. Trudno, nie kupię. Wcześniej już kupiłem omawianą tu książkę Anything You Want, która, przypomnę, uprawnia do pobrania 1,5GB muzyki niezależnych wykonawców. Jest też kolejny (rety, ile on tego pisze) e-book Setha Godina, We Are All Weird, którego na swoim blogu zrecenzował Testeq, pionier czytania na Kindle w Polsce. :-) Natychmiast poprosiłem moją Kindelkę o ściągnięcie elektronicznej wersji tego – ostatniego w tym roku – dzieła autora. Po jednym kliknięciu i dwudziestu sekundach mogłem zagłębić się w lekturze. [...] Tym razem rzecz jest o wyzwaniach marketingowych związanych z faktem, że klienci są różni i te firmy, które to zauważą i przestaną hołubić statystyczną normalność, znajdą bardzo ciekawe nisze rynkowe do zasiedlenia. Dawniej osoba „odbiegająca od normy” była po prostu lokalnym wybrykiem natury. Internet sprawił, że lokalność straciła swoje znaczenie i cudaki różnego autoramentu mogą tworzyć dość liczne globalne plemiona związane wspólną pasją lub poglądami. Będąc kreatywnym odmieńcem wyznającym te same wartości, możesz w nich znaleźć krąg wiernych odbiorców dla swojej twórczości. U Testeq’a znajdziemy też sporo cytatów z We Are All Weird. Dla miłośników książek darmowych – wczoraj i dzisiaj doszło 7 nowych pozycji.   Czytaj dalej: Automatyczna aktualizacja książek z Kindle Store – włączać czy nie? Wydawnictwo SQN w Kindle Store Polska edycja Fantasy   Science Fiction wyłącznie w Kindle Store Ceny e-booków w Amazonie, czyli jak to zamiast Luksemburga, znaleźliśmy się w Polsce Kindle Matchbook czyli Amazon dokłada e-booka do książki papierowej O tym, że żal mi pani Kai 