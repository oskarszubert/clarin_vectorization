Google wprowadził dzisiaj nową, rewelacyjną usługę Google Nose. Dzięki niej będziemy mogli już niedługo powąchać nasze e-booki! Nareszcie skończą narzekać ci, którym w książkach elektronicznych brakuje zapachu prawdziwej książki. Co więcej – szybko się na e-booki przerzucą! Pierwsze próby wprowadzenia zapachu do Google Books miały miejsce w kwietniu 2008, udało się to wreszcie teraz. Usługa Google Nose działa już po polsku dla setek tysięcy zapytań. W wyszukiwarce znajdziemy  osobną zakładkę „Nos”, a oto przykładowe wyniki:  Według filmu powyżej Google Nose będzie działał w większości komputerów stacjonarnych, laptopów i na niektórych urządzeniach mobilnych. Ja jestem przekonany, że technologia ta zawojuje też rynek czytników. W zeszłym roku hitem były czytniki z oświetleniem, w tym roku możemy się spodziewać czytników zapachowych. Jak podaje renomowany serwis Digitimes, już w okolicach czerwca ma się ukazać Nook Simple Touch with Scent, na jesieni kupimy Kindle Paperwhite Fragrance. Chińscy producenci również nie będą próżnowali, robocza nazwa nowego Booxa to Onyx Angel Flavor. Wyobraźmy sobie zapach tropikalnej dżungli z reportaży Pawlikowskiej, albo podniecenie z bestsellerów E.L. James. Albo świeżo skoszoną trawę i wszechogarniający spokój „Domu nad rozlewiskiem”. Niestety, jeśli usiądziemy w autobusie obok czytającego „Dżumę”, albo „Pachnidło”, takie sąsiedztwo może być trochę uciążliwe. Ale każda nowa technologia niesie ze sobą skutki uboczne. Czytaj dalej:  Czytniki z oświetleniem – jak różni się kontrast ekranu? Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Akunin Book – pierwszy (?) na świecie czytnik firmowany przez pisarza Sony PRS-T3 czyli czytnik z… odkrytymi plecami :) Test czytników e-booków w magazynie CD-Action Kobo Aura – czytnik 6,8″ o rozdzielczości HD – czy ma szansę? 