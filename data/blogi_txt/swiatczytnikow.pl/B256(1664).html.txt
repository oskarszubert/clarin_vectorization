W połowie kwietnia zwróciłem uwagę na to, że Amazon przywrócił do sprzedaży Kindle Keyboard. Trwało to niedługo, bo w ubiegłym tygodniku czytnik został wycofany i to ze wszystkich sklepów Amazona. Aktualizacja z 5.08.2013: w sierpniu cena DX została ponownie obniżona – do 239 dolarów. Dzisiaj wrócił kolejny weteran czyli… Kindle DX! Był on wycofany ze sprzedaży w październiku 2012, dwa tygodnie po tym jak obniżono jego cenę. Teraz cena pozostała taka jak w momencie wycofania – $299. Z wysyłką i opłatami celnymi (tu poza VAT, wliczane jest także cło) płacimy $408, czyli ponad 1320 złotych. To cena w tym momencie kompletnie niekonkurencyjna wobec innych czytników 10-calowych, a za te pieniądze można mieć duży tablet Kindle Fire… Wielka szkoda, za $199 to byłby już niezły deal. O czytniku parę razy pisałem:  najpierw po kupnie: DX, korzystanie i PDF a potem po pół roku – porównałem go wtedy też z Onyxem M92, nagrałem też krótki film.  Nadal z niego korzystam, niemal wyłącznie do książek w PDF, które czyta się bardzo wygodnie, ale biorąc pod uwagę wysoką cenę oraz fakt, że technologicznie jest to wciąż starożytny Kindle 2 (ja wgrałem oprogramowanie z Kindle Keyboard), trudno ten czytnik dzisiaj polecać, chyba że jesteśmy fanatykami PDF, a inne modele dostępne na rynku nam nie odpowiadają. Czytaj dalej:  Kindle DX znów taniej + parę tytułów od $2,90 [NIEAKTUALNE] Ostateczna przecena na Kindle DX – tylko $189! Kindle DX za $239 – wreszcie sensowna przecena 10-calowego weterana [Nieaktualne] Staruszek DX najtaniej w historii – tylko $169 [nieaktualne] Kindle Keyboard 3G wrócił do sprzedaży! Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 