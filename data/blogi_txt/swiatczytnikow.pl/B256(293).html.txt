Technologia e-papieru zdobywa coraz więcej przyczółków. Jednym z najbardziej interesujących urządzeń jest Earl – tablet przeznaczony dla turystów, szczególnie tych wędrujących z daleka od cywilizacji. Twórcy tabletu ogłosili zbiórkę „społecznościową” w maju 2013  i dość szybko przekroczyli zakładany cel – zamiast 250 tysięcy dolarów, zebrali ponad 600 tysięcy od 2 tysięcy osób. Na początku 2014 ma zacząć się wysyłka tabletu. Earl korzysta z ekranu o wielkości 6 cali 1024×768, który – co ciekawe jest giętki (jak w niesprzedawanym już modelu Wexler Flex), nie ma więc elementu szklanego. Ekran ma podświetlanie. Lista funkcji jest imponująca:  odbiornik i nadajnik radiowy (FRS/GMRS/MURS) zwykłe radio FM i na fale krótkie GPS łącza WIFI, Bluetooth, podczerwień, ANT+, NFC czujniki pogodowe: termometr, barometr, higrometr, anemometr (wiatromierz) system automatycznego wzywania pomocy w razie wypadku obsługa aplikacji Androida czytanie plików EPUB, MOBI, PDF gniazdo kart SD bateria na 20 godzin działania panel słoneczny, umożliwiający ładowanie w ciągu 5 godzin waga: 303 gramów  Do pełni szczęścia brakuje chyba tylko gniazda na kartę SIM. Jak ktoś skomentował, można sobie wyobrazić jeszcze do tego zapalniczkę i ostrze do cięcia drewna. :-) Obecnie w sprzedaży jest tylko wersja amerykańska (można za dopłatą nabyć zestaw amerykańskich map topograficznych), europejska ma się ukazać na początku tego roku.  Tablet kosztuje w przedsprzedaży $299, przesyłka międzynarodowa $20. Jeśli ktoś będzie chciał zamawiać do Polski, musi się liczyć z dodatkowymi opłatami związanymi z VAT i cłem, które mogą wynieść kilkaset złotych. Nie jest to więc tanie urządzenie, ale sądzę, że wielu turystów bardzo chętnie by takie nabyło… W tym roku w górach miałem po prostu telefonu i aplikację Open Street Map – ale w pełnym słońcu korzystało się z tego bardzo ciężko. Chętnym do zamówienia radziłbym poczekać na pierwsze recenzje użytkowników, bo nieraz już bywało, że urządzenie rewolucyjne wg specyfikacji takim się nie okazuje w praktyce. Czytaj dalej:  Test Nook Simple Touch – część II: jako „prawie tablet” z e-inkiem Nowy Nexus 7 prosto z Amazonu? Kolejne poszerzenie zakresu wysyłki do Polski Kobo Aura – prawie jak tablet PocketBook CAD Reader czyli czytnik dla architektów Sony zapowiada 13-calowy czytnik. Raj dla czytających PDF? Pocketbook Cover Reader – czyli zmień telefon w czytnik… 