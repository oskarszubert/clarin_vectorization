Ten temat wraca każdego roku, gdy przybywa posiadaczy czytników. Jak przetrwać zimę? Na ten temat było już kilka artykułów: Idzie mróz, także Kundelki potrzebują schronienia (luty 2012) Czy Kindelek nam zamarznie? (listopad 2010)  Mogę powtórzyć to, co pisałem wcześniej. Czytniki jak większość urządzeń elektronicznych nie są przystosowane do pracy poniżej zera stopni. Przykładowo w dokumencie nt. użytkowania Kindle, który ściągniemy (po polsku) ze strony Amazonu zakres temperatur roboczych to 0-35 stopni Celsjusza. Z kolei w instrukcji obsługi Pocketbooka Mini, w sekcji „Warunki przechowywania, transportu i użytkowania” czytamy:  Urządzenie może działać w temperaturze od 0 do 40°С. Nie należy go wystawiać na działanie zbyt wysokich ani niskich temperatur.  Oczywiście – instrukcje swoje, a życie swoje. Wielu z nas korzysta z czytników na mrozie, a te jakoś to przeżywają. Są jednak efekty uboczne:  lekkie wyblaknięcie e-papieru, które jest jednak tymczasowe, możliwe wolniejsze działanie, przynajmniej w przypadku Kindle – samoczynne przełączenie czytnika na odświeżanie ekranu co stronę.  Zdarzały się już testy Kindle Classic w zamrażalniku, ale tego bym nie próbował. Narażanie czytnika na temperatury rzędu minus 15-20 stopni może nie być dla niego zdrowe w dłuższym okresie. Tak samo jak częste zmiany temperatury i „przechodzenie przez zero” co powoduje skroplenie się pary wodnej wewnątrz czytnika. To Kindle również przeżywa (podobnie jak zalanie), ale do czasu… Jeszcze tylko jeden temat, którego wcześniej nie poruszałem. Coraz więcej czytników ma ekrany dotykowe – i niektóre mają tylko dotyk. To sprawia, że pojawiają się podobne problemy jak w przypadku smartfonów – jak używać na mrozie? Było kilka modeli czytników z ekranem opartym o podczerwień, które można obsługiwać w rękawiczkach: Kindle Touch, Kobo Mini, Onyx i62. Jednak większość nowych – jak Kindle Paperwhite, Pocketbook Basic Touch, Onyx AfterGlow ma po prostu warstwę dotykową, która na rękawiczki nie reaguje. Pozostają albo specjalne rękawiczki, albo jakiś stylus z miękką końcówką – na moich czytnikach działa np. prosty „długopis” którego kiedyś kupiłem za kilkanaście złotych do obsługi telefonu. Niestety jest efekt uboczny – na ekranie pozostaną ślady – zresztą podobnie jak na innych urządzeniach. Było to dla mnie mało przyjemne zaskoczenie, bo palec zwykle śladów nie pozostawia. No, ale ekran można przetrzeć, nie jest to dyskwalifikujące. Na zdjęciu widzicie inne zimowe zastosowanie czytnika – może umilić jazdę na stacjonarnym rowerze. Potrzebna jest tylko okładka, tu w przypadku Onyxa popełniłem mezalians, bo używam opisywanej kiedyś AmazonBasics i jakiś sposób zamocowania, ja postawiłem na zwykłe gumki. :-) A w sprawie używania na mrozie tradycyjna ankieta. Przez „drobne problemy” rozumiem np. spowolnienie działania czy jakiś restart. Problemy „poważniejsze” to takie, które miały dłużej trwające konwekwencje, np. uszkodzenie ekranu.     Czytnik na mrozie...  nie używam: tylko dodatnia temperatura!  używam i nic mu nie jest  używam i były jakieś drobne problemy  używam i były poważniejsze problemy (napisz jakie) Zobacz wyniki    Loading ...  Czytaj dalej:  Czego nie robić z Kindle Paperwhite na plaży Okładka z magnesem do Paperwhite czyli „zrób to sam” Ćwiczenia z rzucania nowym Paperwhite. Przeżył! Jak wyczyścić informację o postępie w książce Kindle? Vocabulary Builder – czyli jak powtarzać słówka z nowym Paperwhite Paperwhite 5.3.8 – zmiana słownika w praktyce 