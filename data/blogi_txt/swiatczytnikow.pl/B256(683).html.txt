Nexto z okazji Warszawskich Targów Książki wpadło na oryginalny pomysł promocyjny. Każdy kto odwiedzi stoisko Wydawnictwa Akcent na Targach Warszawskie Targi Książki, wraz z biletem dostanie kod rabatowy, dzięki któremu za darmo będzie mógł pobrać nową książkę „Mój przyjaciel Michael” autorstwa Franka Cascio. Więcej o samej książce na stronie www.mojprzyjacielmichael.pl Z notki prasowej: Cieszymy się, że możemy zaproponować tak atrakcyjny, premierowy tytuł każdemu odwiedzającemu Targi. – mówi Bartłomiej Roszkowski, prezes zarządu NetPress Digital, spółki prowadzącej Nexto.pl. – Premiera książki wypada na koniec kwietnia, więc jest to naprawdę świeża książka, której sklepowa cena sporo przewyższa koszt biletu. Wielkie podziękowania należą się dla wydawnictwa Akcent, które udostępniło nam tę pozycję. Szkoda, że promocja ograniczona jest tylko do osób, które odwiedzą Targi i nie ma jakiegoś cyfrowego odpowiednika, ale domyślam się, że trochę tych książek wydawnictwo chciałoby sprzedać. :-) W czwartek i piątek będę na Targach, więc wypróbuję czy to działa. Aktualizacja: jak faktycznie pisano poniżej – kod dostajemy w momencie kupienia biletu, zadziałał bez problemu, książka (MOBI / EPUB) już „kupiona” i ściągnięta. Czytaj dalej:  Darmocha od Nexto i Wydawnictwa MAG: Gwiezdny pył i Kamienna Ćma Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Warszawskie Targi Książki 2013 – co mają dla fanów e-booków? Prenumeraty cykliczne z Nexto – podsumowanie i ostatnia seria kodów Artykuł z Biura Analiz Sejmowych o rynku e-booków WHSmith zamyka księgarnię przez… self-publishing 