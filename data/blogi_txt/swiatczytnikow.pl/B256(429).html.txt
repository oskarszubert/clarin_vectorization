Wielokrotnie na łamach tego bloga pisałem dlaczego warto zarejestrować Kindle. Daje to możliwość zamawiania w Kindle Store, odblokowuje takie funkcje jak kolekcje – a przede wszystkim daje możliwość realizacji gwarancji. Czytniki, które kupujemy w Amazonie dla siebie przychodzą już zarejestrowane. Ale jeśli wybraliśmy opcję „gift”, albo ściągamy urządzenie w inny sposób – jest ono „czyste”, niezarejestrowane. Czytnik najprościej zarejestrować podłączając go do WIFI/3G i korzystając z opcji „Register” w Menu»Settings. Ale co w sytuacji, jeśli nie mamy w domu dostępu do WIFI, a najbliższy McDonald (albo inne źródło darmowego internetu) jest daleko? Do niedawna można było zarejestrować Kindle przy pomocy numeru seryjnego, który podawaliśmy na stronie Amazonu po zalogowaniu na naszym koncie. We wrześniu 2012 zablokowano jednak tę możliwość. Ale jednak da się w inny sposób zarejestrować Kindle bez dostępu do WIFI – co wczoraj na swoim blogu opisał Krzysztof Szumny.  Kindle Classic możemy zarejestrować przechodząc na stronę Create an Amazon Account, gdzie wybieramy kraj i wpisujemy numer seryjny czytnika.  Według Krzysztofa możemy w ten sposób zarejestrować wyłącznie Kindle Classic – nie mam pod ręką żadnego innego niezarejestrowanego czytnika, więc nie próbowałem. Można skorzystać też po prostu z czata i poprosić o rejestrację konsultanta Amazonu. Przechodzimy na stronę czata i wybieramy kolejno:  What can we help you with: Kindle. Select an issue: Kindle device Select issue details: Registration / Payment setup Select additional details:Register my KindleSama rozmowa wyglądać może tak:   Różne sposoby rejestracji opisane zostały razem z obrazkami na ekundelku. Ja tylko przypomnę, że numer seryjny Kindle znajdziemy:  na Classic/Keyboard – Menu»Settings»Device Info. na Touch/Paperwhite – Menu»Settings»Menu»Device Info.  Czytaj dalej:  I znów oczko wyżej – Kindle Paperwhite w wersji 5.3.6 Oprogramowanie 5.3.5 dla Kindle Paperwhite – poprawki słownika Oprogramowanie 5.3.4 dla Kindle Paperwhite – drobne poprawki Oprogramowanie „starego” Paperwhite 5.3.9 – poprawa stabilności w PDF Oprogramowanie Kindle Paperwhite 5.3.8 – ważna poprawka działania słownika Aktualizacja Kindle Touch 5.3.7 – poprawki słownika i wyszukiwania 