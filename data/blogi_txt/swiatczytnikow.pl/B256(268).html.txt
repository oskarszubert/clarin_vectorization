Czarny i grafitowy Kindle Classic, znane także jako Kindle 4 i 5 różnią się wyłącznie obudową. Ostatnio potwierdził to sam Amazon. Od premiery nowego, czarnego Kindle podejrzewałem, że coś jest nie tak. Bo większość nowości omawianych przez Bezosa na konferencji (wyraźniejsza czcionka itd.) pasowała mi po prostu do zmian w oprogramowaniu 4.1. Pisałem o tym najpierw przy porównaniu obu wersji, gdy pojawiły się pierwsze zdjęcia, miałem jednak pewne wątpliwości. W komentarzach pod tamtym wpisem wywiązała się burza, łącznie z testami w programach graficznych. :-) Kres tym spekulacjom położył sam Amazon. Na stronie produktu Kindle – wersji amerykańskiej – widzimy, że po prostu można wybrać sobie kolor.  I tyle. Taki sam ekran, żadnych różnic poza obudową. W wersji międzynarodowej mamy wciąż 2 osobne strony:  czarny Classic grafitowy (szary) Classic (Przy okazji: także czarny Classic jest już „in stock” i będzie wysyłany na bieżąco). Tam też nie znajdziemy informacji o różnicach. Wprawdzie opis produktu jest trochę inny – ale gdy dojdziemy do sekcji „Technical Details”, wszystko jest takie samo. Oczywiście ekrany mogą się różnić przy bliskim porównaniu, ale jest to wszystko rozrzut jakościowy Pearla. Mój Classic miał trochę mniejszy kontrast od Keyboarda, inni czytelnicy mieli dokładnie odwrotne wrażenie. Przy porównaniach pamiętajmy też o iluzjach optycznych, które potrafią nas pięknie oszukać. Taki obrazek przesłał mi Grzegorz Zalewski:  Kto uwierzy bez sprawdzania, że kwadrat A ma taki sam kolor jak B? :-) Podobnie bywać może z ekranami czytników. W przypadku Classica mamy o jeden dylemat mniej. To, który model (i którą obudowę) wybierzesz zależy w tym momencie wyłącznie od gustu. Czytaj dalej:  Kindle Classic w Niemczech za 49 euro [Nieaktualne] Tylko dzisiaj: Kindle Classic za 59 dolarów! Tablety Kindle Fire do $40 taniej i… fałszywy alarm (?) jeśli chodzi o Classica Nowy Paperwhite jako jedyny ma następcę ekranu Pearl – czyli E-Ink Carta Jaki będzie kolejny Kindle? HD, DX3, Color, Flex, Mini? Oto wszystkie zebrane domysły [nieaktualne] 13 dni czekania na nowego KPW 