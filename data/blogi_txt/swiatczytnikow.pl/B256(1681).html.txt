Pół roku temu dowiedzieliśmy się, że zmieniają się zasady korzystania z urządzeń elektronicznych podczas lotu. Teraz dołączyły do nich także PLL LOT.  Przypomnę o co chodziło. Temat czytnika w samolocie poruszałem kiedyś na blogu. Zdarzało się, że korzystający z Kindle czy innych czytników byli proszeni o ich wyłączenie na czas startu i lądowania. Według bardzo restrykcyjnych zasad bezpieczeństwa podczas tych faz lotu wszystkie urządzenia elektryczne powinny być wyłączone, zaś gdy samolot nabierze już wysokości – można z nich korzystać w trybie samolotowym. Obsługa na czytniki reagowała różnie – niektórzy ignorowali, niektórzy kazali je wyłączyć – ku ironicznym uśmieszkom „papierowych” czytelników. Posiadacze Kindle mogli być szczególnie poirytowani – bo tych czytników w zasadzie się nie wyłącza – po wciśnięciu przycisku zasilania następuje po prostu uśpienie czytnika. Dopiero po długim wciśnięciu tego przycisku ekran się wygasza, co i tak jest jakąś formą hibernacji – bo Kindle wybudza się znacznie szybciej niż inne modele. Te kłopoty są już za nami wskutek decyzji Europejskiej Agencji Bezpieczeństwa Lotniczego. Tryb samolotowy nadal musi być włączony, ale na czas startu i lądowania nie trzeba już wielu urządzeń wyłączać. No i od dzisiaj nowe zasady obowiązują u polskiego narodowego przewoźnika. Jak mówi pani rzecznik LOT: Od poniedziałku elektronika ustawiona w trybie samolotowym może być włączona przez cały czas trwania rejsu. Można więc nawet podczas startu i lądowania np. czytać książkę na elektronicznym czytniku, pracować lub grać na laptopie lub przeglądać zdjęcia we własnym telefonie Według notki PAP przekopiowanej na WP, podobne zasady mają już takie linie jak British Airways, Lufthansa czy Ryanair. No i dobrze. Jedna przeszkoda mniej. Czytaj dalej:  Czytnik w samolocie – wreszcie będzie można czytać przez cały lot! Kupujemy czytnik Kindle babci lub dziadkowi Vocabulary Builder – czyli jak powtarzać słówka z nowym Paperwhite Kindle jako czytnik… mangi! – Wydanie III Pierwsza wersja Kindle Paperwhite już niedostępna, ale ma poprawkę 5.3.8.1 Instapaper ma nowy wygląd – i trochę nie rozumiem po co…. 