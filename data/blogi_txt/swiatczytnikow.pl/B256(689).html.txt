Nexto ogłosiło dziś wprowadzenie funkcji, której jak dotąd w polskich księgarniach nie widziałem – mianowicie zakupy jednym kliknięciem. Wystarczy aktywować funkcję, a będziemy mogli kupować e-booki bez przechodzenia kolejny raz przez ten sam system transakcyjny. Jak włączyć jedno kliknięcie?  Wchodzimy na stronę książki i klikamy „Aktywuj zakupy 1 kliknięciem”. Tutaj Imperium Google z wydawnictwa BC Edukacja, które również niedawno pozbyło się DRM. Otwiera nam się strona z prośbą o uzupełnienie danych karty kredytowej:  I od tego czasu widzimy już przy każdej książce przycisk „Kup 1 kliknięciem”. Czy jest to bezpieczne? O tym, jak wygodnie kupuje się w Kindle Store wiedzą wszyscy użytkownicy Kindle. Jedno kliknięcie i książka do nas wędruje, a karta zostaje obciążona. Co z przypadkowymi kliknięciami? Od tego w Amazonie jest opisana już kiedyś procedura zwrotu. Nexto ma dwa sposoby: po pierwsze jednak gdy klikniemy, zostaniemy poproszeni o potwierdzenie, którą to funkcję możemy jednak wyłączyć.  Po drugie – jak twierdzą sami w opisie, kupno w ten sposób obejmuje gwarancja 100% satysfakcji, więc zakładam, że przypadkowo kupioną książkę będzie można bezproblemowo zwrócić. Przechowywaniem danych zarządza brytyjska (mój błąd: polska) firma PayLane. Jedno kliknięcie to pierwszy krok Działa to wszystko bardzo podobnie jak w przypadku Kindle Store, choć brakuje wciąż drugiego etapu – przesyłki na czytnik, co już mają choćby eBookpoint czy Virtualo. Ale do tego Nexto musi wprowadzić format MOBI, co mam nadzieję rychło nastąpi. Swoją drogą, „1 click” jest technologią opatentowaną przez Amazon, ciekawe czy Nexto nie będzie miało problemów z tego powodu. A przy okazji – dziś w Okazji dnia jest „Cmentarz w Pradze” w wersji audio. Zakupów promocyjnych nie obejmuje jedno kliknięcie. Jest to moim zdaniem pewną wadą tego, bo przecież zakupy promocyjne są najbardizej impulsywne. Czytaj dalej: Ebookpoint wprowadza zakup e-booka na prezent Nexto uruchamia kiker.pl – serwis grupowych zakupów e-booków Prenumeraty cykliczne w Nexto – czy się przyjmą? Darmocha od Nexto i Wydawnictwa MAG: Gwiezdny pył i Kamienna Ćma Prenumeraty cykliczne z Nexto – podsumowanie i ostatnia seria kodów Nexto pozbywa się ostatecznie Adobe DRM 