Wolne Lektury to projekt przeniesienia klasyki literatury do formy cyfrowej. Od dzisiaj każdy z setek utworów możemy pobrać z formacie MOBI i czytać bezpośrednio na Kindle. Do wielu formatów dostępnych na stronie Wolnych Lektur dołączyło dzisiaj MOBI. Ktoś powie – o co chodzi, przecież 2700 książek ma już Bookini.pl, a ostatnio 6000 ogłosiło Virtualo. Tamtejsze książki pochodzily jednak z Polskiej Biblioteki Internetowej – i była to automatyczna konwersja, z różnymi wadami surowych tekstów, które są w PBI. Tymczasem każdy plik z Wolnych Lektura został bardzo staranne przygotowany:  Formatowanie, spisy treści, znaczniki rozdziałów, odpowiednie marginesy. Korekta i co za tym idzie – znacznie mniej literówek. Przypisy i objaśnienia! Większość lektur szkolnych ma przypisy i czasami bardzo dokładne wyjaśnienia trudniejszych słów – to ułatwia lekturę, szczególnie tych bardziej odległych kulturowo pozycji.  Po wejściu na stronę autora mamy do dyspozycji jego utwory w różnych wersjach: PDF, EPUB, MOBI, TXT, czasami nawet w formie audiobooka.  Gdy wejdziemy do utworu, widać wykonaną pracę redakcyjną. Przykładowo, tak wygląda Romeo i Julia:  Wśród lektur na stronie znajdziemy niemal wszystkich autorów lektur należących do domeny publicznej, jak np. Sienkiewicza, Mickiewicza czy Żeromskiego. Poza nimi są też jednak mniej „zgrani” autorzy, jak np. Czechow, Stevenson czy Poe.  Znalezienie poszukiwanej lektury ułatwia link wszystkie utwory na górze strony. Pewnym utrudnieniem na razie jest to, że każdy utwór jest osobno – nie ma więc „zbiorów” np. ze wszystkimi wierszami Leśmiana. Z zasobów Wolnych Lektur można korzystać bezpośrednio na Kindle. Jeśli mamy Kindle Keyboard 3G (lub na innym korzystamy z połączenia WIFI), to wchodzę na stronę Wolnych Lektur, znajduje to co chcę przeczytać i klikam. Ściągnie się bez problemu, a książkę po chwili zobaczym na ekranie HOME.  Wolne Lektury są projektem Fundacji Nowoczesna Polska. O formacie MOBI twórcy WL myśleli od dawna, choć pochwalę się, że to mi udało się ich zainspirować do działania – spotkaliśmy się trzy tygodnie temu i pokazałem, jak łatwo można dokonać konwersji. Trochę testowania, poprawiania skryptów – i poszło. Taki sympatyczny poster będzie promował cały projekt:  To zupełnie nowa jakość czytania dla wielu uczniów posiadających Kindle. Wolne Lektury nie ustępują jakością „papierowym” wydawnictwom. Dostępność lektur sprawi, że nie będzie już kolejek w bibliotekach, a wielu uczniów przyjdzie teraz na lekcje polskiego z czytnikiem. :-) Chodzisz do szkoły – korzystaj. A jeśli masz dziecko w wieku szkolnym i myślałeś nad przekonaniem go do Kindle, to może właśnie znalazłeś argument… Czytaj dalej:  Na „Damę Kameliową” już mają, teraz Wolne Lektury zbierają na Bułhakowa! Wolne Lektury zbierają na Damę Kameliową Dzień Domeny Publicznej 2014 + konkurs na okładkę dla Wolnych Lektur Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Wasze propozycje okładek dla Wolnych Lektur – wyniki konkursu Nadprogramowy BookRage wolnościowy! 