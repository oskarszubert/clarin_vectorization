To nie są halucynacje z pragnienia i upału – serwis znienawidzony przez autorów i wydawców… chce promować młodych autorów. A następnie sprzedawać ich e-booki! O konkursie literackim zorganizowanym przez serwis Chomikuj dowiedziałem się dzięki jednej z autorek, która spamowała pewne forum z prośbą o głosowanie na nią. O co chodzi? Autorzy mogą opublikować swoje opowiadania na swoich kontach i zgłosić je do konkursu. Wygra wybór jury oraz popularność mierzona głosami, udostępnieniami i ściągnięciami. Do konkursu zgłoszono już ponad 400 tekstów. A nagroda? Oficjalnie wydany e-book, który będzie sprzedawany! Nagrodą główną jest publikacja zwycięskiej pracy w formie e-booka z ilustracjami i okładką wykonaną przez profesjonalnych grafików na podstawie umowy autorskiej, podpisanej z Organizatorem,. Ponadto nagroda za pierwsze miejsce obejmuję promocję zwycięskiej pracy konkursowej w serwisie Interia.pl oraz Chomikuj.pl o wartości 5 000 zł, sprzedaż w Platformie Wydawców Chomikuj.pl oraz abonament Chomik Maniac na rok. W formularzu wrzucania pliku mamy zapis: Opowiadanie możesz przysłać w formacie pdf, doc, docx, odt, rtf. Może rozczarować brak formatów czytnikowych! Ale z drugiej strony nie oczekujmy od nastoletnich twórców że będą umieli utworzyć poprawnego epuba/mobi – to jest w końcu treścią nagrody. Manuskrypt pracy przygotowuje się zwykle w pliku edytowalnym i tylko PDF raczej dziwi. Co o tym sądzić? Zacznę od dygresji i wspomnienia sprzed prawie 20 lat. Od maja 1994 roku obowiązuje w Polsce ustawa o prawie autorskim. Wcześniej była wolna amerykanka – na ulicznych straganach, w sklepach spożywczych, księgarniach i kioskach dało się kupić rozmaite kasety i było to jak najbardziej legalne. Gdy potrzebowałem np. nowego albumu Pet Shop Boys, udawałem się na bazar pod warszawskim Pałacem Kultury i kupowałem tam kasetę za jakieś 20 czy 25 ówczesnych tysięcy. Oczywiście, „oficjalne” wydania też dało się kupić – ale kogo w połowie podstawówki stać na wydatek 90 albo 100 tysięcy? Weszło nowe prawo, piraci poznikali – a firmy zajmujące się wcześniej piraceniem… zajęły się legalną dystrybucją. I tak największym chyba producentem płyt CD/DVD w Polsce jest firma Takt, której logo widzę na wielu kasetach z tamtych czasów. Możemy się śmiać z propozycji Chomikuj, ale… oni mają potencjał, żeby kompletnie odwrócić polski rynek e-booków. Wystarczy że przy danym tytule umieszczą zamiast „ściągnij” – „ściągnij i zapłać”, a opłata pobierana np. z transferu na koncie. Tak będzie. Czytaj dalej:  [aktualizacja] Chomikuj kasuje e-booki z prywatnych folderów? Uwaga na kopie zapasowe! Dzień Domeny Publicznej 2014 + konkurs na okładkę dla Wolnych Lektur Wasze propozycje okładek dla Wolnych Lektur – wyniki konkursu „31.10. Księga cieni” – trzecia odsłona zbioru opowiadań od polskich autorów do pobrania! Matrioszka Rosja i Jastrząb – wyniki konkursu oraz kod rabatowy 4000 tytułów w abonamencie Legimi + konkurs: jesteś za czy przeciw? 