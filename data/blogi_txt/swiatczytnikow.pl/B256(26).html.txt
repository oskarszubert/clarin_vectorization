Wpis gościnny by KHRoN Przyszła wiosna, można siedzieć w słońcu i wygodnie czytać (ach te wyświetlacze e-ink), szukałem więc jakiejś dobrej książki science-fiction. Pozaglądałem do e-księgarni, w których mam założone konta, ale jakoś nie mogłem się na nic zdecydować. Albo już czytałem, albo tytuł był mi zupełnie nieznany. Pomyślałem więc że można przeczytać jakąś polecaną książkę. Był z tym pewien problem, ponieważ raczej mało kto pisze recenzje czy nawet komentarze pod książkami, więc ciężko jest je sortować „po opiniach” (tak, wiem że istnieją książki poświęcone tylko recenzjom książek, tyle że miałbym więcej czytania o książce niż samej książki ;) ). Wtedy przyszło mi do głowy żeby zobaczyć jakie książki zostały wyróżnione wśród tytułów SF, przykładowo zdobyły Nagrodę Locusa. Wstyd się przyznać, ale większości książek z tej listy jeszcze nie czytałem… A jest co czytać. Przeglądając listę kategorii SF natrafić można na książki takie jak Agent Fundacji Asimova (swoją drogą znakomity cykl powięci SF), trylogię Mars Robinsona (kolejne książki zdobywały kolejne nagrody w kolejnych latach) czy Cryptonomicon Stephensona (raczej nie jest to lekka lektura z uwagi na natężenie słownictwa technicznego, zaś z uwagi na motywy historyczne nie każdy uzna ją za SF)… … jednak jedna z książek szczególnie przykuła moją uwagę. Accelerando Strossa z roku 2005.  Książka ta, podobnie jak oryginalna Fundacja Asimowa, pisana i publikowana była w częściach, w magazynie Asimov’s Science Fiction. Jest ona zbiorem opowiadań koncentrujących się na kolejnych… z braku lepszego słowa, powiedzmy pokoleniach, w czasach kiedy cywilizacja osiąga technologiczną osobliwość. Poza tym iż zapowiada się interesująco, książka ta jest unikalna również z innego powodu. Otóż wydana ona została na licencji Creative Commons, a konkretnie CC 2.5 by-nc-nd. Oznacza to iż książkę można pobrać za darmo, takowoż można ją kopiować i rozdawać (niekomercyjnie)… jaka miła odmiana po „typowych” cenach ebooków. Sam autor, na stronie książki, przygotował wiele formatów – od prostej strony HTML i pliku RTF, przez popularne formaty ePub i MOBI, aż po nieco bardziej egzotyczne Aportis Doc: http://www.antipope.org/charlie/blog-static/fiction/accelerando /accelerando-intro.html Nie pozostaje nic innego jak, korzystając ze słońca, zatopić się w lekturze. Uwaga dla rodziców: książka raczej nie nadaje się dla dzieci. Czytaj dalej:  Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Planescape: Torment Novelization – książka fantasy z najlepszą fabułą? Opowiadania nominowane do Nagrody Zajdla (w części) za darmo epodreczniki.pl już działają – na razie tylko matematyka: EPUB, PDF i online Dwie kolejne pozycje z IPN na czytniki, m.in. Warszawa podczas stanu wojennego Jakub Ćwiek – darmowe opowiadanie sposobem na nagrodę Zajdla? 