Poważniejszej aktualizacji doczekał się wreszcie wypuszczony we wrześniu najtańszy model nowego Kindle, którego bez specjalnych przyczyn nazywamy „Kindle Classic”. Wersję 4.1 można pobrać już ze stron Amazonu. Zmiany w teorii Co nowego w tej wersji według Amazonu?  Poprawiony krój pisma, który ma mieć lepszy kontrast i jest ostrzejszy. Funkcja kontroli rodzicielskiej (Parental Controls), która pozwala na ograniczenie dostępu do przeglądarki, funkcji „Archived Items” oraz Kindle Store. Obsługa formatu KF8, który ma pozwalać na bardziej skomplikowany układ i formatowanie niż MOBI. Obsługa książek dla dzieci z funkcjami Kindle Text Pop-Up oraz komiksów z funkcją Kindle Panel View (która ma pozwalać na czytanie komiksów po kawałku). Oba typy książek mają się pojawić w Kindle Store w ciągu paru tygodni. Wszystkie słowniki zostały zgrupowane w osobną kolekcję. Poprawiono korzystanie z tabel i rysunków w „obsługiwanych” tytułach.  KF8 znalazł się już w aktualizacji 5.1 dla Kindle Touch, pozostałe nowości w Classic pojawiły się po raz pierwszy. i… zmiany w praktyce Kindle Classic zaktualizował mi się sam podczas gdy go ładowałem, po czym widzę pierwszą zmianę… Obok symbolu naładowania baterii znajduje się symbol samolotu. Zamiast „Wireless on/off” mamy teraz „Airplane mode”. I jest to zmiana wyjątkowo idiotyczna. Aby włączyć WIFI musimy teraz przejść do „Settings” i kliknąć „turn off”.  W menu nie znajdziemy już znanego „Turn Wireless On”, tak więc aby wyłączyć lub włączyć sieć musimy za każdym razem wchodzić do „Settings”. Co za głupota.  Najwyraźniej Amazon utrudnia zmiany, aby cały czas mieć włączoną sieć. Ale przecież Kindle nie jest tabletem, często tej sieci w ogóle nie potrzebujemy. Po włączeniu sieci dostajemy wiadomość o aktualizacji.  Co z poprawioną czytelnością tekstu? Wydaje mi się, że faktycznie zaszła zmiana, czcionka jest jakby grubsza, choć nie wiem czy to czyni ją bardziej czytelną. Tutaj porównanie z Kindle Keyboard. I w powiększeniu:  Oczywiście fotografia nie przekazuje wszystkiego – ale tak, czcionka na Classic jest grubsza, a ekran trochę bardziej szary niż na Keyboard (to akurat chyba rozrzut w produkcji). Co jeszcze – przez „Menu – Settings” możemy wejść do Parental Controls i ustawić hasło – osobno dla przeglądarki, Kindle Store oraz Archived Items.  Słowniki faktycznie mają swoją „kolekcję”, czyli zebrane zostały na ostatniej stronie tam gdzie jest „Archived Items” – widzę tam 4 słowniki Amazonu oraz angielsko-polski z Bumato.  Obsługi formatu KF8 nie testowałem, poświęcę temu w przyszłości odrębny artykuł. Jak zaktualizować Kindle? Możemy oczywiście poczekać, bo w ciągu paru tygodni Amazon zaktualizuje wszystkie czytniki automatycznie. Jeśli nie chcemy czekać to:  Ściągamy na komputer plik Update_kindle_4.1.0_B00E.bin ze strony Amazonu – znajduje się on pod linkiem „Download Software Update 4.1.0″ i zajmuje 44 MB. Podłączamy czytnik do komputera i przegrywamy plik do katalogu głównego Kindle Classic. Wybieramy kolejno: Menu » Settings » Menu » Update Your Kindle.  Aktualizacja zajmuje parę minut, podczas których czytnik restartuje się raz lub dwa. Jeśli Kindle ma nienaładowaną baterię, zostaniemy poproszeni o to, żeby najpierw ją podładować. Podsumowanie Nie widzę ogromnych korzyści w aktualizacji 4.1, choć wygodę nowej czcionki ocenić można tylko po dłuższym czytaniu. Denerwuje przesunięcie wyłączenia sieci i to, że sam Amazon (w liście „Your Kindle is Updated”) tłumaczy zmianę jako… ułatwienie nawigacji. Mechanizm kontroli rodzicielskiej może cieszyć, bo wielu rodziców obawia się, że ich dzieci przypadkowo zaczną kupować książki. Wprawdzie każdy taki zakup da się wycofać, ale dodatkowe hasło daje poczucie bezpieczeństwa. Nie mamy jednak w zasadzie wyboru, gdyż Kindle i tak nam się sam zaktualizuje po podłączeniu do sieci. Czekam na Wasze wrażenia. Czytaj dalej:  Test Kindle Paperwhite – część III: wyszukiwanie, PDF, Internet, czasopisma, kontrola rodzicielska [Nieaktualne] Tylko dzisiaj: Kindle Classic za 59 dolarów! Kindle Classic w Niemczech za 49 euro „All-New” Kindle Paperwhite już jest! Oto pierwsze uruchomienie i moje wrażenia Jak odróżnić od siebie PW2 i PW1? Kilka nowych reklam: Kindle Paperwhite x2 i Classic dla dzieci 