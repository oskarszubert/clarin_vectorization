Kolejne polskie pismo trafiło na czytniki. Tym razem w wersji EPUB i MOBI możemy poczytać kwartalnik Nowy Obywatel. Ktoś spyta, a co to właściwie jest? Za stroną „O nas”: „Nowy Obywatel” to niezależny, ogólnopolski kwartalnik o tematyce społecznej, wydawany przez łódzkie Stowarzyszenie „Obywatele Obywatelom” od 2011 r. i będący kontynuatorem dziesięcioletniej tradycji czasopisma „Obywatel”. Horyzont naszych działań stanowi państwo, społeczeństwo i kultura zorganizowane wokół idei dobra wspólnego. Zadaniem, jakie przed sobą stawiamy, jest wypracowanie konkretnych, realnych propozycji przemian społecznych i ekonomicznych, przybliżających osiągnięcie tego ideału. Wydanie na czytniki zawiera wszystkie teksty z edycji papierowych, choć bez ilustracji. Wewnątrz pismo nie różni się od innych, znanych nam już gazet:  Jestem w trakcie lektury trzech numerów z tego roku, jest sporo analiz i punktów widzenia, na które nie natrafimy w prasie „głównego nurtu”. Szczególnie spodobała mi się analiza stanu uzbrojenia polskiej armii umieszczona w numerze drugim. „Nowego Obywatela” w formie cyfrowej możemy kupić:  jako pojedyncze numery w sklepie internetowym po 7,5 zł sztuka jako pakiet 3 numerów za 20zł Zachęcam do zapoznania się z pismem na stronie nowyobywatel.pl. Podziękowania dla Piotra Świderka ze stowarzyszenia Obywatele Obywatelom, za udostępnienie testowych numerów. Jednocześnie przypominam, że każdy, kto wydaje pismo na czytniki, prowadzi księgarnię bez DRM, albo w inny sposób dostarcza fajną treść do czytania, będzie tu mile widziany. Proszę tylko o kontakt. :-) Czytaj dalej:  Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! Magazyn „W Punkt” w wersji na czytniki! „Czas fantastyki” za darmo na czytniki! Rzeczpospolita ma wersję na Kindle! Magazyn „Rebel Times” na czytniki – coś dla miłośników gier planszowych 