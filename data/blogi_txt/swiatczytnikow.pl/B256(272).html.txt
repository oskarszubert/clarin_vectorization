Ukazało się wreszcie „Starcie królów” – drugi tom sagi Pieśni Lodu i Ognia George’a R.R. Martina. Z tej okazji książka kosztuje w Woblinku 31 złotych, podobnie jak pierwsza część, czyli „Gra o tron”. Promocja ważna jest tylko do końca dnia. W notce prasowej, jaką dostałem od księgarni czytamy: Platforma Woblink oraz Wydawnictwo Zysk i S-ka – mimo bardzo restrykcyjnych zapisów autorskich – oferują premierową książkę w promocyjnej cenie, prawie o 40% niższej od ceny regularnej. Po okresie promocyjnym ceny e-booków wrócą do swoich wartości wyjściowych (Gra o tron – 39 zł, Starcie królów – 49 zł). Potrafię zrozumieć cenę 60 złotych, której za wersję audio „Gry o tron” żąda Audioteka. To w końcu ogromne przedsięwzięcie, kilkudziesięciu aktorów, profesjonalne studio i efekty dźwiękowe, czego efektem jest zapierające dech w piersiach słuchowisko. Ale nominalna cena 49 złotych dla pozycji, która jest już „klasykiem” jest zupełnie niezrozumiała. I niestety wygląda na to, że winę za ten stan rzeczy ponosi autor – czy raczej jego przedstawiciel – który prawdopodobnie domaga się stałej kwoty za sprzedaż e-booka. A to że kupią go nieliczni, to inna sprawa. Jak to wygląda w Amazonie?  Tam ceny też nie należą do najniższych (A Clash of Kings – $12, a cztery pierwsze tomy w jednym – $24), ale zdarzały się też obniżki. Miejmy też nadzieję, że dla wszystkich, którzy chcą czytać powieści Martina nie będzie to jedyna obniżka. Druga kontrowersja to terminy wydawania książek. „Starcie królów” ukazuje się w momencie popularności II sezonu serialu. Czy mamy czekać na to, że trzeci tom ukaże się przy trzecim sezonie? Przecież jeśli ktoś przeczyta pierwsze dwa tomy, to naturalne, że będzie chciał przeczytać następne. Pozostają – papier, oryginał, albo piraci. Bo ci przecież od dawna mają e-booki w bardzo dobrze wskanowanych wersjach. Czy naprawdę o to chodzi właścicielom praw autorskich do sagi Martina? Czytaj dalej:  Więcej niż oszczędzanie pieniędzy – tom I bezpłatnego e-booka od Michała Szafrańskiego Premiery tygodnia 17-23 lutego 2014: Martin, Coben, Helprin, Maushart, Brooks, Bowen, Ziemiański Czy promocje po 9,90 zł zniszczą rynek e-booków? „31.10. Księga cieni” – trzecia odsłona zbioru opowiadań od polskich autorów do pobrania! TOP15 polskich księgarni e-booków według miesięcznika Press Ranking „Magazynu Literackiego KSIĄŻKI” #201 – czerwiec 2013 