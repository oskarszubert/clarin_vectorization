Niespodziewanie ruszyła dzisiaj kolejna edycja BookRage. Tym razem nie ma kolejnego numerka, bo to edycja specjalna. „Zbieramy na wolność” – to oferta 5 książek na temat wolności, internetu, wolnego oprogramowania i własności intelektualnej. Kolejno:  Eben Moglen – Wolność w chmurze i inne eseje (tytułowy do przeczytania w oryginale) Daniel Bensaïd – Wywłaszczeni. Marks, własność i komunizm Marcin Wilkowski – Wprowadzenie do historii cyfrowej (opublikowana na wolnej licencji na stronie autora, o czym pisałem) Sam Williams – W obronie wolności. Krucjata hakera na rzec wolnego oprogramowania (wydana swego czasu przez Helion i dostępna w całości w formacie HTML na stronie Helionu) Wojciech Orliński – Jeśli nie jesteś płacącym klientem, jesteś towarem  Książka Orlińskiego dostępna jest dla tych, którzy zapłacą więcej niż średnia – jest to, jeśli dobrze rozumiem, zbiór opublikowanych wcześniej felietonów dziennikarza Gazety Wyborczej. Na jego blogu można przeczytać też wprowadzenie do tego pakietu. Inny jest też cel – tym razem organizatorzy nic nie biorą dla siebie, przychody zostaną podzielone na dwie równe części – proporcje ustawione sztywno: 50% dla autorów (a zmarłemu w 2010 roku Bensaïdowi jak zapłacą?) 50% dla Fundacji Nowoczesna Polska, która chce z zebranej kwoty sfinansować wydanie drukiem zbioru esejów Ebena Moglena. Potencjał tego zbioru nie jest oczywiście taki jak poprzednich – ale inna jest tematyka i założenie. Kupując, wspierasz działania na rzecz wolności w Internecie – oczywiście tak, jak je rozumieją autorzy i organizatorzy. Ile dorzucisz – to zależy od Ciebie. BookRage wolnościowy trwa krócej niż literackie, bo tylko 8 dni. Czytaj dalej:  „Zajdlowy” BookRage uzbierał 100 tysięcy! Wolne Lektury zbierają na Damę Kameliową Kolejny BookRage: Boruń, Kres, Chmielarz, Dębski, Grabiński, Doyle Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje ComicsRage – tak jak BookRage, ale z komiksami Najlepszy BookRage w dziejach: sześć e-booków Janusza Zajdla! 