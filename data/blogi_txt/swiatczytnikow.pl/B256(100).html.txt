Jeden z naszych czytelników zwrócił uwagę, że omawiana w poprzednim wpisie powieść Herrenvolk trafiła wczoraj na 6 miejsce sprzedaży w księgarni Nexto.pl. Jest to tym większe osiągnięcie, bo wyżej są tylko pojedyncze (tanie) wydania czasopism oraz „Krzyżacy”. Myślę, że jeśli ktoś potrzebuje argumentu, że usunięcie DRM sprzedaje, to ten przypadek go dostarcza… Zauważyłem, że wydawca obniżył teraz cenę innego ich ebooka, Ymar, do 9,90 – chyba myślą o kolejnym miejscu w TOP10. :-) Z innych rzeczy na rynku – dostałem dzisiaj od Macieja Ślużyńskiego z RW2010 ofertę wydawniczą oficyny, która trafi do księgarni i dystrybutorów. Self publishing ma się dobrze! Bo w RW2010 publikuje coraz więcej autorów, co tydzień pojawiają się nowe tytuły, wszystkie poniżej 10 złotych, z porządną korektą i w formatach EPUB, MOBI (link do listy) i PDF. Kto wie, może oni będą następni w kolejce do zestawień bestsellerów. PS. Jestem na krótkich wakacjach, więc aktualizacja listy polecanych darmowych książek będzie we wtorek wieczorem. Czytaj dalej:  Dwa lata księgarni eBookpoint + TOP20 TOP15 polskich księgarni e-booków według miesięcznika Press Nie ma DRM – i gdzie są teraz Twoje książki? Nexto pozbywa się ostatecznie Adobe DRM Google Books działa już w Polsce – uwaga na DRM! Projekt ustawy o cenie stałej na książki – niby nas nie dotyczy, ale i tak możemy się obawiać 