Parę rzeczy, których dowiedziałem się od księgarni Publio. Popularność „erotyki dla mamusiek” Pięćdziesiąt twarzy Greya (obecnie 19,90 zł) to książka wywołująca wielkie kontrowersje, ale i bardzo popularna. Jak informuje księgarnia, przez miesiąc sprzedało się… 1200 egzemplarzy e-booka. To niesamowita liczba, jak na nasz, raczkujący rynek książki elektronicznej i przykład, że pozycja, która jest… pożądana będzie się sprzedawała także w formie elektronicznej. Przypomnijmy: Publio miało ksiażkę E.L. James w przedsprzedaży, a potem na wyłączność przez cały miesiąc, do 4 września. I wcale nie była tanio – cena, jak sprawdziłem w archiwum, początkowo wynosiła 29,90 zł – czyli niewiele mniej niż papier. A jednak znaleźli się zainteresowani hitem zza oceanu. O popularności „Fifty Shades of Grey” na czytniki pisałem w lipcu.  A w Publio właśnie pojawiła się druga część trylogii: Ciemniejsza strona Greya (26,40 zł), którą też na razie mają na wyłączność. Ale Historia Extra na czytniki Do działu czasopism na stronie Publio dołączył pierwszy numer Ale Historia Extra datowany na listopad 2012. Cena e-booka to 6,49 zł, na okładce 9,90 zł. „Ale Historia Extra” – specjalne, magazynowe wydanie „Ale Historii”, poniedziałkowego dodatku do „Gazety Wyborczej” – ukazuje się w związku z dwusetną rocznicą wybuchu wojny Napoleona z Rosją, nazywanej przez znawców historii Wielką Wojną 1812 r. Autorzy magazynu piszą m.in. o błędach popełnianych przez Napoleona, przedstawiają ranking dowódców, sceny ze szpitali polowych i opisy krwawych bitew. Bitew prowadzonych, aby ziścić napoleońskie marzenie dotyczące Rosji i jej mieszkańców: „Trzeba ich zapędzić jak najdalej w ich lody, aby przez najbliższe 25 lat nie byli w stanie mieszać się w sprawy cywilizowanej Europy”. Bardzo mnie cieszy taka premiera. Z takimi pismami mam zwykle dylemat – trzymać, czy wyrzucać po przeczytaniu. E-booka przeczytam wygodniej i wyrzucać nie muszę. Szkoda tylko, że poniedziałkowego dodatku historycznego GW nadal nie można kupić w formie elektronicznej… Czekamy. Starszy numer Wysokich Obcasów Extra za 1 zł Ukazał się też nowy numer Wysokie Obcasy Extra (5/2012; 4,49 zł). Gdy dodamy go do koszyka, możemy… dokupić za złotówkę starszy numer. No, to jest chyba więcej niż 70%, ale już sprawę wyjaśnił Mirek w komentarzach. Ten pomysł również bardzo mi się podoba – i oby się przyjął, a sprzedawcy „prasy ze zwrotów” pójdą z torbami. :-) Brakuje mi tylko hurtowej obniżki cen archiwalnych czasopism – na wypadek gdyby ktoś chciał sobie kupić starszy rocznik. No, ale na razie przy dwóch numerach w ofercie, nie ma co szaleć. Czytaj dalej:  Gazeta Wyborcza nareszcie w Publio. Cała, z dodatkami! Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! „Czas fantastyki” za darmo na czytniki! Ranking „Magazynu Literackiego KSIĄŻKI” #205 – październik 2013 Sierpniowe wieści z księgarni: spotkanie z autorem i książka z billboardu za darmo 