Do sporego już grona czasopism w wersji na czytniki dołączyły właśnie „Charaktery”. Styczniowy numer miesięcznika kupimy w Nexto oraz w Publio.  „Charaktery” to najstarszy polski miesięcznik popularnonaukowy poświęcony psychologii. Publikują w nim czołowi polscy naukowcy, a pismo współpracuje z polskimi uczelniami. Pismo w trzech formatach (EPUB, MOBI oraz PDF) kupimy w dwóch księgarniach:  Charaktery w Nexto: 10,36 zł – jeden numer (cena dla osób zarejestrowanych) 10,90 zł – prenumerata cykliczna (z 7-dniowym okresem próbnym) 53,20 zł – prenumerata półroczna 105,45 zł – prenumerata roczna. Charaktery w Publio: 9,80 zł – jeden numer 111 zł – prenumerata roczna  Dla porównania: jeden numer „papierowy” kosztuje 12,50 zł, a w prenumeracie 130 zł. Tak do nowych formatów zachęca redakcja w komunikacie prasowym: Edycje te przeznaczone są dla smartfonów, czytników z ekranami e-ink (np. Kindle) oraz małych tabletów, np. z 7-calowym ekranem. Choć formaty te zostały stworzone i dostosowane do wyświetlania książek (ponad 90% odbiorców woli czytać je na smartfonach i czytnikach e-ink właśnie w formatach ePUB i mobi, a nie PDF), ostatnio po tak opracowane publikacje coraz chętniej sięgają także czytelnicy gazet i czasopism. Ich najważniejszą zaletą jest to, że przystosowują się do parametrów ekranu i w zależności od jego szerokości w każdej linii mieści się odpowiednio mniej lub więcej wyrazów. Można powiedzieć, że treści artykułów „przelewają się”, dostosowując się do możliwości urządzenia, na którym są wyświetlane (obok prezentujemy dla porównania zrzuty ekranowe z kilku różnych urządzeń tego samego tekstu). Pod względem zawartości „Charaktery” w formatach ePUB i mobi zawierają prawie wszystkie teksty z wydania papierowego (wyjątkiem są „poczta poetycka” i „szkoła portretu”). Kupiłem numer styczniowy, który jest pierwszym w trzech formatach. Na Kindle ma on układ książkowy, nie gazetkowy, ale nie powinno być to utrudnieniem, bo w numerze znajdziemy kilkanaście, a nie kilkadziesiąt artykułów. Tak prezentuje się spis treści.   A tak wygląda początek jednego z artykułów, nota bene o czytaniu.     Dawno temu w czasie studiów jedną z moich specjalizacji była psychologia społeczna i wtedy sięgałem dość często po „Charaktery”. Dziś zaglądam tam sporadycznie – może 2-3 numery na rok. Wersja na czytniki bardzo mnie ucieszyła, bo okazji będzie więcej. Czytaj dalej: Dwutygodnik FORUM również w MOBI/EPUB! Specjalny (i darmowy) numer miesięcznika „W drodze” Tygodnik „W Sieci” na czytniki – za 3,50 zł miesięcznie, a od listopada za 10 zł Prenumeraty cykliczne w Nexto – czy się przyjmą? Polityka Cyfrowa na prezent – test funkcji Prenumerata cykliczna – seria artykułów Nexto i Świata Czytników 