Aktualizacja z 23.12: Jak zwykle, po 24 godzinach promocja się skończyła i zestaw kosztuje już 10 dolarów, co i tak jest konkurencyjne wobec papieru…   Dziś w Kindle Daily Deal dostaniemy za $1,99 zbiór aż 5 kryminałów, z których jak dotąd 3 ukazały się w Polsce. High Heels Mysteries Boxed Set (Books 1-5) – to seria autorstwa Gemmy Halliday.  Jej bohaterką jest Maddie Springer, projektantka dziecięcych butów, która staje wobc różnych zagadek kryminalnych do rozwiązania. W Polsce jak dotąd ukazały się trzy książki w tej serii:  Śledztwo na wysokich obcasach – w oryginale: „Spying in High Heels” Kłamstwa na wysokich obcasach – w oryginale: „Undercover in High Heels” Zabójstwo na wysokich obcasach – w oryginale: „Killer in High Heels”  W wersji oryginalnej, poza tymi trzema dostaniemy jeszcze: „Alibi in High Heels” oraz „Mayhem in High Heels”. Kobiece powieści kryminalne to nie jest coś, w czym bym się zaczytywał, ale oceny polskich wydań w Biblionetce  i Lubimy Czytać są całkiem przyzwoite. Książki są podobno dość lekkie i łatwe do przeczytania.  Jak wynika z darmowego fragmentu (obejmującego dużą część pierwszego tomu), język jest dość prosty. High Heels Mysteries mogą być więc dobrą okazją do podszlifowania angielskiego. 