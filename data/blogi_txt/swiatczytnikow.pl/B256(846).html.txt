Oryginalna okładka do Kindle jest inna niż wszystkie dostępne na rynku. Do włożenia w nią czytnika korzystamy z zaczepów, które pasują do dziurek z boku Kindle:  Ten sposób (który Amazon oczywiście opatentował) sprawia, że oryginalne okładki są cieńsze niż inne, a korzystając z nich mamy całego Kindle przed nami, bez uchwytów w rogach czy z boku, jak w przypadku innych okładek.  Okładka jest zakładana na gumkę, którą po otwarciu możemy zaczepić z tyłu, albo z przodu.  Prawdziwa skóra i bardzo dobre wykonanie – to sprawia, że okładki te – mimo wysokich cen mają swoich zwolenników. Do wyboru mamy jeden z siedmiu kolorów: Z lampką lub bez Możemy wybrać dwa rodzaje okładek. Zwykła: Kindle Leather Cover with Updated Design ($34.99 albo £30.99 w Amazon UK). Tę okładkę kupiłem rok temu razem z  Kindle 2 i bardzo sobie chwaliłem. Niestety nie pasowała do Kindle 3 (który jest mniejszy), a pod koniec zeszłego roku Amazon wstrzymał sprzedaż nowych okładek, bo …były problemy z zaczepami. Zaczepy te (służące w wersji z lampką do zasilania) były za słabo izolowane i czasami robiły zwarcia, co powodowało wyczerpywanie się baterii i zawieszanie urządzenia. Amazon wycofał więc okładki, a wszystkim klientom zgłaszającym problemy… wysyłał bezpłatnie wersję z lampką. Teraz przywrócili wreszcie oryginalną okładkę do sprzedaży, w nazwie umieszczając „Updated Design”. Trochę im to czasu zajęło, ale raczej nie będzie już z nią problemów. Z lampką: Kindle Lighted Cover ($59.99 albo £50.99 w Amazon UK) – to wynalazek Amazona wprowadzony razem z Kindle 3. Gdy jest za ciemno, z rogu okładki wyciągamy LED-ową lampkę, która nam oświetla czytaną książkę.  Dzięki wspomnianym zaczepom nie potrzebujemy dodatkowego zasilania, choć oczywiście bateria zużywa się szybciej. Opinie są bardzo rozbieżne – jedni chwalą to rozwiązanie za wygodę, inni krytykują nierównomierne oświetlenie i podkreślają, że lepszą, osobną lampkę można przecież kupić taniej. No ale właśnie – osobną. Jest to dodatkowa rzecz, jaką musimy ze sobą nosić i można o niej zapomnieć, gdy jest potrzebna. Lampka w okładce będzie zawsze pod ręką. O zamawianiu razem z Kindle (Była tu informacja o zniżce okładkowej na dzień Ojca, która już się skończyła) Okładki oryginalne są drogie,  dlatego ludzie często wybierają zamienniki, choćby Tuff Luv, które opisywałem. Nie zmienia to faktu, że ich jakość jest ceniona i są wciąż na listach bestsellerów, jeśli chodzi o akcesoria. Zobaczmy, ile zapłacimy jeśli weźmiemy czytnik razem z okładką.  Kindle 3 WIFI + okładka zwykła: $139 + $34.99 + $26.97 (przesyłka) = $200.96 (czyli ok. 545 złotych) Kindle 3 WIFI + okładka z lampką: $139 + $59.99 + $26.97 (przesyłka)  = $225.96 (czyli ok. 615 złotych)  Aby sprawdzić ile ostatecznie nas będzie kosztowało zamówienie, wystarczy je przejść w całości, ale bez klikania „Place Your Order”. Tu wyliczenie dla zwykłej okładki (z podaną zniżką, która już nie obowiązuje).  … ale taniej tylko z Kindle WIFI Spytacie, a co z Kindle 3G? Ano niestety, jak pisałem już w artykule na temat cen: jeśli razem z Kindle 3G dołożymy do koszyka okładkę, przekroczona zostanie kwota przy której Amazon pobiera zaliczkę na cło i VAT. W podsumowaniu pojawi się wtedy nowa pozycja „Import Fees Deposit” wynosząca w zależności od wybranych opcji od 50 do 70 dolarów. Wyliczenie dla Kindle 3G i zwykłej okładki będzie następujące: $189 +  $34.99 + $26.97 (przesyłka) + $57.86 (zaliczka na VAT i cło) = $308.82 (czyli 837 złotych). To już znacznie drożej. Dlatego okładek nie opłaca się brać razem z Kindle 3G. Jakie mamy wobec tego możliwości? Zamówić zamiast 3G wersję WIFI – po dołożeniu okładki nie jest doliczana zaliczka. Okładkę kupić w Amazon UK, korzystając z darmowej przesyłki – radziłem to w artykule o Tuff Luv – inna sprawa, że ceny w UK są wyższe, bo tam VAT jest doliczany urzędowo. Osobno zamówić czytnik i osobno zamówić okładkę, będzie trzeba opłacić dodatkowo przesyłkę, ale to i tak mniej niż zaliczka.  Czytaj dalej:  Amazon przecenia oryginalne okładki dla Kindle Touch i Keyboard „All-New” Kindle Paperwhite wysyłany do Polski od 15 października! „All-New” Kindle Paperwhite 3G wysyłany już do Polski. Warto dopłacać? Test „All- New” Kindle Paperwhite – część I – ekran i oświetlenie Kindle DX znów taniej + parę tytułów od $2,90 „All-new” Kindle Paperwhite 3G również dostępny i wysyłany od 8 listopada 