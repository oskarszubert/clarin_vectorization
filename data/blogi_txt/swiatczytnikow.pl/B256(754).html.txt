Kolejna e-bookowa dziura zasypana – w wersji elektronicznej debiutuje dziś cykl Opowieści z Narnii C.S. Lewisa.  Cyklu przedstawiać chyba nie trzeba – klasyka literatury fantastycznej, przeznaczona nie tylko dla młodzieży, a znana także z ekranizacji. Do 25 listopada wyłączność ma Publio. Podoba mi się cena. 9,90 zł za jeden tom to sensowna oferta za książkę, którą wielu z nas czytało i wielu od dawna ma w domowych bibliotekach. Choć jeszcze jakiś rabacik na cały pakiet byłby nie od rzeczy. :-) Rozpoczynający swoją przygodę z Narnią mogą się zastanawiać, od której części zacząć lekturę, bo sprawa wcale nie jest oczywista. Otóż kolejność wydania kolejnych tomów jest inna niż kolejność chronologiczna. W obszernym artykule na Wikipedii znajdziemy taką tabelkę:    Kolejność wydania Kolejność chronologiczna Kolejność pisania   Lew, czarownica i stara szafa Siostrzeniec czarodzieja Lew, czarownica i stara szafa   Książę Kaspian Lew, czarownica i stara szafa Książę Kaspian   Podróż „Wędrowca do Świtu” Koń i jego chłopiec Podróż „Wędrowca do Świtu”   Srebrne krzesło Książę Kaspian Koń i jego chłopiec   Koń i jego chłopiec Podróż „Wędrowca do Świtu” Srebrne krzesło   Siostrzeniec czarodzieja Srebrne krzesło Siostrzeniec czarodzieja   Ostatnia bitwa Ostatnia bitwa Ostatnia bitwa    Powszechnie (choćby przez numerację wydawców) przyjęta jest kolejność wydania. Zresztą podobno sam Lewis pisząc „Lwa, czarownicę i starą szafę” nie zamierzał kontynuować cyklu. Gdy czytamy chronologicznie wcześniejszego „Siostrzeńca czarodzieja”, z treści wynika, że czytelnik już wie, czym jest Narnia. Wydaje mi się więc, że trzeba traktować „Siostrzeńca” jako prequel, który wyjaśnia nam wiele spraw z poprzednich tomów. Mała ankieta na koniec, dla tych którzy przeczytali większość cyklu, albo są w trakcie.     W jakiej kolejności czytałeś/aś cykl "Opowieści z Narnii"?  W kolejności wydania  W kolejności chronologicznej  Inaczej Zobacz wyniki    Loading ... Kto zaznaczył „Inaczej” – niech się podzieli w komentarzach. :-) Czytaj dalej:  Nook debiutuje w Polsce za pośrednictwem Microsoftu! Na razie rozczarowuje Virtualo sprzedało w 2013 roku prawie pół miliona e-booków Dwa pisma debiutują na czytnikach: Esensja oraz Res Publica Nowa Ceny e-booków w Amazonie, czyli jak to zamiast Luksemburga, znaleźliśmy się w Polsce 250 milionów straty? Coroczne jęczenie nad piractwem e-booków Publio podsumowuje Wakacyjną Listę Osobistą – wygrały: Lód, Sherlock i Siła nawyku 