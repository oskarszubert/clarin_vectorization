Kolejna porcja pytań i odpowiedzi… Trochę z komentarzy, trochę z maili, trochę z analizy zapytań w Google. :-)  Przeglądarka w Kindle DX Czy potrzebne jest etui, okładka do Kindle? Czy Kindle ma mechanizmy kontroli rodzicielskiej? O co chodzi z czytaniem e-booków przez Kindle? Kindle a e-booki z empik.com  1. Jaką przeglądarkę ma Kindle DX? Czy można np. sprawdzić tam maila? Kindle DX, choć tego lata doczekał się odnowionej, grafitowej wersji, ma nadal oprogramowanie w wersji 2.5 czyli takie samo jak w starych Kindle 6″. Dlatego w DX nie ma nowej przeglądarki działającej na silniku WebKit, jest tylko stara, którą sam Amazon nazywa „Basic Web Browser”. Do sprawdzenia stron portali się nadaje – jeśli chodzi o pocztę, to zależy od tego, czy strona z pocztą (webmail) nadaje się do obsługi przez bardziej prymitywne urządzenia. Najlepiej jeśli mamy do czynienia z serwisem mobilnym, np. m.gmail.com w przypadku Gmaila. Zobacz też: Kindle DX a Kindle 3. 2. Zamierzam zakupić nowe Kindle. Jak wyglada odporność tego urzadzenia na wstrzasy, zarysowania? Używacie etui? Jesli tak, to czy w Polsce uzytkownik Kindle jest skazany na zamawianie drogich etui z amazona czy mozna znalezc jakies subsytuty np. w Media Markcie czy Saturnie? Na wstrząsy – żaden problem, bo nie ma tam części mechanicznych. Zarysowania – jak każde inne elektroniczne urządzenie. Ekran trochę jak LCD – zbiera np. dotyk palców, ale wytrzeć się da. Kindle 3 wykonane jest solidniej niż poprzednie wersje, ale pancerne nie jest, więc lepiej nosić to w jakimś etui, choćby i z papieru. Gorzej może być z odpornością ekranu na zgniecenie – ten artykuł ku przestrodze. Kładzenie się spać z Kindlem, to nie jest dobry pomysł. Aczkolwiek w tym przypadku support Amazona spisuje się świetnie i wysyłają nowy (!). [Aktualizacja 2.03.2011] Okładki, poza oryginalną, pojawiają się na Allegro, ale często najtaniej będzie poszukać na eBayu lub w Amazon UK. Polecam np. serię okładek Tuff Luv. 3. Chciałbym kupić Kindle DX swojemu dwunastoletniemu synowi, który zaczyna interesować się literaturą anglojęzyczną. Niepokoi mnie jednak udostępnienie w tym urządzeniu przeglądarki internetowej. Mam pytanie: Czy Amazon filtruje treści dla dorosłych (erotyczne, itd.) na tej przeglądarce. Innymi słowy czy istnieje w urządzeniu jakaś funkcja Kontroli rodzicielskiej. Ewentualnie czy rodzic może wyłączyć przeglądarkę? [...]  Pytanie w całości w komentarzu. Kindle (w żadnej wersji) nie ma kontroli rodzicielskiej i nie blokuje żadnych treści. Nie ma też możliwości wyłączenia przeglądarki. Raczej trudno byłoby wykorzystywać tę przeglądarkę do chodzenia po np. serwisach erotycznych – nie dość, że nie działa video, to ilustracje są zmniejszone i w odcieniach szarości – w zasadzie nie potrafię sobie wyobrazić, aby ktoś mógł używać Kindle DX do tych celów. Przy udostępnianiu urządzenia innej osobie trzeba pamiętać o jeszcze jednym aspekcie – jeśli Kindle jest połączony z kontem w Amazonie, to każdy kto go używa jest w stanie kupować książki, co wiąże się z natychmiastowym obciążeniem karty kredytowej połączonej z tym kontem. Można oczywiście urządzenie odłączyć od konta, ale wtedy nie da się czytać zakupionych w Amazonie książek (inne się da). Tak więc używanie Kindle przez inną osobę wymaga zaufania nie tylko w przypadku dostępu do niewłaściwych treści, ale też możliwości zakupowych. 4. Jak wygląda sprawa „czytania” e-booków przez Kindla? Oglądałem reklamę w której pokazane było jak jedna z czytelniczek podłączyła do niego (Kindla) słuchawki i słuchała książki. Kindle ma wbudowany syntezator mowy, który oczywiście umie czytać tylko książki anglojęzyczne. Słuchać możemy albo przez wbudowane głośniki (na dole urządzenia), albo przez słuchawki. Jest to typowy syntetyzowany głos (do wyboru: męski i żeński). Niektóry z tego korzystają, ja traktuję jako ciekawostkę. 5. Czy na Kindle można czytać e-booki z Empik.com? Można, ale nie bezpośrednio. Po pierwsze, książki są zabezpieczone przez DRM. Dla wielu formatów zabezpieczenie można zdjąć, po więcej informacji odsyłam do zestawienia na eksiazki.org. Pamiętajmy, że możemy w ten sposób łamać licencję na jakiej zakupiliśmy danego e-booka. Nie jest to też czynność trywialna, trzeba zainstalować język oprogramowania Python i uruchomić skrypt z linii poleceń. Aktualizacja z 3.08.2011: istnieje wtyczka do Calibre, która otwarcie formatów zabezpieczonych DRM załatwia jednym kliknięciem. W Google warto wpisać: ineptepub calibre. Po drugie, książki w formacie EPUB (gdy już je odbezpieczymy) należy przekonwertować do MOBI, np. przy użyciu programu calibre, co nie sprawia żadnego problemu. Wspominałem o tym w artykule o formatowaniu, na temat konwersji będzie osobny wpis. Czytaj dalej:  Calibre 1.0. – pierwsza wersja programu po 7 latach! Jest też konkurencja: BookONO Kindle, Calibre, formaty i jak uzyskać idealny plik Instapaper ma nowy wygląd – i trochę nie rozumiem po co…. Jaki czytnik będzie najlepszy do przeglądania internetu? Wasze e-bookowe triki – rozwiązanie konkursu Lifehackera! Przegląd wszystkich ustawień Kindle Paperwhite (oraz Touch) 