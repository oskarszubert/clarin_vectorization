Dzisiaj nowych promocji tygodnia mniej, za to trochę premier. Ale zaczynamy od kolejnego hitu z akcji „Czas na e-booki”. Droga (9,90 zł w Nexto; MOBI + EPUB + PDF) – powieść Cormaca McCarthy’ego przez wiele tygodni była bestsellerem „New York Timesa”, oceniona w LC na 7,8/10, a w Biblionetce na 5,02 w skali szkolnej. Ostatnie chwile naszej planety. Ostatni ludzie – krwiożercze bestie. Ostatnie ślady naszej cywilizacji – puszka coca-coli i strzępy starych gazet. Piekło apokalipsy spełnionej w uhonorowanej Nagrodą Pulitzera powieści Cormaca McCarthy’ego. Tę książkę czyta się ze ściśniętym gardłem i pełnym przerażenia zachwytem… W przyszłości, która może zdarzyć się jutro lub za tysiąc lat, nastąpił straszliwy kataklizm, który zniszczył naszą cywilizację i większość życia na Ziemi. Wszędzie zgliszcza i ciemność. Kamienie pękają od mrozu. Ani jednego ptaka, ani jednego zwierzęcia, gdzieniegdzie tylko bandy zdziczałych kanibali. Na tle martwego pejzażu dwie ruchome figurki – to ojciec i syn przemierzają zniszczoną planetę. Przed nimi pełna niebezpieczeństw droga w nieznane, wokół nich – świat umarłej nadziei, rozpaczy, strachu, a w nich – wciąż tląca się miłość… Trochę premier z tego tygodnia.  Kochanie, zabiłam nasze koty (17,91 zł w Publio; EPUB + MOBI) – to prapremiera nowej powieści Doroty Masłowskiej. „«Kochanie, zabiłam nasze koty» to wypadkowa, jak to zwykle bywa z powieściami, przejęcia losem ludzkości i różnych osobistych udręk. W ingrediencjach znajdą więc Państwo moje zmęczenie radioaktywnymi miastami i moje zmęczenie radioaktywną sobą. I moje urzeczenie morzem jako tworem w sposób doskonały i beztroski łączącym w sobie bezkres i ściek. Wreszcie – bezustanne zadziwienie kondycją duchową nowego człowieka. Człowieka wolnego, żyjącego poza takimi anachronicznymi, zaśmiardującymi molami kategoriami jak duchowość, religia, polityka, historia. Człowieka w związku z tym bezjęzykowego, człowieka, którego mową ojczystą jest Google Translator”.  Podróż do miasta świateł (19,91 w Publio; MOBI + EPUB) to najnowsza powieść Małgorzaty Gutowskiej-Adamczyk. Z tej okazji pozostałe jej książki do 50% taniej. Małgorzata Gutowska- Adamczyk zabiera czytelników w niezapomnianą podróż do XIX- wiecznej Francji, snując opowieść o niezwykłej malarce. Równie ważnym bohaterem książki czyni Paryż – miasto magiczne, w którym spełniają się marzenia…„Nieważne, czy Małgorzata Gutowska- Adamczyk pisze o dziewiętnastowiecznym Paryżu, czy fikcyjnym Gutowie – czytelnik zawsze czuje się tak, jakby w tych miejscach po prostu był. A Róża z Wolskich okazuje się jeszcze bardziej frapującą i wielowymiarową postacią, niż zapowiadało się to w «Cukierni Pod Amorem»”. Podobną promocję ma Woblink, ale jest nieco drożej.  Dobry początek (17,50 zł w Virtualo; MOBI + EPUB) – powieść Davida Nichollsa. Brian Jackson wierzy w to, że uczestnictwo w popularnym turnieju wiedzy pomoże mu zdobyć serce uniwersyteckiej piękności Alice Harbinson. Plan mógłby się powieść, gdyby nie jego wrodzone szczęście do pecha. Najpierw feralne eliminacje, potem niefortunnie ulokowane uczucia i wreszcie finałowa kompromitacja. Jedna promocja tygodniowa: Bestsellery ze Złotych Myśli w Legimi – jeśli ktoś się nie załapał na Galopującą promocję tydzień temu, tutaj są 3 z pięciu wtedy obecnych książek. Pozostałe dzisiejsze promocje: Mój chłopiec, motor i ja (26,94 zł w Publio; MOBI + EPUB) – historia pary, która wyrusza w podróż poślubną z Druskiennik do Szanghaju… motocyklem. W 1934 roku. Podróż trwa rok i siedem miesięcy, szlak wiedzie przez całą Azję, od Turcji, poprzez Syrię, Irak, Persję, Indie, Birmę, Indochiny do Chin, prawie 24 000 kilometrów. Halina Korolec-Bujakowska żywiołowym, ale też niepozbawionym autoironii i humoru językiem opisuje życie, obyczaje i stroje mieszkańców kontynentu. Spisane przez nią pamiętniki to także pasjonująca lektura dla miłośników twardej, męskiej przygody. Autorka relacjonuje trudy przeprawy, kiedy to nie motocykl niesie podróżników, ale oni pchają czy wręcz przenoszą go przez pustynie Beludżystanu. Opowiada mrożące krew w żyłach przygody – niemal na porządku dziennym są płonące w przydrożnych przepaściach ciężarówki i baraszkujące pośrodku szosy tygrysy. Egzotyczna Azja z tygodnia na tydzień staje się coraz mniej tajemnicza, wciąga i oczarowuje, a przed naszymi oczyma roztacza się mozaika orientalnych obrazów i sylwetek, pograniczników, hinduskich sadhu, Ików z birmańskiej dżungli… Mafia (6,99 zł w Virtualo; EPUB + MOBI) – no i kolejny zbiór artykułów w serii „Focus Historia poleca”. Powtórka promocji trzech miesięcy. W tym tomiku znajdziesz odpowiedzi na pytania: - czy istniała mafia w przedwojennej Polsce ? - dlaczego Al Capone bał się Heńka Wojciechowskiego? - kogo terroryzował zbój Materna? - kto stracił fortunę w kasynie w Sopocie? - jak zginął Rockefeller kokainy? - dlaczego nikt nie pokona włoskiej Camorry? Strategie geniuszy (22,39 zł  w eBookpoint; MOBI+ EPUB + PDF) – o tym, jak NLP pomaga zrozumieć Alberta Einsteina. Sam by się zdziwił. Niniejsza książka analizuje procesy myślenia oraz poznawcze „strategie geniuszu„, kryjące się za niezwykłą osobowością i osiągnięciami Alberta Einsteina. Przedstawia idee, które odnosiły się nie tylko do świata nauki i rzeczywistości fizykalnej, ale także do świata duchowego i systemów funkcjonowania społecznego. Dzięki lekturze odkryjesz, jak Einstein wprowadzał swoje koncepcje w czyn, oraz poznasz metody wykorzystywania nieszablonowego sposobu myślenia w codziennych sytuacjach. Piłsudski. Wielkie Biografie (6,15 zł w Legimi; EPUB + MOBI) – wbrew nazwie, dość krótka książeczka Katarzyny Fiołki o Marszałku. Obszerniejsze znajdziemy w opisywanych niżej promocjach Bellony. Postać Piłsudskiego już za życia była owiana legendą. Mimo że aktualnie jego działalność, szczególnie po roku 1926, jest oceniana niejednoznacznie, to dla wielu współcześnie żyjących Polaków pozostaje symbolem odrodzenia wolnej Polski po 123 latach niewoli. Pozostałe promocje tygodnia:  100 e-booków o 50% taniej czyli Wielkie Grzybobranie w Woblinku, połączone z opisywanym konkursem. Przykładowe tytuły: Tajne służby kapitalizmu (9,95 zł), Ludzie na walizkach (9,95 zł), Wypalanie traw (11,45 zł), Bóg, kasa i rock’n’roll (12,45 zł), Igrzyska śmierci (12,50 zł),  Człowiek w białym kombinezonie (14,95 zł), Polactwo (15,45 zł) Sekrety genialnych projektantów w eBookpoint – książki na temat projektowania zostały przecenione o 40%. Przykładowo: Design dla hakerów (28,20 zł), Firma w Internecie (19,19 zł), Podrecznik HTML5. Smashing Magazine (28,20 zł), Projektowanie nawigacji strony WWW (31,74 zł),Usability w e-biznesie (17,94 zł), Webwriting. Profesjonalne tworzenie tekstów dla Internetu (17,94 zł). Wydawnictwo M -50% tym razem w Virtualo. Podobne tytuły jak w poprzednich księgarniach. Ja polecam np. Sekrety Biblii Anny Świderkówny (7,45 zł), Ojciec Eliasz. Czas apokalipsy Michaela O’Briana (9,95 zł), Tolkien i C.S. Lewis. Historia niezwykłej przyjaźni (7,75 zł), Skup się. Prosta droga do sukcesu Leo Babauty (4,95 zł), Artur Barciś. Rozmowy bez retuszu (8,75 zł) Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Filmowe hity na e-czytniki w Virtualo to 15-50% zniżki na książki, które były zekranizowane. Przykładowe tytuły: Igrzyska śmierci (15 zł) + następne części po tyle samo, Kobieta w czerni (19,90 zł), Abraham Lincoln. Łowca wampirów (12,25 zł). Kryminały i thrillery z wydawnictwa Harlequin o 40% taniej w Publio. Wydawnictwa nie powinniśmy kojarzyć wyłącznie z literaturą kobiecą. Takie nazwiska jak Heather Graham, Erica Spindler, Alex Kava, Jason Pinter. Większość w cenie 17,99 zł. Studencka promocja w eBookpoint – kilkadziesiąt książek na tematy informatyczne taniej o 30%. Przykładowe tytuły: C#. Tworzenie aplikacji sieciowych. Gotowe projekty (27,30 zł), JavaScript. Programowanie obiektowe (27,30 zł), jQuery. Poradnik programisty (22,39 zł), Projektowanie systemów CMS przy użyciu PHP i jQuery (32,90 zł), Wirtualizacja w praktyce (30,73 zł).  Niedawne premiery:  E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. W jednej osobie (26,89 zł w Publio; MOBI + EPUB) – jeśli kupimy w Publio najnowszą powieść Johna Irvinga, to dowolną inną jego książkę dostaniemy gratis. Sekrety Apple – czyli kim jest Tim Cook. Jak naprawdę działa najbardziej podziwiana i najbardziej tajemnicza firma Ameryki (31,90 zł w Woblinku; MOBI + EPUB ADE). Książka Adama Lasińskiego (znaczy Lashinsky’ego), który twierdzi, że tak naprawdę o Apple to my nie za wiele wiemy, mimo jej popularności. Sen pod baobabem (19,90 zł w Woblinku; MOBI + EPUB) – opowieść Tadeusza Biedzkiego o współczesnej Afryce.  Z darmochy:  Ukazał się październikowy numer pisma JazzPress – w formacie PDF, MOBI, EPUB i za darmo – do pobrania ze strony Radia Jazz. Debiutuje Opowiadanie – nowe pismo literackie, także w formatach czytnikowych. Aby je otrzymać, trzeba napisać na adres redakcji. Rozumiem że twórcy pisma chcą poznać skalę zainteresowania, ale można to było rozwiązać inaczej. Smutna informacja – jak podali na profilu Facebookowym twórcy pisma Literadar – kolejne numery nie ukażą się z powodów finansowych. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 