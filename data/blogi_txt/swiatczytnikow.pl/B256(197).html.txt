Z kronikarskiego obowiązku, kolejna porcja darmowych książek z tego tygodnia:  The Cerebellum: Brain for an Implicit Self (FT Press Science) – popularnonaukowa książka o tym, jaką rolę w działaniu mózgu pełni móżdżek. Z tym, że chyba wymaga pewnej wiedzy przed zaczytaniem. Autor, Masao Ito zajmuje się neuronaukami od ponad pół wieku. The Civic Potential of Video Games (The John D. and Catherine T. MacArthur Foundation Reports on Digital Media and Learning) – o tym jak można wykorzystać gry komputerowe do rozbudzenia aktywności obywatelskiej ludzi. Czy na przykład SimCity albo Civilization skłaniają do myślenia o tym, jak zarządza się prawdziwymi państwami? Temat ciekawy, wykonanie takie sobie – typowy naukowy raport z badania. Absolutely Organize Your Family – o tym, jak swoim czasem i posiadłościami powinna zarządzać zdrowa amerykańska rodzina. 20 Retirement Decisions You Need to Make Right Now – o tym, jak przygotować się porządnie do emerytury, mieszkając oczywiście w USA. No, część porad jest uniwersalna, np. w co inwestować, albo czy anulować swoją polisę na życie. Sell Now!: Adaptive Strategies for Today’s Changing Marketplace – książka o sprzedawaniu w zmieniającym się świecie. Social Media Reading Sampler: Book Excerpts by David Meerman Scott, Brian Halligan, Dharmesh Shah, Ann Handley, C.C. Chapman, Scott Stratten – przykładowe rozdziały z pięciu książek o marketingu – nie jest to typowy „sampler”, bo rozdziały da się czytać niezależnie od całości książek. Create Competitive Advantage with Innovation (Colllection) – kolejna świetna kolekcja FT Press stworzona z czterech książek: Disrupt, Innovation that Fits, Doing Both oraz The Open Innovation Marketplace. Polecam wszystkim zainteresowanym tematyką innowacji we współczesnym świecie. (ponownie) Be a Dividend Millionaire: A Proven, Low-Risk Approach That Will Generate Income for the Long Term – poradnik o inwestowaniu w wartość spółek i wybieraniu tych, które mają dobrą politykę dywidend. Rzecz godna polecenia dla grających na giełdzie, choć podobnie jak np. słynny „Intelligent Investor” (wydany też u nas), ma to mniejsze zastosowanie w Polsce, gdyż mamy po prostu mniejszy rynek, a spółki, które regularnie wypłacają dywidendy można policzyć na palcu jednej ręki. (ponownie) Business and Competitive Analysis: Effective Application of New and Classic Methods – potężna księga, w której znajdziemy zestaw metod analizy konkurencyjnej.  Swoją drogą, wczoraj omawiana „U Mad? The Internet’s Guide to Idiots” Krzysztofa Gonciarza jest już na granicy pierwszej setki wszystkich darmowych książek w Kindle Store. Obecne książki darmowe w Kindle Store to:  „limited offers” – oferty dużych wydawców „papierowych”, które trwają około tygodnia albo krótkie 24-godzinne promocje głównie od selfpublisherów.  O tych ostatnich nie jestem w stanie donosić, dlatego odsyłam albo do listy wszystkich darmowych książek (jest tego parę tysięcy), albo do serwisów w rodzaju ereaderiq.com, które te książki zbierają. Ale ostrzegam, jest tego kilkadziesiąt dziennie – i zwykle większość się do niczego nie nadaje. :-) Przypomnienie: Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 