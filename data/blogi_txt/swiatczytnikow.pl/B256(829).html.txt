Prenumeratę cyfrowej wersji Polityki można kupić także na prezent. Przetestowałem wczoraj działanie tej funkcji. O samej Polityce Cyfrowej pisałem rok temu. Obok wersji z Kindle Store oraz Nexto możemy Politykę zamówić także bezpośrednio od wydawcy. W ramach abonamentu dostaniemy:  Trzy formaty: MOBI, EPUB, PDF bez DRM Wysyłkę na Kindle w przypadku wersji MOBI 10 najlepszych artykułów z każdego numeru w formacie MP3 Możliwość czytania artykułów w aplikacji online Dostęp do wydań specjalnych, takich jak Niezbędnik inteligenta, Pomocnik Historyczny, Poradnik Psychologiczny… Dostęp do archiwum od roku 2000  We współpracy z Polityką Cyfrową przetestowałem dzisiaj nową funkcję serwisu, jaką jest zamówienie na prezent. Wyobraźmy sobie, że kupujemy wujkowi pod choinkę czytnik. Co będzie czytać? Prenumerata cyfrowej wersji Polityki to może być jeden z pomysłów. W ten sposób rodzina może się podzielić – jeden kupuje urządzenie, drugi cały rok czytania. :-) Na stronie Polityki Cyfrowej klikamy na „Kup w prezencie”. Następnie w formularzu wybieramy jeden z abonamentów (3 miesiące za 45 zł, albo cały rok za 169 złotych) i komponujemy swoją wiadomość.  Wybieramy też, kiedy ma dojść e-mail z kodem, możemy wybrać np. 24 grudnia, albo i dzień imienin. Nie miałem dotąd Polityki Cyfrowej, więc postanowiłem zrobić prezent sobie. :-) Pod Jana Kowalskiego nie udało mi się podszyć, bo w następnym kroku trzeba się zalogować – tak więc kupujemy abonament tak samo, jakbyśmy kupowali dla siebie.  Inna jest tylko strona podziękowania.  Jak to wygląda od strony obdarowanego? Sprawdza sobie pocztę, a tu e-mail od Polityki!  Przechodzimy zgodnie z instrukcją na stronę – tam podajemy kod.  Po zalogowaniu dostajemy zaproszenie na półkę.  I to w zasadzie tyle. Z półki możemy ściągnąć pliki we wszystkich formatach, a w zakładce „Płatny dostęp” skonfigurować konto Kindle.  Nowe numery Polityki pojawiają się we wtorek o godzinie 20, czyli wcześniej niż np. w Amazonie. Co warto jeszcze wiedzieć:  Wersja MOBI ma format „książkowy” (ze zwykłym spisem treści) a nie gazetowy. Kod nie jest przypisany do konkretnego maila, więc można go użyć „na okaziciela”. Jeśli zdarzy się, że obdarowany kodu nie chce, można go wręczyć komu innemu lub wykorzystać na własne potrzeby. Jeśli obdarowany posiada już aktywny dostęp czasowy (kupiony na określony czas, a nie automatycznie odnawialny; to jest opcja z Paypalem) – zostanie on przedłużony o czas zakupionego abonamentu. Jeśli za rok nasz wujek znowu zapragnie czytać Politykę, możemy mu zrobić kolejny prezent…  Czytaj dalej: E-book na prezent 2013 – gdzie kupić? Dwutygodnik FORUM również w MOBI/EPUB! Cyfrowa prasa? Tylko formaty czytnikowe! Ebookpoint wprowadza zakup e-booka na prezent Miesięcznik „Charaktery” dostępny w formatach EPUB/MOBI Dwa pisma debiutują na czytnikach: Esensja oraz Res Publica Nowa 