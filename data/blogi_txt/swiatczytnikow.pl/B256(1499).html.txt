Rzeczpospolita jako trzeci polski dziennik od tygodnia dostępna jest w wersji na Kindle.  Co jest dla mnie dużym zaskoczeniem, „Rzepę” znajdziemy w serwisie eKiosk.pl, który jakoś dotąd nie kojarzył się z publikacjami na czytniki. Informacja prasowa była nad wyraz skąpa:  Gremi Business Communication informuje, że „Rzeczpospolita” dostępna jest także dla użytkowników Kindle Czytanie e-wydań „Rzeczpospolita” na Kindle możliwe jest dzięki eKiosk.pl. Po zakupie e-wydania dziennika w serwisie eKiosk.pl użytkownik może pobrać plik mobi na swój komputer, a następnie przesłać go do czytnika, obsługującego ten format. Wydanie „Rzeczpospolitej” w formacie mobi jest specjalnie przygotowanym przez redakcję dziennika odpowiednikiem wydania drukowanego gazety. Według różnych szacunków, z e-czytników korzysta już w Polsce ponad 100 tysięcy osób. I faktycznie – po wejściu do eKiosk.pl i wybraniu numeru kupimy:  pojedynczy numer za 3,90 zł prenumeratę kwartalną za 252 zł  Jak widać ceny są mało przyjazne i podobne do tych, które ma wydanie papierowe. Ponadto zakupiony numer musimy sobie ściągnąć i wgrać ręcznie na czytnik.  Brakuje zatem automatycznej wysyłki mailowej znanej z innych księgarni. Kupiłem testowo dzisiejszy numer. Skład jest „e-bookowy” nie gazetowy, dostajemy więc dość długiego e-booka ze spisem treści zajmującym aż sześć ekranów.       Najlepiej poruszać się po prostu wybierając artykuł ze spisu i wracając do spisu. Przy pomocy klawiszy kursora (Classic, Keyboard) albo funkcji PageFlip (Paperwhite II) można też skakać między artykułami – tutaj najmniej możliwości mają posiadacze PW1. Dzisiejszy numer Rzeczpospolitej miał 2750 lokacji, czyli mniej więcej tyle co niewielka książka. Formatowanie artykułów poprawne i czytelne, choć czcionkę najlepiej zmniejszyć do poziomu 2 albo nawet 1.   Z tego co wiem, osoby przygotowujące elektroniczne wydanie RP pracują teraz nad wersją „gazetową”. Na razie jestem trochę ofertą Rzeczpospolitej zawiedziony. Zarówno jeśli chodzi o ceny, jak i opracowanie. Co samego składu nie mam wielkich uwag, ale brak wysyłki na czytnik jest sporą wadą. Szkoda też, że dyskryminuje się posiadaczy innych czytników – przydałaby się wersja EPUB, a najlepiej multiformat, razem z PDF. Przypomnę, że od od pewnego już czasu na Kindle możemy czytać dwa inne dzienniki:  Gazeta Wyborcza w Kindle Store (prenumerata miesięczna za $8,99) Dziennik Gazeta Prawna w Nexto (miesiąc w prenumeracie cyklicznej za 89,90 zł) – tu w cenie również formaty EPUB i PDF.  Czytaj dalej:  Magazyn „W Punkt” w wersji na czytniki! Magazyn „Rebel Times” na czytniki – coś dla miłośników gier planszowych Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! Prenumerata cykliczna – seria artykułów Nexto i Świata Czytników Polityka Cyfrowa na prezent – test funkcji 