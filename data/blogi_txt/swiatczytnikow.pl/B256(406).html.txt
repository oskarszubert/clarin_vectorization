Wszyscy, którzy prenumerowali Gazetę Wyborczą, Tygodnik Powszechny, czy też inny magazyn z Kindle Store wiedzą, że na początku przez 14 dni mamy darmowy okres próbny.  Dopiero jeśli nie zrezygnujemy przed jego upływem, zacznie się „pełna” prenumerata i nasza karta zostanie obciążona za pierwszy miesiąc. Gdy zrezygnujemy i spróbujemy ponownie zaprenumerować gazetę, dostajemy komunikat, że ponieważ już raz to zrobiliśmy, teraz nie ma „taryfy ulgowej”, trzeba będzie zapłacić od razu. Ale… jeśli mamy podłączone do konta dwa modele Kindle, to możemy subskrypcję zacząć… osobno dla każdego Kindle. Wtedy 14-dniowy okres próbny wystartuje ponownie. Co więcej – jeśli mamy aplikację Kindle na urządzenie z iOS (iPad/ iPhone) albo z Androidem, wtedy próbną subskrypcję możemy także wysłać do tych urządzeń. Czyli nawet jeśli nie mamy drugiego fizycznego czytnika, to możemy okres testowy powtórzyć. Jak się zapisać ponownie na dane pismo? Na stronie gazety w Kindle Store widzimy listę „Deliver to”, a tam lista naszych urządzeń oraz aplikacji Kindle. Wybieramy z tej listy inne urządzenie niż to, na którym próbowaliśmy wcześniej dany magazyn, klikamy „Subscribe now” i … subskrypcja próbna poszła.  Tutaj przykładowo wysłałem Gazetę Wyborczą do mojego Kindle Touch (wcześniej ją próbowałem na Kindle Keyboard).  Co jest najważniejsze – my wcale nie musimy czytać tych pism tam dokąd je wysłaliśmy. Po zalogowaniu do konta Amazon przechodzimy do „Manage Your Kindle Subscriptions” i wybieramy „Deliver future editions” – a tam na liście zaznaczamy urządzenie, czy aplikację, dokąd od teraz gazeta będzie wysyłana.  Oczywiście z poziomu tej strony możemy także wysłać każde z ostatnich 8 wydań do dowolnego naszego urządzenia. Tak samo jeśli korzystając z Kindle wejdziemy do Archived Items – możemy ściągnąć w każdej chwili ostatnie numery. Sposób na ogranie systemu? Czy jest to dziura w systemie Amazonu? Nie wydaje mi się, to raczej funkcjonalność zaplanowana. Amazon po prostu zakłada, że kilka czytników może mieć cała rodzina, wtedy byłoby nie fair, że mąż „testuje” Politykę przez 2 tygodnie, a pół roku później nie może zrobić tego żona… Czy ludzie faktycznie mogą „cwaniakować” i co dwa tygodnie włączać nowy okres próbny na inne urządzenie? Sądzę, że to strata czasu, bo w końcu liczba aplikacji nam się wyczerpie. Owszem, można rejestrować coraz to nowe aplikacje. Tu chciałbym jednak ostrzec. Amazon ma sposoby na wyłapywanie takich prób, w najgorszym przypadku może się to skończyć zablokowaniem konta i utratą dostępu do wszystkiego co kupiliśmy. Relacje kilku osób z forum Mobile Read dowodzą, że wtedy „przyjazny Amazon” zmienia się w bezduszną korporację, w której bardzo trudno jest taką blokadę odkręcić. Dlatego zachęcam do umiarkowanego korzystania z opisanej tutaj możliwości. Ale i tak w końcu kiedyś okresy testowe się skończą, jeśli gazeta jest dobra, to każdy z nas chętnie za nią zapłaci. Czytaj dalej:  Polska edycja Fantasy   Science Fiction wyłącznie w Kindle Store [Prenumerata cykliczna w Nexto] – jak skorzystać z prenumeraty? Prenumeraty cykliczne w Nexto – czy się przyjmą? Automatyczna aktualizacja książek z Kindle Store – włączać czy nie? Prenumeraty cykliczne z Nexto – podsumowanie i ostatnia seria kodów Wydawnictwo SQN w Kindle Store 