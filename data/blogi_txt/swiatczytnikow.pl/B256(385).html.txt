W październiku Robert pisał o korzystaniu z Instapaper. Nie wspomniał jednak, że oprócz wersji bezpłatnej jest również wersja płatna. Ale przed rzuceniem się do portfeli warto przetestować wszystkie możliwości, które daje nam wersja darmowa. Poza podstawowymi możliwościami opisanymi przez Roberta jest ich jeszcze trochę.  Na początku każdej „gazetki” pojawia się możliwość zarchiwizowania artykułów, które znajdują się w danej „gazetce”. Oznacza to, że nie otrzymamy już więcej tych akurat artykułów. Jest też możliwość pobrania najnowszych artykułów na czytnik – acz nie do końca jest to pobranie; jesteśmy ustawiani w kolejce i po jakimś czasie dostajemy gazetkę na e-maila.   Na początku każdego artykułu – tak samo – jest możliwość archiwizowania go, polubienia lub zrobienia obu rzeczy naraz – z poziomu Kindle. Lubiane artykuły pojawiają się w zakładce Liked na stronie Instapaper.      Możemy zapisać listę wszystkich artykułów z podziałem na foldery (bez treści), które dodaliśmy do Instapaper. Pozwala to np. wygodnie znaleźć artykuł, który już czytaliśmy, ale nie pamiętamy jak dokładnie się nazywał ani skąd pochodził. Ja korzystałem z tej opcji zakładając bloga, ponieważ pamiętałem fragmenty tytułów dobrych artykułów na temat DRM, ale za nic nie mogłem ich znaleźć. Przeszukiwać treść można dopiero w wersji płatnej.    Możemy zarchiwizować cały katalog, w którym obecnie jesteśmy klikając Archive all (opcja dostępna nad Download). Możemy przesłać treść e-maili do Instapaper (adres jest unikalny dla konta – można go sprawdzić w zakładce extras; trzeci wiersz).  Jest ona przydatna w przypadku np. newsletterów lub na urządzeniach mobilnych. Szerzej napisał o niej niedawno Robert. Możemy używać skryptozakładki Instapaper Text (znajduje się ona na dole zakładki extras). Dzięki niej możemy wyciągnąć czysty tekst z każdej strony internetowej, wyrzucając reklamy oraz inne rozpraszacze. Jeśli się nie mylę podobną funkcję pełni Readability oraz Read It Later. Efekt jej działania jest taki sam jak po kliknięciu na Text na stronie Instapaper, ale nie powoduje dodania artykułu do folderu Read Later. Korzystając z Instapaper oszczędzamy mnóstwo czasu przy usuwaniu przeczytanych artykułów z chmury Amazona. Jeśli nie wiecie o co chodzi zerknijcie na zrzut ekranu. Tak wygląda, gdy na Kindle wysyłamy pojedyncze artykuły, a nie gazetki. Amazon nie wpadł na pomysł, żeby umożliwić usuwanie wielu pozycji w jednym momencie i musimy za każdym razem czekać na odświeżenie strony. Spróbujcie usunąć 168 pozycji :)  Oczywiście istnieje obejście problemu czyli skryptozakładka usuwająca nam książki z chmury Amazonu. Instapaper oferuje kilka dodatkowych możliwości, w wersji płatnej. O niej również napiszę. Ps. Informacja dla użytkowników Chrome, którzy nie wiedzą, że ich przeglądarka ma pasek zakładek – na dowolnej stronie kliknij CTRL+SHIFT+B, aby go rozwinąć/schować. Ja osobiście miałem problem z używaniem skryptozakładki, ponieważ przez kilka miesięcy nie wiedziałem, że istnieje pasek zakładek. :) Czytaj dalej:  Instapaper ma nowy wygląd – i trochę nie rozumiem po co…. Nowy wygląd konta Kindle – krok do przodu i dwa kroki w tył… Jaki czytnik będzie najlepszy do przeglądania internetu? Jak wyczyścić informację o postępie w książce Kindle? Mailem czy po kablu? Porównanie dwóch metod wrzucania książek na Kindle Kindle, Calibre, formaty i jak uzyskać idealny plik 