Teoria z gatunku humorystyczno-fantastycznych. Pewien amerykański bloger, opracował wykres obrazujący cenę Kindle od czasu wprowadzenia Kindle 2 w lutym 2009.  Kindle 2 startowało z ceną $359. Potem była obniżka do $299, $259,  wreszcie w maju ubiegłego roku $189. Tyle też kosztuje Kindle 3 w wersji 3G, a we wrześniu 2010 dostaliśmy jeszcze wersję WIFI za $139. Jeśli połączymy ceny wersji 3G, to zauważymy niemal liniową zależność. Wskazuje ona, że pod koniec 2011 Kindle powinien być rozdawany za darmo, a w 2012 Amazon będzie dopłacał do tego, że w ogóle weźmiemy od nich ten czytnik. :-) No, chyba nie będzie aż tak dobrze. Moim zdaniem nie należy się spodziewać, aby cena Kindle znacznie już  miała spaść, a jeśli spadnie, to tylko dla tych, którzy w Amazonie i tak  zostawiają dużo pieniędzy. Warto zauważyć, że według różnych ustaleń, wyprodukowanie jednego czytnika kosztuje Amazon około 150 dolarów. Najdroższy jest w tym ekran e-papierowy, który Amazon kupuje od firmy E Ink Corporation. Oczywiście masowa produkcja sprawia, że być może te koszty są niższe, ale nie muszą być. Amazon sprzedaje zatem czytnik „po kosztach” licząc na sprzedaż książek (z tych ma 1/3-2/3 przychodów) i skoro chwali się kolejnymi rekordami w sprzedaży e-booków, ta strategia im się pewnie opłaca. Czy opłaca się na tyle, aby dalej obniżać ceny i zacząć dopłacać do czytników? Kto wie. Z jednej strony istnieje teoria, że Amazon będzie wynagradzał swoich stałych klientów, szczególnie należących do programu lojalnościowego Prime (dostępnego tylko w USA) i da im zniżki na Kindle. Z drugiej strony Kindle jest i tak już najtańszym czytnikiem na rynku (pomińmy jakieś pięciocalowe starocie, pseudoczytniki z ekranem LCD, czy promocje podejrzanych firm), dlatego możliwe, że nie widzą potrzeby obniżki. Kwota 450-600 złotych, nawet w Polsce, jest już w miarę dostępna dla przeciętnego czytelnika. Czytaj dalej: Tablety Kindle Fire do $40 taniej i… fałszywy alarm (?) jeśli chodzi o Classica Kindle „Ice Wine”? Plotki o nowym czytniku z Amazonu! Wietrzenia magazynów ciąg dalszy czyli… powrót Kindle DX [nieaktualne] Kindle Keyboard 3G wrócił do sprzedaży! Jest już *nowy* Kindle Paperwhite! Bez rewolucji? Antyweb wieści „zmierzch rynku e-papieru”. Znowu?! 