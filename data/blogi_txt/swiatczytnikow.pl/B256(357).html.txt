Dzisiaj polska edycja Google obchodzi 145 rocznicę urodzin Władysława Reymonta, noblisty, autora „Chłopów” i „Ziemi Obiecanej”. Z tej okazji przygotowano specjalnego Doodle’a, z motywami reymontowskimi właśnie. Wszystkie dzieła Reymonta są od dawna w domenie publicznej, tak więc znajdziemy je w naszej porównywarce (można zobaczyć tylko darmowe MOBI) albo w Bookini.pl. Warto zwrócić uwagę na mniej znane dokonania, m.in. powieść Bunt, o której tak napisano w Wikipedii: Bunt to ostatnia powieść Reymonta, publikowana w 1922 roku na łamach „Tygodnika Ilustrowanego”, a w 1924 wydana w postaci książki. Powieść radykalnie odstaje od wcześniejszej twórczości Reymonta, jest bowiem połączeniem baśni i antyutopii, opowiadającej o buncie zwierząt przeciwko człowiekowi. Powstanie rozpoczyna się od głoszenia szczytnych haseł o równości, sprawiedliwości i budowaniu powszechnego szczęścia, a w rzeczywistości kończy się krwawą rzezią i zagładą. Powieść była parabolą terroru, w który przeistoczyła się rewolucja komunistyczna 1917 roku, a którą Reymont obserwował w ciągu pięciu lat pomiędzy jej początkiem a rokiem powstania powieści. Z powodów ideologicznych w PRL powieść była zakazana i uległa zapomnieniu. Pierwsze powojenne wznowienie powieści miało miejsce w 2004 roku nakładem wydawnictwa Fronda. Niestety jakość konwersji z zasobów Polskiej Biblioteki Internetowej bywa bardzo różna. Czytaj dalej: epodreczniki.pl już działają – na razie tylko matematyka: EPUB, PDF i online Literadar wraca na czytniki po ponad rocznej przerwie „31.10. Księga cieni” – trzecia odsłona zbioru opowiadań od polskich autorów do pobrania! Inspiracje i drogowskazy – prezes WIMED-u rozdaje e-booka Szwecja, Norwegia, Islandia – za darmo „przewodniki nieturystyczne” z KP Historia polskiej muzyki w kolejnych tomach za darmo i na czytniki 