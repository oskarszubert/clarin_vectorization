Zawsze cieszę się, gdy mogę napisać o kolejnych pismach wydawanych w wersji na czytniki. Szczególnie takich, których byśmy się tam szczególnie spodziewali. Księgarnia Publio dorobiła się zakładki „e-czasopisma” i znajdziemy tam dwa pisma Agory w wersjach MOBI + EPUB:  Książki 3/2012 za 5,84 zł (w kiosku 9,90) – kwartalnik Wysokie Obcasy Extra 4/2012 za 4,49 zł (w kiosku 6,90) – dwumiesięcznik (to ten numer ze słynnym felietonem o „wózkowych”) /poprawiony link/  Na razie po jednym numerze, kolejne pewnie będą dodawane na bieżąco. Co ciekawe, ceny odniesienia na stronie są inne niż „wersji papierowych” – a jest to przecież obniżka o 35-42% w stosunku do tego, co zapłacimy w kiosku. Oba pisma kupiłem na próbę – formatowanie jest poprawne, choć chyba staranniejsze w wersji EPUB. Ale czytanie nie powinno nastręczyć trudności. Tak wygląda artykuł z WO Extra:  A tak artykuł z „Książek”:  Jest to bardzo oczekiwana premiera – oba pisma mają swoje appki dla iPada, ale nie mam wątpliwości, że np. wśród czytelników „Książek” więcej jest chętnych na e-papier. Odsyłam zatem do Publio, a jednocześnie mam nadzieję, że doczekamy się też innych publikacji z Agory – choćby po prostu Gazety Wyborczej, tym razem ze wszystkimi dodatkami – lub też tych dodatków osobno. PS. Nie było na ten temat wpisu, ale dwie inne ważne rzeczy :  Nexto ma w wersjach czytnikowych Politykę i Wprost Polityka Cyfrowa, która miała dotąd wyłącznie wersję EPUB, zaczyna też przygotowywać MOBI razem z wysyłką na Kindle. Miesiąc kosztuje parę złotych więcej niż na Amazonie, ale dostajemy przy okazji dostęp do archiwum i wersji audio.  Czytaj dalej:  Magazyn „W Punkt” w wersji na czytniki! Magazyn „Detektyw” na czytniki Gazeta Wyborcza łączy paywalla, prenumeratę na czytniki i aplikacje Magazyn „Rebel Times” na czytniki – coś dla miłośników gier planszowych Dwa pisma debiutują na czytnikach: Esensja oraz Res Publica Nowa Dwutygodnik FORUM również w MOBI/EPUB! 