Niemal rok temu opisywałem w jaki sposób skłonić program Calibre do regularnego ściągania (i wysyłania na Kindle) zawartości dowolnego bloga, albo dowolnej strony, która ma kanał RSS. Opisana wówczas metoda działa tylko w przypadku, gdy strona ma kanał RSS z pełną treścią artykułów. Jeśli tak nie jest – musimy przejść do trybu zaawansowanego i edytować tzw. receptę – czyli przepis na to, w jaki sposób Calibre ma pobrać z serwisu artykuły i jak je przerobić. Kilka dni temu na forum eksiazki.org pojawił się krótki podręcznik na temat tworzenia recept, autorstwa Fenuksa. Do ściągnięcia plik EPUB. Książka jest dość  krótka – to w zasadzie rozbudowany artykuł. Na początku przeczytamy w jaki sposób utworzyć podstawową receptę w oparciu o RSS – podobnie jak opisywałem to na blogu.  W dalszej kolejności autor bierze na warsztat przykładowe recepty i omawia poszczególne polecenia. Recepty tworzone są w języku Python – jednak jego znajomość będzie w zasadzie niepotrzebna. Przyda się za to podstawowa znajomość HTML – bo musimy np. zdecydować, zawartość których znaczników chcemy usunąć, a co pozostawić. Jak sam Fenuks przyznał, podręcznik jest dla dla początkujących Jeśli będzie zainteresowanie – uzupełni go o bardziej zaawansowane opcje. Można go o to zapytać na forum. Mi np. brakuje nadal ogarnięcia tematu, gdy na stronie brakuje RSS oraz większej liczby przykładów. Ale nawet w tej postaci plik może się przydać, bo dzięki niemu wiemy co możemy sobie w naszej recepcie zmienić. Czytaj dalej:  Jak pozbyć się wiszących spójników w Calibre? Kindle, Calibre, formaty i jak uzyskać idealny plik Calibre 1.0. – pierwsza wersja programu po 7 latach! Jest też konkurencja: BookONO Kindle jako czytnik… mangi! – Wydanie III Jak wyczyścić informację o postępie w książce Kindle? Vocabulary Builder – czyli jak powtarzać słówka z nowym Paperwhite 