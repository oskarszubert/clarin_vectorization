Dzisiaj Polska szlachecka, Czechy międzywojenne i Wietnam powojenny. Do tego agnostyczna polemika z Dawkinsem. Czarna szabla (17,50 zł w Virtualo; EPUB + MOBI) – zbiór opowiadań Jacka Komudy z pięknego okresu Polski szlacheckiej. Niektórzy na LC porównują Dydyńskiego z Geraltem, choć to moim zdaniem spora przesada. W najnowszej książce Komudy powraca znany już Czytelnikom Jacek Dydyński, stolnikowic zwany w Ziemi sanockiej „Jackiem nad Jackami”. Szlachcic, który przewija się przez karty XVII-wiecznej historii zajazdów, procesów i zwad. To postać autentyczna, malownicza i honorowa; zaściankowy kondotier na usługach szlachty, były Lisowczyk, zaprawiony w dobrej szkole, ćwiczony na czatach, zasadzkach i podjazdach. A w opowiadaniach Komudy – co wynika z natury „szabli do wynajęcia” – uwikłany w waśnie sąsiedzkie, spory religijne i wojny prywatne, wśród których nie brakuje romansu. Sama na drodze (7,78 zł w Nexto; MOBI + EPUB) – powieść Lệ Tân Sitek, przybliżająca wietnamskie obyczaje, tradycje i burzliwą, powojenną historię kraju. Link do jednej z recenzji. Jest rok 1945. Mała An, córka emigrantów politycznych, powraca z matką z Chin do ojczyzny. Mama na jakiś czas musi zostawić ją na wsi u babki. „Jakiś czas” przedłuża się do dziewięciu lat. An poznaje swą rodzinę, uczy się trudnego życia, dojrzewa. Nim znów spotka się z matką, z wrażliwej, samotnej dziewczynki stanie się dorosłą kobietą. Czy będą umiały się porozumieć? Bóg Einsteina (10,95 zł w Złotych Myślach; PDF) to ciekawa polemika z Richardem Dawkinsem i jego „Bogiem urojonym” z punktu widzenia agnostyka. Tadeusz Niwiński, który wcześniej m.in. pisał książki o rozwoju (JA, MY) oraz wydał w Polsce słynnego „Wirusa umysłu” Richarda Brodie teraz zastanawia się nad rolą religii w rozwoju osobistym. Możemy mieć stuprocentowe zaufanie do Boga i jego inteligencji. Czego nie można powiedzieć o ludziach. Niestety większość naszych przekonań dotyczących Boga i świata, w którym żyjemy, pochodzi od ludzi, którzy – często w dobrej wierze, a czasem bardzo bezczelnie – nas oszukują. Nigdy wcześniej w historii tak bardzo jak dzisiaj nie była nam potrzebna umiejętność rozróżniania, komu wierzyć, i rozumienia – dlaczego. Kapryśne lato (7,50 zł w Publio; MOBI + EPUB) – w oczekiwaniu na Wielki Mecz, można poczytać powieść Vladislava Vančury z serii „Literatura czeska” Agory. Dowcipna powiastka Vladislava Vančury opowiada o trzech dniach lata i ma w sobie tę przyjemną czeską ironię, na jaką zasłużyły drobnomieszczaństwo i małomiasteczkowość. Książka – literacki eksperyment z 1926 r. – zawiera zdanie, które zna każdy wykształcony Czech: „Ten rodzaj lata wydaje mi się trochę niefortunny”, i przywołuje wtedy, kiedy lato sprawia mu zawód. Na podstawie powieści „Kapryśne lato” Jiří Menzel nakręcił film, uważany za wielkie osiągnięcie reżyserskie, ponieważ udało mu się wciągnąć do wody dwie gwiazdy czeskiego kina: Brodskiego, który wody bał się panicznie, i Hrušínskiego, który się jej brzydził. Inne promocje:  Woblink wrócił do gry i do poniedziałku włącznie ma promocję -70% na około 100 tytułów. Pisałem o tym w osobnym artykule. Złote Myśli „testują” rynek e-booków i obniżyły do 9,90 oraz 19,90 ceny kilkuset e-booków. Pisałem o tym osobno – tam tez linki do przykładowych obniżek. eBookpoint wzbogacił się o e-booki wydawnictwa Goneta i do 17.06 mają zniżkę 25% na większość jego tytułów. Również w eBookpoint dzisiejszą książką dnia jest Fotograf w podróży (32,90 zł; PDF) – napisany przez Piotra Trybalskiego poradnik, jak przygotować się i co robić tam, gdzie chcemy fotografować. Dla mnie była całkiem pomocna. Miłośnikom PDF przypominam o trwającej do końca tygodnia obniżce ceny Kindle DX razem z etui.  Dzisiejsza darmocha:  Wyszedł piąty już numer czasopisma Filmradar – do pobrania jako MOBI, EPUB i PDF. Jest także w AppStore.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 