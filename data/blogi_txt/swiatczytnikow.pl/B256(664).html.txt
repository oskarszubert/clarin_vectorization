Przyzwyczailiśmy się do tego, że Amazon firmuje swoją marką czytniki Kindle. Ale nie tylko. Możemy tam także kupić akcesoria do peceta, komórki albo kina domowego.  Ta oto myszka przybyła do mnie z Amazon UK i sprzedawana jest w serii AmazonBasics.  W opisie AmazonBasics Store czytamy, że sprzedają „duży wybór wysokiej jakości akcesoriów po dobrej cenie”. Przykładowo: AmazonBasics 3-Button USB Wired Mouse Black (£6.19) – myszka, którą kupiłem. AmazonBasics Wireless Mouse with Nano Receiver Black (£9.14) – myszka bezprzewodowa. AmazonBasics Backpack for SLR Cameras and Accessories Black (£21.49) – plecak na lustrzanki i akcesoria do fotografii. AmazonBasics AAA Alkaline Batteries Pack of 20 (£7.23) – 20 baterii AAA. Co ciekawe, przy tych bateriach jest opcja „Subscribe   Save” – można się zapisać, że Amazon będzie nam regularnie dosyłał kolejne zestawy. Niestety darmowa wysyłka tylko w UK oraz Irlandii. AmazonBasics USB 2.0 8x DVD Writer External Optical Drive Black (£22.22) – zewnętrzny napęd DVD. AmazonBasics Portable Fold-Up Travel Stand in Black for iPad 2 / Samsung Galaxy Tab 10.1 and 7.0 / Kindle Touch (£7.99) – prosty, a zmyślny stojaczek dla tabletu albo czytnika. Cała masa kabli -  HDMI, USB, LAN itd. Wszystkie akcesoria z serii AmazonBasics, a jest ich ponad 180, wysyłane są do Polski za darmo po przekroczeniu zamówienia w wysokości 25 funtów, o czym kiedyś już szczegółowo pisałem. Sama myszka z Amazonu, to nic specjalnego żeby się nad tym rozwodzić. Przyciski, kółko, kabel – zwykła budżetowa myszka optyczna, która poza logiem nie różni się od produktów A4Tech. Tendencję do oszczędności widać choćby po opakowaniu, które Amazon nazywa „frustration-free packaging” – a jest to po prostu karton z naklejką.  Ceny, które zobaczycie, nie są jakieś wyjątkowo niskie, choć generalnie niższe od cen elektroniki, która w UK jest droższa niż w Polsce. Warto jednak mieć w pamięci AmazonBasics, bo gdy np. zamawiamy z Amazon UK czy to płytę, grę czy okładkę do Kindle, czasami brakuje nam paru funtów do osiągnięcia progu darmowej dostawy. Wtedy zawsze można sobie dorzucić zapasową myszkę czy kabelek. Zapłacimy tyle samo co markecie, a będziemy mogli pochwalić się logiem Amazon na nietypowym sprzęcie. :-) Czytaj dalej:  „All-New” Kindle Paperwhite wysyłany do Polski od 15 października! Kindle Fire HD ma wersję międzynarodową! Wysyłka od 13 czerwca. Appstore już działa w Polsce Mój pierwszy rok z Kindle Paperwhite – co się zmieniło w moim czytaniu? Czy Kindle to taki „iPhone” wśród czytników? Amazon namawia do zapłaty w złotówkach, tylko… po jakim kursie?! [Nieaktualne] Kindle Paperwhite w niemieckim Amazonie za 99 euro 