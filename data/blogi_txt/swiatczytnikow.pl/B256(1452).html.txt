Aktualizacja – koniec promocji! Przypominam, że do godziny 23:59 dzisiaj obowiązuje nocna promocja -50% na tytuły wydawnictwa G+J w Virtualo. Przyznaję, że wydawnictwo to bardzo lubię, bo jest tu sporo książek non-fiction na aktualne tematy, czego na polskim rynku e-bookowym wciąż brakuje. Co możemy kupić: Reportaże Piotra Kraśko po 5-8 zł, np.  Świat według reportera. Afryka, Świat według reportera. Alaska, Świat według reportera. USA, Rwanda. W Stanie Wojny Opowieści Martyny Wojciechowskiej po 4,90 zł: Kobieta na krańcu świata. Boliwia,  Kobieta na krańcu świata. Argentyna Seria FOCUS Poleca po 7-9 zł, np.  Rodzina naszych czasów, Mózg, umysł, świadomość, Nowe terapie. Przyszłość medycyny Seria FOCUS Historia Poleca, po 7-8 zł, np. Bitwy, które zmieniły świat, Sekrety PRLu, Oblicza PRLu, Wojny wywiadów,  Słynne śledztwa – te książki przewijały się wielokrotnie w promocjach dnia. Jestem wielkim fanem serii Focusa, bo zastępują one niedostępne w wersjach czytnikowych czasopisma – można sobie kupić zbiór artykułów na tematy, które nas interesują i je sobie czytać w wolnym czasie. Leci z nami pilot. Kilka prawd o liniach lotniczych (10,48 zł) – polecałem już wielokrotnie jako lekturę obowiązkową dla tych, którzy chcą wiedzieć, jak loty pasażerskie wyglądają od kuchni. Trochę polskiej polityki i historii najnowszej: Żony opozycjonistów (11,50 zł), Obrączki, Smoleńsk 10 kwietnia 2010 (po 7 zł) No i kontrowersyjny hit ostatnich miesięcy: Spowiedź heretyka. Sacrum profanum (21 zł)  Jedna istotna uwaga, bo parę osób o tym wspominało. To reklamowane „50%”, w przypadku większości księgarni oznacza obniżkę od ceny katalogowej, a cena „zwykła” w danej księgarni, to nie jest cena katalogowa, a np. 8-10% niżej – dlatego w rzeczywistości nie oszczędzamy 50%, tylko trochę mniej. 