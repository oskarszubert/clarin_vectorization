Gdy Helion uruchomił rok temu swoją księgarnię z e-bookami, zastanawiałem się tylko, kiedy dadzą możliwość kupienia jednocześnie książki drukowanej i e-booka. Wreszcie to zrobili. Zestaw „druk + e-book” to tzw. „bundle”. Taki pakiet zawiera książkę drukowaną oraz e-booki, najczęściej w trzech formatach. Wydawnictwo przygotowało już 600 takich pakietów. A cena? Do 14 grudnia zestaw w promocji kosztuje… o zaledwie 10% więcej od druku. Weźmy przykładowo książkę Sekrety mistrza fotografii cyfrowej. Lekcje ze Scottem Kelbym.  Ceny :  sam e-book: 31,99 zł sam druk: 39,90 zł (darmowa wysyłka) zestaw: 43,89 zł (darmowa wysyłka wersji papierowej)  Tak więc propozycja jest szczególnie atrakcyjna dla osób kupujących dotąd wersje papierowe. Dokładają parę złotych i dostają wersje MOBI, EPUB i PDF – a co ważniejsze – natychmiastowy dostęp do treści, bo e-booki można przecież pobrać natychmiast. Biorąc pod uwagę, że Helion wysyła swoje książki za darmo – różnica między e-bookiem i wersją drukowaną to tak naprawdę koszty wysyłki. Co pokazuje też, że (o ile nie trafimy na promocję) e-booki są wciąż relatywnie zbyt drogie. Grzegorz Schwarz tak tłumaczy pomysł pakietów: Coraz częściej czytelnicy pytają o dostępność drukowanej i elektronicznej wersji. Wyszliśmy im naprzeciw łącząc w jednym pakiecie zalety tradycyjnej książki i eBooka. Najważniejszą  wartością książki jest przecież jej treść i zawarta w niej wiedza, sposób przekazu i przyjemność lektury. To jak czytelnik korzysta z książki, jest wyłącznie jego decyzją. Książka ma służyć, pomagać i bawić, ma też być wygodna. W opisie promocji czytamy też: Podziel się pakietem: niech tradycyjna książka trafi pod świąteczną choinkę, a jej elektroniczna wersja do Twojej Biblioteki! Prosto, skutecznie i z zyskiem dla Ciebie! Czyli że papier mogę dać w prezencie, a e-booka sobie zostawić? W sumie, czemu nie… Zestawy są dostępne nie tylko w eBookpoint, ale i wszystkich księgarniach tej firmy – na Helion.pl, Onepress.pl itd. Czego mi jeszcze brakuje to jakiejś możliwości dokupienia e-booka do posiadanej już książki drukowanej. Jest to coś, co ma O’Reilly i w zasadzie tylko tego Helionowi brakuje, aby zostać „polskim O’Reillym”… Ciekaw jestem, co myślicie na temat takiej oferty. Czytaj dalej:  Dwa lata księgarni eBookpoint + TOP20 „Sezon burz” w oficjalnym e-booku – nareszcie! Ebookpoint wprowadza zakup e-booka na prezent Gazeta Wyborcza nareszcie w Publio. Cała, z dodatkami! Minibooki w Publio – polska odpowiedź na Kindle Singles! E-booki, które znikają z oferty 