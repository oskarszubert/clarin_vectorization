Najnowsza powieść Andrzeja Sapkowskiego zostanie wreszcie wydana w formie elektronicznej. Do tego kilka dodatków. Na tę wiadomość czekaliśmy ponad miesiąc. Nowa powieść z cyklu wiedźmińskiego dostępna jest już w pre-orderze na stronach CDP.pl. Premiera nastąpi 5 grudnia. Za 24,99 zł (cena do końca roku) dostaniemy e-booka ze specjalnym wstępem od autora oraz dwa dodatki: artbook z gry Wiedźmin II w formacie PDF (200 stron; blisko 500 ilustracji), muzykę zespołu Percival inspirowaną serią gier Wiedźmin  Cena jest zatem mniej więcej taka, jaką przewidywałem miesiąc temu. Papieru nie dostaniemy taniej niż za trzydzieści kilka złotych. Pamiętajmy też o bonusach. Można powiedzieć, że to praktyczna realizacja sugestii, jakie miałem w maju 2011 roku w artykule: Co powinien zawierać legalny e-book. Artykuł zilustrowałem… zdjęciem edycji kolekcjonerskiej Wiedźmina II… Bardzo się cieszę, że wydawca zdecydował się na wypuszczenie wersji cyfrowej. Jak wynikało z reakcji na artykuł o nieoficjalnych digitalizacjach – widać, że zapotrzebowanie na e-booka było ogromne. Z informacji prasowej: „Po premierze książki „Sezon burz” otrzymaliśmy wiele zapytań czy tytuł ten pojawi się również w wersji elektronicznej. Dziś z radością możemy potwierdzić, że najnowsze przygody Geralta w e-booku będą miały swoją premierę 5 grudnia, tylko w cdp.pl” – powiedział Wojciech Płotek z Wydawnictwa SuperNowa. „Patrząc na wielki sukces papierowego wydania „Sezonu burz” i zainteresowanie naszych użytkowników tym tytułem, możemy śmiało stwierdzić, że jest to nasza najważniejsza cyfrowa premiera końcówki tego roku – szczególnie, że e-book ukaże się w rozszerzonej ekskluzywnej edycji opatrzonej specjalnym wstępem, który Andrzej Sapkowski napisał dla naszych użytkowników!” – dodał Michał Gembicki, Dyrektor Zarządzający cdp.pl. Dodam jeszcze, że Świat Czytników jest jednym z patronów wydania elektronicznego. Czytaj dalej: „Sezon burz” – wydawnictwo nie chce e-booka? Fani go sami zrobili… Gazeta Wyborcza nareszcie w Publio. Cała, z dodatkami! Nagroda Zajdla: 11 nominacji i… 10 ma wersje e-bookowe! 250 milionów straty? Coroczne jęczenie nad piractwem e-booków „Czytaj bez limitu” na czytniki? Nowa aplikacja Legimi już w grudniu! Opowieści z Narnii debiutują jako e-book! 