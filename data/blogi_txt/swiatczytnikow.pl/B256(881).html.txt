Dzisiaj dominują promocje jednodniowe, ale także kilka premier. Ryfterzy za dychę  Rozgwiazda – Trylogia Ryfterów t, 1 (9,90 zł w Woblinku) – pierwsza część bestsellerowego cyklu Petera Wattsa. Wysoka ocena 7,9/10 w LC. Losy cywilizacji spoczywają na barkach jej wyrzutków. Kiedy pojawia się potrzeba znalezienia kogoś do obsługi elektrowni położonych trzy kilometry pod powierzchnią Pacyfiku, zaczynają się poszukiwania odpowiednich kandydatów do podmorskiego programu na ryfcie. Zatrudnienie znajdują ci, których przeszłość wstępnie przystosowała do niebezpiecznych środowisk; ludzie do tego stopnia przyzwyczajeni do obrażeń cielesnych i chronicznego stresu, że przebywanie na skraju podwodnego wulkanu staje się w ich przypadku swoistym postępem. Nikogo zbytnio nie obchodzi satysfakcja z pracy. Jeśli przez całe życie nie nauczyłeś się, że wszelki opór jest bezcelowy, w ogóle nie zostałbyś ryfterem. Świat czarownic w pułapce (i w promocji) Świat Czarownic w pułapce (12,50 zł w Nexto) – to wznowienie drugiego tom serii „Świat Czarownic” Andre Norton. Ocena 6,4/10 w LC. Zgodnie z przepowiednią każda czarownica, która odda się mężczyźnie, utraci swoją moc. Mimo to Jaelithe decyduje się na małżeństwo z Simonem Tregarthem. Nowożeńcy wyruszają na niebezpieczną zamorską misję, ponieważ los kraju znów jest zagrożony. Czy dzięki dziedzictwu starożytnej wiedzy Estcarp zdoła odeprzeć najeźdźców? Kindlowcy dostaną nową wersję formatu MOBI (czyli KF8) z lepszym formatowaniem. Nowy Pilch!  Wiele demonów (27,92 zł w Publio) – pierwsza od 5 lat powieść Jerzego Pilcha. W „Wielu demonach” Jerzy Pilch przenosi nas w postalinowskie czasy lat pięćdziesiątych do małej, pogrążonej w magicznej atmosferze miejscowości na Śląsku Cieszyńskim. Ku powszechnemu zdumieniu do Sigły zjeżdża razem ze swoim katolickim narzeczonym Jula Mrakówna. Kto ją przygarnie pod swój dach? Bo przecież nie wstrząśnięty ojciec, pastor Mrak! Co stało się z jej siostrą Olą, zaginioną w tajemniczy sposób? Żeby chociaż porwali ją esbecy, ale temu stanowczo zaprzecza towarzysz Goniec! Czy miejsce jej pobytu wskaże Fryc Moitschek, który nawet nie będąc stuprocentowym cudotwórcą, i tak ma pewien wyjątkowy dar? I wreszcie – kim jest mężczyzna w czarnym owerolu, który wszedł do willi świętej pamięci doktora Nieobadanego i nigdy z niej nie wyszedł? Przy okazji przeceniono Dziennik (17,95 zł) oraz Inne rozkosze (11,94 zł). Promocja do 23 kwietnia. Pracuj w Google! Czy jesteś wystarczająco bystry, żeby pracować w Google? (23,03 zł w Publio) – ja nie jestem, ale mam paru znajomych, którzy wyjechali do Mountain View, Dublina i Zurichu – i opowiadają o firmie innej niż wszystkie korporacje, które znamy. „Zostajesz zmniejszony do rozmiarów pięciogroszówki i wrzucony do blendera. Ostrza pójdą w ruch za 60 sekund. Co robisz?” – jeśli chcesz pracować w Google albo w którejś z pozostałych liczących się korporacji, musisz mieć odpowiedź na to i wiele innych pytań. „Czy jesteś wystarczająco bystry, żeby pracować w Google?” prowadzi czytelnika przez zaskakujące rozwiązania dziesiątków najbardziej wymagających zadań pojawiających się podczas rozmów o pracę. Książka zwraca uwagę na znaczenie kreatywnego myślenia, wskazuje sposoby na prześcignięcie konkurencji, opowiada, w jaki sposób Twój profil na Facebooku staje się odzwierciedleniem Ciebie samego, a także dotyka wielu innych, równie istotnych spraw. Jeśli chcesz odnieść sukces na dzisiejszym rynku pracy, ta książka jest dla Ciebie. O miłości i śmierci w trzecią rocznicę Smoleńska  Dwie książki Joanny Racewicz w Woblinku – rozmowy z ludźmi, którzy swoich bliskich stracili w katastrofie smoleńskiej:  12 rozmów o miłości. Rok po katastrofie (19,75 zł) – z kobietami 12 rozmów o pamięci. Oswajanie nieobecności (19,75 zł) – z mężczyznami  Nowości z Drzewa Babel  Nowości i bestsellery Drzewa Babel -30% w Virtualo. Promocja do 16 kwietnia. M.in.  Lista moich zachcianek - Grégoire Delacourt (21 zł) Demon i panna Prym – Paulo Coelho (25,20 zł) Pod presją. Dajmy dzieciom święty spokój! - Carl Honoré (18,90 zł) Mo(rz|ż)e Aralskie  Może (morze) wróci (31,99 zł w eBookpoint) – Bartek Sabela zadaje na początku pytanie - co by było, gdyby w latach 60. za namową Rosjan zrobić w Polsce wielkie jezioro celem hodowli karpia? Ot, zalać wszystko od Modlina po Suwałki. W Uzbekistanie to zrobili, tyle że w drugą stronę. Zdjęcia kutrów porzuconych na pustyni są niesamowite. Wciąż widać je na wszystkich mapach. Możemy je znaleźć w atlasach i na globusach. W rzeczywistości jednak już go nie ma, umarło. Przez czterdzieści ostatnich lat Jezioro Aralskie, zwane przez miejscową ludność Morzem, niegdyś czwarte największe jezioro świata, zostało zamienione w jałową, bezkresną pustynię. Bezpowrotnie zniszczono dziesiątki gatunków zwierząt, tysiące hektarów lasów i życie kilkudziesięciu tysięcy ludzi. A stało się to w imię rozumianego na sowiecki sposób postępu, napędzanego materialistyczną wizją „wszechmogącego” człowieka. Książka ta to opowieść o jednej z największych zbrodni dokonanych przez człowieka — o ludzkiej arogancji, niszczycielskiej sile naszych pomysłów. Istotna uwaga – wersje epub i mobi są ogromne (ponad 100 MB), a przez to, że wszystkie zdjęcia zostały zapisane w bezstratnym formacie PNG… Zgłosiłem to do Helionu. Jeśli chcemy czytać e-booka na Kindle, konwersja w Calibre zmniejsza jego rozmiar do 9 MB. Hobbit i …  Hobbit i filozofia. Prawdziwa historia tam i z powrotem (27,90 zł w eBookpoint) – nadal w wersji elektronicznej nie ma legalnego Tolkiena, jest za to zbiór kilkunastu artykułów, które na historię Bilba Bagginsa spoglądają z bardzo nietypowych perspektyw. Teraz wreszcie pojawia się okazja, by rozwikłać tajemnice Śródziemia i odkryć swojego wewnętrznego Tuka. Przekonaj się, że mały hobbit może być naszym przewodnikiem w drodze do oświecenia, pomyśl, dlaczego warto porzucić swoją bezpieczną norkę i stać się nieustraszonym łowcą przygód, oraz zdecyduj, czy dobre jadło, zabawę i śpiew powinno się cenić wyżej niż górę złota. A teraz nabij swoją fajkę najlepszym fajkowym zielem i otwórz tę butelkę ze starej winnicy, którą trzymałeś na specjalną okazję. Rozpoczyna się przygoda! Na blogu eBookpoint znalazłem kod - pierwsze 20 osób z kodem F3FB4B- B9E40D-E zamówi ebooka 10 zł taniej. Pozostałe promocje dnia w skrócie:  Andaluzja. Sewilla, Granada i Kordowa (9,90 zł w eBookpoint; tylko PDF) – przewodnik po Hiszpanii z wydawnictwa Bezdroża. Dodatkowo zdjęcia, mapy, minisłowniczek. Requiem dla tancerki (19,20 zł w Virtualo) – kryminał Agnieszki Fibich. Ocena 7/10 w LC. Historie niedocenione (22,68 zł w Publio) – eseje Ludwika Stommy - siedemnaście powszechnie znanych zdarzeń z historii świata, które traktujemy jako odległe i pozbawione znaczenia w codziennym życiu. Tymczasem ich skutki towarzyszą nam do dzisiaj i wywierają wpływ na nasze myślenie. Sucker’s Portfolio: A Collection of Previously Unpublished Writing ($2,99) – zbiór niepublikowanych wcześniej tekstów Kurta Vonngeguta – 6 opowiadań, jeden autobiograficzny tekst i dodatek w postaci jednego niedokończonego opowiadania.  Kończą się dzisiaj:  Premiery Oficyny Wydawniczej RW2010 o 50% taniej w eBookpoint. Taniej nie tylko premiery, a kilkadziesiąt e-booków! Przykładowe tytuły: Pillon i Synowie - Marek Hemerling (4,95 zł), Od pierwszego dotyku - Joanna Łukowska (4,95 zł), Pośród cieni - Agnieszka Hałas (4,95 zł). Wydawnictwo G+J taniej o 35% w Virtualo. Przykładowe tytuły: Świat według reportera. Afryka (6,49 zł), Bitwy, które zmieniły świat (9,04 zł), Leci z nami pilot. Kilka prawd o liniach lotniczych (13,62 zł), Smoleńsk 10 kwietnia 2010 (9,04 zł)  Pozostałe promocje tygodnia:  Happy Hour w eBookpoint - obniżka 50% na sporą część oferty – jedna godzina dziennie każdego dnia. Oczywiście nie wiadomo kiedy dokładnie nastanie godzina z obniżką, warto śledzić np. profile facebookowe - Świata Czytników i eBookpoint. Must Read: 5 tytułów literatury pięknej taniej w Woblinku do końca tygodnia. M.in. Szelmostwa niegrzecznej dziewczynki - Mario Vargas Llosa (13,70 zł), Świat według Garpa - John Irving (16,90 zł). Cztery tytuły wydawnictwa Agora taniej w Publio, m.in. Gogol w czasach Google’a     - Wacław Radziwinowicz (24 zł), Ja, My, Oni - Teresa Torańska (21 zł). Sex, e-books and rock’n'roll do -45% w Woblinku do 11 kwietnia, np. Dave Grohl. Oto moje (po)wołanie (19,20 zł), Magia seksu - Graham Masterton (13,70 zł), Yoko i John. Dni, których nigdy nie zapomnę - Jonathan Cott (10,95 zł). E-booki C.S. Lewisa taniej o 50% w Publio. Polecam szczególnie Chrześcijaństwo po prostu oraz Listy starego diabła do młodego (po 9,50 zł) Atlas Chmur (17,55 zł w Publio) – obniżka na powieść Davida Mitchella, która była podstawą popularnego ostatnio filmu. Pakiet 20 komiksów z Hansem Klossem za 100 zł w cdp.pl (podajemy w koszyku kod KASZTANY) lub pojedyncze komiksy po 6,90 zł. Format PDF. Gustaw i ja (17,90 zł w Legimi) – Magdalena Zawadzka opowiada o wspólnym życiu z Gustawem Holoubkiem.  Kilka e-bookowych premier  10 e-booków Jo Nesbø w Publio do 40% taniej - kryminały norweskiego pisarza to np. cykl o Harrym Hole, którego pierwszą częścią jest Człowiek nietoperz (16,75 zł). Wyścig z czasem (16,90 zł w Woblinku) – najnowsza powieść Toma Clancy’ego i Marka Greaneya. Codziennie cena rośnie o dwa złote. Krwawa jutrznia (17,90 zł w Woblinku) – to nowa powieść autora cyklu „Kacper Ryx”. Mafia po polsku (19,99 zł w Publio) - Bertold Kittel zadaje pytania, których nikt inny głośno nie wypowiada… E-booki Wojciecha Bauera - tylko w Koobe znajdziemy wszystkie książki autora, który wydaje już od ponad 20 lat – najpierw fantasy, potem powieści obyczajowe i psychologiczne. Za darmo pobierzemy dwie części „Dziejów Loinu”: Wieżę życia - pierwszą powieść Bauera wydaną w 1991 i potem wznawianą, a także Ayantiall wydaną w 2005. 13 wojen i jedna (14,90 zł w Woblinku) – głośna historia Krzysztofa Millera, reportera wojennego, w promocji do 11 kwietnia. Kontynenty 1/2013 (12,56 zł w Publio) to kwartalnik „Podróżników, Reporterów, Pisarzy, Fotografów”. Reportaże do przeczytania na czytniku (MOBI/EPUB), zdjęcia do obejrzenia na komputerze czy tablecie (PDF). Do rzeczy (2,85 zł w Nexto) – jedenasty numer tygodnika Lisickiego jest już w formatach czytnikowych i prowadzi na listach sprzedaży! Do pobrania plików EPUB/MOBI konieczna jest rejestracja w Nexto, wtedy też obowiązuje podana cena. Opłaca się prenumerata półroczna, w której pojedynczy numer wychodzi 2,20 zł.  Promocje stałe:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Promocja aktywna nadal w kwietniu, widzimy ją zresztą wciąż po dodaniu książek do koszyka. Legimi swoją usługę Czytaj bez Limitu udostępniło dla użytkowników Androida. Przez 7 dni testujemy ją gratis, a potem płacimy 9 lub 19 zł w zależności od tego czy czytamy na telefonie czy tablecie. Pisałem o tym więcej.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. Na stronie głównej Świata Czytników znajduje się tylko ostatni wpis promocyjny – poprzednie znajdziesz w archiwum. 