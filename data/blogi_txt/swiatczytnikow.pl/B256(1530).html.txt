Amazon wietrzy magazyny i od pewnego czasu zamówić możemy starszą, białą wersję Kindle DX. Zapłacimy $329, czyli o 50 dolarów mniej.  Jakie są różnice między starszym Kindle DX (zwanym też Kindle DX1) i nowszym Kindle DX Graphite (zwanym też Kindle DX2)? Wbrew pozorom różnic jest niewiele:  Kolor - DX2 jest grafitowy, DX1 – biały. Ale to jedyna różnica w obudowie. Układ przycisków jest taki sam. DX2 ma nowy ekran (Pearl e-ink zamiast zwykłego e-ink), choć o tej samej wielkości 9,7″, co daje 1200 x 824. Kindle DX1 ma e-papier o tej samej jakości co Kindle 2, też całkiem niezły. Według doniesień użytkowników, nowy DX2 jest nieco szybszy niż starszy, choć może być to kwestia wersji oprogramowania.  DX1 (po aktualizacji) i DX2 mają to samo oprogramowanie w wersji 2.5, co oznacza że znajdziemy tam:  darmowy internet 3G (nie ma wifi), kolekcje, obsługę PDF- ów i to wszystko, co Kindle zyskał w maju 2010.  Nie znajdziemy natomiast tych modyfikacji, które przyszły już z Kindle 3 (np. lepszej przeglądarki) – opisywałem to w artykule Kindle DX a Kindle 3. Oba modele mają też autorotację – czyli funkcję, której w K3 się nie doczekaliśmy. Ile zapłacimy z opłatami i przesyłką? Symulacja mówi: $329 + $77 (zaliczka na VAT i cło) + $21 (przesyłka). Razem 427 dolarów.  Czyli nawet większa oszczędność w stosunku do Kindle DX2, bo aż 61 dolarów. Czy warto więc kupić DX1? Przy kursie 3zł za dolara płacimy 1281 złotych – za prawie 10 cali to już całkiem niezła cena. Pamiętajmy jednak, że DX2 może doczeka się nowego oprogramowania, a DX1 – nie wiadomo. Być może wyprzedaż DX1 to też wstęp do obniżenia ceny DX2 do tego samego poziomu? Dlatego kwestię: kupować czy czekać, rozważyć trzeba starannie. Czytaj dalej:  Kindle DX za $239 – wreszcie sensowna przecena 10-calowego weterana Kindle DX znów taniej + parę tytułów od $2,90 Wietrzenia magazynów ciąg dalszy czyli… powrót Kindle DX [Nieaktualne] Staruszek DX najtaniej w historii – tylko $169 Tablety Kindle Fire do $40 taniej i… fałszywy alarm (?) jeśli chodzi o Classica [Nieaktualne] Tylko dzisiaj: Kindle Classic za 59 dolarów! 