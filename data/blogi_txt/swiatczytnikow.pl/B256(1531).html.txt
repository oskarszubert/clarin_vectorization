Amazon wyczynia cuda próbując wyprzedać pozostałe w magazynach czytniki Kindle DX. Dziś obniżyli cenę do 169 dolarów – jest to najtaniej w historii! Aktualizacja z 8 grudnia: cena wynosi znów $199. Te zmiany mogą działać trochę na nerwy – bo wcześniej obniżyli do $239, potem przez jakiś czas do $189, potem do $199 i znów do $239. Teraz 10-calowy czytnik Amazonu kupić można o dwadzieścia dolarów taniej niż kiedykolwiek. Wyliczenia przy wysyłce do Polski wyglądają następująco.  Z wysyłką, VAT-em i cłem płacimy 233 dolary, czyli około 720 zł, choć dzięki przewalutowaniom trzeba około 10-30 zł do tego doliczyć. Na stronie produktu gwarantują otrzymanie czytnika 3 grudnia. Razem z czytnikiem możemy dokupić oryginalną skórzaną okładkę przecenioną do $9,99. Temat „czy warto dziś kupić DX” poruszyłem przy poprzedniej obniżce. Czytnik stary, ale konkurencja też niczego nowego ostatnio nie wypuściła. Dopiero w 2014 może coś się ruszy. Swoją drogą ciekawe wyszły wyniki ankiety pod tamtym postem – aż 78% posiadaczy DX było z niego zadowolonych. Ta cena może zachęcić do kupienia Kindle DX jako drugiego czytnika – właśnie do PDF. Może to być też pomysł na czytnik dla osób starszych – duży ekran, duże litery, obsługa toporna, jeśli porównamy z Paperwhite, ale czego trzeba poza dwoma klawiszami do zmiany stron… Czytaj dalej:  Kindle DX znów taniej + parę tytułów od $2,90 [NIEAKTUALNE] Ostateczna przecena na Kindle DX – tylko $189! Wietrzenia magazynów ciąg dalszy czyli… powrót Kindle DX Kindle DX za $239 – wreszcie sensowna przecena 10-calowego weterana [Nieaktualne] Tylko dzisiaj: Kindle Classic za 59 dolarów! Amazon namawia do zapłaty w złotówkach, tylko… po jakim kursie?! 