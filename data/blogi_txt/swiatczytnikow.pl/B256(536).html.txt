Reuters poinformował o nowych planach dotyczących Kindle. Według ich źródła, w lipcu ukazać ma się nowa wersja Kindle Touch z podświetlanym ekranem. Będzie ona nieco droższa od obecnego modelu, może o 10 dolarów. Sama produkcja dodatkowego komponentu jest podobno dość tania. Ruch Amazonu miałby być oczywistą odpowiedzią na pojawienie się czytnika Nook with Glow Light, choć jak donoszą blogerzy, warstwa świecąca przynosi nowe problemy – jest podatna na uszkodzenia i psuje kontrast. Można się więc obawiać, czy producent sobie z tymi efektami poradzi. Kiedy będzie coś wiadomo? Pewnie gdy Amazon ogłosi kolejną konferencję na której Jeff Bezos w kompletnej ciemności zostanie nagle oświetlony przez Toucha. Jest to oczywiście tylko plotka, Amazon nie raczył odpowiedzieć na maile dziennikarzy, firma e-INK również nie komentuje. Inna plotka głosiła, że pod koniec roku wejść ma pierwszy kolorowy czytnik Amazonu. Ale z informacji Reutersa wynika, że jest to raczej mało możliwe, gdyż technologia jeszcze nie dojrzała. Czemu zresztą po obejrzeniu Jetbooka Color wcale się nie dziwię. Czytaj dalej:  Jeden, samotny… Kindle Touch 3G wrócił do sprzedaży Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Kindle DX znów taniej + parę tytułów od $2,90 Porównanie: Kindle Paperwhite vs Pocketbook 623 Touch Lux Kindle Paperwhite 3 będzie miał ekran Mobius? Nie śpię, bo czekam na Kindle #3 – nie śpij, bo kurier zadzwoni 