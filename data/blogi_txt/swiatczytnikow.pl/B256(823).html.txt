Czas na coroczną porcję propagandy, czyli podsumowanie ubiegłego roku z perspektywy Świata Czytników. Przygotowanie trzeciej części naszego podsumowania wyszło mi najtrudniej, bo w zasadzie podsumowanie tego co się dzieje na blogu było we wrześniu na drugą rocznicę bloga i dotąd aż tyle się nie zmieniło, żeby o tym pisać. Podzielę się za to paroma statystykami. Jak widzicie powyżej, w porównaniu do 2011 – same wzrosty:  łącznie 2,5 miliona wizyt; ponad 800 tysięcy unikalnych użytkowników; i prawie 6,5 mln odsłon.  Po obiecującym pierwszym kwartale, na wiosnę i w lecie nastąpiło pewne spowolnienie, aby wybuchnąć we wrześniu. W grudniu 2012 blog przekroczył po raz pierwszy 110 tysięcy unikalnych użytkowników i 670 tysięcy odsłon.  Serwisy społecznościowe Mamy dzisiaj:  ponad 7000 fanów na Facebooku – którego traktuję jako główną społeczność – tu najwięcej pytań, dyskusji, podpowiedzi. niemal 1000 plusów w Google+ – ten serwis jest dla mnie zagadką, bo aktywność w komentarzach jest znacznie mniejsza niż na fejsie. prawie 450 śledzących na Twitterze – szczególnie to ostatnie mnie cieszy, bo konto twitterowe powstało niedawno.  Jeśli o Facebooka chodzi, pewnym zaskoczeniem było dla mnie ujrzenie Świata Czytników w statystykach blogowych fanpage’y, przygotowanych przez firmę Sotrender, a umieszczonych na blogowym podsumowaniu roku u Kominka. Jak się okazuje, liczba fanów Świata Czytników wzrosła w roku 2012 o 188%.  Wyprzedziliśmy Lumpexoholiczkę, a gonimy Szafę Sztywniary! Tu z kolei odsetek fanów zaangażowanych wyniósł dokładnie 50%, podobnie jak na Mediafun, a lepiej niż na jednym z blogów Kominka. Ukłony za to dla Andrzeja Tucholskiego i rozwijającego się dynamicznie bloga Jest Kultura.  Skąd jesteście? Oto statystyki miast i państw z Facebooka. Oczywiście musimy je traktować z pewną rezerwą, bo w innym przypadku uwierzymy, że w Krakowie prawie się nie czyta, a na południe od Warszawy mamy miasto Mokotów. Google Analytics jest chyba trochę dokładniejszy:  Warszawa: 30% Kraków: 10% Wrocław: 6,9% Poznań: 6,7% Gdańsk: 4,1% Katowice: 4,1% Łódź: 3,6% Lublin: 2,2% Szczecin: 2% Bydgoszcz: 1,7% Gdynia: 1,4% Rzeszów: 1,3% Gliwice: 1,2% Białystok: 1,1% Toruń: 1,1% Kielce: 1% Opole: 0,8% Olsztyn: 0,7% Zielona Góra: 0,5% Sosnowiec: o,5%  No a poza Polską?  UK – 115 tysięcy wizyt. Najpopularniejszy oczywiście Londyn – 31 tysięcy, potem Edynburg, Poplar (?), Manchester i Northampton. Niemcy – 42 tysiące wizyt. Polscy czytnikowcy siedzą w Monachium, Berlinie i Frankfurcie nad Menem. USA – 38 tysięcy wizyt. Nowy Jork, Chicago, Reidgewood. Irlandia – oczywiście Dublin, ale także Galway i Cork. Francja Włochy Holandia Szwajcaria Norwegia – 68 wizyt ze skutego polarną zimą Tromso i 43 z jeszcze bardziej północnego Hammerfest. Belgia  Co czytacie? 3 najpopularniejsze strony w serwisie to:  porównanie wersji Kindle (101 tysięcy odwiedzin w roku), przewodnik – jak korzystać z Kindle (83 tysiące), a następnie przewodnik – jak kupić czytnik Kindle (76 tysięcy).  Okazało się, że dobrym pomysłem było przygotowanie kilku takich przewodników i podlinkowanie ich w prawej kolumnie. Poniżej widzicie wykres popularności strony o korzystaniu z Kindle w drugiej połowie roku z zaznaczonym maksimum.  Widać wyraźnie, jaki był popularny prezent pod choinkę, prawda? :-) TOP10 artykułów z 2012:  Co może oznaczać wejście Amazonu do Polski – 7 dobrych i złych rzeczy – no tak, wielkie nadzieje i ich rozwianie. Jak pisałem w II części podsumowania, z tym Amazonem to była plotka. Recenzja Kindle Touch – część I – ekran dotykowy oraz korzystanie z niego Pierwsze chwile z Kindle Touch – to jest zupełnie inny czytnik! Recenzja Kindle Touch – część II – nawigacja, czytanie PDF, MP3 oraz Internet – no tak, pierwsze miejsca są dość monotematyczne Jak wrzucać pliki do czytnika i aplikacji Kindle „Marketing szeptany” Trekstora – uwaga na komentarze – dzięki temu, że dostał się na Wykop, bardziej popularny niż oryginalna recenzja czytnika… Kindle Paperwhite – co dziś wiemy i czy warto czekać na światełko – wciąż czekamy… Aktualizacja Kindle Touch 5.1.0 – jest wreszcie obracanie ekranu i wygodne czytanie PDF! – fajnie że po kolejnych 8 miesiącach wyszła aktualizacja 5.3.2. Nowy Kindle za $89 już dostępny, Kindle Paperwhite na razie bez wersji międzynarodowej – tu na gorąco po wrześniowej konferencji, nowy Kindle Classic. Send to Kindle for PC – nowa metoda wysyłania plików na Kindle - to program, który bardzo pomógł.  Najważniejsze wydarzenia roku z punktu widzenia serwisu: Pokrywają się trochę z popularnymi artykułami: Styczeń: rozpoczęcie współpracy z księgarniami – Nexto i Virtualo zaczynają mieć setki e-booków w MOBI! Luty: polska premiera Kindle Touch – jest wreszcie o czym pisać! Marzec: przejście na serwery FC.pl kończy permanentne problemy ze stabilnością serwisu. Na czytnikach debiutują Złote Myśli, a pierwszy duży wydawca (Nasza Księgarnia) eksperymentuje z darmowym e-bookiem „Zmorojewo”. Marzec to także początek regularnych wpisów na temat promocji dnia oraz debiut porównywarki e-booków. Kwiecień: mocno w wersje czytnikowe wchodzi Woblink. Maj: premiera kolejnej księgarni z e-bookami czyli Publio. Wrzesień: premiera czarnego Kindle Classic. Październik: pierwszy ranking Magazynu Literackiego KSIĄŻKI i 2/3 bestsellerów w wersjach e-bookowych. Pierwszy duży test czytnika nieAmazonowego, czyli Onyxa i62 espresso.  Czego najczęściej szukaliście? Po prawej stronie widnieje mało eksponowana wyszukiwarka, która działa tak sobie, dlatego w tym roku włączyłem w niej silnik Relevannsi, co trochę poprawia jakość. Najczęściej wpisywane frazy odpowiadają niemal dokładnie… popularnym tagom:  Calibre Paperwhite Słownik PDF Rejestracja Etui Nook Kindle Fire – odsyłam jednak do stron o tabletach… Kolekcje DRM – to już całe szczęście coraz bardziej przeszłość, a zgaduję że chodziło o instrukcję pozbywania się DRM.  Plany na przyszły rok  Tak, chcę zmienić wreszcie szablon serwisu i go przeorganizować, bo nie dość że trąci już trochę myszką, to utrudnia orientację nowym użytkownikom. Mam nadzieję, że dodam wreszcie działającą wersję mobilną. Będzie więcej tematów niekindlowych, choć to zależy oczywiście od rozwoju rynku. Nie zamierzam nadal pisać o czytnikach, które dostępne są w Polsce wyłącznie przez pośredników i bez oficjalnej gwarancji producenta. Będzie wciąż więcej o e-bookach – i to jest działanie świadome. Czytnik jako urządzenie jest dość prosty i bardzo wiele na temat obsługi np. Kindle zostało już powiedziane. Nakarmienie czytnika nie jest już problemem technicznym – ale merytorycznym, czym karmić. :-) I w tym chcę pomagać. Promocje dnia będą nadal stałym elementem krajobrazu, choć pewnie zorganizuję je inaczej. To się zresztą zmienia – najważniejsze są teraz promocje tygodnia i to też powinno mieć wpływ na ich prezentację. Pewna znacząca zmiana zaszła tydzień temu – na stronie głównej widzicie już tylko jeden, aktualny wpis promocyjny. Domagacie się forum i w pewnym momencie byłem już o dwa kliknięcia od jego uruchomienia. Ale parę przyczyn mnie wstrzymało – przede wszystkim to, że dyskusje na forum się rozłażą, co sprawia, że znalezienie informacji jest trudniejsze. Wszystkich którzy mają coś do powiedzenia zapraszam do kontaktu i wpisów gościnnych.  Czytaj dalej:  Taki był rok 2013 na Świecie Czytników Kilka uwag na trzy lata Świata Czytników Trzy lata Świata Czytników – odpowiedzi na Wasze pytania 10 tysięcy na Facebooku :-) i o tym, co trzeba zrobić, żeby nas czytać… Luźne dyskusje: lipiec 2013 Matrioszka Rosja i Jastrząb – wyniki konkursu oraz kod rabatowy 