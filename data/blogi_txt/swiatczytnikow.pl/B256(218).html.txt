Aktualizacja z 6.02: to było szybkie – Zen To Done jest już płatne. Zwracajcie uwagę zawsze na cenę.    Trochę się pospieszyłem z poprzednią częścią Darmochy, bo pojawiły się kolejne warte uwagi książki.  Zen To Done -  hit tego wydania. Książka o zarządzaniu czasem, której autorem jest znany bloger Leo Babauta. Wziął on metodologię „Getting Things Done” znaną z książek Davida Allena i postanowił ją uprościć, wyeliminować problemy GTD i pokazać sposób realizacji. Przy okazji, istnieje też polska adaptacja ZTD: szczegółowy „wakacyjny kurs Zen To Done” w 17 odcinkach, które przygotował TesTeq. Love is a Verb: Stories of What Happens When Love Comes Alive  – Gary Chapman jest doradcą małżeńskim, autorem poradników, z których kilkanaście ukazało się po polsku. W tej książce zbiera historie swoich pacjentów, którym udało się naprawić ich związki. The Job – bardzo dobrze oceniana historia relacji między autorem a jego dziadkiem i tego, jak śmierć dziadka autora zmieniła. Success Is Not an Accident  – sukces to nie przypadek, zmień swoje decyzje, a zmienisz swoje życie, radzi autor poradnika. Oceny niezłe. The Bridge Never Crossed-A Survivor’s Search for Meaning – opowieść kapitana George Burka, który przeżył w 1970 katastrofę lotniczą i o tym, jak to wpłynęło na jego życie. Life is not Ideal, Deal with it – mało odkrywczy poradnik o sztuce godzenia się z tym, że nie wszystko wychodzi jak trzeba.  Przypomnienie:  Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 