Mało kto o tym wie, ale poza tym iż można na Kindle Keyboard i Classic używać własnych fontów, istnieje również w prosty sposób na odblokowanie dodatkowego fontu – monospaced (ten, który wygląda jak czcionka maszyny do pisania). Wystarczy – na Kindle Keyboard – wcisnąć ALT+Aa aby wyświetlić alternatywne menu ustawień tekstu, w którym co prawda nie da się wybrać „skondensowanej” wersji standardowego fontu, ale da się wybrać font mono (oraz więcej wielkości odstępów między wierszami). (uwaga: aby powrócić do oryginalnego menu, należy wybrać font std bądź sans). Jakie ma to zastosowanie praktyczne? Książki raczej w ten sposób czytać się nie da (chyba że ktoś tęskni do czytania maszynopisów albo czytał do tej pory w windowsowym notatniku). Jednakże pod adresem textfiles.com istnieje archiwum plików TXT z BBS-ów, które najlepiej czyta się właśnie takim fontem (zwłaszcza jeśli taki plik zawiera ASCII-art). Innymi słowy wystarczy prosto z przeglądarki Kindle pobrać sobie taki plik TXT, włączyć przez alternatywne menu font mono… i czytać. Bez potrzeby wcześniejszego pobierania pliku na komputer i kombinowania jak przerobić plik TXT na MOBI tak, żeby wyświetlał się fontem mono. A co można poczytać? Sporo tekstów z czasów BBS-ów, których tematyka obejmuje m.in.: komputery, jedzenie, hacking, survival, conspiracy, politykę, rpg, opowiadania, ufo… znajdzie się coś dla każdego. Polecam przeglądnięcie spisu zawartości http://textfiles.com/directory.html jako alternatywę dla książek bądź też artykułów zapisanych przez instapaper czy readability. Uzupełnienie od Roberta: ten sposób działa tylko na Kindle Keyboard i to nie zawsze, niektórzy pytani na Facebooku nie widzieli żadnej zmiany po wciśnięciu ALT+Aa. Nie wiem od czego to zależy. Jeśli ten sposób nie działa, albo chcemy font mono włączyć na Kindle Classic (gdzie klawiatury nie ma) – to musimy skorzystać z jednego z dwóch sposobów opisanych w artykule o własnych czcionkach. Czytaj dalej:  OpenDyslexic – font ułatwiający czytanie przy dysleksji „Tajne” polecenia w Kindle Paperwhite / Touch Mailem czy po kablu? Porównanie dwóch metod wrzucania książek na Kindle Jak wyczyścić informację o postępie w książce Kindle? Oprogramowanie 5.3.5 dla Kindle Paperwhite – poprawki słownika Kupujemy czytnik Kindle babci lub dziadkowi 