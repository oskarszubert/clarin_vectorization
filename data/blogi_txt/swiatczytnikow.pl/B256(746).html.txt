Ten amatorsko nagrany film prezentuje fragment wczorajszego programu Wydarzenia na Polsacie.  Podstawą materiału jest sukces Joanny Łukowskiej, która ze swoim samodzielnie wydanym e-bookiem (Nieznajomi z parku) prowadzi w jednej z kategorii Empiku. Jest to powód do dumy, choć oczywiście także PR-owe zagranie oficyny RW2010, której szefa widzimy też w nagraniu. Co jest jednak najciekawsze – ogólnopolska telewizja w połowie roku 2013 nie jest w stanie przedstawić e-booków jako czegoś normalnego. Nie, mamy klasyczne zestawienie nowego ze starym. Wszelkie zalety – i to przedstawione jednym tchem, że e-booki są tańsze i łatwo dostępne, natychmiast muszą być przeciwstawione tradycyjnemu podejściu: „Obok czytania chodzi o coś jeszcze”. „Elektroniczna wersja nie będzie miała zapachu”. Dobrze znane argumenty ludzi, którzy obok czytnika nawet nie stali i którym książki elektroniczne wyłącznie źle się kojarzą. W materiale występują poza autorką i wydawcą trzy osoby o emocjonalnym i zawodowym powiązaniu z książkami papierowymi – nie ma natomiast żadnego czytelnika e-booków. Dobrze przynajmniej że przez parę sekund widz Polsatu zobaczył ekran Kindle (oraz chyba Onyxa) i nie będzie kojarzył e-booków tylko ze świecącym ekranem… Swoją drogą w Bibliotece Raczyńskich w Poznaniu mają 500 e-booków i 219 korzystających. Hmm, gdzie te e-booki? Zajrzałem sobie na stronę, o książkach elektronicznych ani słowa. Czyżby chodziło o dostęp do ibuk.pl? Czytaj dalej:  Pies Łańcuchowy – wydawnictwo literackie z książkami… za darmochę! Czytelnictwo e-booków w Polsce, czyli błąd statystyczny O tym, że żal mi pani Kai Program rozwoju czytelnictwa czy „branży kulturalnej”? Kapuściński, Domosławski, książki elektroniczne i efekt Streisand Fragment nowego Wiedźmina do pobrania! Ale zamawiać można… wyłącznie papier 