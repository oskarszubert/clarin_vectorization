Po prawie pół roku Kindle Touch wreszcie będzie dostępne w całej Europie. Model międzynarodowy zaczął być wysyłany do Polski 3 lutego, ale… przez ostatnie dwa miesiące dyskryminowani byli m.in. Niemcy i mieszkańcy Wielkiej Brytanii, którzy Touch w swoim sklepie nie mieli, a nie mogli – tak jak my – zamówić ze Stanów. Dziś na stronach głównych europejskich sklepów Amazona pojawiła się zapowiedź.  W Amazon.de są Kindle Touch WIFI za 129 EUR i Kindle Touch 3G za 189 EUR. Podobne ceny są w Amazonach francuskim, włoskim i hiszpańskim Amazon.co.uk ma następujące ceny: Kindle Touch WIFI za 109 GBP i Kindle Touch 3G za 169 GBP. Co jest interesujące – Touch w Europie (patrz wszystkie ceny) jest droższy niż Keyboard, choć w Stanach wersje „bez reklam” kosztowały tyle samo – np. Keyboard/Touch 3G $189. Nowe modele dostępne są w przedsprzedaży i będą wysyłane od 27 kwietnia. W moich spekulacjach na temat polskiego Amazona jednym ze smutniejszych punktów było to, że ponieważ Touch nie ma dotąd w Europie, wejście amazon.pl może oznaczać… odcięcie od Kindle Touch. Jednak obecność we wszystkich europejskich Amazonach oznacza, że u nas nic się nie zmieni, co więcej, dojdzie wersja 3G. W przypadku Touch 3G nic się nie zmieniło jeśli chodzi o działanie internetu – opis jednoznacznie sugeruje, że w Kindle Touch 3G dostępny będzie tylko sklep Amazonu (i pewnie też Wikipedia), dla pozostałych stron trzeba skorzystać z WIFI. Nadal jedynym sześciocalowym modelem Kindle udostępniającym cały internet jest Kindle Keyboard 3G. Czytaj dalej:  [nieaktualne] Kindle Keyboard 3G wrócił do sprzedaży! Jeden, samotny… Kindle Touch 3G wrócił do sprzedaży „All-New” Kindle Paperwhite 3G wysyłany już do Polski. Warto dopłacać? To nie zombie, to Kindle Keyboard znów w sprzedaży ;-) Amazon przecenia oryginalne okładki dla Kindle Touch i Keyboard Wietrzenia magazynów ciąg dalszy czyli… powrót Kindle DX 