Ostatnimi czasy Amazon nie rozpieszcza nas ofertami z Kindle Daily Deal. Dlatego skoro trafi się coś wartego uwagi – i dodajmy – dostępnego poza USA, staram się o tym wspomnieć. The Gingerbread House to kryminał autorstwa Carin Gerhardsen, który w Polsce został wydany jako „Domek z piernika”. W środkowej Szwecji w krótkim czasie dochodzi do kilku bestialskich zabójstw. Kiedy inspektor Conny Sjöberg z policji w Hammarby zaczyna podejrzewać, że mogą być ze sobą powiązane, czuje, jak przenika go lodowate zimno. [...] Wszystkie ofiary miały po 44 lata i pochodziły z tego samego regionu, ba! nawet chodziły do tego samego przedszkola. Ocen na LC  jest na razie niewiele, ale dość pozytywne. Zacytuję może recenzję z bloga Słowo Czytane: Domek z piernika jest dla mnie kryminałem idealnym, co najmniej z kilku powodów.Od razu jednak zaznaczam, że nie jest to książka, przy której z emocji obgryza się paznokcie i gorączkowo pyta: co dalej, co dalej? Dlaczego? Autorka bowiem od razu zdradza, kto jest mordercą, wyjawia też jego motywy. Zabieg niby znany, ale chyba nie aż tak częsty. Dzięki temu czytelnik zyskuje dość ciekawą perspektywę. Z jednej strony może bowiem śledzić poczynania mordercy, z drugiej zaś obserwuje wysiłki policji, która próbuje go schwytać. Jednocześnie świetnie widać, ile błędnych tropów i ile zbędnych decyzji musi podjąć policja, by wpaść na ten jeden właściwy.  The Gingerbread House dostępny będzie po $1,99 do jutra do godziny 9 rano. 