Inspiracją do tego artykułu była promocja na interaktywne e-booki językowe wydawnictwa Lingo w Woblinku. Ich ceny obniżono do kilkudziesięciu procent. Chciałem sobie odpowiedzieć na pytanie - czy takie e-booki rzeczywiście mają sens?  Kto może z nich skorzystać i w jakiej sytuacji? Kilka książek z tej serii jest za darmo, możemy je więc wypróbować bez płacenia:  Gry rodzinne. Angielski na wakacje. Czytaj, słuchaj i ćwicz z dzieckiem (EPUB + MOBI) Hiszpański. Nauka zdarza się wszędzie. Część 1 (EPUB DRM) Niemiecki. Nauka zdarza się wszędzie. Część 1 (EPUB DRM) Francuski. Nauka zdarza się wszędzie! Część 1 (EPUB DRM) Angielski. Nauka zdarza się wszędzie! Część 1 (EPUB DRM) Każda książka składa się z czytanki, dodanych ćwiczeń, słownictwa i nagrań. Ale nie jest tak we wszystkich formatach i zawsze. Przy produktach możemy mieć jedną z kilku informacji o formatach. Pominę PDF, bo tam nie czeka nas nic wyjątkowego. EPUB DRM Te książeczki działają wyłącznie w aplikacjach Woblinka i nie da się ich ściągnąć np. do Adobe Digital Editions. Idealnym urządzeniem dla tych ćwiczeń jest iPad – czyli środowisko, do którego platforma Woblinka była tworzona. Wszystko obsługuje się całkowicie naturalnie. Na telefonie z Androidem było już trochę gorzej, mimo wysokiej rozdzielczości (800×480) były problemy ze zmieszczeniem się na ekranie. Można też skorzystać z aplikacji Woblink na PC, tak wygląda tam ćwiczenie przykładowe ćwiczenie z trzeciej części „Angielski – Nauka zdarza się wszędzie”.  Generalnie – jeśli się ograniczymy do aplikacji Woblinka, to wszystko działa bardzo ładnie i nie różni się za bardzo od tego co dają nam różne pakiety językowe, jak np. Profesor Henry. EPUB + MOBI Niektóre pliki oznaczone są przez „EPUB + MOBI”, możemy je więc ściągnąć i wrzucić na czytniki. Pliki EPUB ważą dość dużo (po 10 MB) i zawierają nagrania oraz ćwiczenia. Niestety wygląda na to, że obsługuje go w pełni tylko aplikacja Woblinka. W przeglądarce książek dodawanej do Calibre widzimy ćwiczenia, ale nie wszystkie działają prawidłowo.  Na czytniku Onyx Boox i62 wyświetlana jest tylko treść czytanek.  (Z góry przepraszam za zapalcowaną obudowę, nie zwróciłem uwagi gdy robiłem zdjęcie; ten model Onyxa nie ma funkcji zrzutów ekranowych). Zarówno na Onyxie jak i w Calibre nie działa też odsłuchiwanie czytanek. Z kolei plik MOBI zawiera wyłącznie treść czytanek i jest znacznie lżejszy (np. 700kB wobec 10 MB). Jest on wobec tego dość ubogi, ale pójdzie nam na każdym Kindle.  Tak wygląda słownik do czytanki. Zauważyliście problem? No tak – część tekstu jest jasnoszara – tak, że na ekranie e-ink niemal niezauważalna. To spory błąd. Mój komentarz Podjęta próba dostosowania części tych książeczek do czytników sprawia, że faktycznie, można sobie na e-papierze poczytać ich treść, ale nie skorzystamy z żadnych dodatkowych opcji. Może więc sensowne by było udostępnianie dwóch wersji – zwykłej i multimedialnej w dwóch cenach? Z drugiej strony sam pomysł, żeby udostępniać uboższą wersję dla czytników ma duży sens. W końcu idąc np. z dzieckiem do zoo, możemy zrobić najpierw ćwiczenia w domu, a w Zoo tylko odegrać z nim scenkę. Czytaj dalej:  epodreczniki.pl już działają – na razie tylko matematyka: EPUB, PDF i online E-podręczniki ze WSiP: co nowego na jesieni 2013? Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Audioteka ma… e-booki, które nazywa „audiobookami+” Amazon przejmuje Goodreads i możliwe, że zintegruje go z Kindle Harry Potter wreszcie po polsku w Pottermore Shop oraz Woblinku 