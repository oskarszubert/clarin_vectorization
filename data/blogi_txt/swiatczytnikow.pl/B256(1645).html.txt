3 listopada zaczynają się w Targi Książki w Krakowie. Wygląda na to, że na ten dzień coraz więcej graczy z polskiego rynku szykuje zmiany, które mogą nas ucieszyć. Po Facebooku krążą zapowiedzi Helionu, który ostatnio na fanpage ebookpoint.pl pytał… ile osób ma Kindle, a wnioski może sobie każdy wyciągnąć… :-) A od jednej z naszych czytelniczek dostałem właśnie maila, którego do swoich użytkowników rozsyła Virtualo. Po pierwsze – do dodanego wczoraj zbioru opowiadań 31.10 dołączyło… ponad 6500 książek w formacie MOBI. Jeśli właśnie dostaliście zawału, to przepraszam, ale niepotrzebnie. Wszystkie te pozycje są „public domain” i pochodzą z zasobów Polskiej Biblioteki Internetowej. Jest to zatem mniej więcej to samo, co od dawna możemy ściągać z bookini.pl. Tam jest 2700, tutaj 6500, trudno mi powiedzieć, co zostało dołożone. Po drugie – i co dla nas ważniejsze – Virtualo zapowiada wejście z ofertą książek w formacie Kindle! Do oferty usług konwersji dla Wydawców wprowadzamy format MOBI odczytywany m.in. przez e-czytnik marki Kindle. Udostępnimy również opcję zabezpieczenia ebooków w formatach EPUB oraz MOBI watermarkiem! Obecnie na współpracę z dużym entuzjazmem w ramach nowych usług zdecydowały się: Wydawnictwo Literackie, W.A.B oraz Drzewo Babel. O książkach wydawnictwa W.A.B. bez zabezpieczeń wspominali już przedstawiciele Nexto – zatem wydaje się to pewne – wydawcy zmieniają swoje podejście do DRM. Tak więc listopad może okazać się przełomowy dla wszystkich czytelników e-booków w Polsce. Czytaj dalej:  Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Virtualo sprzedało w 2013 roku prawie pół miliona e-booków Muminki w EPUB/MOBI! Dwutygodnik FORUM również w MOBI/EPUB! Teraz Biologia – darmowe podręczniki do gimnazjum w EPUB/MOBI Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku 