Dziś zaczął się Światowy Tydzień e-Książki, który potrwa do 12 marca 2011. Pokażmy, że e-booki to nie jest temat dla geeków, że czyta je coraz więcej ludzi – a jednocześnie, że jeszcze dużo brakuje, aby taki sposób czytania trafił pod strzechy. Co możesz zrobić?  Przeczytaj przez ten tydzień choć jedną e-książkę! :-) 12 marca zapytam, co Wam się udało przeczytać. Pokaż choć jednej osobie swojego Kindle (lub inny czytnik) i to, jak fajnie jest na nim czytać. Zabierz go do pracy, albo do szkoły. Napisz nam jaka była reakcja! Zrób sobie zdjęcie z ebookiem, niezależnie na czym go czytasz i wrzuć na Flickra z tagiem eBookWeek. Jeśli podasz w komentarzu link, umieszczę je potem w artykule. Ponarzekaj na idiotyczną polityke wydawców, jeśli na przykład Twoja ulubiona książka nie jest dostępna jako legalny e-book albo została zabezpieczona DRM. Jest nawet gotowy serwis do tego: niewydane.pl. Kup czytnik – a jeśli nie masz jeszcze czytnika – pamiętaj, że kurs dolara jest znowu dość atrakcyjny (około 2,85zł) i może to właśnie okazja, aby sprawić sobie Kindle? Zobacz jeszcze raz ceny z wysyłką.  Do akcji w Polsce przyłączyło się wiele serwisów traktujących o e-czytaniu, jak eKsiazki.org, Password Incorrect, Litera Lubi Cyfrę, Superczytelnia, Votum Separatum albo NaCzytniki. Również niektóre księgarnie przygotowały promocje z tej okazji. Na przykład księgarnia Bez kartek codziennie na Facebooku urządza konkurs, w którym codziennie można wygrać pendrive wypełnionego ebookami. Pierwszego ja zgarnąłem. ;-) Okazją do Tygodnia e-książki jest 40 lat tego medium, bo właśnie w 1971 wystartował Projekt Gutenberg, z pierwszą zdigitalizowaną książką – Deklaracją Niepodległości. Na Świecie Czytników również przygotowałem trochę atrakcji, więc wchodźcie tu codziennie. Już jutro pierwszy e-book. :-) Czytaj dalej:  Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Fragment nowego Wiedźmina do pobrania! Ale zamawiać można… wyłącznie papier „Promocje to problem”, ale i jedyne skuteczne narzędzie – wywiad z szefem CDP.pl Kindlowy modlitewnik do pobrania Prof. Turski zachęca do czytników 