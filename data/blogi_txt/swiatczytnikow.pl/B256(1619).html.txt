Pamiętacie zapewne moją debatę z Przemkiem Pająkiem sprzed kilku tygodni. Otóż mój przeciwnik z „Pojedynku ekspertów”… zaczyna się przekonywać do czytników! Co się stało? Wystarczyło… poczytać przez kilkanaście dni! We wczorajszym artykule: Już wiem, o co chodzi z tymi e-czytnikami twórca serwisu Spider’s Web opisuje swoją… relację z Kindle Paperwhite. Relację, bo czytamy: Niby o Kindle Paperwhite wiedziałem wszystko, niczym to urządzenie mnie nie zaskoczyło. Niby miałem je wcześniej przez kilka godzin w rękach, by móc je przetestować na potrzeby wyrobienia sobie opinii typu „pierwsze wrażenia”. Niby zdawałem sobie sprawę z zachwytów innych osób nad tym e-czytnikiem, a jednak swoją reakcją jestem zaskoczony. Może komuś wyda się to głupie, ale to urządzenie emanuje intymnym ciepłem. O ile smartfon zawsze wydawał mi się wybitnie osobistym urządzeniem, zarówno skrywającym tajemnice naszego życia online, jak i będącym centrum naszych aktywności zawodowo-osobistych, o tyle z e-czytnikiem Kindle Paperwhite nawiązałem relacje wręcz uczuciowe. Oczywiście emocji nie wywołuje samo urządzenie, co książki, które na nim trzymamy i czytamy. Fakt, że czytnik jest „interfejsem” do książki i pozwala nam do niej mieć dostęp w każdym momencie. Przemek wciąż twierdzi, że czytniki pozostaną niszą, ale jednocześnie zauważa: Takich emocji nie odczujemy, gdy czytamy na tablecie czy smartfonie. Dzieje się tak dlatego, że przy okazji te urządzenia obsługują nas w wielu innych kwestiach, a e-czytanie jest tylko jedną z wielu czynności. Jestem przekonany, że tak rozumiana wartość emocjonalna e-czytników, w tym świetnego Kindle Paperwhite, to przy okazji ich największy potencjał biznesowy. … i to jest potencjał, który Jeff Bezos z Amazonem (a w mniejszym stopniu B N oraz Kobo) wykorzystują doskonale od lat, a którego nie rozumieją np. producenci „chińszczyzny”. W czytniku nie chodzi o to ile ma funkcji, liczy się właśnie ten intymny moment czytania. I to zauważy nawet zwolennik tabletów. Do tego jednak trzeba go poużywać – nie wystarczy przeklikanie się przez najważniejsze opcje. Czytaj dalej:  Okładka z magnesem do Paperwhite czyli „zrób to sam” Test Kindle Paperwhite – podsumowanie: zalety i wady czytnika Mój pierwszy rok z Kindle Paperwhite – co się zmieniło w moim czytaniu? „All-New” Kindle Paperwhite 3G wysyłany już do Polski. Warto dopłacać? „All-new” Kindle Paperwhite 3G również dostępny i wysyłany od 8 listopada [nieaktualne] 13 dni czekania na nowego KPW 