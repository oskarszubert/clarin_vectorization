Dziś autorzy promocji wracają do formy. Cudze pole (9,50 zł w Virtualo; EPUB + MOBI) – powieść Jana Grzegorczyka z cyklu o księdzu Groserze, którego delikatnie rzecz biorąc – życie nie oszczędza. Tej części nie czytałem, ale poprzednie (wypożyczone z biblioteki) przeczytała cała moja rodzina. :-) Czy kapłaństwo jest pracą na cudzym polu, a jeśli tak, to czy może ona dać człowiekowi miłość, poczucie sensu? Czy ksiądz Wacław stanie pośród księży, dla których sutanna staje się pancerzem nie do udźwignięcia, a celibat niczemu nie służącym anachronizmem? Czy dręczony przeciwnościami, które fundują mu bliscy i wrogowie podda się i poszuka szczęścia w miłości do kobiety i założeniu własnego domu? Skrzydła Azraela (4,45 zł w Nexto; MOBI+EPUB) – powieść Katarzyny Woźniak. To opowieść o czterech przyjaciołach, mieszkających w internacie o zaostrzonym rygorze wychowawczym. Każdego dnia chłopcy podejmują walkę nie tylko z szkolnymi problemami, ale również próbują przezwyciężyć trapiące ich kompleksy wewnętrzne i złe wspomnienia. W odnalezieniu spokoju ducha, wspiera ich nowo przybyły do szkoły nauczyciel. Stosując nietradycyjne metody nauczania, wprowadza w życie szkoły nieco światła i nadziei. Kiedy uczniowie zaczynają wierzyć we własne siły i lepsze jutro, dochodzi do tragedii. Wzorce wyszukiwania. Projektowanie nowoczesnych wyszukiwarek (25,13 zł w eBookpoint; MOBI+PDF+EPUB) – lektura obowiązkowa dla tych, którzy chcą zrozumieć jak działają wyszukiwarki. Książka wydawnictwa O’Reilly nie jest technicznym przewodnikiem, raczej każe nam się wczuć w sytuację osoby korzystającej z wyszukiwarki. Ta książka pozwoli Ci świeżym okiem spojrzeć na problemy wyszukiwania — zarówno od strony użytkownika, jak i funkcjonowania wyszukiwarki. Poznasz anatomię i język wzorców wyszukiwania, psychologiczne i behawioralne podłoże działań użytkowników, sprawdzone wzorce projektowe i skuteczne rozwiązania typowych problemów. Użytkownikom swojej strony zapewnisz możliwość wykonywania zadań i szybkiego odnajdowania tego, czego potrzebują. Opanujesz narzędzia ułatwiające zadawanie pytań, przeglądanie i dzielenie się informacjami. Przed Tobą niezwykle ciekawe, a przy tym bezcenne źródło wiedzy na temat innowacyjnych technik projektowania i usprawniania współczesnych wyszukiwarek, napisane z myślą o ambitnych twórcach stron, architektach informacji i studentach informatyki. Autorem jest Peter Morville – wcześniej współtworzył legendarną „Architekturę Informacji”, na której jako projektant się wychowałem. Książkę omawialiśmy kiedyś na prowadzonym przeze mnie UX Book Club Warsaw i była punktem wyjścia do wielu ciekawych dyskusji. Ebookpoint ma także promocję 50% na książki językowe wydawnictwa Lingo. Do dyspozycji – niestety tylko w PDF – są książki na temat angielskiego, niemieckiego, rosyjskiego, włoskiego i hiszpańskiego. Co przykładowo możemy kupić:  Angielski język internetu. Niezbędnik (9,94 zł) – dla tych, którzy potrzebują się komunikować, brać udział w aukcjach na eBayu czy reklamować zakup w Amazonie. :-) Polski raz a dobrze wersja angielska (12,45 zł) – e-book dla osób anglojęzycznych uczących się polskiego. Jest też wersja rosyjska. Hiszpański raz a dobrze (11,45 zł) – to mi się chyba przyda, bo w środę lecę na parę dni do Madrytu. Niestety przez te dni nie będzie promocji, bo po wielu latach przestałem wierzyć w hotelowe WIFI. Angielski. Ważne konstrukcje(6,45 zł), Angielski. A czy the? Wszystko o przedimku (5,94 zł) – to z kolei książki, które skupiają się na problemach językowych Polaków.  Inne promocje:  Dziennik Jerzego Pilcha (14,94 zł w Legimi; EPUB z DRM) – promocja tygodnia w Legimi. Maj Miesiącem Finansów to dłuższa promocja w Złotych Myślach. Wystarczy polubić podlinkowaną stronę na Facebooku, a wszystkie wymienione tam e-booki finansowe kosztują o 33% mniej. Na Antywebie dzisiaj taniej kryminał Kolekcjoner kości Jeffery Deaver’a.  Zakupu trzeba dokonać przez widżet na stronie Antywebu – tylko wtedy cena jest niższa.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 