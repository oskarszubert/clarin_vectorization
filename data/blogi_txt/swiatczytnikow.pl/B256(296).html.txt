Przez najbliższy tydzień w eBookpoint taniej będzie można kupić wszystkie książki na temat SEO i SEM. Promocja jest przeznaczona wyłącznie dla odwiedzających Świat Czytników. Księgarnia przygotowała kod rabatowy: DB9671-EFDDDE-E  Należy go podać przy zamówieniu, a cena każdej z książek zostanie obniżona do 29 złotych. Kod jest ważny do 13 września włącznie.  O co chodzi? Tematyką promocji są książki z szeroko rozumianej obecności w Google. Istnieją różne metody na to, aby podwyższyć miejsce swojej strony. Oczywiście, książki nie przekazują nigdy najnowszych sztuczek. Ale dzięki nim możemy zrozumieć jak Google działa, jak możemy dostosować swoją stronę do jego wymagań i od czego zależy pozycja serwisu. Tym bardziej warto poczytać o temacie, gdy zamierzamy zlecić usługi zewnętrzne z dziedziny pozycjonowania. Na tym rynku jest wielu szarlatanów – warto coś na ten temat wiedzieć, zanim wydamy nierzadko tysiące złotych. Omówienie książek W promocji eBookpoint dostępne są cztery książki na ten temat, które miałem okazję przejrzeć dzięki uprzejmości księgarni. Wszystkie dostępne są w trzech formatach: MOBI, EPUB oraz PDF. Wojownik SEO. Sztuka osiągania najwyższych pozycji w wyszukiwarkach (zwykła cena: 47 zł) – książka Johna Jerkovica wydana przez O’Reilly. Mam ją w oryginale i nie przeczytałem jej w całości – ale jest to spora dawka – prawie 400 stron. I to jest straszliwa ilość szczegółów. Przykładowo osobne rozdziały poświęcono tylko plikowi robots.txt, albo przygotowaniu właściwych plików XML dla Google. Autor próbuje nam przede wszystkim wyjaśnić, w jaki sposób różne mechanizmy działają – dopiero potem decydujemy, co z nimi zrobić. Często mam uwagi do tłumacza – tutaj sobie chyba poradził, choć niektóre decyzje są kontrowersyjne, np. kluczowe dla zrozumienia działania Google pojęcie „juice” przetłumaczył na „punkty rankingowe”. W zasadzie zgodnie z prawdą, ale utrudnia to np. czytanie branżowych blogów. Pod koniec książki (we wszystkich formatach) jest wielki i podlinkowany indeks  tematyczny. Pozycjonowanie i optymalizacja stron WWW. Jak się to robi. Wydanie III (zwykła cena: 54,99 zł) – książka dwóch polskich autorów – Bartosza Danowskiego i Michała Makaruka. Ten drugi jest szefem forum.optymalizacja.com – i od lat zajmuje się tematem. Odniosłem wrażenie, że to pozycja najbardziej zaawansowana i chyba najbardziej praktyczna. Jako jedyna w tym zestawieniu ma osobne rozdziały na temat tworzenia stron zapleczowych oraz systemów wymiany linków. Są to dziedziny, które autorzy anglojęzyczny traktują „przez bibułkę” i starają się nie sugerować czegoś, co może doprowadzić do bana w Google. Przykładowo w „Wojowniku SEO” czytamy o budowaniu bazy linków – a tutaj mamy konkretnie co trzeba zrobić. Tu niestety skorowidz jest tylko na końcu wersji PDF. Ci sami autorzy wydali też książkę Pozycjonowanie i optymalizacja stron WWW. Ćwiczenia praktyczne - która jest nieobjęta promocją, bo tańsza (23,90 zł). To szybkie wprowadzenie do optymalizacji, nastawione na wykonanie konkretnych czynności, choć też niemałe, bo zajmuje 230 stron. Sekrety SEO. Tajna wiedza ekspertów (zwykła cena: 62,90 zł) to książka napisana m.in. przez Danny’ego Dovera z wpływowego serwisu SEOMoz, a wydana przez Wiley. Jest odmienna od pozostałych, bo skupia się na pracy specjalisty od SEO. Jak znaleźć problemy witryny z optymalizacją, jak je rozwiązać, jak przeprowadzić audyt serwisu. Mamy np. sporo list kontrolnych. Pod względem technologicznym, mimo 430 stron książka wydaje mi się mniej zaawansowana niż Wojownik SEO – ale za to bardziej uporządkowana i powinno się ją czytać znacznie łatwiej. Są też informacje o globalnym rynku firm SEO i tym, jak wyceniać swoją pracę. Dlatego tę książkę poleciłbym przede wszystkim ludziom, którzy chcą sprzedawać i kupować usługi SEO. Pomoże im w zrozumieniu tego całego biznesu. Jedyne zastrzeżenie mam do polskiego wydania – szkoda, że nie pokuszono się o uzupełnienia z polskiego punktu widzenia. W jednym z dodatków widzimy opisy światowych konferencji o SEO, łącznie z poradnikiem, jak najwięcej z nich wyciągnąć. Aż się prosi, aby wymienić takie polskie inicjatywy, choćby SEMcamp, gdzie kiedyś zdarzyło mi się wystąpić. Google AdWords. Skuteczna kampania reklamowa w internecie (zwykła cena: 32 zł) – to podręcznik obsługi Google Adwords, także z O’Reilly przygotowany przez Anastasię Holdren. Z Adwordsów korzysta niemal każda większa firma, ale większość ludzi ich nie rozumie. Dlaczego płacimy tyle za kliknięcie? Jak to jest, że inni są ciągle wyżej, albo że Google wyrzucił nam reklamę ze strony? Dlatego kluczowy jest rozdział piąty – Aukcje, gdzie autorka wyjaśnia, skąd się bierze ranking naszej reklamy i o co chodzi w wyniku jakości.  Bardzo ważny jest też kolejny rozdział o słowach kluczowych i różnych metodach dopasowania. Przyswojenie tematu pozwoli nam na oszczędność pieniędzy. Rozmiar książki (200 stron) sprawia, że jest ona raczej dla początkujących – ale tak naprawdę, czy zdajemy sobie sprawę ze wszystkich niuansów? Ja sam ostatnio mam już mniejszą styczność zawodową z Adwords, więc chętnie przypomnę sobie temat. Jak skorzystać z rabatu? Dodajemy książkę do koszyka. Po zalogowaniu i przejściu do wyboru płatności widzimy pole na kod rabatowy. Wpisujemy: DB9671-EFDDDE-E Wszystko powinno wyglądać jak poniżej.  Co dla kogo:  Jeśli masz swoją stronę i lubisz sobie przy niej dłubać, chyba najlepiej kupić Pozycjonowanie i optymalizacja stron WWW polskich autorów. Jeśli musisz szybko wprowadzić jakieś zmiany, to kup wersję skróconą: Pozycjonowanie i optymalizacja stron WWW. Ćwiczenia praktyczne – ale możliwe, że nie odpowie na wszystkie Twoje wątpliwości. Jeśli potrzebujesz zrozumieć dogłębnie Google – to najlepiej kupić obie książki: Pozycjonowanie i optymalizacja stron WWW oraz Wojownik SEO – wzajemnie się uzupełniają. Jeśli zajmujesz się zawodowo pozycjonowaniem – wiedzę z książek powinieneś mieć w małym palcu, teraz kup Sekrety SEO żeby uporządkować swoją pracę dla klienta. Tak samo jeśli nie zajmujesz się bezpośrednio SEO ale chcesz zrozumieć swoich dostawców – Sekrety SEO będą przydatne. Z kolei jeśli korzystasz z Adwords – podręcznik pani Holdren na pewno się przyda. Alternatywą dla niego może być przejście kursu na certyfikat Google.  Czytaj dalej:  Wszystkie książki o HTML o 50% taniej. Promocja eBookpoint i Świata Czytników Książki o języku Python o 40% taniej – promocja i nasze rekomendacje Matrioszka czyli książka o Rosji i konkurs Photoshop i Lightroom w eBookpoint – moje rekomendacje Ebookpoint wprowadza zakup e-booka na prezent Dwie kolejne pozycje z IPN na czytniki, m.in. Warszawa podczas stanu wojennego 