Instytut Pamięci Narodowej pojawia się w mediach najczęściej przy okazji politycznych przepychanek. Mało kto zauważa, że instytut prowadzi szerokie działania edukacyjne i wydaje sporo publikacji, które zainteresują każdego, komu bliska jest historia XX wieku. Polskie miesiące czyli kryzys(y) w PRL – to pierwsza ich książka w formacie EPUB, dostępna bezpłatnie do pobrania z portalu pamiec.pl. Książka prof. Jerzego Eislera jest efektem wieloletnich przemyśleń dotyczących specyficznego „polskiego kalendarza”, czyli wydarzeń, do których doszło w naszym kraju w czerwcu i październiku 1956 r., w marcu i sierpniu 1968 r., grudniu 1970 r., czerwcu 1976 r., sierpniu 1980 r. oraz grudniu 1981 r. Autor zastanawia się, czym były poszczególne „polskie miesiące”, co je łączy, a czym się różniły. Książka pokazuje wydarzenia i sytuację w Polsce we wskazanych miesiącach pod różnymi kątami: analizuje, w jakim stopniu stanowiły przełom w historii PRL, czy były wyrazem społecznego protestu, jaką rolę odegrała w każdym z nich prowokacja polityczna. Wiele miejsca poświęcono także stanowisku Kościoła katolickiego wobec opisywanych wydarzeń oraz podejściu do nich Związku Radzieckiego. Poza epubem ściągnąć także można plik PDF. Co do konwersji – nie jest ona idealna. Bardzo dobrze działa spis treści, formatowanie tekstu też jest poprawne. Zapomniano niestety o podlinkowaniu przypisów – po prostu widzimy „zwykłe” indeksy górne, a przypisy znajdziemy pod koniec każdego rozdziału. Posiadacze Kindle mogą przygotować sobie wersję MOBI przy pomocy programu Calibre. Czytaj dalej:  Dwie nowe pozycje IPN na czytniki: Inteligenzaktion i Uchodźcy polscy z ZSRR Dwie kolejne pozycje z IPN na czytniki, m.in. Warszawa podczas stanu wojennego Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Sierpniowe wieści z księgarni: spotkanie z autorem i książka z billboardu za darmo Szwecja, Norwegia, Islandia – za darmo „przewodniki nieturystyczne” z KP „31.10. Księga cieni” – trzecia odsłona zbioru opowiadań od polskich autorów do pobrania! 