Pozdrawiam z urlopu w Beskidzie Małym. Pada, dlatego rano w sobotę mogę sobie usiąść i dodać nowe promocje. Najpierw trzy większe propozycje z Woblinka, Publio i Virtualo.  Kryminały i thrillery z Rebisu -45% – kilkanaście powieści z wydawnictwa Rebis w Woblinku kupimy taniej. Wśród autorów Mons Kallentoft, Graham Masterton, Tom Knox, Krzysztof Beśka.  Świat książki -40% – to wakacyjna promocja w Publio, gdzie taniej kupimy np. „Pod niemieckimi łóżkami„, „Gorączka latynoamerykańska” (a jednak nie wycofano e-booka ze sprzedaży, jak to zapowiadane było parę tygodni temu), albo „Kapuściński non-fiction”  Francuska promocja w Virtualo to, jak nietrudno sobie wyobrazić, zbiór książek o tematyce francuskiej lub francuskich autorów. Znajdziemy tu takie tytuły jak „Mapa i terytorium”, „Paryż na widelcu” albo „Requiem dla tancerki”. Poniższe książki przecenione są tylko dzisiaj. Lapidarium mistrzów (26,90 zł w Virtualo; EPUB + MOBI) – zbiór cytatów z rozmów, esejów i felietonów publikowanych przez lata na łamach „Gazety Wyborczej”. W tomie znalazły się obok siebie krótkie refleksje dwunastu osób niezwykle ważnych dla polskiej kultury, religii, filozofii i polityki: Marka Edelmana, Bronisława Geremka, Zbigniewa Herberta, Ryszarda Kapuścińskiego, Jana Karskiego, Leszka Kołakowskiego, Jacka Kuronia, Stanisława Lema, Jana Nowaka-Jeziorańskiego, Barbary Skargi, Józefa Tischnera i Józefa Życińskiego. Sylwetki tych wielkich autorytetów podano w kolejności alfabetycznej. Według tej samej zasady ułożono także hasła przyporządkowane mistrzom. Wyszukiwanie ich ułatwia dodatkowo indeks zamieszczony na końcu książki. „Lapidarium…” można więc studiować, ale można też po prostu przeczytać, zagłębiając się w intelektualną spuściznę autorów, poznając ich styl myślenia, umiejętność osądzania spraw niejednoznacznych i trudnych, dowcip i lekkość argumentacji i wreszcie – hart ducha. Mocne ramiona pani Kicz (9,77 zł w Nexto; MOBI + EPUB + PDF) – powieść Marka Sołtysika. On – polski Żyd o pięknej duszy, ale brzydkich nawykach, które jednak nikomu nie szkodzą. Uratowany już w 1943 – żyje z poczuciem winy. Jest uczulony na grę pozorów tak bardzo, że może umrzeć. Udawanie nieczynnego pisarza w latach stalinowskich to dla niego szczepionka. Ona  - gruntownie wykształcona sprzątaczka, polska szlachcianka. Prawa, odporna na brudy polityki, korzystająca z uciech łoża. A w tle Paryż, Los Angeles, a we mgle z jednej strony Galicja Wschodnia, z drugiej – siedziby ziemiańskich rodów nad Szreniawą. I pulsująca rytmem historii Polska 1939-2009. Sztuka podstępu. Łamałem ludzi, nie hasła. Wydanie II.(22,39 zł w eBookpoint; MOBI+EPUB+PDF) – książka Kevina Mitnicka to już klasyczna lektura dla wszystkich, których interesuje nie tyle technologia, co psychologia. Zakup najdroższych technologii zabezpieczeń, karty biometryczne, intensywne szkolenia personelu, restrykcyjna polityka informacyjna czy wreszcie wynajęcie agencji ochrony – Kevin Mitnick udowodnił, że w świecie sieci i systemów poczucie bezpieczeństwa jest tylko iluzją. Ludzka naiwność, łatwowierność i ignorancja – oto najsłabsze ogniwa, wiodące do uzyskania poufnych informacji, tajnych kodów i haseł. Mitnick, obecnie najbardziej rozchwytywany ekspert w dziedzinie bezpieczeństwa komputerów, w swej niezwykłej książce przestrzega i pokazuje, jak łatwo można ominąć bariery systemów wartych miliony dolarów. Darmocha:  Strzeż się potwora – antologia opowiadań konkursowych portalu literackiego Alchemia Słowa, którą można „kupić” za darmo w trzech formatach.  Inne promocje:  Igrzyska śmierci (9,90 zł w Woblinku; MOBI + EPUB ADE) to premiera bestsellerowej powieści, na podstawie której powstał film. Dzieci Diuny (21,90 zł w Woblinku; MOBI + EPUB ADE) – to kolejna woblinkowa premiera, trzeci tom w słynnej sadze Franka Herberta. Literatura Czeska – Publio ma taniej 7 tomów popularnej serii Agory, z czego sześć książek po 7,50 zł. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł) 40% zniżki na wszystkie e-booki Naszej Księgarni – to też promocja w Publio, w której kupimy kilkadziesiąt książek tego wydawnictwa. Przykładowo: Dziewiąty mag (14,34 zł), Szkoła gotowania pod Amorem (12,53 zł), wszystkie e-booki Małgorzaty Gutowskiej-Adamczyk Ukazały się wreszcie e-booki Stanisława Lema – część z nich znajdziemy w Woblinku, a część w Publio.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 