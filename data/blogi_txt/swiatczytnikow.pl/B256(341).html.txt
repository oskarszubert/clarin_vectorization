Natrafiłem niedawno na kilka filmów z ubiegłorocznych Targów Książki w Krakowie, umieszczonych na kanale serwisu MiMamo w YouTube. Są to nagrania z dwóch paneli dyskusyjnych oraz wywiady z przedstawicielami wydawców i księgarni e-bookowych. Zrealizowano je w ramach projektu „Włącz książkę, włącz czytanie”, który ma, jak rozumiem, promować czytanie w różnych formach – również elektronicznej. Targi odbywały się w październiku, a filmy są dopiero od kilku dni, dlatego łatwo je było przeoczyć. Warto jednak je obejrzeć. Znajdziemy w nich sporo opinii na temat stanu polskiego rynku książki elektronicznej i tego, jak do różnych problemów podchodzą uczestnicy tego rynku. Panele dyskusyjne To są dłuższe filmy – pierwszy zajmuje 48 minut, drugi ponad godzinę. Byłem w październiku 2013 na targach w Krakowie, ale oba panele odbywały się innego dnia, dlatego na żaden nie trafiłem.  Panel dyskusyjny na temat nowych technologii w czytelnictwie zorganizowany przez serwis Lubimy Czytać i prowadzony przez jego szefową, Izabelę Sadowską. W panelu wzięli udział przedstawiciele Audioteki, Legimi, Woblinka oraz Instytutu Książki. Bardzo mi się podobają dygresje Roberta Chojnackiego z Woblinka. Trzy minuty przed końcem filmu jest też opis eksperymentu Audioteki badającego wpływ walki z piractwem na sprzedaż. Zrobili akcję – usunęli z internetu ponad 2 tysiące linków do nagrań Gry o Tron. Sprzedaż nie wzrosła ani odrobinę. Panel dyskusyjny na temat współczesnego czytelnictwa – wzięli w nim udział m.in. przedstawiciele Naszej Księgarni, Elib.pl, Virtualo. Wywiady Filmy mają zwykle po ok. 10 minut.  Dariusz Sędek z Naszej Księgarni opowiada o książkach elektronicznych, problemie piractwa (który nie jest wg niego znaczący dla rynku) i specyfice e-booków. Bardzo ciekawy wątek na temat jakości książek elektronicznych i co na nią wpływa.  Mikołaj Małaczyński z Legimi opowiada o wypożyczaniu książek elektronicznych. Paulina Poniewska z Woblinka opowiada o akcjach promocyjnych firmy, m.in. o Kocie w Worku czy aplikacji Readkid.  Robert Chojnacki z Woblinka i Wydawnictwa Otwartego opowiada o ofercie wydawnictwa oraz użytkownikach platformy Woblink. Również wspomina o jakości e-booków i tym, jak dzisiaj promuje się książki.  Piotr Bolek z firmy eLib.pl mówi o formatach EPUB, MOBI oraz konwersji.  Robert Rybski z Virtualo przedstawia swoją firmę i mówi o self-publishingu. Czytaj dalej:  Virtualo sprzedało w 2013 roku prawie pół miliona e-booków Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Rok Legimi czyli 3 książki rocznie (albo i 400) „W blasku ognia” – zbiór polskich opowiadań z Uniwersum Metro 2033 do pobrania TOP15 polskich księgarni e-booków według miesięcznika Press O książkach elektronicznych w „Wydarzeniach” Polsatu 