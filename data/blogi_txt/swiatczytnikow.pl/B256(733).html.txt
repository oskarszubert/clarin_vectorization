Od 25 do 28 października w Krakowie odbywają się coroczne Targi Książki. Miłośnikom czytania nie trzeba ich przedstawiać. A gdzie warto się udać z czytnikiem? Rok temu przedstawiałem relację z Targów, będę tam i w tym roku. Jako miejsce zbierające dystrybutorów czytników i e-książek wybrano Salon Nowych Mediów w sektorze F. Ebook Fun Zone  Virtualo na stoisku F14 zaprasza do Ebook Fun Zone. Najlepsze pomysły powstają w czasie zabawy, dlatego we współpracy z Targami Książki i Wydawcami postanowiliśmy stworzyć „strefę e-bookowej dobrej zabawy”, czyli Ebook Fun Zone. Odwiedzający nas goście będą tu mogli zagrać o bezpłatnego e-booka i zadać mnóstwo pytań o ofertę i czytniki. Każdy Uczestnik, który weźmie udział w jednej z kilku emocjonujących gier odbywających się na stoisku, będzie miał szansę wygrać e-booki. Główną nagrodą jest najnowszy model czytnika Pocketbook. W puli nagród znajdą się najlepsze tytuły Wydawnictw, które zdecydowały się współtworzyć Ebook Fun Zone, kody rabatowe do księgarni Virtualo.pl oraz gadżety Wydawnictw. Będzie też niepowtarzalna okazja :) żeby się spotkać ze mną. W piątek 26.10 o godzinie 14.30 opowiem na stoisku Virtualo o e-bookach, o tym jak je czytać, jakie są zabezpieczenia – generalnie takie wprowadzenie dla początkujących, które potrwa koło 30 minut. Od razu wyjaśniam dlaczego nie później – muszę wrócić tego samego dnia do W-wy. Warto jeszcze obejrzeć:  25.10 o 13:00 -  Warsztat na temat konwersji plików: o tym jak tworzyć książki odporne na przyszłość 26.10 o 12:00 – Spotkanie dla self-publisherów: co nowego na platformie Virtualo. codziennie po 15 – wielka gra o czytnik. pełny harmonogram – w … pliku JPG. Krakowskie targi Virtualo świętuje też w swojej księgarni – przez 5 dni od środy do niedzieli cała oferta ebooków i audiobooków dostępna będzie z rabatem 25%. Obok Virtualo na stoisku F15 będzie też Empik. Ebook Cafe Podobnie jak na Targach w Warszawie, firma BezKartek organizuje ebookową kawiarnię, gdzie można się będzie napić kawy, ale też pooglądać ich czytniki. Ja się szykuję na giętkiego Wexlera, którego podobno mają w ofercie. Stoisko F19. Konferencja eLib.pl Dzisiaj, 25.10 w sali seminaryjnej 4 od 14-ej konferencja „Sukces wydawniczy z e-książką” (link do PDF), gdzie przedstawiciele firm eLib.pl oraz 7bulls.com będą ewangelizować wydawców. Byłem na podobnej konferencji w Warszawie, nie wszystkie prezentacje będą równie zajmujące, ale dają bardzo dobry ogląd rynku. Sam eLib znajdziemy na stoisku F17. Inne spotkania i seminaria Na stronie Targów znajdziemy pełną listę wszystkich spotkań związanych z „nowymi mediami”. Organizują je np. Legimi, Lubimy Czytać albo Plagiat.pl. Poza Salonem Nowych Mediów W innych działach też znajdziemy coś dla miłośników e-booków:  A41 – firma Arta Tech, czyli dystrybutor Onyxów A46 – Wydawnictwo Otwarte czyli Woblink Z okazji Targów nasze księgarnie mają też mnóstwo promocji, opiszę je w następnym artykule. Czytaj dalej:  Warszawskie Targi Książki 2013 – co mają dla fanów e-booków? Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Virtualo sprzedało w 2013 roku prawie pół miliona e-booków Kapuściński, Domosławski, książki elektroniczne i efekt Streisand „Promocje to problem”, ale i jedyne skuteczne narzędzie – wywiad z szefem CDP.pl Pożegnamy promocje? Wydawcy i księgarze chcą stałych cen na nowości! 