Serwis Ebooki Allegro ma już rok. Przez ten czas przeszli długą drogę, a i dużo jeszcze przed nimi.  Zacznijmy od tego co najważniejsze. Po pierwsze: promocja Tylko dziś, 28 listopada, możemy skorzystać z rabatów kwotowych. Są one zależne od wartości zamówienia, również na e-booki przecenione. Promocja obowiązuje na całą ofertę księgarni:  10 zł rabatu dla zamówień minimum 25 zł – wpisz „czerwony” w podsumowaniu zamówienia. 20 zł rabatu dla zamówień minimum 50 zł – wpisz „niebieski” 40 zł rabatu dla zamówień minimum 100 zł – wpisz „zielony” Przykładowo z kodem „niebieski”.  Jeśli po wpisaniu hasła zmieniłeś decyzję i chcesz dodać więcej pozycji, usuń ebooki z koszyka, skompletuj zamówienie i wpisz ponownie hasło. Po drugie: kilka rocznicowych uwag O wersji beta Ebooków Allegro po raz pierwszy pisałem pod koniec października 2012. Nie byłem wtedy zachwycony – dziwiła mnie nietypowa nawigacja, no i wysokie ceny, brak promocji. Pozytywne, że od początku nie mieli DRM, a formaty na różne urządzenia. Od początku była tez wysyłka na Kindle. Serwis zaczął się zmieniać w pierwszych miesiącach 2013. Powiększono zespół, dogadano się z kolejnymi dostawcami – i to już mogło nas zainteresować. Co ważne - poprawiono nawigację – wprowadzając znacznie bardziej czytelną listę książek. Ale przede wszystkim – ruszono z promocjami – ostatnio jest kilka akcji tygodniowo. Wynalazkiem Allegro był tzw. rabat kaskadowy, czyli możliwość użycia kodu rabatowego także przy istniejących promocjach – co czasami dawało obniżki większe niż 50%. To bardzo pozytywna rzecz w sytuacji gdy inne księgarnie zwykle nie łączą promocji. A na kody Allegro można trafić w różnych miejscach. To wystarczyło, aby oferta stała się konkurencyjna – a Ebooki Allegro dołączyły do czołówki rynku. Księgarnię ogranicza teraz trochę technologia – mimo poprawek widać, że serwis był stworzony z trochę innymi założeniami – stąd też okazjonalne problemy techniczne. Nie zdziwiłem się więc, gdy dowiedziałem się, że pracują nad nowym serwisem – zresztą wspominałem swego czasu na Facebooku o badaniach, które przeprowadzają w tym celu. Nie wiem niestety kiedy zaprezentują nowy, ale myślę, że mogą wtedy jeszcze bardziej namieszać. :-) Czytaj dalej:  Bartłomiej Roszkowski: musi być efekt skali, którego w tej chwili nie mamy Warszawskie Targi Książki 2013 – co mają dla fanów e-booków? Tor Books świętuje rok bez DRM Nowa oferta abonamentowa Legimi już ruszyła: miesiąc od 6,99 zł; czytniki od 479 zł TOP15 polskich księgarni e-booków według miesięcznika Press Virtualo sprzedało w 2013 roku prawie pół miliona e-booków 