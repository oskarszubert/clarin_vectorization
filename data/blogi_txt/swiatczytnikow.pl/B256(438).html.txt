Schyłek mediów drukowanych zaskoczył właścicieli i redakcje. Od paru lat prasa gorączkowo próbuje się ucyfrowić, ale wychodzi jej to z trudem. A przecież kilkadziesiąt lat temu wiedziano już, że papier… nie ma przyszłości. Charlie Bibliotekarz natrafił na przecudny artykuł z Ilustrowanego Kuryera Codziennego z 19 marca 1926 roku. Jego autor próbował sobie wyobrazić, jak będzie wyglądać świat w roku dwutysięcznym. Gazety nie będą jak dotychczas, drukowane na papierze. Wydawcy abonentom swoim udzielać będą wszystkich informacyj przy pomocy aparatu dalekowidzącego. Ojciec do synka zamiast powiedzieć: “Pobiegnij po gazetę — powie — nastawno aparat gazetowy”. Przyciska się odpowiedni guzik i matowa z mlecznego szkła szyba, rozbłyska światłem. Odczytuje się najnowsze telegramy, artykuły wstępne, wiadomości kronikarskie, felietony. Wszystko to urozmaicone obrazami ruchowymi, rozsianymi w tekście. Biblioteki staną się zbyteczne, ponieważ można się będzie zaabonować i przy pomocy aparatu działającego na odległość, włączyć w każdej chwili interesującą książkę. Ładnie się sprawdza, prawda? A wymyślili to lata przed Lemem i jego optonami., o których pisałem rok temu. Cały artykuł znajdziecie u Charliego, a gazeta do pobrania w Małopolskiej Bibliotece Cyfrowej. Tego, że powstaną biblioteki cyfrowe autor z 1926 nie przewidział… :-) Czytaj dalej:  Oto, co czytałem w roku 2013 Mój pierwszy rok z Kindle Paperwhite – co się zmieniło w moim czytaniu? Nie śpię, bo czekam na robota „Szach mat, zwolennicy gazet” Jeszcze wiele miesięcy budowania świadomości o tym, czym są czytniki Twórca Spider’s Web wchodzi w relację… z Kindle 