Środa przynosi mnóstwo e-bookowych premier – Munro, Rushdie, Nesbø, Mrożek, Applebaum, Bartoszewski, Rutkowski, Torańska. Do tego za 9,90 ostatnia Masłowska oraz zbiór dobrych pomysłów dla projektantów… Premiera: nowa Alice Munro! Dziewczęta i kobiety (24,90 zł w Virtualo) – zbiór opowiadań noblistki, na tydzień przed papierową premierą. W wersji papierowej to będą 384 strony. Problemy dorastania i dojrzewania w scenerii prowincjonalnej miejscowości w Ontario. Kilkanaście opowiadań to epizody z życia młodej dziewczyny tworzące jedną całość. Główna bohaterka przeistacza się w kobietę, z czasem przenosi się do wielkiego miasta i zaczyna zdobywać nowe doświadczenia. Poznaje życie, wchodzi w nowe relacje z najbliższym otoczeniem. Staje się świadomą siebie i swoich potrzeb kobietą. Autorka dba o detale i psychologiczną głębię postaci. Oczywiście – to jest publikacja „nowa” w języku polskim, bo oryginalnie pochodzi z 1971 roku. Ostatnia, jak dotąd książka Alice Munro z roku 2012 to Drogie życie, dostępne od jakiegoś czasu już w e-booku. Najlepsze reportaże i nowy Jagielski  Reportaże do 40% taniej w Woblinku – do 22 października. Przede wszystkim nowa książka Wojciecha Jagielskiego, Trębacz z Tembisy. Droga do Mandeli (16,14 zł): Z jednej strony książka jest opowieścią o życiu Nelsona Mandeli, jednego z największych przywódców XX wieku, który za sukcesy w polityce zapłacił wysoką cenę w życiu osobistym. Z drugiej strony jest to historia Freddiego Maake, twórcy wuwuzeli − trąbek popularnych podczas mistrzostw świata w piłce nożnej w RPA. Maake to zwyczajny Afrykańczyk. Żyje nie polityką, ale piłką nożną. Politycznych burzy, strajków, zamieszek, debat i wstrząsających państwem rewolucji prawie nie zauważa – w każdym razie niewiele z nich rozumie. W jaki sposób jego los splata się z losem Mandeli? Poza tym w promocji m.in.: Śmierć w Amazonii - Artur Domosławski (17,94 zł) Oswajanie świata - Nicolas Bouvier (12,60 zł) Wypalanie traw - Wojciech Jagielski (13,74 zł)  Premiera: nowy Nesbø  Policja (20,90 zł w Virtualo) – nowy kryminał Jo Nesbø. W papierze 462 strony, a zatem znowu mnóstwo czytania. Czy to zwykły zbieg okoliczności, że oficer policji zostaje znaleziony martwy w miejscu dawno popełnionej zbrodni, którą badał, ale jej nie wyjaśnił? Gdy w następnych miesiącach taki sam los spotyka kolejnych dwóch funkcjonariuszy, schemat postępowania mordercy staje się równie oczywisty, co potworny: brutalnym zabójstwom policjantów odpowiadają nierozwiązane zbrodnie z przeszłości. W miejscu przestępstw brakuje jakichkolwiek śladów, a wydział zabójstw właśnie stracił najlepszego śledczego. W tym samym czasie w szpitalu leży w śpiączce ciężko ranny mężczyzna. Pilnuje go sztab policjantów, a jego tożsamość jest objęta ścisłą tajemnicą. Wstyd i inne historie Rushdiego  E-booki Salmana Rushdie do 45% taniej w Woblinku do 22 października. Przede wszystkim nowość – czyli Wstyd (21,90 zł): „Wstyd” to ostra satyra na dyktaturę pakistańską. Jednak powieść ma także wymiar uniwersalny. Malcolm Bradbury pisał o niej w „Guardianie”, że oprócz realiów Pakistanu Rushdie opisuje zrodzony z przemocy i składający się na współczesną historię wstyd oraz jego brak. Objawienie i mrok zapomnienia, sprawy honoru, kryzys życia erotycznego i otwarta przemoc w życiu publicznym stwarzają tu niezwykły nastrój… Rushdie pokazuje, z jaką fantazją trzeba teraz pisać o historii, jeżeli chcemy ją zgłębiać, a może nawet ocalić, i udowadnia, że jest niezrównanym gawędziarzem i wyczulonym na kwestie społeczne i polityczne obserwatorem. Poza tym kilka starszych tytułów, jak np. Ziemia pod jej stopami (21,90 zł), Ojczyzny wyobrażone (21,95 zł), Dzieci północy (21,95 zł) Książka jest kobietą  Książki laureatek nagród literackich do 50% taniej w Virtualo. Przykładowo:  Aleksandra Marinina: Kolacja z zabójcą (17,45 zł) Joanna Bator: Ciemno, prawie noc (19,90 zł) Doris Lessing: Idealne matki (6,90 zł) Jodi Picoult: Bez mojej zgody Alice Munro: Miłość dobrej kobiety (15,90 zł) Olga Tokarczuk: Ostatnie historie (15 zł)  Premiera: Applebaum o Stalinie i opanowaniu Europy Wschodniej  Za żelazną kurtyną. Ujarzmienie Europy Wschodniej 1944–1956 (29,99 zł w Publio) – najnowsza książka Anne Applebaum, słynnej amerykańskiej publicystki, a prywatnie żony ministra Sikorskiego. Autorka szczegółowo opisuje, w jaki sposób szybko ubezwłasnowolniono instytucje społeczeństwa obywatelskiego na różnych szczeblach: partie polityczne, kościół, media czy organizacje młodzieżowe. Wyjaśnia, jak organizowano służbę bezpieczeństwa, jak komuniści zdominowali media i jak wszelkie formy opozycji zostały osłabione i rozbite. Czerpiąc obficie z nowych materiałów archiwalnych, ukazuje życie jednostek, by pokazać wybory, jakich musieli dokonywać ludzie: walczyć, uciekać czy współpracować. Gdy skończyła się wojna, w ciągu niezwykle krótkiego czasu Europa Wschodnia uległa bezwzględnej stalinizacji. „Za żelazną kurtyną…” to nie tylko znakomicie opowiedziana historia – to także wyjątkowy moralny rozrachunek i dręczące przypomnienie, jak krucha może okazać się wolność społeczeństw. Premierze towarzyszy promocja na książki historyczne z wydawnictwa Świat Książki, m.in. Duch króla Leopolda (21,54 zł) albo Dziennik norymberski (23,94 zł) Armoryka -50%  50% zniżki na wydawnictwo Armoryka w Ebookach Allegro – wydawnictwo to wznawia różne klasyczne teksty literatury – choćby Tacyta, św. Katarzynę z Genui, czy Józefa Flawiusza. Część z nich dostępna jest w domenie publicznej. Promocja do 18 października. Z kodem „swiat_czytnikow” w koszyku dodatkowe 15% zniżki. Co z tym światem?  Analizy współczesnego świata do 40% taniej w Woblinku. W promocji książki, które zadają ważne pytania dotyczące kolejnych dekad XXI wieku.  Nafta znowu zmieni świat - Tadeusz A. Kisielewski (22,74 zł) Tytuł tej książki nie jest przypadkowy. Nawiązuje do wydanej w 1936 roku słynnej książki Antona Zischki „Nafta rządzi światem”. Tamta książka opisywała świat zastany. Ta pokazuje rewolucyjne przemiany geopolityczne i ich geostrategiczne konsekwencje, które będą skutkiem uzyskania przez Stany Zjednoczone samowystarczalności w sferze energii, czyli uniezależnienia się od importu ropy naftowej i gazu ziemnego.  Dokąd zmierza świat. Ekonomia polityczna przyszłości - Grzegorz Kołodko (17,28 zł) Bezpieczeństwo teleinformatyczne państwa - Marcin Terlikowski (10,50 zł) Koniec historii - Francis Fukuyama (17,99 zł) Świat 2040. Czy Zachód musi przegrać? - Andrzej Lubowski (13,74 zł) Premiera: Bartoszewski i Mrożek  Dwie biografie wielkich ludzi w Publio, taniej o 40% do 4 listopada: Mrożek - Małgorzata I. Niemczyńska (24,90 zł) Małgorzata I. Niemczyńska składa ukłon dla literackiego geniuszu bohatera swej książki i przedstawia dwa oblicza Mrożka: wielkiego pisarza i trudnego człowieka. Odsłania wiele nieznanych faktów z jego życia. Przypomina wczesną, zapomnianą twórczość, jak chociażby pierwszy w historii Polski komiks o superbohaterze czy napisaną wspólnie z Brunonem Miecugowem powieść o senatorze McCarthym, która nie znalazła się w „Dziełach zebranych”. Przedstawia Mrożka-filmowca, jego wcielenie kompletnie dziś nieznane. Opisuje losy wojenne, które w większości biogramów są kompletnie lekceważone, a tymczasem miały kluczowy wpływ na ukształtowanie się osobowości pisarza. Demaskuje autokreacje Mrożka i zagląda do akt IPN. Odsłania kulisy decyzji o publikacji intymnych zapisków, w których pisarz się obnaża jako neurotyk. Koncentruje się wokół ludzi z jego otoczenia i związanych z Mrożkiem miejsc – jest wśród nich malowniczy Dom Literatów, w którym mieszkali w swoim czasie m.in. Szymborska, Kisielewski, Słomczyński, Gałczyński czy Różewicz. Ale są też Chiavari, Paryż, Meksyk. Mimo wszystko - Władysław Bartoszewski (29,90 zł) Wywiad rzeka Michała Komara z Władysławem Bartoszewskim. Mądra i poruszająca lekcja człowieczeństwa. Władysław Bartoszewski w książce spogląda na wiele spraw z perspektywy człowieka doświadczonego i skłonnego do refleksji. „Moja generacja odchodzi. To świadkowie Auschwitz, uczestnicy powstań, ludzie, którzy doświadczyli wszelkich nieszczęść i aktów godzących w elementarne prawa człowieka, a jednocześnie należeli do tych, którzy jako jedni z pierwszych wyciągnęli rękę na zgodę. Teraz pojawia się nowe pokolenie tzw. spin-doktorów od interesów narodowych i pamięci historycznej, liczących przede wszystkim na populistyczne wsparcie społeczeństwa.” Premiera: Rutkowski w e-booku  Detektyw Rutkowski. Prawdziwa historia (31,99 zł w eBookpoint) – człowiek, o którym ciągle głośno, ale nic do końca nie wiadomo. Krzysztof Pyzia dotarł do najsłynniejszego polskiego detektywa. Rozmowy z nim podzielił na trzy części – najpierw o jego życiu, potem o najsłynniejszych akcjach, a na końcu namówił Rutkowskiego na porady – np. gdzie nie chować pieniędzy, jak skutecznie zabezpieczyć samochód i dom. Dowiemy się także, na kogo działa „Zestaw Rutkowskiego” czyli szynka parmeńska z melonem. Rutkowski – to nazwisko budzi kontrowersje. Najbardziej rozpoznawalny z detektywów wciąż wywołuje skrajne emocje wśród milionów Polaków. To człowiek wyrazisty, bezkompromisowy, odważny i lubiący ryzyko. Kocha rozgłos i kobiety. Bryluje w mediach i czuje się w nich jak ryba w wodzie, mimo ich nieustającej krytyki. Jaki naprawdę jest Krzysztof Rutkowski? Która część jego medialnego wizerunku jest prawdą, a która kreacją? Książka jest owocem długich godzin szczerych rozmów, które autor odbył z najsłynniejszym polskim detektywem. Poznaj środowisko, w którym dojrzewał. Przeczytaj o akcjach, które przyniosły mu sławę, pieniądze i wdzięczność setek osób. Zajrzyj za kulisy jego najgłośniejszych spraw, o których dotąd nigdy nie mówił tak otwarcie. Premiera: Torańska o Smoleńsku  Smoleńsk (29,90 zł) – ostatnia książka Teresy Torańskiej, nad którą pracowała przed śmiercią. Ostatnia książka Teresy Torańskiej, którą sama autorka uważała za jedną z dwóch – obok „Onych” – najważniejszych w swoim dorobku. Rozmowy ze zbioru (kilka już opublikowanych i wiele przeprowadzonych na potrzeby tej książki, które nigdy nie ukazały się w druku) składają się na obraz Polski „posmoleńskiej” – tego, jak ta katastrofa wpłynęła na społeczeństwo, polityków, poszczególne osoby i przyszły kształt życia politycznego w Polsce. Kochanie, przeczytałam e-booka Kochanie, zabiłam nasze koty (9,90 zł w Nexto) – niedawna powieść Doroty Masłowskiej, w której ta dzieli się swoją diagnozą pustoty dzisiejszego świata. Kochanie, zabiłam nasze koty przynosi obraz życia trzydziestolatków z tzw. klasy średniej. Mimo iż są wykształceni i maja pieniądze, ich życie to pozbawiona sensu egzystencja. W tym świecie nic nie jest prawdziwe, wśród coraz to nowszych gadżetów, importowanych, pustych idei czy wydumanych problemów gdzieś po drodze zatraciło się człowieczeństwo. Z recenzji Michała Januszko na blogu Ostatni Akapit: „Kochanie, zabiłam nasze koty” nie tylko nie okazało się rozczarowaniem, ale wręcz pozytywnie mnie zaskoczyło. Moja największa obawa, dotycząca języka, szybko mnie opuściła. Tekst pisany niepoprawną polszczyzną mógł okazać się zupełnie niestrawny, jednak Masłowska opanowała styl, który sprawia, że książkę czyta się bardzo lekko. Wspomniane kalki z języka angielskiego nie są mocno zagęszczone i stanowią jedynie przyprawę nadającą smak tej powieści. Nadają bohaterom właściwy charakter i pomagają ukazać w krzywym zwierciadle ich sposób bycia. Jest to kolejna książka z cyklu hitów Okazji Dnia. Przypominam też o codziennym konkursie, ten kto danego dnia wyda najwyższą kwotę, wygrywa czytnik Onyx Boox i62. Przez pierwsze dni wygrywały kwoty od niecałych stu, do kilkuset złotych. Genialne pomysły na web design Podręcznik genialnych pomysłów. Od inspiracji po realizację (9,90 zł w eBookpoint) – książka Cameron Chapman ze Smashing Magazine dzisiaj prawie o 60 zł taniej niż w wersji papierowej. Ta książka to niewyczerpane źródło inspiracji. Znajdziesz w niej mnóstwo ciekawych i pomysłowych stron internetowych, liczne zdjęcia oraz bezcenne porady, co robić w trudnych chwilach. Cameron Chapman nakarmi Twoją wyobraźnię dziesiątkami skojarzeń i idei! Autorka koncentruje się na uniwersalnych elementach każdego dobrego projektu, takich jak kolor, kształt, faktura, harmonia, proporcje, rytm i spójność. Na kartach tej książki znajdziesz ponad 700 przykładów rozwiązań i konceptów zaczerpniętych ze stron internetowych, świata fotografii, opakowań, architektury, projektów wnętrz, mody, mebli, zabawek, przedmiotów codziennego użytku… i nie tylko. Sprawdź, jak za pomocą drobnych zmian odświeżyć projekty i tchnąć w nie nowe życie! Dowiedz się też, jak szukać weny w codziennym życiu. Wiedza ta jest naprawdę przydatna. Ta książka to najlepszy środek wspomagający dla każdego projektanta – przekonaj się sam! Pozostałe promocje dnia – 16 października:  Plague ($1,99 w Amazonie) – biothriller Buzza Bernada. Jedna z recenzji: „Po przeczytaniu Miasteczka Salem spałam przez 6 tygodni z katolickim mszałem i luterańskim modlitewnikiem pod poduszką. Po przeczytaniu Plague natychmiast kupiłam maskę gazową”. Planowanie kariery (9,90 zł w Virtualo) – książka dla tych, którzy chcą „stawić czoła niepewności panującej na współczesnym rynku pracy”.  Kończą się w środę: Książki o historii alternatywnej do 40% taniej w Woblinku. Nie tylko pokrzepianie serc, także i wazne pytania na temat rozwoju wypadków… Przykładowo: Rzeczpospolita zwycięska. Alternatywna historia Polski (13,74 zł), Apokalipsa według Pana Jana (18,90 zł), Ewangelia według Heroda (8,94 zł), Xavras Wyżryn i inne fikcje narodowe (17,94 zł), Kryptonim Posen (15 zł) E-booki Jeffery’ego Deavera do 40% taniej w Publio. M.in.(nowość) Pokój straceń (21,89 zł), Kolekcjoner Kości (14,34 zł), Ogród bestii (16,32 zł) E-booki Lizy Marklund o 50% taniej w Publio. M.in. Granice (14,99 zł), Testament Nobla (14,99 zł), Miejsce w słońcu (14,99 zł). Pisma Jana Pawła II i inne na jego temat do 40% taniej w Woblinku. Przykładowo: Encykliki Jana Pawła II (23,94 zł) – bardzo dobrze zorganizowany zbiór wszystkich 14 encyklik, pojedyncze encykliki, np. Centesimus Annus (po 4,19 zł), Najbardziej lubił wtorki, Opowieść o życiu codziennym Jana Pawła II (8,94 zł), Komentarz do Ksiąg Starego Testamentu (22,50 zł) E-booki RW2010 do wyboru w eBookpoint. Wybieramy dwa – płacimy za jednego.  Pozostałe promocje tygodnia  Seria Historia/Historie z wyd. Czarne do 60% taniej w Allegro do 22 października, m.in. Naga Wyspa. Gułag Tity (15,90 zł), Byliśmy przyszłością (11 zł), Ben Gurion. Żywot polityczny (13,90 zł). Z kodem „swiat_czytnikow” dodatkowe 15% zniżki! TOP 20 książek z MT Biznes o 50% taniej w eBookpoint – a okazją jest wprowadzenie tego wydawnictwa do oferty księgarni. Promocja do 21 października. Głównie książki o zarządzeniu, marketingu i rozwoju osobistym. Przykładowo: Ja, Steve (11,95 zł), Talent jest przeceniany (11,95 zł), The Art of Woo (27,95 zł), Pasja i dyscyplina strategii (21,45 zł) E-booki taniej do 40% w Merlinie z okazji „Wirtualnych Targów Książki”. Promocja do 27 października, a w niej m.in.: Król Bólu (MOBI) - Jacek Dukaj (24,29 zł), Balladyny i romanse (EPUB) - Ignacy Karpowicz (12,29 zł), Burza piaskowa. Libia w czasach rewolucji (MOBI) - Lidsey Hilsum (20,24 zł) Lista przebojów wydawnictwa Znak do -45% w Woblinku. Promocja do 20 października, a w niej m.in.:Sylvia. Agentka Mossadu - Ram Oren, Moti Kfir (10,95 zł), Ofiarowana. Moje życie w sekcie scjentologów - Jenna Miscavige Hill (10,95 zł), Czarna wołga. Kryminalna historia PRL - Przemysław Semczuk (13,15 zł), Ostatnie rozdanie - Wiesław Myśliwski (16,45 zł). Książki historyczne z PWN do 50% taniej w Publio. Promocja do 20 października, m.in.: Igły. Polskie agentki, które zmieniły historię - Marek Łuszczyna (24,90 zł), Gabi i Uwe. Mój dziadek zginął w Auschwitz, a mój był esesmanem - Uwe von Seltmann (14,96 zł), Niemieckie lustro - Joachim Trenkner (14,96 zł) Książki Neila Gaimana do 50% taniej w Publio, do 20 października, m.in. Koralina (10,42 zł), Gwiezdny pył (10,49 zł), Amerykańscy bogowie (16,58 zł). E-booki Joanny Bator taniej o 50% w Allegro do 20 października. Z kodem „swiat_czytnikow” w koszyku dodatkowo 15% zniżki. Jonathan Carroll -50% w serwisie Ebooki Allegro! Do 18 października. Przykładowo: Kąpiąc lwa (16,45 zł), Kraina Chichów (12,45 zł), Zakochany duch (12,45 zł). Podając kod „swiat_czytnikow” obniżycie cenę o 15% np. zamiast 12,45 zł do 10,58 zł. Kod działa ze wszystkimi pozycjami, także promocyjnymi. 100 najwyżej ocenianych książek do 50% taniej w Publio. W promocji do 17 października, m.in. takie tytuły: Balagan - Paweł Smoleński (12,50 zł), Trzy wiedźmy - Terry Pratchett (14,34 zł), Zapraszamy do Trójki - Ewa Winnicka, Cezary Łazarewicz (14,99 zł), Gorączka latynoamerykańska - Artur Domosławski (13,74 zł), Czarny Piotruś - Jarosłav Papoušek (7,50 zł), Wędrujący świat - Grzegorz W. Kołodko (16,80 zł) E-booki Dana Browna do 50% w Publio: Cyfrowa twierdza (14 zł), Anioły i demony (17 zł), Kod Leonarda da Vinci (17 zł). Do 8 listopada. Najgrubsze e-booki Czarnej Owcy do 50% taniej w Publio. Do 17 października, m.in. Ziomecki, Stepnova, Orringer i Larsson. E-booki Joanny Bator o 50% taniej w Virtualo. 19,90 zł to na razie najlepsza cena na książki laureatki NIKE i to dość długo bo do 20 października: Chmurdalia, Ciemno, prawie noc - powieść nagrodzona tegoroczną NIKE, Japoński wachlarz. Powroty, Piaskowa Góra E-booki Richarda Castle do 60% taniej w Nexto. Do 22 października. Kiedy Atena odwraca wzrok  (11,99 zł w Legimi) – powieść kryminalna Jakuba Szamałka osadzona w antycznych Atenach.  Promocje noblowskie Na temat Nagrody Nobla dla Alice Munro był osobny artykuł, ale przypomnę:  Alice Munro -50% w Virtualo:  Miłość dobrej kobiety (15,90 zł) oraz Za kogo ty się uważasz? (19,90 zł) Alice Munro -40% w Woblinku: Drogie życie  (17,90 zł), Przyjaciółka z młodości (17,90 zł), Taniec szczęśliwych cieni  (17,90 zł) Rabat na Alice Munro w eBookpoint – kod „NOBEL2013″ obniża ceny książek o 10 zł. Alice Munro do -50% w Allegro: m.in. Przyjaciółka z młodości (17,99 zł) albo Miłość dobrej kobiety (19,90 zł).  Premiery tygodnia:  Dom tajemnic (19,91 zł w Woblinku) – powieść Chrisa Columbusa, reżysera serii Harry’ego Pottera, polecana przez samą J.K.Rowling. Ambassada. Co by było, gdyby Hitler nie miał wąsów…? (19,99 zł w Publio) – coś dla tych, którzy polubili najnowszy film Janusza Machulskiego. Ocean na końcu drogi (17,90 zł w Publio) – nowa powieść Neila Gaimana. Pozaświatowcy - ostatnia część trylogii Brandona Mulla już w Publio! Jeśli kupimy wszystkie 3 książki dostaniemy 50% rabatu (zapłacimy 44,53 zł), przy pojedynczych tytułach rabat wynosi 30%. Sukces w 10 słowach - Terry Leahy (24,99 zł w Publio) – historia sukcesu prezesa brytyjskiego Tesco, który wyprowadził firmę z długów i uczynił ją piątą spółką handlową świata. Taniej też niedawna premiera: Zawód: zwycięzca - Vadim Makarenko (17,99 zł). Mężczyzna, który tańczył tango (17,90 zł w Woblinku) – na dwa tygodnie przed wydaniem papierowym premiera e-booka. Ta i pozostałe książki Arturo Perez-Reverte taniej w Woblinku do 31 października. Zemsta ubiera się u Prady (22,50 zł w Virtualo) – tylko w tej księgarni nowa książka Lauren Weisberger, kontynuacja słynnego „Diabła”. Obie książki Weisberger w promocji także jako audiobooki. Inferno (24,90 zł w Publio) – najnowsza powieść Dana Browna na razie tylko w tej księgarni. Niższa cena do 8 listopada. Formacja trójkąta (19,90 zł w Publio) – nowy thriller Mariusza Zielke osadzony w scenerii polskiej branży finansowej. Taniej też sam słynny Wyrok (17,44 zł). Promocja do 23 października. Dotknij i przeciągnij. Projektowanie gier na ekrany dotykowe (52,90 zł w eBookpoint) – coś, dla tych, którzy chcą projektować aplikacje wykorzystujące możliwości ekranów dotykowych.  Stałe promocje:  Ebooki Allegro: obniżka 15% na wszystkie tytuły z kodem „swiat_czytnikow”, którego podajemy w koszyku. Kod można wykorzystać wielokrotnie, również dla książek promocyjnych. Ważny jest do końca października. Woblink: akcja Bumerang  - każdy kto dokona zakupów na minimum 20 złotych dostanie jeden kod za każdą wydaną dychę. Taki kod ważny jest przez 45 dni i obniża ceny innych książek o 10 złotych (maksymalnie do 14,90 zł).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. Na stronie głównej Świata Czytników znajdują się tylko dwa ostatnie wpisy z promocjami – poprzednie znajdziesz w archiwum. 