W artykule „Co zrobić, gdy uszkodzimy Kindle po upływie gwarancji”, przedstawiłem dwie drogi naprawy w przypadku uszkodzenia ekranu. Albo kontaktujemy się z Amazonem i nowy czytnik dostajemy za pół ceny, albo ryzykujemy i zamawiamy sam ekran z Chin. Dzisiaj pod artykułem pojawił się komentarz, który warto przytoczyć: Mnie 3 miesiące po skończeniu gwarancji padł wyświetlacz w Kindle Keyboard 3G (po otworzeniu okazało się że jest pęknięty od tyłu). Po rozmowie na chacie dostałem ofertę wymiany za 85$ + VAT i przesyłka. Wymiennik miał mieć gwarancję rozruchową na 90 dni. Z wrodzonego skąpstwa postanowiłem zaryzykować ściągnięcie samego wyświetlacza. Kupiłem od sprzedawcy podlinkowanego w tekście (strona aliexpress — rd.). Wybrałem najtańszą opcję przesyłki pocztą chińską całość wyniosła 50,11$. (Opcja przesyłki kurierem podrażała ten koszt o około 40%).  W opisie wybranej przeze mnie opcji przesyłki jest przedział czasowy od 14 do 40 dni ( w zależności od wystąpienia okresu urlopowo-świtecznego). Dzięki stronie www.sao.cn śledzenie przesyłki przebiegało sprawniej niż ze strony oryginalnej a nawet szybciej pojawiły się informacje o pobycie na terenie Polski niż na stronie Poczty Polskiej do śledzenia przesyłek. Przesyłka doszła w ciągu 14 dni od dnia zamówienia (wysłana została 2 dni po zamówieniu – w opisie jest około 24h na potwierdzenie dokonania wpłaty i 3 dni na wysłanie, dodatkowo po drodze był przedłużony weekend czerwcowy). Ekran przyszedł opakowany w niewyobrażalne ilości folii bąbelkowej. Dodatkowo było widać że sam ekran był sprawdzany przed wysłaniem bo na ekranie pozostał jeden z domyślnych wygaszaczy Kindle 3. Po wymianie ekranu Kindle działa bezproblemowo. Podsumowując mogę spokojnie polecić samodzielną wymianę ekranu. Potwierdza się więc, że samodzielna wymiana ekranu jest w zasięgu każdego, kogo po upływie gwarancji dotknie jego uszkodzenie. Jest to też dobra alternatywa dla posiadaczy innego sprzętu. Jak donoszą użytkownicy Onyx Boox z forum eksiazki.org, polski serwis nie wymienia w ramach gwarancji ekranów uszkodzonych mechanicznie. Na eBay można dostać np. ekrany do Booxa 60. Sprowadzanie takiego ekranu jest zawsze trochę ryzykowne, ale na pewno tańsze niż nowy czytnik. Czytaj dalej:  [Ankieta] Z jakich krojów czcionki korzystacie na Paperwhite? Ćwiczenia z rzucania nowym Paperwhite. Przeżył! Czego nie robić z Kindle Paperwhite na plaży Świecący panel do czytnika? Daj sobie spokój i lepiej kup lampkę… Przegląd wszystkich ustawień Kindle Paperwhite (oraz Touch) „Stary” Kindle Paperwhite dogania „nowego” – oprogramowanie 5.4.4 i mnóstwo zmian 