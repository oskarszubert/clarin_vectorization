Metro 2033 (9,87 zł) jest Okazją Dnia w Nexto.pl. Postapokaliptyczna powieść Dmitrija Głuchowskiego stała się zalążkiem większego cyklu. Zacytuję tym razem nie opis wydawcy, a fragmenty hasła z Wikipedii: Książka opowiada o ludziach, którzy przeżyli wojnę atomową. Niemal cała akcja rozgrywa się w moskiewskim metrze (największym na świecie schronie przeciwatomowym, mogącym pełnić funkcję podziemnego miasta), na którego stacjach i w przejściach mieszkają ludzie. [...] Praca nad książką miała charakter interaktywnego eksperymentu. Swoją wiedzą na temat funkcjonowania moskiewskiego metra, różnego typu maszyn czy broni oraz informacjami dotyczącymi możliwego przebiegu ewolucji dzielili się między innymi pracownicy metra, inżynierowie, biolodzy, wojskowi (także funkcjonariusze Specnazu). Każdy kolejny rozdział był publikowany na bieżąco w Internecie, komentowany i poprawiany wraz z czytelnikami. Głuchowski określił to zjawisko mianem „literackiego beta testu”. Jak podaje Wikipedia: Do dziś pełny tekst Metro 2033 w języku rosyjskim znajduje się na stronie internetowej pisarza i dostęp do niego jest darmowy. Nie przeszkodziło to jednak w osiągnięciu ogromnego sukcesu i czytelniczego i komercyjnego. Był to zresztą kolejny dowdów na to, że ludzie kupują książki nie tylko dlatego, że nie mogą ich ściągnąć. Książka w formie PDF jest też w całości do pobrania z oficjalnej strony metro2033.pl. (uwaga: programy antywirusowe zgłaszają, że strona jest zainfekowana – patrz komentarze -  dlatego usunąłem bezpośredniego linka) Blondynka w Indiach (5 zł, Virtualo) – to kolejna z książeczek, gdzie Beata Pawlikowska opisuje swoje podróże. BLONDYNKA W INDIACH – Świątynia Szczurów i dzikie wielbłądy, riksze, słonie, diamenty, pustynia w Radżastanie, New Delhi, Taj Mahal, Wisznu i  skarby maharadży. Na stronie głównej Virtualo zauważyłem też ogłoszenie o nowościach z wydawnictwa Czarne – m.in. Stasiuk, Smoleński, Varga, Hugo- Bader, które zostały przecenione o 15%.  Są np. Dzienniki kołymskie Hugo-Badera.  W Amazonie, do opisywanej wczoraj darmochy dołączyła powieść Wedle reguły kreacji Artura Boratczuka. „Wedle reguły kreacji” to współczesna powieść rozgrywająca się w latach 1945-1989 osnuta na motywie poszukiwania świętego Graala, którym dla bohatera staje się teoria naukowa wyjaśniająca, jak „działa” Wszechświat. 