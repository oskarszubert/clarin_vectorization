Aktualizacja: Mimo kłopotów, o których sygnalizowaliście w komentarzach, nakład e-booka został już wykupiony. Jeśli ktoś nie widział w swoim egzemplarzu okładki i zdjęć, powinien pobrać książkę ponownie ze stron Nexto. Linka ma np. w mailu z potwierdzeniem zakupu.    Kolejna okazja dnia w Nexto to wspomnienia Jacka Fedorowicza, „Ja, jako wykopalisko”. Do końca weekendu kosztować będzie 8,88 zł, co jest przeceną o dwie trzecie. Takie ceny lubimy, tym bardziej że wersja papierowa kosztuje średnio 30 zł… :-) Książka jest bez DRM – co mam nadzieję będzie miłym zwyczajem – i bez problemu ją przekonwertujemy do MOBI, np. przy użyciu Calibre. Nexto mogłoby tylko zaktualizować instrukcję pobierania – te fragmenty o Adobe możemy pominąć (nie trzeba ani ściągać programu, ani się rejestrować) – po prostu ściągamy plik EPUB.  Książkę kupiłem i poczytam z przyjemnością. Choć ostatnio Jacka Fedorowicza znam głównie z artykułów o bieganiu w piśmie Runner’s World, bo a jakże – regularnie startuje w zawodach ulicznych, szczególnie na 10 kilometrów i w półmaratonie. Dodać warto, że do 14 lutego Nexto ma walentynkową promocję. Jeśli wpiszemy w koszyku kod „walentynki2012″, mamy 30 zł zniżki na całe zamówienie powyżej 80 złotych. Promocja ta jednak nie sumuje się z okazją dnia – w obu przypadkach jest osobny kod rabatowy. 