W tym tygodniu wydawcy w Amazonie fundują nam bardzo zróżnicowany zestaw darmochy, wśród której każdy znajdzie coś dla siebie.  The Indie Author’s Guide to the Universe – ta książka tylko krótko będzie darmowa. Przewodnik dla self- publisherów po wszechświecie, głównie tym Amazonowym. The Myths, Legends, and Lore of Ireland – kim był święty Patryk? O co tak naprawdę chodzi w piosence „Sunday Bloody Sunday”? Na czym polegały skandale w irlandzkim Kościele? Autorka próbuje przybliżyć Irlandię 20 milionom Amerykanów, którzy twierdzą, że wywodzą się z Zielonej Wyspy. Zaczyna od mitologii i kończy na czasach współczesnych. Po książkę mogą też sięgnąć Polacy, którzy mieszkają w Irlandii (książka jest też za darmo  w Amazon UK). The Golden Acorn (The Adventures of Jack Brenin) – bajka dla „wszystkich lat” o przygodach młodego bohatera Jacka Brenina. Autorka kreowana była na nową JK Rowling… Christians at the Border: Immigration, the Church, and the Bible – autor próbuje odpowiedzieć, w jaki sposób ludzie wierzący powinni postępować wobec problemu emigracji. Autor jest Gwatemalczykiem mieszkającym w Stanach, więc ma dwie perspektywy. The Law – Frederic Bastiat był XIX-wiecznym ekonomistą wolnorynkowym, który już wtedy widział absurdy utopijnego socjalizmu. Jak mówi Wikipedia: „Zasłynął z tego, iż krytykował poglądy socjalizmu za pomocą przemawiających do wyobraźni czytelnika prostych przykładów (por. metafora zbitej szyby oraz petycja producentów świec)”. Książka „Prawo” to jedno z jego ważniejszych dzieł. Data for the Public Good – kolejny zbiór artykułów z O’Reilly, tym razem poświęcony wykorzystaniu informacji dostępnych publicznie, które udostępniają np. rządy państw. The Truth About Better Decision-Making (Collection) – przechodzimy do książek biznesowych. Tej kolekcji nie można pominąć! Trzy książki: „The Truth About Making Smart Decisions”, „The Truth About Thriving in Change” oraz „The Truth About Negotiations”.  Ta ostatnia to cała (?) prawda o negocjacjach w postaci krótkich rozdziałów, opartych na metodyce win-win. Na studiach miałem roczny kurs negocjacji i spis treści ksiażki jest bliski temu czego mnie uczono. Podobno każdy z nas negocjuje codziennie, warto więc poczytać. Przy poprzedniej okazji Hubert polecał w komentarzach tę książkę i napisał kiedyś o niej na swoim blogu. How to Keep Score in Business: Accounting and Financial Analysis for the Non-Accountant (2nd Edition) – rachunkowość i analiza finansowa dla nieksięgowych. Oczywiście w Stanach, polskie księgowe by padły ze śmiechu. (ponownie) The Truth About the New Rules of Business Writing – poradnik na temat komunikacji w biznesie. Solidne porady na temat pisania maili, ofert a także stron internetowych. Sporo przykładów. W książce znajduje się link na podstawie którego można zarejestrować książkę na stronie wydawnictwa i otrzymać dodatkowe materiały. (ponownie) Evolution: A View from the 21st Century – o ewolucji wiemy bardzo dużo, choć wciąż pojawiają się nowe teorie, aby wyjaśnić to, z czym teorie istniejące nie potrafią sobie poradzić lub wstydliwie zamiatają pod dywan. James Shapiro patrzy na ewolucję z punktu widzenia mikrobiologii i stara się dokonać rzeczy niemożliwej: napisać pracę naukową dostępną też dla laików. Między innymi dlatego większość przypisów szczegółowych oraz i dodatków znajdziemy nie w książce, a na stronie FTPress.com/shapiro. (ponownie) The Art of Asking: Ask Better Questions, Get Better Answers – poradnik na temat zadawania właściwych pytań… Recenzenci też zadają pytania, np. dlaczego spędzili czas nad tą książką. Są jednak też zadowoleni, a szybki przegląd pokazuje, że będzie całkiem przydatna. Zastrzeżenie: w swojej pracy – webaudit.pl – zadaję dużo pytań. :) Przypomnienie:  Wszystkie polecane, a wciąż darmowe e-booki z Kindle Store znajdują się na stronie zbiorczej. Sprawdzaj zawsze cenę przy kupnie, ale jeśli się pomylisz, masz 7 dni na zwrócenie książki. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 