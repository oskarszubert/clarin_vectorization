Na moje biurko trafił niedawno kolejny czytnik Onyx. Tym razem rozpowszechniany jest przez Nexto, które ma w ofercie taniej dwa czytniki tej firmy. Aktualizacja z 25 grudnia 2012: A62 kosztuje od paru dni 339 zł, wliczając w to przesyłkę. Od niedawna kupić możemy:  Onyx Boox i62 espresso (599 zł z przesyłką) – to bezpośredni konkurent niedostępnego chwilowo Kindle Touch, również z dotykowym ekranem w technologii podczerwieni. Odsyłam do obszernej recenzji, w przygotowaniach wciąż druga część poświęcona funkcjom dodatkowym (syntezator mowy, internet, chmura, księgarnia) Onyx Boox A62S Evolution (339 zł z przesyłką) – to czytnik bardziej podstawowy. Bez internetu – za to z dotykowym ekranem, obsługiwanym przy pomocy rysika. Ekran Vizplex z 16 odcieniami szarości, a więc słabszy niż w espresso, ale w przypadku Onyxów nie ma to aż takiego znaczenia, choćby przez sposób wyświetlania czcionek. Obudową przypomina klasyczny czytnik Boox A60.  Wersje sprzedawane w Nexto mają w pamięci prawie 400 e-booków, głównie z domeny publicznej. W tabelce widzimy porównanie funkcji obu modeli:    Model Onyx Boox i62 Espresso  Onyx Boox A62S Evolution    Cena z wysyłką 599 zł 339 zł   Ekran e-papier 6″, 800×600, Pearl, 16 odcieni szarości 6″, 800×600, Vizplex, 16 odcieni szarości   Obsługa Ekran dotykowy (palec), klawisze z boku, przycisk „Back” Ekran dotykowy (rysik), klawisze sterujące pod ekranem.   Oprogramowanie Ta sama wersja oprogramowania (1.7) – z 3 aplikacjami do odczytywania e-booków (Adobe Reader, CoolReader, FB Reader) i dodatkową aplikacją do PDF. W przypadku PDF tekstowych jest funkcja „reflow” czyli konwersji w locie. Większość funkcji oprogramowania przetłumaczona jest na polski.   Dźwięk Tak (MP3, wyjście słuchawkowe, syntezator mowy IVONA, brak głośników) Internet Tak (WIFI, przeglądarka, chmura Google/Storino) Nie Słowniki Format StarDict, do pobrania w Niezbędniku na stronie Arta Tech.   Pamięć 4GB (w praktyce 3 GB) + karta micro SD 4GB (w praktyce 3 GB) + karta SD   Rozmiary: 170 mm x 124 mm x 11 mm 196 mm x 127 mm x 11 mm   Waga: ok. 250 g ok 270 g.    Ile czytniki ważą sprawdziłem na swojej wadze kuchennej, bo dane dystrybutora były niekompletne. Na tej samej wadze Keyboard wyszedł ok. 240 g, a Touch ok. 215 g. Artykuł może zaskoczyć tych z Was, którzy przyzwyczaili się, że piszę tutaj głównie o Kindle. Ale jest parę przyczyn, dla których można się zainteresować Onyxami:  Większa elastyczność oprogramowania – wybór wielu czcionek, wybór aplikacji w której czytamy, obsługa większej ilości formatów. To bywa zaletą, jak i wadą – bo oznacza inną filozofię obsługi, jak też mniejszą stabilność – pisałem o tym dokładnie w teście i62. Funkcja Reflow w PDF oraz możliwość czytania kolumnowego w nowej przeglądarce PDF. Polski syntezator mowy IVONA. Obsługa kart SD do 32 GB – a więc potencjalnie nieograniczonej biblioteki.  Pamiętać jednak trzeba, że choć oprogramowanie jest w większości po polsku, obsługa Onyxa może być nieco trudniejsza. Cieszy to, że na rynek wchodzi coraz więcej tanich czytników. Przy okazji – z Empiku zniknęły czytniki Trekstor Pyrus (może jest to efekt pozwu ze strony firmy E-Ink) i zastąpiły je podstawowe Pocketbooki 611 po 370 zł (odsyłam do recenzji na stronie Eksiazki.org), także ze starszym ekranem Vizplex, bez audio, za to z wifi. Czytaj dalej: Test czytnika Onyx AfterGlow i aplikacji Legimi – część I – pierwsze wrażenia Test czytnika Onyx AfterGlow i aplikacji Legimi – część II – „Sezamie, otwórz się!” Akunin Book – pierwszy (?) na świecie czytnik firmowany przez pisarza Nowa oferta abonamentowa Legimi już ruszyła: miesiąc od 6,99 zł; czytniki od 479 zł Dwa testy czytników i jak je czytać: Komputer Świat, PC Format PocketBook i książki czyli pakiety świąteczne w Virtualo (oraz zapowiedź testu) 