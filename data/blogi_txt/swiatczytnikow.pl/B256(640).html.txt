Korzystając z karty World MasterCard w mBanku można wygrać jeden z 1000 czytników Kindle. Czy to jednak jednak powód, aby brać kartę kredytową? Parę dni temu mBank ogłosił, z pozoru bardzo atrakcyjną promocję. Jeśli ktoś będzie korzystał aktywnie z karty World MasterCard, ma szansę na wygranie czytnika Kindle Classic, czyli najtańszej wersji Kindle 4. Konkurs trwa od dnia 16 kwietnia 2012 r. do dnia 31 maja 2012 r. Warunkiem jest wykonanie transakcji bezgotówkowych za kwotę minimum 300 zł oraz wysłanie SMS-a na numer podany na stronie konkursu. Płacić trzeba jednak wyłącznie w sklepach tradycyjnych, nie wliczają się transakcje online. Czy to sposób na zdobycie za darmo czytnika? Na pewno nie. Popatrzmy na stronę mBanku i zakładkę „oprocentowanie i opłaty”:  Oprocentowanie karty kredytowej World MasterCard – 21% Opłata za wydanie karty głównej – 10 zł Opłata roczna za każdy kolejny rok używania karty głównej – 200 zł (nie będzie pobrana jeżeli roczna wartość lub ilość transakcji bezgotówkowych za ostatnie 12 miesięcy wyniesie minimum: 18 000 zł lub 120 transakcji) Prowizja od transakcji wypłat gotówki w bankomatach krajowych – 3% min. 7,00 zł  Karta ma oczywiście pewne zalety, jak program partnerski z punktami rabatowymi, jest to jednak produkt dla osób, które używają bardzo aktywnie kart kredytowych. Jeśli nawet weźmiemy kartę na jeden rok, a nie spełnimy warunków, to zapłacimy 210 złotych, nie licząc ewentualnych opłat za dług na karcie i innych opłat, o których nie doczytałem. Teoretycznie – to i tak bardziej się opłaca, niż pójść do Amazonu i kupić czytnik, ale nie wiem jak to jest w praktyce. Pamiętajmy też, że regulamin konkursu nie daje nam gwarancji otrzymania czytnika – trzeba być pierwszym w określonych terminach. Osobiście mam zasadę, że nie podejmuję decyzji finansowych w oparciu o dodatkowe promocje. Sam nie korzystam z karty kredytowej – do zakupów przez internet (w tym na Amazonie) wystarcza zwykła debetówka. Dlatego też polecałbym tę promocję wyłącznie tym, którzy i tak zamierzali kupić kartę kredytową i to tak drogą jak propozycja mBanku. Czytaj dalej: Test czytników e-booków w magazynie PC World Sony zapowiada 13-calowy czytnik. Raj dla czytających PDF? Amazon kupił Liquavistę – czy to oznacza kolorowego Kindle? Proponują ci dodatkową gwarancję na czytnik? Czytaj uważnie! Earl – tablet z e-inkiem dla turystów Nowa oferta abonamentowa Legimi już ruszyła: miesiąc od 6,99 zł; czytniki od 479 zł 