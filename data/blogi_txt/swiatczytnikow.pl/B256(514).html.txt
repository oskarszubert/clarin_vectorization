Kindle 3 czyli Kindle Keyboard jest najstarszym sprzedawanym dotąd 6-calowym czytnikiem Amazonu. Niedawno stuknęły mu dwa lata. Dzisiaj doczekał się kolejnej wersji oprogramowania. Wersja 3.4 dla Kindle Keyboard przynosi następujące zmiany: Wyraźniejsze czcionki – podobnie jak w aktualizacji 4.1 dla Kindle Classic, domyślne fonty są nieco grubsze, co daje większy kontrast. Zobacz niżej – zrobiłem porównanie przed i po. Kontrola rodzicielska – możliwość zablokowania hasłem dostępu do przeglądarki, Kindle Store oraz Archived Items. Kindle Format 8 – obsługa następcy formatu MOBI, w którym przygotowana jest już część książek, m.in. z O’Reilly. Od pół roku szykuję artykuł na jego temat. :-) Obsługa komiksów oraz dziecięcych książek z obrazkami – kupowanych oczywiście w Kindle Store. Obsługa Whispersync for Voice – czyli synchronizacji e-booków i audiobooków. Aha, to już wiem, dlaczego przy wczorajszym teście Whispersync, działało mi to w jedną stronę.  Według osób, które już zainstalowały, ponadto:  Podgląd słownika pokazuje teraz 3 linie tekstu, a nie 2, co ułatwia orientację w słowie bez przechodzenia do słownika. Czcionki są także wyraźniejsze w PDF, a w przypadku obrazków rzadziej pojawia się ghosting.  Jak zainstalować aktualizację Jeśli mamy wersję niższą niż 3.3 (wypuszczoną rok temu) – musimy zainstalować najpierw ją. Jeśli mamy wersję niższą niż 3.1 (opisywałem ją kiedyś) – też musimy ją najpierw zainstalować. Plik, który ściągniemy z Amazonu zależy od wersji Kindle którą mamy:  Kindle Keyboard WIFI – numer seryjny zaczynający się na B008. Kindle Keyboard 3G w wersji amerykańskiej – numer B006. Kindle Keyboard 3G w wersji międzynarodowej – numer B00A.  Jak sprawdzić numer seryjny – o tym kiedyś pisałem. Po ściągnięciu pliku .bin ze strony Amazonu: wgrywamy go po kabelku do głównego katalogu Kindle i odłączamy czytnik od komputera. wybieramy Home » Menu » Settings » Menu » Update Your Kindle. czytnik się zrestartuje i po udanej instalacji wróci do ekranu Home.  Krzysztof Szumny z ekundelka przygotował film o tym, jak zaktualizować Keyboarda. I jakie są efekty? Najważniejsza jest oczywiście nowa czcionka. Rzeczywiście jest nieco grubsza i jakby czarniejsza. Oto zbliżenie jednego wiersza tekstu w wersji 3.3.  A o to wersja 3.4.  Różnica jest widoczna na pierwszy rzut oka. Z kolei ustawienia rodzicielskie znajdziemy w Menu » Settings na drugiej stronie:  Innych funkcji na razie nie sprawdzałem. Całe szczęście Amazon nie poszedł drogą dziwacznej przeróbki w Kindle Classic, gdzie wyłączanie sieci (Menu » Wireless On/Off) zastąpione zostało przez „Airplane Mode”. Tutaj jest po staremu. Podsumowując – cieszę się, że Kindle Keyboard nie został zapomniany przez Amazon i w tym momencie dogania w funkcjonalnościach inne sprzedawane czytniki. Ktoś powiedział, że Keyboard jest tym dla Amazonu co Windows XP dla Microsoftu – udanym produktem, którego wiele osób wciąż chętnie używa. :-) Ja mimo tego, że mam też w domu Kindle Touch – nadal głównie korzystam z Keyboarda. Czytaj dalej:  Aktualizacja Kindle Touch 5.3.7 – poprawki słownika i wyszukiwania Pierwsza wersja Kindle Paperwhite już niedostępna, ale ma poprawkę 5.3.8.1 Oprogramowanie Kindle Paperwhite 5.3.8 – ważna poprawka działania słownika Oprogramowanie 5.3.5 dla Kindle Paperwhite – poprawki słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian Oprogramowanie 5.4.3 dla nowego Paperwhite – poprawa działania PDF, kolekcji i słownika 