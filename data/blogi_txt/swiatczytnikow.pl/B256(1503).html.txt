Send To Kindle for Firefox to nowy dodatek od Amazonu, który pozwala przesyłać zawartość stron internetowych bezpośrednio na Kindle. Parę tygodni temu pisałem o dodatku do przeglądarki Chrome – i teraz mamy to samo dla Firefoxa. Możemy w ten sposób przesłać dłuższe teksty bezpośrednio na czytnik i przeczytać je w spokoju, bez uciążliwych reklam i nawigacji.  Konfiguracja Send To Kindle Po instalacji dodatku i restarcie przeglądarki dostajemy parę opcji do wybrania.  Przede wszystkim:  czy Kindle ma korzystać z WIFI czy też Whispernetu (czyli 3G) na jakie czytniki oraz aplikacje (dla iOS/Androida) artykuły mają trafiać, a także czy powinny być zapisane w chmurze Amazonu.  Tę ostatnią opcję warto odznaczyć jeśli wysyłamy bardzo dużo tekstów – inna sprawa, że istnieje metoda hurtowego usuwania z chmury. W ustawieniach schowanych na dole możemy się wylogować z aplikacji oraz zdecydować, że bardziej skomplikowane strony, które wtyczce trudniej przerobić, będą wysyłane bez ostrzeżenia. Korzystanie z Send To Kindle Nie ma żadnej filozofii. Na pasku przeglądarki widzimy nowy przycisk z literką „k”. Po jego kliknięciu pojawia się następujące menu.  Możemy zatem:  wysłać od razu bieżącą stronę do Kindle (skrót ALT+K) podejrzeć stronę przed wysłaniem (skrót ALT + P) wysłać zaznaczony tekst przejść do ustawień zobaczyć historię wysyłanych plików.  Warto chwilę poświęcić opcji podglądu, bo oferuje ona więcej niż by się wydawało. Otóż przekształca ona bieżący artykuł do bardziej czytelnej postaci, a po kliknięciu ikony „Aa” możemy… ustawić parametry tekstu, tak jakbyśmy zrobili to w aplikacji Kindle! Oznacza to, że można tę funkcję wykorzystać niekoniecznie do wysyłania czegoś na czytnik, a po prostu do łatwiejszego przeczytania jakiegoś artykułu w przeglądarce. To samo robią takie aplikacje jak Readability. Podsumowując – Send To Kindle for Firefox robi w zasadzie to samo co inne narzędzia, np. Klip.me, albo wspomniane Readability. Jak wspomniałem w artykule na temat Chrome – takie rozszerzenie jest o tyle wygodniejsze, że nie trzeba tam podawać kindlowego maila wystarczy się zalogować i wybrać, dokąd ma trafić artykuł. Z mailami wielu użytkowników ma problem i tu jest rozwiązanie, które maila nie wymaga. Amazon zaktualizował też stronę Send to Kindle, na której prezentuje wszystkie metody bezprzewodowej wysyłki plików do czytnika i aplikacji. Czytaj dalej:  Instapaper ma nowy wygląd – i trochę nie rozumiem po co…. Jaki czytnik będzie najlepszy do przeglądania internetu? Kindle Comic Creator – nowe narzędzie od Amazonu Mailem czy po kablu? Porównanie dwóch metod wrzucania książek na Kindle Nowy wygląd konta Kindle – krok do przodu i dwa kroki w tył… [Prenumerata cykliczna w Nexto] – jak ustawić wysyłkę na Kindle? 