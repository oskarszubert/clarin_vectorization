Baen Free Library to eksperyment przeprowadzony przez wydawcę – czy wypuszczenie bezpłatnych e-booków zmniejszy sprzedaż książek papierowych. Eksperyment udany! Aktualizacja 23.12: poprawki w linkach. W serwisie Baen Ebooks można kupić setki e-booków związanych z szeroko rozumianą fantastyką. Większość kosztuje między 5 a 15 dolarów. Jednak jedna z sekcji w sklepie budzi osłupienie. Baen Free Library zawiera ponad sto książek wydawnictwa Bean Books, które można ściągnąć za darmo. Jeśli ktoś chce – to przy każdej książce może przekazać darowiznę równą jej cenie. Eksperyment, który się udał? Na temat całej inicjatywy znajdziemy artykuł w angielskiej Wikipedii. W grudniu 2008 wydawnictwo postanowiło przeprowadzić eksperyment. Czy jeśli wypuszczą część książek za darmo jako e-booki, to czy sprzedaż papieru się zmieni? Jak to wpłynie na sprzedaż innych e-booków tego autora? Bo trzeba powiedzieć, że choć książki są za darmo, nie są to jakieś ochłapy. Połowa książek wymienionych na Wikipedii ma tam swoje odrębne artykuły, co oznacza, że są na tyle ważne, aby o nich pisać. Na przykład w Bean Free Library znajdziemy parę książek Davida Webera (link do polskiej Wikipedii), autora cyklu Honor Harrington. Czy eksperyment się udał? Chyba tak – skoro jest kontynuowany. Jeśli popatrzymy na listę serii na stronie wydawnictwa, to widzimy, że jeśli jakaś seria składa się z 6 czy 8 pozycji – to pierwsze dwie są zwykle za darmo. Ktoś, kogo wciągnie klimat powieści autora będzie kupował już następne. Rewelacyjna rzecz dla czytających po angielsku! Na stronie Baen Free Library przeczytamy obszerne wprowadzenie, które napisał Eric Flint, jeden z pomysłodawców i „pierwszy bibliotekarz”. Ściągnij, albo wyślij na Kindle Wejdźmy na przykład na stronę Placówki Basilisk (On Basilisk Station), pierwszej z serii Honor Harringon.  Każda książka dostępna jest w 7 formatach:  HTML Ebookwise/Rocket Mobi/Palm/Kindle EPUB/Nook/Stanza Microsoft Reader Sony Digital Reader RTF Możemy ją też przeczytać online, a także… wysłać na Kindle.  Na stronie ustawień Kindle trzeba dodać „@webscription.net” do listy „Approved Personal Document E-mail List”. Następnie w formularzu „Email book to my Kindle” podajemy nasz adres w domenie @free.kindle.com, który odpowiada posiadanemu urządzeniu. Adres podajemy na wyżej podanej stronie ustawień. Strona wspomina o płatnościach – ale jeśli podamy adres nasza- nazwa@free.kindle.com – plik pójdzie przez WIFI i za darmo. Więcej w artykule Wyślij e-mailem pliki na Kindle. PS. Podziękowania dla Tomka Tybulewicza, który doniósł mi o Baen Free Libary. Czytaj dalej:  „Czas fantastyki” za darmo na czytniki! Bartłomiej Roszkowski: musi być efekt skali, którego w tej chwili nie mamy Nexto pozbywa się ostatecznie Adobe DRM Nie ma DRM – i gdzie są teraz Twoje książki? Marcin M. skaczący po książkach, czyli suplement do „felietonowej afery” Audioteka ma… e-booki, które nazywa „audiobookami+” 