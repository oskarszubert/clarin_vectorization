Książka papierowa przetrwać może 300 lat. A e-book? Media obiegła informacja, że Monika Koperska, doktorantka z Krakowa, zajmująca się na co dzień chemią konserwacyjną, zdobyła nagrodę publiczności w konkursie FameLab International. To taki „Mam Talent” dla propagatorów nauki. Tak wyglądało wystąpienie Moniki poświęcone …papierowi:  Laureatka zadaje bardzo ważne pytanie. Czy nasza fascynacja nośnikami elektronicznymi nie przesłania ich wielkiej wady, którą jest mała trwałość? Z wywiadu: Popatrzmy na historię. W 1975 zostały wystrzelone sondy Wiking. Dotarły do Marsa, zebrały wiele danych. Te informacje były później przechowywane w NASA na taśmach magnetycznych. Nie minęło nawet 40 lat, a już 20 procent taśm się rozpadła. Bezpowrotnie utraciliśmy więc informacje, których zebranie kosztowało fortunę. Macie kasety z początku lat 80.? Niektóre się już zaczynają rozsypywać. Jeszcze gorzej będzie z płytami CD. Z płyt, które przegrywałem sobie 10 lat temu część dorobiła się dziur! I to nie tylko nośniki marek Esperanza czy Platinum, które znane były już wtedy jako mniej trwałe, ale także renomowane TDK lub Verbatim. Jeśli w domu wypalimy sobie płytę CD, to zapisane na niej informacje zaczniemy tracić już po 5 latach. Dłużej przetrwa wytłoczona płyta, kupiona w sklepie. Jeśli będziemy mieć szczęście, to może nawet 50 lat. Podobnie taśma magnetyczna, chociaż archiwiści nie mają do niej zaufania. Wszystkie amerykańskie biblioteki i archiwa maja przykaz przegrywać je już po 30 latach, chociaż ich wytrzymałość jest datowana na 50. Ale eksperci zdają sobie sprawę z tego, że lepiej szybciej zacząć proces przepisywania, niż zacząć te dane tracić. Jeżeli wyprodukujemy sobie papier dzisiaj i wydrukujemy na nim książkę, to – według testów laboratoryjnych – jest ona w stanie przetrwać 300-400 lat. To bije na głowę wszystkie nośniki, jakich dziś używamy Do tego jeszcze dochodzi problem kompatybilności. Na współczesnych komputerach już nie odczytamy dyskietek, coraz więcej laptopów nie ma napędów CD/DVD. Co będzie za 20 lat? Interfejs do korzystania z papieru czyli nasze oczy okazuje się być najbardziej trwały. Tutaj reportaż PAP i krótki wywiad z lekko stremowaną laureatką.  Nie jest to oczywiście głos za porzuceniem formatów cyfrowych i e-papieru – ale pamiętajmy, że wszystkie nowe technologie przychodzą ze skutkami ubocznymi. Może więc nie warto wszystkich naszych bibliotek konwertować do e-booków? Czytaj dalej:  Miejska Biblioteka Publiczna w Gdyni wypożycza czytniki [+informacje z Opola] Sony zapowiada 13-calowy czytnik. Raj dla czytających PDF? Jeszcze wiele miesięcy budowania świadomości o tym, czym są czytniki Pocketbook Cover Reader – czyli zmień telefon w czytnik… Porównanie: Kindle Paperwhite vs Pocketbook 623 Touch Lux Sony zwija się ze Stanów, a klientów odsyła do Kobo 