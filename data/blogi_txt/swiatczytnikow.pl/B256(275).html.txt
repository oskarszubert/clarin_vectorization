Szał 14 lutego się zbliża. Restauratorzy szykują się na stuprocentowe zapełnienie (polecam swoją drogą rezerwacje w Stoliczku.pl, którą to stronę miałem przyjemność projektować), Poczta Kwiatowa pracuje przez cały weekend, a miłośnicy czytania mają kolejne e-booki. Słodko gorzko. Opowiadania o miłości Słodko-Gorzko to kompilacja 23 krótkich opowiadań, przygotowana przez oficynę RW2010. Można ją pobrać w 3 formatach (MOBI, EPUB, PDF) z m.in. Virtualo, jak też samego RW2010. Wprowadzenie standardowe: Autorzy antologii „Słodko Gorzko” zapraszają do spojrzenia na miłość rozgrywającą się w różnych dekoracjach, zniewalającą nagle, wracającą po latach, upominającą się o należną daninę serca. Podam jeszcze listę autorów:  Andrzej Paczkowski Anna Pasikowska Anna Rybkowska Dorota Pasek Grzegorz Krzyżewski Jan Siwmir Joanna Łukowska Katarzyna Woźniak Kornelia Romanowska Maciej Ślużyński Magdalena Zimniak Piotr Mrok Zuzanna Lenska  E-book ma swoją oficjalną stronę: slodko-gorzko.eu. Dodam, że Świat Czytników miał być patronem medialnym tego e-booka, ale niestety nie dostarczyłem na czas loga. No bo nie ma żadnego loga. :-) Smaker poleca 69 pomysłów na Walentynki Jeśli nie chcemy 14 lutego stać w kolejce do restauracji, może warto upichcić coś samodzielnie. Dlatego książka Smaker poleca 69 pomysłów na Walentynki może być walentynkowym hitem. Do pobrania także 3 wersje: PDF, EPUB, MOBI, a tak zachęcają autorzy: Na początek dowiecie się w jaki sposób można udekorować stół, tak by było pięknie, romantycznie i gustownie. Dodatkowo podpowiemy Wam jak własnoręcznie wykonać walentynkową kartkę. A co podać na stół? Tego dowiecie się czytając darmową książkę 69 pomysłów na Walentynki.  Przepisy podzielono na rozdziały poświęcone owocom morza, ciastom, czekoladzie, owocom czy warzywom oraz oczywiście drinkom. Inna sprawa, że poziom wyrafinowania zawartych w e-booku potraw jest dobrym testem Twojego związku. Jakiż dowód miłości lepszy od kurczaka w orzechach z granatami?  Czytaj dalej:  Teraz Biologia – darmowe podręczniki do gimnazjum w EPUB/MOBI Dwie nowe pozycje IPN na czytniki: Inteligenzaktion i Uchodźcy polscy z ZSRR Jakub Ćwiek – darmowe opowiadanie sposobem na nagrodę Zajdla? Dwie kolejne pozycje z IPN na czytniki, m.in. Warszawa podczas stanu wojennego Literadar wraca na czytniki po ponad rocznej przerwie Więcej niż oszczędzanie pieniędzy – tom I bezpłatnego e-booka od Michała Szafrańskiego 