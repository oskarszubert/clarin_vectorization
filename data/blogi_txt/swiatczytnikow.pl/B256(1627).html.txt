Tygodnik „W Sieci” od dawna znajduje się w czołówce sprzedaży w dziale e-prasy księgarni Nexto. Od tego tygodnia wreszcie dostępny jest w trzech formatach.  Przypomnę, że pismo założyła część dziennikarzy „Uważam Rze”, związanych z portalem wPolityce.pl, uzupełnionych przez tych, którzy nie przeszli do tygodnika Pawła Lisickiego, „Do Rzeczy”. Z tego co udało mi się zauważyć, jest od niego chyba bardziej radykalny. Tygodnik W Sieci to odważne pismo młodej Polski – decyzja o zmianie formuły wydawniczej z dwutygodnika na tygodnik i wciąż rosnący zespół redakcyjny, to efekt imponującego sukcesu nowego tytułu – W Sieci, który zadebiutował na rynku prasy w listopadzie 2012 roku i natychmiast zdobył tysiące czytelników i prenumeratorów. Tygodnikowi W Sieci przybywa nie tylko czytelników, ale również znanych i cenionych autorów. Zespół pisma tworzą: Wiktor Świetlik, Jerzy Jachowicz, Jacek i Michał Karnowscy, Krzysztof Masłoń, Krzysztof Feusette, Piotr Zaremba, Marek Pyza, Piotr Cywiński, Maciej Pawlicki, Krzysztof Czabański, Marzena Nykiel, Dorota Łosiewicz, Ryszard Makowski, Łukasz Adamski, Marcin Fijołek, Marcin Wikło, Anna Sarzyńska, Stanisław Żaryn, Andrzej Rafał Potocki, Roman Graczyk, Robert Mazurek, Paweł Burdzy i Grzegorz Górny. W piśmie na stałe zagościła już lubiana przez Czytelników rubryka Roberta Mazurka i Igora Zalewskiego Z życia koalicji, z życia opozycji. Nie zabraknie też rozmowy Jacka i Michała Karnowskich, rysunkowych komentarzy Michała i Pawła Korsuna oraz charakterystycznej kreski duetu rozmowy Bortosza Sztybora i Marka Oleksickiego. Warto zwrócić uwagę na nietypową cenę prenumeraty. Otóż w przypadku „W sieci” prenumerata cykliczna kosztuje zaledwie 3,50 zł za miesiąc – podczas gdy pojedynczy numer 3,70 zł – a papier od niedawna 5,90 zł! Tak więc nawet na próbę nie opłaca się kupować pojedynczego numeru. Warto pamiętać, ze w przypadku prenumeraty cyklicznej mamy 7 dni za darmo. Czym są prenumeraty cykliczne i jak je zamawiać, opisywałem w serii artykułów. Ta cena utrzyma się jednak jeszcze tylko dwa tygodnie, bo jako prenumerator dostałem dziś maila: Z dniem 12 listopada 2013 r. zacznie obowiązywać zmieniony cennik tygodnika „W sieci”. Twoja prenumerata cykliczna będzie obowiązywać w niezmienionym stanie do zakończenia bieżącego okresu. W przypadku automatycznego odnowienia prenumeraty po 12 listopada, z Twojej karty zostaną pobrane środki w wysokości 10,00 zł (stara cena to 3,50zł). Jeżeli akceptujesz nową cenę, nie musisz nic robić. Kolejne 30-dniowe okresy kosztować będą 10,00 zł. Jeżeli nie wyrażasz zgody na odnowienie prenumeraty po nowej cenie, możesz anulować prenumeratę w panelu użytkownika. Oznacza to jednak także, że jeśli dziś zamówimy prenumeratę to jeszcze załapiemy się na pierwszy miesiąc za 3,50 zł. Dwa nowe formaty zostały dodane dzisiaj, tak więc jeśli ktoś chce je przeczytać, powinien wejść do swojej biblioteki i stamtąd ściągnąć EPUB/MOBI albo wysłać MOBI na Kindle.  Niestety pierwszy numer w formacie MOBI działa poprawnie tylko na modelach ze starszym oprogramowaniem: Kindle Classic/Keyboard. Na Kindle Touch oraz Paperwhite nie chce się otworzyć. Powiadomiłem o tym Nexto, próbują jakoś to obejść – na razie pozostaje konwersja wersji EPUB. Aktualizacja z 29.10: MOBI zostało już poprawione.  Poprzednie numery pozostają w PDF. Czytaj dalej:  Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników Prenumeraty cykliczne z Nexto – podsumowanie i ostatnia seria kodów Miesięcznik „Charaktery” dostępny w formatach EPUB/MOBI [Prenumerata cykliczna w Nexto] – jak skorzystać z prenumeraty? Cyfrowa prasa? Tylko formaty czytnikowe! 