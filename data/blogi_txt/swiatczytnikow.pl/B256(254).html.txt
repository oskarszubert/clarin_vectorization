Moje biurko na początku lipca. Kindle, na nim „Lód” Jacka Dukaja i kolekcja płyt Republiki.  Od prawie roku Polacy mogą zamówić czytnik Amazon Kindle. Urządzenie miało właśnie trzecią odsłonę, jest coraz tańsze i narasta głód wiedzy na jego temat: O co ludzie pytają?  Kupić, nie kupić? A jeśli kupić to jak? Czy są w Polsce książki na Kindle? Co można zrobić z Kindlem? Kindle, Ipad czy coś innego? A może nie Kindle tylko inny e-czytnik? Co z eClicto, Sony Readerem, Irexem, albo Onyxem? A Nook?  Temat pojawia się czasami w prasie i na blogach „technologicznych”. Często są to jednak bezkrytyczne przedruki z anglojęzycznych mediów. Powiedziałbym, że to niepewność połączona z niekompetencją. Nie ułatwia to decyzji w zakupie. Jest już kilka polskich serwisów poświęconych e-czytnikom (np. eksiazki.org), ten jednak dotyczy przede wszystkim Kindle. Świat Kindle to serwis zarówno dla tych, którzy zamierzają (w jakiejś przyszłości) Kindle kupić, jak też dla tych, którzy już mają i chcą go wykorzystać. Autor Użytkownikiem „Kindelka” jestem od lipca 2010. Nie czuję się fanboyem, nie widzę w tym urządzeniu największego osiągnięcia od czasów wynalezienia koła – ale mam ogromną frajdę w czytaniu e-książek i chciałem się podzielić tym co o Kindle wiem. Na co dzień zajmuję się użytecznością serwisów internetowych prowadząc firmę WebAudit. Być może kiedyś trafiłeś na jednego z moich blogów: WebAudit Blog, VrooBlog, albo Biblijny. Zapraszam do czytania – ale i do pisania. Jeśli również posiadasz Kindle i chciałbyś o tym napisać, Świat Kindle będzie dla Ciebie otwarty. Skontaktuj się ze mną: rd at webaudit.pl  w sprawie szczegółów.  Uwaga z maja 2011: nazwa serwisu się zmieniła – teraz jest Świat Czytników, ale podstawowe założenia się nie zmieniły. :-) Czytaj dalej:  Trzy lata Świata Czytników – odpowiedzi na Wasze pytania Twórca Spider’s Web wchodzi w relację… z Kindle Mój pierwszy rok z Kindle Paperwhite – co się zmieniło w moim czytaniu? Jeszcze wiele miesięcy budowania świadomości o tym, czym są czytniki „Szach mat, zwolennicy gazet” Kundelki gryzą, czytelnicy czytają dalej – odpowiadam na kolejny felieton Marcina Mellera 