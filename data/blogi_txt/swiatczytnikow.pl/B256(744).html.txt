Czytniki ze światełkiem mają bardzo przydatną funkcję automatycznego wybudzania przy użyciu okładki z magnesem. Działa to w przypadku Kindle Paperwhite, Kobo Glo/Aura oraz Onyx AfterGlow.  Swojego Paperwhite używam z oryginalną okładką, która ma taki magnesik i jest to szalenie wygodne – przykładowo, czytam na peronie, przyjeżdża SKM, zamykam i wsiadam. Zajmuję miejsce, otwieram i dalej czytam. Nie trzeba nic wciskać, sam gest. Magnesik mają też różne okładki innych producentów (m.in. przymierzam się do opisania okładki z Tuff Luv, która jednak trochę mnie zawiodła), ale można sobie w bardzo prosty sposób przygotować taką funkcję samodzielnie. Maciej Słyż jest misjonarzem w Peru i tak napisał na swoim blogu: Jadąc do Peru na misje, postanowiłem kupić sobie czytnik e-booków. Czytać uwielbiam, a niestety do walizki więcej jak 23 kilo nie spakuję. Nabyłem więc Kindle Touch, który po roku udało mi się szczęśliwie wymienić na Paperwhite I. Czytnik spodobał się moim kolegom po fachu, i też sobie zamówili u znajomego który był przejazdem w USA, razem z kindlową okładką. I jakie było moje zaskoczenie, gdy się dowiedziałem, że PW wykorzystuje tzw. Smart Cover (podobnie jak iPady czy nowy Samsung Galaxy 4, czy jak mu tam). Do USA daleko, wysyłka trwa ponad miesiąc, więc od razu sobie darowałem poszukiwania oryginalnej okładki. Nie zniechęciłem się jednak. Postanowiłem sam sobie zrobić okładkę. Na misjach to codzienność, robienie czegoś z niczego, brzy minimalnym nakładzie środków. I się udało. [...] Potem to już tylko kosmetyka jak ten magnesik umocować, by się trzymał i nie psuł ogólnego wrażenia. A przy tej okładce psuje jak widać! Z czasem mam zamiar wykonać okładkę na mniejszą i lżejszą.Ta za s/. 20 (soli) z ryneczku jest ładna, ale powiększa rozmiary kundelka i magnes musi być umieszczony dość wysoko. Dla chętnych – zdjęcie z bloga ks. Macieja – z lokalizacją czujnika na obudowie Kindle.  A jak widać – dla chętnego wystarczy nawet magnes z lodówki. :-) Na koniec ankieta dla posiadaczy Paperwhite i innych czytników, w których można zastosować okładkę z magnesem. Macie taką okładkę? Korzystacie w ogóle z tej funkcji?     Jaką masz okładkę do Paperwhite lub innego czytnika z funkcją wybudzania?  Oryginalną z wbudowanym magnesem Zamiennik z wbudowanym magnesem  Zamiennik z magnesem domowej roboty :)  Zamiennik bez magnesu  Domowej roboty z magnesem Domowej roboty bez magnesu  Używam czytnika bez okładki Zobacz wyniki    Loading ...  Czytaj dalej:  AmazonBasics Black Leather Folio Cover – budżetowa okładka ze stojakiem dla Kindle Twórca Spider’s Web wchodzi w relację… z Kindle Vocabulary Builder – czyli jak powtarzać słówka z nowym Paperwhite Oprogramowanie 5.3.4 dla Kindle Paperwhite – drobne poprawki „Stary” Kindle Paperwhite dogania „nowego” – oprogramowanie 5.4.4 i mnóstwo zmian Oprogramowanie Kindle Paperwhite 5.3.8 – ważna poprawka działania słownika 