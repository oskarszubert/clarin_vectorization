Dzisiaj w eBookpoint premiera książki Matrioszka Rosja i Jastrząb - zarówno w wersji e-bookowej jak i drukowanej. Z tej okazji księgarnia ma dla Was konkurs.  Krótko o samej książce: autorem jest Maciej Jastrzębski, wieloletni korespondent Polskiego Radia w Mińsku i Moskwie, który pracował też w Gruzji. Rosja to dla wielu wciąż nieodkryty ląd, intrygujący, lecz obcy nam w swojej kulturze, mentalności, wielości narodów i religii. Choć słyszeliśmy o słynnej gościnności Rosjan, to wciąż się ich obawiamy. Winne są tu historia, tradycja, a czasami po prostu brak informacji. Maciej Jastrzębski  odsłania przed nami Rosję, jakiej nie znamy. Zaprasza w podróż od tętniącej nowoczesnym życiem Moskwy, po zimne krańce ziemi, gdzie spotkamy duchy syberyjskich zesłańców. Opowiada o problemach, z jakimi boryka się współczesna Rosja. Zbiera okruchy, które składają się na mozaikę rosyjskiej kultury. Próbuje też spojrzeć na Rosjan ich własnymi oczami i porównuje ten obraz z tym, jaki malują cudzoziemcy odwiedzający ten kraj. Jednocześnie snuje opowieść, która — niczym matrioszka — ukazuje nam wciąż nowe, bardziej interesujące oblicza naszego wielkiego wschodniego sąsiada. Nie pokuszę się o dłuższą recenzję, bo jestem na razie w 1/3 tej książki, ale od razu nasunęły się porównania z „Wałkowaniem Ameryki” – też korespondent Polskiego Radia, też wielki kraj i – kompletnie różne książki. Wałkuski może sobie pozwolić na komfort, aby rozdział po rozdziale omawiać różne aspekty Ameryki, które sobie istnieją same sobie i nikt im nie przeszkadza.  Jastrzębski musi zacząć od polityki, bo w Rosji polityka determinuje wszystko. Właśnie stąd się wzięło porównanie do matrioszki – aby poznać Rosję, trzeba z niej zdzierać różne warstwy, aż dojdziemy do tej prawdy, którą jesteśmy w stanie odkryć.   No i konkurs – eBookpoint ufundował 3 zestawy książki Matrioszka Rosja i Jastrząb - „papier + ebook”. Wystarczy w komentarzu pod tym artykułem napisać: jakie pytanie na temat Rosji  chciał(a)byś zadać autorowi książki? Trzy najciekawsze pytania (wybierze księgarnia z moją pomocą) zostaną nagrodzone pakietem. Wybrane pytania trafią też do wywiadu z Maciejem Jastrzębskim, który zostanie opublikowany na blogu eBookpoint. Na Wasze propozycje czekamy do poniedziałku, do końca dnia. Czytaj dalej:  Matrioszka Rosja i Jastrząb – wyniki konkursu oraz kod rabatowy Sierpniowe wieści z księgarni: spotkanie z autorem i książka z billboardu za darmo Dwa lata księgarni eBookpoint + TOP20 Wszystkie książki o HTML o 50% taniej. Promocja eBookpoint i Świata Czytników Dzień Domeny Publicznej 2014 + konkurs na okładkę dla Wolnych Lektur Książki o języku Python o 40% taniej – promocja i nasze rekomendacje 