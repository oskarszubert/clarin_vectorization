Przyznaję, że nie zdawałem sobie z tego sprawy, dopóki nie przeczytałem narzekań na czytniki, które… piszczą. Przykładowo, tak dzisiaj na forum eksiazki.org pisze szczęśliwa posiadaczka Onyxa A60. Czytnik piszczy. Przy włączaniu, wyłączaniu, usypianiu, zmianie strony, otwieraniu książki… Piszczy, wydaje z siebie takie nieprzyjemne wysokie tony. To dość cichy dźwięk, w pociągu albo na uczelni tego nie słychać, dopiero w pustym pomieszczeniu staje się to słyszalne. To tak ma być? Gdy pierwszy raz o tym się dowiedziałem, rzeczywiście, przyłożyłem swojego Kindle do ucha i… faktycznie, przy zmianie strony słychać taki delikatny wysoki dźwięk. Ja mam słuch już trochę przytępiony, ale dla kogoś w wieku -nastu lat może być to głośniejsze. Oczywiście wcześniej nie byłem nawet tego świadomy. Przetestowałem dzisiaj wszystkie czytniki, które mam pod ręką. Oba Kindle (Touch i Keyboard) wydają dźwięk podobny do tąpnięcia, w przypadku Onyxa i62 jest kliknięcie i jakby wypuszczenie powietrza. To wszystko słyszę jednak tylko wtedy gdy przyłożę ekran do ucha, a w tej pozycji to raczej się nie czyta. Takie są wyjaśnienia pana Roberta z Arta Techu (dystrybutora Onyxów) : Z tym „piszczeniem” to bardzo subiektywna sprawa. Każdy przetwornik ekranu e-ink (we wszystkich czytnikach, również naszych) wydaje piszcząco- ćwierkający dźwięk, jednak jest on bardzo cichy – słyszalny z odległości kilku centymetrów do ekranu. Wydobywa się on tylko w momencie odświeżania zawartości ekranu (czyli np. podczas przewracania strony tekstu). W rezultacie nie jest on słyszalny w normalnych warunkach (szum tła) a jedynie dopiero po przyłożeniu ucha do czytnika. Ponieważ ten dźwięk ma dość wysokie rejestry, zdarza się czasami, w wyjątkowo cichym miejscu, lub gdy mamy wyjątkowo wrażliwe ucho, że usłyszymy go podczas czytania (niektórzy nie słyszą go w ogóle). To jest sytuacja normalna – „ten typ ekranu tak ma” :-) Może się zdarzyć również przypadek szczególny, że któryś egzemplarz ekranu może wydawać głośniejszy dźwięk, który przebija się przez tło i wyjątkowo jest mocno słyszalny. Niestety nie jest to wtedy wada, którą możemy naprawić na miejscu – Jeśli się zdarzy taki egzemplarz, to wędruje on do producenta celem wymiany przetwornika ekranu. Gdzie indziej jeszcze przeczytałem, że także Amazon wymienia Kindle, które piszczą szczególnie głośno. A czy Twój czytnik piszczy, ćwierka, albo wzdycha przy zmianie stron? ;-)     Piszczenie przy zmianie stron:  Słyszę gdy normalnie czytam.  Słyszę wyłącznie, gdy przytknę ucho do ekranu.  Jakie piszczenie? Nic nie słyszę. Zobacz wyniki Loading ...  Czytaj dalej:  W samolotach LOT-u można już przez cały czas korzystać z czytników! Świecący panel do czytnika? Daj sobie spokój i lepiej kup lampkę… Vocabulary Builder – czyli jak powtarzać słówka z nowym Paperwhite Czego nie robić z Kindle Paperwhite na plaży Okładka z magnesem do Paperwhite czyli „zrób to sam” Kolejna zima z czytnikami 