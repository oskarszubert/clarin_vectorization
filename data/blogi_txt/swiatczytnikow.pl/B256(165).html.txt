Na zdjęciu powyżej moja lektura w oczekiwaniu na powrotnego busa z Doliny Chochołowskiej. Przez parę dni w Chochołowskiej lało, w dniu powrotu oczywiście świeciło słońce, więc pomyślałem, że poglądowa fotka się przyda. A czytałem wtedy „Szkołę Turystyki Górskiej”, napakowaną anegdotami książkę pana Zygmunta Skibickiego o tym jak sobie radzić na wycieczkach górskich, jakie wyposażenie zabrać na różne rodzaje wypadów, jak dbać o bezpieczeństwo itd. Autor po paru latach od wydania wersji papierowej udostępnił całą książkę jako darmowy PDF i można ją sobie z jego strony pobrać. Polecam. Jak się to czyta? Mimo, że edycja papierowa jest małego formatu (12×17,5 cm), na ekranie Kindle będzie jeszcze mniejsza.  Sądziłem, że to będzie przeszkadzało, bo nie dysponuję dobrym wzrokiem, a „normalne” książki (tzn. w MOBI) czytam zwykle na wielkości tekstu 3 lub 4. Ale jeśli mamy jednak dobre oświetlenie (np. bezpośrednie światło słoneczne, jak na zdjęciu z Chochołowskiej), to okazuje się, że nie mam tutaj problemów. Możemy jednak skorzystać z możliwości obrócenia ekranu (przycisk Aa) i wtedy rozmiarami Kindle już wygrywa. :-)  Format PDF to konieczność podjęcia decyzji – albo konwertujemy, albo czytamy w oryginale. W przypadku tej książki konwersja będzie w zasadzie niepotrzebna, choć powinna przebiegać bezproblemowo (aktualizacja: no jednak nie bezproblemowo, bo to jeden z niewielu PDF, który przy konwersji ma kłopoty z polskimi znakami). Czytaj dalej: epodreczniki.pl już działają – na razie tylko matematyka: EPUB, PDF i online Accelerando – nagradzana powieść SF na licencji CC OpenDyslexic – font ułatwiający czytanie przy dysleksji Specjalny (i darmowy) numer miesięcznika „W drodze” Planescape: Torment Novelization – książka fantasy z najlepszą fabułą? E-podręczniki ze WSiP: co nowego na jesieni 2013? 