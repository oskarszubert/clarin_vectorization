Zaczynamy od sympatycznej promocji Publio – 40% zniżki na większość publikacji wydawnictwa Fabryka Słów. Pilipiuk, Ziemiański, Piekara, Komuda, Kołodziejczak, Dębski. Fani fantastyki od wielu lat czekali na legalne e-booki tych autorów. Przy pojedynczych książkach, najpierw o e-przewodniku. Olsztyn i Pola Grunwaldzkie (2.79 zł w eBookpoint; EPUB+MOBI) – to mini- przewodnik z serii, która obejmuje aż 173 tytuły po 3,99 zł. Koncepcja jest prosta – i naśladuje koncepcje znane z Kindle Store. Opisy i zdjęcia pobrane ze strony społecznościowej e-przewodniki.pl zestawiono z mapami z OpenStreet. Każdy obiekt w przewodniku ma więc opis, fotografię i mapkę dotarcia. Miniprzewodnik Wydawnictwa Bezdroża opisujący najważniejsze atrakcje turystyczne miasta bądź regionu. Poznasz historię miejsca, przeczytasz opisy atrakcji turystycznych i (najważniejsze dla turysty) informacje praktyczne: co warto zobaczyć, gdzie szukać noclegu i jak dojechać w miejsce, którego nie można pominąć zwiedzając okolicę. Zapraszamy na wycieczkę! Droga miodowa. Miodal i łabędź (9,97 zł w Nexto; MOBI + EPUB) – książka Stefana Potockiego dla dzieci okraszona pozytywnymi opiniami m.in. Piotra Fronczewskiego. Droga Miodowa to książka przygodowa dla małych i dużych dzieci. Opowiada o podróży misia Miodala do pięknych miejsc w Europie, gdzie przytrafiają mu się zaskakujące, raz miłe, raz dziwne przygody. A jest to podróż niezwykła. Miodal wyrusza w drogę, czując się jak dorastający chłopiec, który myśli, że już wie, co chciałby robić – chociaż chce się tylko bawić i wierzy, że cały świat należy do niego. Ale nie jest jeszcze dorosły… Medycyna chińska dla każdego (16,90 zł w Virtualo; EPUB + MOBI) – książka Ewdwarda Kajdańskiego, który wśród Chińczyków spędził dużą część swojego życia. Czytelnik pozna tajemniczo brzmiące teorie yin i yang, przemianę 5 elementów i życiowej energii qi,  ale dowie się również, jak precyzyjne diagnozy można stawiać badając  puls i kolor języka. Pozna potęgę akupunktury, którą to metodę od lat wykorzystywano do znieczuleń przy operacjach. Znajdzie również opisy  najważniejszych ziół i minerałów stosowanych przez chińskich lekarzy.  Wśród nich takie rarytasy jak róg jednorożca, koniki morskie, kości  tygrysa i rogi jelenia. Dowie się jak lekarze, dzięki bardzo  skomplikowanej procedurze, badali chińskie arystokratki oraz jaką drogą Kanon medycyny Żółtego Cesarza dotarł do Gdańska i  Krakowa już w czasach renesansu. Co zainspirowało  Awicennę i czy Kopernik mógł wiedzieć o stosowanych przez Chińczyków  szczepieniach przeciwko ospie. A także którzy z naszych monarchów  płacili złotem za rogi jednorożca i inne chińskie lekarstwa. Na Legimi możemy kupić dwie książki Salmana Rushdie w cenie jednej, mianowicie „Harun i Morze opowieści” oraz „Luka i Ogień Życia”. Aby za obie zapłacić 29,90 zł trzeba dodać je do koszyka ze strony głównej. Inne promocje:  Księga EST (10,95 zł w Złotych Myślach; PDF) – podręcznik prania mózgu zwanego dla niepoznaki terapią Erhard Seminars Training. Woblink do 25 czerwca ma obniżkę na 12 książek Bogusława Wołoszańskiego (17,90-22,90zł; MOBI + EPUB ADE) Dla wszystkich, którym spodobała się „Księżniczka z lodu” Camilli Läckberg, Publio przeceniło wszystkie książki tej autorki o 30%.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 