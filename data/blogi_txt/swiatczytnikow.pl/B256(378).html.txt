Jak wiadomo, jedyny oficjalny sposób na kupno Kindle, to zamówienie w Amazonie. Ile czytniki Kindle kosztują, jeśli zamówimy je do Polski? Zbieram tu więc wszystkie podstawowe informacje. Aktualizacja z 23.04.2013: Kindle Keyboard wrócił do sprzedaży.  Ceny czytnika To co podaję poniżej to ceny ostateczne, do których nic więcej nie dopłacamy. Kurier przywozi nam naszego Kindelka najczęściej w kilka dni od zamówienia. Czytniki 6 calowe bez klawiatury:  Kindle (WIFI) - najtańsza wersja Kindle „Classic” kosztuje 89 USD. To obecnie najtańszy e-czytnik na rynku z tak dobrym ekranem. Do tego koszty przesyłki: 21 USD oraz zaliczka na VAT 25,30. Zaliczka na poczet podatku pobierana jest przez Amazon jako „Import fees deposit” i widzimy ją w podsumowaniu zamówienia.  Razem: 135 dolarów, co przy kursie 3,2 zł / dolara daje 432 zł. Zobacz aktualny przelicznik w Google. Kindle Paperwhite WIFI - model dotykowy Kindle z ekranem HD i oświetleniem – dostępny jest w Polsce od stycznia 2013. Kosztuje 139 USD. Do tego koszty przesyłki: 21 USD oraz VAT w wysokości 36,80 USD. Razem: 197 dolarów, co daje ok. 630 złotych. Zobacz aktualny przelicznik w Google. Kindle Paperwhite WIFI + 3G - model dotykowy Kindle z modułem 3G, który umożliwia dostęp do Amazonu oraz Wikipedii. Kosztuje 199 dolarów, do tego koszty przesyłki: 21 USD oraz VAT i cło w wysokości 60,61 USD. Razem: 280 dolarów, co daje 880 złotych. Zobacz aktualny przelicznik w Google. Kindle with Special Offers (z reklamami): dostępne są tylko dla mieszkańców USA. Jeśli je kupicie będąc np. w USA, to będą działały w Polsce, ale może być problem z realizacją gwarancji – Amazon nie wyśle zamiennika do Polski.  Czytniki 6 calowe z klawiaturą:  Kindle Keyboard (WIFI + 3G) – cena 189 USD. Darmowy internet 3G sprawia, że to wciąż chętnie wybierany model. Przesyłka 21 USD, VAT+cło: 57,85 USD. Razem: 267 dolarów, co daje 850 złotych. Przelicznik w Google. A co z Amazon UK, Amazon DE, Amazon FR? Pisałem o tym wielokrotnie, ale warto przypomnieć, że Kindle z wysyłką do Polski kupimy wyłącznie w amerykańskim Amazon.com. Brytyjski Amazon wprawdzie wysyła za darmo do Polski, ale nie dotyczy to czytnika, który dostępny jest tylko dla mieszkańców Wielkiej Brytanii. Podobnie sprawa dotyczy kupna w Amazonie niemieckim, albo francuskim – mogą to zrobić tylko mieszkańcy tych krajów. Zobacz też: Kupno w UK, Niemczech itd. Ceny okładek Kindle Classic można zamówić z okładkami:  Zwykła okładka – 40 USD Okładka z lampką – 60 USD  Do Kindle Keyboard:  Zwykła okładka do Kindle 6″: 20USD (Od połowy 2011 ponownie dostępna – patrz artykuł o okładkach).  Do Kindle Paperwhite:  Zwykła okładka – 40 USD – z funkcją automatycznego wybudzania czytnika po otwarciu, opisywałem ją w teście.  Przesyłka okładki to dodatkowe 5 USD oraz VAT od całości. W przeciwieństwie do czytników, okładki możemy też zamówić z Amazon UK. Ceny po przeliczeniu są wyższe niż w Amazon.com, ale w to wliczony jest już VAT. Za to przesyłka za darmo (pamiętajmy o wyborze „Super Saver Free Delivery”) od 25 funtów. Warto też sprawdzić inne marki okładek, bo są zwykle tańsze, a wciąż dobrej jakości. Ja polecam okładki dwóch firm:   Marware (link do Amazon UK) Tuff- Luv (link do Amazon UK)  Szczególnie warto polecić okładki ze stojakami ułatwiające postawienie na biurku. Wasze pytania dotyczące cen Jak zamówić Kindle z Amazonu? Odsyłam do przewodnika: Krok po kroku – jak kupić Kindle? Jak samemu sprawdzić pełne koszty? Możemy też przejść cały proces zamówienia – ale go nie kończyć, wtedy zobaczymy całe podsumowanie. Oczywiście jeśli nie zamierzamy jeszcze zamawiać, nie wolno nam klikać „Place your order”. Niektórzy użytkownicy widzą tez na stronie Amazonu nową wersję koszyka. Tam wystarczy kliknąć „Estimate your shipping and tax” po prawej stronie i wtedy zobaczymy ile kosztuje nas wysyłka. Oto przykładowe wyliczenie dla Kindle Classic.   Kiedy Amazon obciąża kartę? Przy zamówieniu z karty ściągana jest drobna kwota (np. 1 PLN), aby sprawdzić, że karta działa. Dopiero jednak w momencie wysyłki blokowana jest całość. Kwota ta rozliczana przez każdy bank inaczej, ale zwykle w ciągu tygodnia. Kwota ostatecznie ściągnięta może być nieco wyższa niż zablokowana, bo wtedy doliczana jest prowizja banku za przeliczenie walut. Po jakim kursie zostanie obciążona karta? Liczy się kurs z dnia ostatecznego zaksięgowania płatności. Do tego bank dolicza prowizję za przewalutowanie (chyba że mamy kartę kredytową rozliczaną w dolarach). Zwykle prowizja wynosi koło 2%, więc przy zamówieniu Kindle będzie to koło 10-15 złotych. Czy potrzebujemy karty kredytowej?  Nie potrzebujemy. Wystarczy karta debetowa Visa Electron, np. z mBanku. Warto sobie sprawdzić online, jakie mamy limity transakcji – czasami trzeba odblokować limity do transakcji internetowych, które domyślnie wynoszą zero. Czytaj dalej:  Kindle DX znów taniej + parę tytułów od $2,90 Amazon namawia do zapłaty w złotówkach, tylko… po jakim kursie?! „All-New” Kindle Paperwhite wysyłany do Polski od 15 października! Kindle Fire HD ma wersję międzynarodową! Wysyłka od 13 czerwca. Appstore już działa w Polsce Nowe tablety Kindle Fire HD i HDX wysyłane do Polski, ceny od 700 zł Amazon przecenia oryginalne okładki dla Kindle Touch i Keyboard 