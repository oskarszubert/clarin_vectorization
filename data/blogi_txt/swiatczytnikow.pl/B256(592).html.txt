Miałem od tej informacji zacząć wpis promocji dnia, ale jest tak nietypowa, że poświęcę jej osobny artykuł. Takiej akcji po księgarni „papierowej” się nie spodziewałem…  Książki wydawnictwa Znak po 9,90 zł oraz 19,90 zł - tylko dziś ponad dwieście tytułów, często niedawno wydanych (np. Materna, Quick, Piekara, Bruczkowski, Rowling). Tak tanio będzie, jeśli wydamy co najmniej 69 złotych. Jeszcze nigdy nie eksponowałem na tym blogu promocji wyłącznie na książki papierowe. Teraz są dwie przyczyny.  W tym przypadku niektóre książki dorwiemy taniej niż były kiedykolwiek w formie elektronicznej, są też takie, które na czytnikach się nie ukazały. Jest to przykład na wyprzedaż, która jednocześnie nie wygląda jak psucie rynku. Bo warunkiem udziału jest wydanie określonej kwoty, ten schemat może być wzorem także dla księgarni e-bookowych.  Ale to nie koniec. Jest jeszcze kod rabatowy „100PLN”, który obniża wartość zamówienia o 100 złotych przy zamówieniu na kwotę przynajmniej 200 złotych. Co oznacza dodatkowe 50% zniżki. Z tego co zauważyłem – nie kłóci się z wyżej opisaną promocją, choć możliwe, że jest to przeoczenie ze strony obsługi sklepu. Kod znalazłem na blogu Zakładka, gdzie znajdziecie też sporo recenzji. Chyba że wolicie kod „makelifeeasier”, który pochodzi z bloga Kasi Tusk i działa mniej więcej tak samo…  (…przewijamy na dół)  Czyli podsumujmy – można włożyć do koszyka 21 książek po 9,90 zł (lub mniej – droższych – bo czemu by nie zamówić czegoś nowości) i zapłacić za nie niewiele ponad sto złotych. Naprawdę można się poczuć, jak w tych amerykańskich programach („Łowcy promocji”), gdzie gospodynie domowe zbierają różne kody, a potem wynoszą pół zawartości sklepu. A ludzie się na Facebooku już cieszą: Jeszcze nie mówiłem, że przesyłka darmowa? To mówię. Mam jednak dylemat. Nie jestem do końca pewien, czy powinienem o promocji „papierowej” wspominać na blogu czytnikowym, robię to w drodze wyjątku i mam nadzieję, że zostanie mi wybaczone. :-) Promocja Znaku trwa tylko do 31 stycznia, do końca dnia. Aktualizacja z godziny 12:28 – Znak na swoim profilu Facebookowym potwierdził, że te dwie promocje (czyli obniżka + kod) się łączą, jednocześnie pula tytułów po 9,90 zł zaczyna się kończyć – zamieniane są na 19,90 zł. Co nie zmienia faktu, że przy tym dodatkowym kodzie nadal jest to bardzo dobra oferta. Aktualizacja z godziny 17:24 – Siedzę w pociągu i póki mi jeszcze internet działa, z zaskoczeniem obserwuję liczbę polubień tego artykułu. :-) Promocja ma się ku końcowi – większość książek z ceny 9,90 przeszła na 19,90 albo 24,90 zł. Pamiętajmy jednak o kodzie – od tego możemy mieć nadal 50% zniżki i darmową wysyłkę. 