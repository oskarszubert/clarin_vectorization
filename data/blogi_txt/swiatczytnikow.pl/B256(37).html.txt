Jeśli ktoś czekał na model „All-New” Kindle Paperwhite z łączem 3G - to otrzyma go już na dniach, gdyż od 8 listopada Amazon zaczął wysyłać go do Polski. Paperwhite 3G po niedawnym obniżeniu ceny Kindle DX do $199 jest w tym momencie najdroższym czytnikiem Amazonu, którego możemy zamówić. Tak wyglądają wyliczenia:  Mamy więc kolejno:  Czytnik: $209 Wysyłka: $20,98 Opłaty celne i VAT: $63,36 Razem: $293,34  W praktyce, ktoś niedawno pisał w komentarzach, że w momencie wysyłki ściągnęło z karty 917 zł. Kwota ta może być wyższa o 10-30 złotych w zależności od naszego banku i aktualnego kursu. Przypominam, że nie warto zgadzać się na wyliczenie kosztów w złotówkach, gdyż tutaj Amazon stosuje dość niekorzystny kurs. Czy warto kupić Kindle Paperwhite 3G? Odeślę tutaj do artykułu ze stycznia: Komu opłaci się zakup Paperwhite 3G. Od znacznie tańszego modelu WIFI wersję 3G odróżnia wyłącznie dodatkowy moduł internetu bezprzewodowego, który łączy się z siecią bezpłatnie i niemal na całym świecie. Można go wykorzystać do:  przeglądania Wikipedii (polskiej i angielskiej); dla pozostałych stron trzeba poszukać sieci Wifi. ściągania naszych książek z chmury Amazonu kupowania książek w Kindle Store i ściągania zaprenumerowanych tam czasopism.  Tutaj nic się nie zmieniło. Jeśli chodzi o przeglądanie internetu, znów po wielu tygodniach nieobecności dostępny jest starszy model Kindle Keyboard 3G - który miał dostęp do stron internetowych również na łączu 3G. Pisałem o tym szczegółowo w FAQ. Oczywiście nie ma tutaj mowy o wygodnym przeglądaniu stron, jak na tablecie, bo czytnik jest na to zbyt wolny – to raczej dostęp awaryjny, np. gdy jesteśmy za granicą i nie chcemy lub nie możemy wykorzystać roamingu w telefonie. Odnośnie Paperwhite 3G – ja miałem tę wersję PW1 i oto kilka dodatkowych uwag:  Nie spodziewałem się, jak przydatny okaże się dostęp do książek w chmurze.Trzymam tam np. wszystkie bieżące zakupy z polskich księgarni, nawet jeśli nie zamierzam ich teraz czytać. To, że mogłem w każdej chwili kliknąć na zakładkę „Cloud”  i ściągnąć cokolwiek tylko tam wrzuciłem wcześniej było po prostu wygodne. Bez sięgania po telefon, uruchamiania hotspota – wprawdzie zestawienie połączenia zajmuje około 20 sekund, ale to zawsze dodatkowe czynności, które trzeba wykonać. Mobilna Wikipedia przydała się w górach – w artykule na temat trzech lat bloga podałem przykład zdjęcia ze słowackiego schroniska, w którym czytałem sobie na temat okolicznych gór. Po aktualizacji oprogramowania, które sprawia, że np. dla polskich książek Paperwhite korzysta z polskiej Wikipedii, żeby podejrzeć definicję w locie, również nie trzeba szukać WIFI – choć ja korzystałem z tego rzadko. Jeśli chodzi o prenumeratę czasopism – fajnie, że niezależnie od łącza, codziennie rano będę miał na czytniku Wyborczą, a we wtorki Tygodnik Powszechny. Ale pamiętajmy, że po łączu 3G czasopisma przychodzą w wersji okrojonej - bez części obrazków (nie dotyczy to książek, które zawsze są w wersji pełnej). Dlatego czasami zdarzało się, że wolałem w ten sposób ściągniętą gazetę… skasować – po czym połączyć się z wifi, przejść do „Cloud” i ściągnąć już pełną wersję…  Za te rozmaite zalety Amazon każe sobie bardzo słono dopłacać – w końcu ok. 300 złotych różnicy między wersjami WIFI oraz 3G trudno czasami uzasadnić. Dlatego osobiście po premierze PW2 nabyłem już tylko WIFi – zresztą nie chciało mi się czekać na 3G. Gdyby premiera miała miejsce tego samego dnia, pewnie zastanawiałbym się dłużej.     Kindle Paperwhite WIFI czy 3G? WIFI  3G Zobacz wyniki    Loading ...  Czytaj dalej:  „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite wysyłany do Polski od 15 października! Paperwhite II wysyłany od dzisiaj do Polski – mój już leci! :-) „All-New” Kindle Paperwhite już jest! Oto pierwsze uruchomienie i moje wrażenia Test „All-New” Kindle Paperwhite – część IV – PDF, czasopisma, Internet oraz podsumowanie Test „All-New” Kindle Paperwhite – część III – czytanie, wyszukiwanie, podkreślanie, słownik 