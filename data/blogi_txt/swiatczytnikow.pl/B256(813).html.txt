Od paru tygodni wydawnictwo Helion, które prowadzi księgarnię eBookpoint zachęca do poparcia petycji w sprawie obniżenia stawki VAT na e-booki. Petycję można podpisać do 18 grudnia pod adresem: http://petycje.pl/7971, a następnego dnia zostanie złożona w Ministerstwie Finansów. O co chodzi? E-booki są w unijnym prawie podatkowym traktowane jako usługa i nie przysługuje im niższa stawka VAT, taka jak na książki. Między innymi dzięki temu e-booki są w Polsce takie drogie. Temat był już u nas omawiany parokrotnie:  Wyższy VAT na książki? Kupujący e-booki wiedzą to od dawna 23% VAT jest i pozostanie, bo „e-book to usługa”  Wczoraj po raz kolejny sprawą podatku zajęła się Gazeta Prawna, nawiązując do inicjatywy Helionu. – Efekt tych bezsensownych regulacji jest taki, że obłożone większym podatkiem e-booki dla klienta są za drogie. Ich cena jest zazwyczaj ledwie 10 – 20 proc. niższa niż książek papierowych – mówi Schwarz. Jego zdaniem gdyby podatek był niższy, różnica w cenie książek sięgałaby 40 proc. Byłaby więc na tyle duża, że czytelnicy chętniej by je kupowali. Sprzeciw wokół wyższego VAT na e-booki narasta w całej Europie i planowane są zmiany w polityce podatkowej UE. W ocenie Europejskiej Federacji Wydawców zmiany mogłyby wejść w życie już w 2013 r. Szczególnie że niektóre państwa już zaczynają się buntować przeciwko unijnym wymogom dotyczącym różnego opodatkowania książek. Jako pierwsza nogą postanowiła tupnąć Francja – jej władze zdecydowały, że od stycznia 2012 r. stawka na wszystkie książki będzie taka sama – 5,5 proc. Do podobnego kroku przymierza się Hiszpania, gdzie obniżona stawka VAT na książki wynosi 4 proc. Nie przejmuje się, że decyzja może narazić ją na konflikt z Brukselą, bo w perspektywie i tak ma wyższe zyski podatkowe ze sprzedaży książek. – Choć stawka na e-booki będzie niższa, to dzięki wzrostowi sprzedaży wpływy podatkowe i tak będą większe – tłumaczy Grzegorz Schwarz. Nie mam wielkich nadziei, że odpowiedź Ministerstwa Finansów będzie inna niż przy poprzednich tego typu apelach, ale uważam, że trzeba wykorzystywać każdą szansę, aby ten nasz rynek uzdrowić. Dlatego sam podpisałem petycję i zachęcam wszystkich do zrobienia tego samego: http://petycje.pl/7971. Czytaj dalej:  VAT na e-booki trafia do Trybunału Konstytucyjnego Francja obniża VAT na e-booki, ale… tylko bez DRM! Prztyczek w nos Amazonu? Ceny e-booków w Amazonie, czyli jak to zamiast Luksemburga, znaleźliśmy się w Polsce Autorzy protestują przeciwko… polityce zwrotów e-booków w Amazonie Projekt ustawy o cenie stałej na książki – niby nas nie dotyczy, ale i tak możemy się obawiać „Lumen fidei” – encyklika na cztery ręce i w trzech formatach 