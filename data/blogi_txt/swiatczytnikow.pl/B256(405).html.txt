Pojawiła się metoda na dodanie podziału wyrazów w formatach EPUB i KF8. Wystarczy skorzystać z Calibre oraz wtyczki „Hyphenate This!”. Da to jeszcze bardziej naturalny wygląd książki na e-papierze. Kindle w przeciwieństwie do niektórych innych czytników nie umie samodzielnie dzielić wyrazów. Jednak opisywany u nas następca formatu MOBI, czyli KF8 (AZW3) to umożliwia, pod warunkiem odpowiedniego przygotowania pliku. „Zwykłe” MOBI wystarczy do tego formatu przekonwertować, co robimy także w Calibre. Z opisanej metody skorzystają także posiadacze innych czytników, które nie obsługują dzielenia, albo robią to źle w przypadku języka polskiego. Jak to działa? Chodzi o to, aby w miejscu, w którym wyrazy mogą być podzielone, wstawić tzw. łącznik opcjonalny (dywiz) - jeśli słowo na końcu wiersza będzie za długie, to czytnik je podzieli. Ściągamy wtyczkę Po pierwsze – musimy mieć wtyczkę do programu Calibre, o nazwie Hyphenate This!,  która ukazała się kilka tygodni temu. Z menu ustawień wybieramy „Pobierz wtyczki poszerzające możliwości calibre”.  Z listy wybieramy „Hyphenate This” i klikamy przycisk instalacji.  Wtyczka zainstaluje się w głównym menu z czterema funkcjami:  Hyphenate – dodanie podziału wyrazów dla zaznaczonej książki Remove soft-hyphens – usunięcie łączników opcjonalnych Settings – ustawienia About – informacje o wtyczce.  Ściągamy słownik Zanim skorzystamy po raz pierwszy z wtyczki, musi ona znać reguły podziału słów w języku polskim. Szukamy zatem w internecie pliku „hyph_pl_PL.dic”, który takie reguły zawiera. Znajdziemy go np.  w pakiecie słowników do Open Office, trzeba rozpakować ściągnięty plik oxt (to jest archiwum zip) i tam znajdziemy poszukiwany plik. bezpośrednio na chomikuj.pl  Plik jest udostępniony na licencji GNU GPL, tak więc wszystko jedno, skąd go weźmiemy. Wchodzimy w ustawienia wtyczki i dodajemy słownik przez przycisk „Add dictionary”.  Są tu też inne ustawienia, jak np. możliwość ustawienia minimalnej długości słowa, które będzie dzielone. Uruchamiamy wtyczkę Zaznaczamy książkę w formacie EPUB lub AZW3 (tak Calibre określa KF8) i klikamy „Hyphenate” z menu.  Musimy tylko potwierdzić który z formatów chcemy przerobić.  I tyle – książka zawiera już podziały wyrazów. W przypadku Kindle możemy ją wysłać na czytnik kabelkiem – niestety nie zadziała wysyłka mailowa, nawet jeśli zmienimy rozszerzenie pliku na .mobi. Efekty Dwa zrzuty z Kindle Keyboard:    I dwa z Kindle Paperwhite:   Trzeba powiedzieć, że książka nabiera znacznie bardziej „papierowego” wyglądu. :-) O czym jeszcze warto pamiętać 1. Dzielenie wyrazów ma sens tylko w książkach, których tekst został wyjustowany. W zasadzie brak dzielenia wyrazów uznaje się za przyczynę dla której czytelniejsze na czytnikach są teksty wyrównane do lewej. Podczas konwersji w Calibre warto więc przejść do zakładki „Wygląd i zachowanie” i zaznaczyć „Wyrównanie tekstu: wyjustowanie tekstu”.  2. W wątku poświęconym Hyphenate This! na Mobile Read stwierdzono, że wersja EPUB działa różnie na różnych urządzeniach i znaleziono kilka błędów:  czytniki Sony dzielą tekst, ale nie wyświetlają… samych łączników, na Kobo widzimy wszystko OK, psuje się tylko wyszukiwanie.  3. Jeśli konwertujemy książkę do formatu AZW3, warto zaktualizować najnowszą wersję Calibre, bo starsze miewały różne niedociągnięcia. 4. Jeśli dostajesz komunikat o błędzie, np. „Hyphenation failed”, sprawdź czy książka ma w zakładce Metadane ustawiony język polski! 5. Jeśli w Calibre, przy przesyłaniu pliku do urządzenia nie widać formatu AZW3, trzeba aktywować ten format w programie. Kolejno: Ustawienia - Wtyczki - Interfejs urządzenia - „Kindle 2/3/4/Touch…” - Dostosuj wtyczkę - zaznaczyć „azw3″. PS. Dziękuję bastardowi, który napisał w komentarzach o tej wtyczce! Czytaj dalej:  Co nowego w Calibre – obsługa DOCX, wirtualne biblioteki, edycja spisu treści i dopracowanie książek OpenDyslexic – font ułatwiający czytanie przy dysleksji epodreczniki.pl już działają – na razie tylko matematyka: EPUB, PDF i online Katalog firm zajmujących się konwersją e-booków + kilka porad Dwa pisma debiutują na czytnikach: Esensja oraz Res Publica Nowa Biblia Warszawsko- Praska na czytniki – pierwsze katolickie wydanie w EPUB/MOBI 