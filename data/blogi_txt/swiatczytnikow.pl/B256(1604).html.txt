Coraz mniej niezwykłe jest to, że autorzy rozdają swoje starsze powieści. Z bloga Roberta J. Szmidta pobrać możemy jego pierwszą powieść, „Toy Land”. Oczywiście w trzech formatach: PDF, EPUB oraz MOBI. Szmidt jest założycielem pisma Science Fiction Fantasy i Horror, autorem wielu opowiadań i kilku powieści, choćby popularnej „Apokalipsy Pana Jana„. Tłumaczył także na język polski szereg książek i gier. „Toy Land” została pierwotnie opublikowana w „Science Fiction” nr 11 /2002, a potem w 2008 przez Fabrykę Słów. Tym razem to nie robota dla Toy, tylko dla jej dobrego znajomego, Dantego, najemnika nad najemnikami. Właśnie go rozmrozili po dwustu latach odsiadki. Ma nowe komando, a w nim rzeźników z Księżyca, czyli Leo i Jar’a Ducksonów, znanych jako najbardziej mordercze bliźniaki Układu Słonecznego. Przed nimi Nowy Raj, który działa po staremu. Przed nami Krzysztof Krawczyk, który nie śpiewa lecz dowodzi, mordercza walka o władzę i wielkie pieniądze oraz Obcy, którzy naprawdę Cię zaskoczą. Podobnie jak żonglerka motywami i skojarzeniami z mniej lub bardziej odległych galaktyk. Witaj w Krainie Zabawek! Fragmenty recenzji na stronie autora. Wprawdzie papier można dostać w działach z wyprzedażami od 5 złotych, ale liczy się przede wszystkim gest. W Biblionetce książka ma ocenę 4,07 / 6. Gratuluję publikacji i mam nadzieję, że przyniesie ona swój skutek w postaci zainteresowania innymi publikacjami Autora. Szkoda tylko że żadnej nie kupimy jak dotąd w postaci e-booka… PS. Spośród dzisiejszych promocji warto się zainteresować:  „Zabiłem Piotra Jaroszewicza” Henryka Skwarczyńskiego (8,50 zł w Virtualo; MOBI + EPUB + PDF). Jak o pieniądzach myślą bogaci i dlaczego biedni robią błąd, myśląc inaczej Andrzeja Mańki (10,95 zł w Złotych Myślach; PDF) Urbi et Gorbi – Jak chrześcijanie wpłynęli na obalenie reżimu komunistycznego w Europie Wschodniej Joachima Jauera (11,25 zł w Publio; MOBI + EPUB)  Czytaj dalej:  The Science Fiction Megapack – mnóstwo czytania za dolara z Wildside Press Opowiadania nominowane do Nagrody Zajdla (w części) za darmo FantastykaPolska.pl – co nowego? Accelerando – nagradzana powieść SF na licencji CC „Czas fantastyki” za darmo na czytniki! Magazyn „Rebel Times” na czytniki – coś dla miłośników gier planszowych 