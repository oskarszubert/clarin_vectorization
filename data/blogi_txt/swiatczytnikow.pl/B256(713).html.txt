Pół roku temu pisałem, jak korzystać z Calibre, aby ściągać artykuły z polskich gazet i portali. Można w ten sposób pobrać archiwalne numery Wprost, Polityki, Newsweeka, a także codzienne wiadomości z Rzeczpospolitej i Gazety Prawnej. Program Calibre w każdy piątek ma nową wersję, o której nam przypomina zawsze w dolnym pasku. Nie warto aktualizować go co tydzień, bo poważniejsze zmiany są raz na parę miesięcy. Ale teraz może warto, bo lista serwisów, z których możemy ściągać zwiększyła się aż do 35. Lista polskich źródeł, jakie obecnie są w Calibre to:  Android.com.pl Bash.org.pl Blog eClicto CD-Action Dobreprogramy.pl Dziennik Internautów eKsiazki.org Esensja FilmWeb frazpc.pl Fronda.pl Gazeta Pomorska Gazeta Prawna Gram.pl Histmag Interia.pl -Fakty Interia.pl -Sport Kopalnia Wiedzy Korespondent.pl Lege Arts National Geographic PL Newsweek Polska Niebezpiecznik.pl Organizacja Monarchistów Polskich OSnews.pl PC Lab Polityka Rmf24.pl – Ekonomia Sport Kultura Rmf24.pl – Fakty Rmf24.pl – Opinie Rzeczpospolita OnLine Stanisław Michalkiewicz Świat Czytników WNP Wprost  Są tu i ogólnopolskie portale i niszowe blogi, Świat Czytników też jest. Polecam zawartość portalu Histmag.org – to naprawdę pasjonujące artykuły historyczne, wywiady i publicystyka. Tak spis treści prezentuje się na moim Kindle:  Chętnie też czytam Newsweeka, który publikowany jest w pełnej wersji z opóźnieniem paru tygodni – ale może to i dobrze. Wtedy artykuły na temat bieżącej polityki można pominąć, a skupić się na reportażach, artykułach o kulturze czy nauce. W końcu tygodniki mają nam pomóc zrozumieć świat, a nie tylko dodawać komentarz do codziennych newsów. Przypomnę, że Calibre ściąga newsy na podstawie tzw. recept, które są prostymi skryptami w języku Python. Działają tylko tam, gdzie właściciele opublikowali pełne treści artykułów, no i te artykuły mają jakiś spis (najlepiej kanał RSS). Dlatego tam, gdzie tych pełnych artykułów nie ma, to i Salomon z pustego nie naleje. Na eksiazkach znajdziemy też wątek, skąd można pobrać receptę na Duży Format, która niestety nie działa do końca poprawnie – czasami pobiera podwójnie artykuły. Ustawiłem sobie pobieranie tygodników na każdy poniedziałek, są wtedy ściągane i wysyłane automatycznie e-mailem, po czym wystarczy włączyć w Kindle połączenie WIFI i same lądują na czytniku. W ten sposób zawsze mam pod ręką coś do poczytania po polsku, artykuły takie są idealne na paruminutową przerwę czy nawet czekanie na przystanku. Czytaj dalej:  Co nowego w Calibre – obsługa DOCX, wirtualne biblioteki, edycja spisu treści i dopracowanie książek Cyfrowa prasa? Tylko formaty czytnikowe! „W blasku ognia” – zbiór polskich opowiadań z Uniwersum Metro 2033 do pobrania Jak podzielić wyrazy w e-bookach KF8 lub EPUB? Magazyn „W Punkt” w wersji na czytniki! Dwutygodnik FORUM również w MOBI/EPUB! 