W galerii zdjęć poświęconej uroczystościom 75 urodzin ks. prof. Michała Hellera jeden z naszych czytelników znalazł takie oto zdjęcia:    Nie mam pojęcia, czy Kindle Keyboard w oryginalnej okładce jest dla prof. Hellera codziennym narzędziem, czy też może dostał go właśnie na urodziny. Ale cieszy obecność czytnika w rękach jednego z najwybitniejszych współczesnych kosmologów. Zdjęcia publikowane za zgodą autora, którym jest jest Adam Walanus. Inny wybitny polski naukowiec, prof. Zygmunt Bauman (starszy od Hellera o 11 lat), w taki – prosty i naturalny sposób ocenił swoje doświadczenia z Kindle: Sam miałem Kindle’a przez pewien czas i wtedy te same książki, które przeczytałbym na papierze, sprowadzałem sobie, ot tak, z przestrzeni. Jak tylko zapragnąłem jakiejś książki, to od razu ją miałem. Kindle to jest więc jedynie ułatwienie techniczne, bo książka, która przyszła, była dokładnie tą sama książką, jaką bym czytał na papierze. I wyjaśnia, że jednak Kindle nie używa, bo… w e-bookach nie da się zaginać stron. Czyżby nie wiedział, że symbolem dodanej zakładki na Kindle jest właśnie zagięty róg? ;-)  (Dla przypomnienia, zakładkę dodajemy przez: Menu » Add Bookmark, na Keyboard jest jeszcze skrót ALT+B, a na Touch wystarczy dotknąć prawego górnego rogu). A przy okazji – nie wiem czy to zauważyliście, ale ludzie, którym pokazujemy nasze czytniki reagują na dwa sposoby. Albo akceptujący („muszę to sobie kiedyś kupić”), albo obronny („nic nie zastąpi zapachu papieru”). Jeśli ktoś czyta dużo i kocha książki, obok papieru elektronicznego, trudno przejść obojetnie. Czytaj dalej: Jeszcze wiele miesięcy budowania świadomości o tym, czym są czytniki Już w 1926 roku czekano na „elektryczną gazetę”… Oto, co czytałem w roku 2013 Trzy lata Świata Czytników – odpowiedzi na Wasze pytania Masz czytnik? Uważaj na Kazika! ;-) Papier ma wciąż przyszłość… :-) 