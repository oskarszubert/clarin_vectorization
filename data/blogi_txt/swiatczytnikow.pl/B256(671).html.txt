Już jest. Kindle 4 w wersji bez ekranu dotykowego można zamówić do Polski za jedyne $109 + przesyłka. Oznacza to, że jest to najtańszy czytnik w historii dostępny dla Polaków. Niestety, Jeff Bezos trochę nas zmanipulował. Ceny które podał na konferencji dotyczą Kindle with special offers – czyli z reklamami. W Polsce możemy zamówić tylko wersje BEZ reklam. Na razie możemy zamówić tylko najtańszą wersję Kindle 4 – bez ekranu dotykowego, za to z przyciskami na dole (i z boku). Zapłacimy:  $109 – Kindle 4 $20.98 – przesyłka Razem: $129.98. Taniej Kindle jak dotąd nie było! Nawet przy dzisiejszym wysokim kursie dolara to tylko 425 złotych.  Tak wyglądała strona podsumowania zamówienia:  Jak widać – jeśli ktoś zamówi dziś, czytnik dostanie już na początku przyszłego tygodnia. Jeśli zaś chodzi o Kindle Touch:  Kindle Touch WIFI będzie kosztował $139 Kindle Touch 3G będzie kosztował $189  Wysyłka zacznie się 21 listopada, niestety, na razie nie można ich zamówić do Polski. Obecne wersje Kindle 3 pozostają w ofercie po takiej samej cenie jak dotąd, zmieniła się tylko nazwa:  Kindle Keyboard (WIFI + 3G) – $189 Kindle Keyboard (WIFI) – $139  Na osobnej stronie zebrałem wszystkie ważne informacje na temat Kindle 4. Najważniejsze pytanie dotyczące Kindle 4 bez klawiatury i bez dotyku – jak wprowadzać tekst – wyjaśnia następujący obrazek ze strony Amazonu:  Jak widać – najtańsza wersja Kindle 4 będzie miała możliwość wybrania literek na ekranie przy pomocy klawiszy kursora. Druga rzecz, która wypadnie gorzej niż w obecnych Kindle 3 to mniejsza ilość pamięci – tylko 2GB zamiast 4GB. Jest też chyba mniejsza bateria, nie ma głośniczków. Jednak to co najważniejsze – czyli ekran Pearl i błyskawiczne działanie – pozostanie. Czytaj dalej:  „All-New” Kindle Paperwhite 3G wysyłany już do Polski. Warto dopłacać? „All-New” Kindle Paperwhite wysyłany do Polski od 15 października! Tablety Kindle Fire do $40 taniej i… fałszywy alarm (?) jeśli chodzi o Classica Paperwhite II wysyłany od dzisiaj do Polski – mój już leci! :-) „All-new” Kindle Paperwhite 3G również dostępny i wysyłany od 8 listopada Jest już *nowy* Kindle Paperwhite! Bez rewolucji? 