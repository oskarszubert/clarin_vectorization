Kindle Classic posiada jedynie szczątkową klawiaturę, ale jest tam parę skrótów, które ułatwią nam codzienne korzystanie z Kindle. Dwa skróty dotyczą funkcji znanych z poprzednich wersji Kindle:  Zrzut ekranowy – wciśnij i przytrzymaj KEYBOARD, po czym jednocześnie wciśnij MENU. Po pięciu sekundach ekran zamiga, a plik GIF ze zrzutem ekranowym zostanie zapisany w folderze „documents”. Odświeżenie ekranu – wciśnij i przytrzymaj KEYBOARD, po czym jednocześnie wciśnij BACK. Odświeżenie może być potrzebne, gdy poprzednie strony pozostawiły ślady e-atramentu (tzw. ghosting). Najbardziej się przydaje przy książkach z obrazkami, albo przy przeglądaniu internetu.  Jednak znacznie więcej dotyczy obsługi klawiatury ekranowej, z której korzystanie może stać się łatwiejsze.  Funkcje dotyczą poruszania się po klawiaturze oraz wpisywania znaków. Robimy to zwykle przy pomocy środkowego kontrolera, parę rzeczy da się jednak zrobić szybciej. Wszystkie skróty działają tylko wtedy, gdy aktywna jest klawiatura ekranowa.  Szybkie przełączanie między zakładkami – wciśnij klawisze NASTĘPNA/POPRZEDNIA STRONA. Zmiana wielkości litery – wpisując literę np. „a” wciśnij jednocześnie KEYBOARD, zostanie zapisana jako „A”. Szybki skok na klawiaturze – wciśnij i przytrzymaj KLAWIATURA i jednocześnie LEWO/PRAWO na kontrolerze: kursor skoczy o 7 liter w lewo lub prawo. Usunięcie znaku – przytrzymaj przycisk KLAWIATURA i jednocześnie wciśnij POPRZEDNIA STRONA na prawym boku Kindle. Spacja – przytrzymaj przycisk KLAWIATURA i jednocześnie wciśnij NASTĘPNA STRONA na prawym boku Kindle. Kursor w lewo – przytrzymaj przycisk KLAWIATURA i jednocześnie wciśnij POPRZEDNIA STRONA na lewym boku Kindle. Kursor w prawo – przytrzymaj przycisk KLAWIATURA i jednocześnie wciśnij NASTĘPNA STRONA na lewym boku Kindle.  Przyznacie, że jest to lekko skomplikowane, ale gdy już opanujemy te funkcje, będzie nam się łatwiej pisało na klawiaturze ekranowej Kindle Classic. Nawigacja po liście książek działa tak samo jak w Kindle Keyboard:  Jeśli książki mamy posortowane według tytułu lub autora, wywołujemy klawiaturę – wpisujemy tam jedną literę np „B” i po zatwierdzeniu, przejdziemy bezpośrednio do książek na literę B.  Tak samo jeśli chodzi o przejście do wybranej strony na liście książek. Wystarczy przy pomocy klawiatury wpisać jej numer i zatwierdzić – dla znaku „Enter” (↩) nie mamy skrótu, dlatego trzeba mozolnie donawigować do niego kursorem.  I na koniec funkcje specjalne:  Strona 411 – numer seryjny Kindle oraz sporo innych informacji: Na stronie ustawień przytrzymaj przycisk KLAWIATURA i jednocześnie wciśnij NASTĘPNA STRONA na prawym boku Kindle. Strona 711 – informacje o karcie WIFI: Na stronie ustawień przytrzymaj przycisk KLAWIATURA i jednocześnie wciśnij POPRZEDNIA STRONA na prawym boku Kindle. Kod kreskowy i numer seryjny urządzenia – przytrzymujemy KLAWIATURA i 2 razy naciskamy przycisk POPRZEDNIA STRONA na lewym boku Kindle. Niestety Amazon nie popisał się, bo w oryginalnej instrukcji obsługi żadnego z tych skrótów nie znajdziemy – i większość została odkryta przez samych użytkowników, którzy próbowali różnych kombinacji… :-) Artykuł przygotowałem na podstawie wątku Tips for the Kindle 4 NT (non-touch) z Mobile Read. Czytaj dalej:  „Tajne” polecenia w Kindle Paperwhite / Touch Mailem czy po kablu? Porównanie dwóch metod wrzucania książek na Kindle Amazon wreszcie udostępnia pełne archiwa gazet na koncie Kindle Przegląd wszystkich ustawień Kindle Paperwhite (oraz Touch) Jak wyczyścić informację o postępie w książce Kindle? Nowy wygląd konta Kindle – krok do przodu i dwa kroki w tył… 