Czwarte polskie pismo pojawiło się w Kindle Store. Tygodnik Powszechny dołączył do Polityki, Gazety Wyborczej i W drodze. Pisma przedstawiać nie trzeba – Tygodnik Powszechny istnieje od 1945 roku, przechodził różne koleje, był zamykany, otwierany, krytykowany z prawa i lewa, a jednak zawsze był ważnym głosem na scenie politycznej i społecznej. Szkoda że ostatnio słychać więcej było o problemach jego byłego szefa, ks. Adama Bonieckiego z zakonną cenzurą, niż o treści. Wydanie na Kindle kosztuje $3,99 na miesiąc, czyli nieco ponad 12 złotych. Można kupić tylko jeden numer za $1,99 – co jak widać się nie opłaca. Jak w przypadku każdego pisma w Kindle Store, pierwsze 14 dni (czyli prawdopodobnie 3 numery) są bezpłatne. Jest to cena taka sama jak dla Polityki. Pojedynczy numer w prenumeracie wychodzi 3 złote, co w porównaniu z ceną 6,90 zł na okładce jest bardzo dużą oszczędnością. Tak wygląda strona główna wydania na Kindle Touch. Aż 14 artykułów poświęcono wspomnieniom po Wisławie Szymborskiej, ale w 13 sekcjach łącznie jest aż 50 artykułów. Jest co czytać.  Można się przełączyć na widok tekstowy – podobny jak w starszych Kindle.  Pojedynczy artykuł wygląda tak samo w każdym czytniku.  Formatowanie jest poprawne, nie mam tutaj specjalnych uwag. Natomiast jedna rzecz, która przeszkadzała mi także przy Gazecie Wyborczej. Jest sobie w Tygodniku dział „W sieci”, gdzie znajdują się zapowiedzi „polemik, debat i odpowiedzi” na ich stronie internetowej. I niestety – w wydaniu Kindle ten dział zawiera to samo, co w papierze. Mianowicie mamy zapowiedzi i adres strony (nieklikalny). Ale przecież właśnie przez internet przed chwilą spłynął do nas nowy numer! Moim zdaniem, konieczne jest, aby te teksty „dodatkowe” z internetowej strony pisma trafiły też do wydania elektronicznego. Raz kupione pismo można przeczytać też na iPadzie, iPhone oraz urządzeniach z Androidem. Pełną listę urządzeń można zobaczyć na stronie Tygodnika w Kindle Store: Tygodnika Powszechnego nie czytałem na co dzień, raczej zaglądałem do niego przy konkretnych tematach. Teraz przez dwa tygodnie będzie okazja zapoznać się z nim bliżej. Bardzo się cieszę, że mamy kolejny polski tytuł w Kindle Store – niech debiut Tygodnika stanie się inspiracją dla kolejnych wydawców! Uzupełnienie:  otrzymałem od redakcji Tygodnika maila z wyjaśnienie dotyczącym mojej krytyki: otóż Amazon wymaga zupełnej zgodności wersji na Kindle z wydaniem papierowym, a co za tym idzie nie można na Kindle umieszczać dodatkowych materiałów oraz nawet linków do stron www. Szkoda. Czytaj dalej: Tygodnik „W Sieci” na czytniki – za 3,50 zł miesięcznie, a od listopada za 10 zł Rzeczpospolita ma wersję na Kindle! Prenumeraty cykliczne w Nexto – czy się przyjmą? Polska edycja Fantasy   Science Fiction wyłącznie w Kindle Store Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! 