Aktualizacja z 15 sierpnia 2012: parę nowych sposobów. Pliki w formacie MOBI można czytać nie tylko na czytniku Kindle, ale taże w aplikacjach dla różnych systemów. Istnieje kilka sposobów wgrania swoich e-booków do czytników i aplikacji Kindle, tutaj je po kolei wymienię. Dotyczy to oczywiście własnych plików (takich jak np. pozycje w MOBI kupione w Virtualo czy eBookpoint), książki z Kindle Store synchronizują się automatycznie. Czytniki Kindle  Podłączamy czytnik do komputera przy pomocy kabla USB i przegrywamy e-booki do katalogu „documents”. Obrazki (lub pliki w komiksowym formacie CBZ) trafiają do katalogu „pictures” – nie dotyczy modelu Touch, a MP3 do katalogu „music”. Korzystamy z programu Send To Kindle for PC, który wysyła pliki bezprzewodowo – wystarczy mieć włączone WIFI. Wysyłamy pliki mailem. Każdy czytnik ma przypisany adres nazwa@kindle.com.  W przypadku czytników z WIFI/3G pamiętajmy aby do adresu dodać @free.kindle.com – wtedy plik pójdzie po WIFI. Korzystamy z Calibre – można z niego wysyłać pliki po kablu, ale także mailem – po odpowiedniej konfiguracji.  Kindle for PC  Przegrywamy plik MOBI lub PRC do katalogu „Moje dokumenty\My Kindle Content” – potem po otwarciu Kindle for PC będą one widoczne na ekranie HOME. Dla Windows 7 tym katalogiem będzie coś w rodzaju „ c:\users\TwojaNazwaUżytkownika\Documents\My Kindle Content”. Jeśli nie mamy w systemie innego programu, to kliknięcie na plik MOBI powinno po prostu otworzyć go nam w Kindle for PC. Jeśli mamy – to zawsze możemy go powiązać. Przy okazji plik zostanie skopiowany do powyższego katalogu i potem będzie już dostępny przez HOME.  Kindle for iPad/iPhone  Korzystamy z programu Send To Kindle for PC. Wysyłamy pliki mailem. Od niedawna aplikacje Kindle dla systemu iOS mają swój własny adres mailowy nazwa@kindle.com. Wgrane pliki będą widoczne w zakładce „Personal documents” na ekranie głównym. Powyższe dwa sposoby mają tę zaletę, że wszystkie notatki i podkreślenia w tych plikach będą synchronizowane z Kindle fizycznymi. Jak wiadomo iOS nie daje bezpośredniego dostępu do systemu plików – jeśli korzystamy z programu który to umożliwia, np. iExplorer można wrzucić pliki ręcznie. Odpowideni katalog na iPadzie to „Apps/Kindle/documents/ebooks”, powstał nawet film pokazujący, jak to zrobić. Korzystamy z programu Send To Kindle.  Kindle for Android  Podłączamy telefon/tablet do komputera i przegrywamy do katalogu „Kindle”, który w przypadku telefonów znajduje się na karcie SD. Po włączeniu aplikacji „Kindle” będą one widoczne na głównym ekranie. Wysyłamy pliki mailem – adres aplikacji (nazwa@kindle.com) znajdziemy w ustawieniach, albo na naszym koncie w Amazonie. Korzystamy z programu Send To Kindle for PC. Kindle Cloud Reader Od pewnego czasu możemy czytać nasze książki kupione w Kindle Store w aplikacji webowej Amazonu: read.amazon.com. Niestety – z trudnych do zrozumienia przyczyn – nie mamy tam dostępu do naszych plików, nawet tych, które wysłaliśmy na e-mail Amazonu. Mam nadzieję, że to się zmieni w przyszłości. Kindle for Blackberry, Mac oraz Windows Phone Nie mam pojęcia i będę wdzięczny za wskazówki. :-) Przesyłanie artykułów Jeśli na Kindle chcemy przeczytać artykuły z Internetu, to jest też parę narzędzi, które to ułatwiają.  Send To Kindle for Chrome – oficjalna wtyczka Amazonu. Opisywana była w odrębnym artykule. Klip.me – Send to Kindle – ma wtyczki do Chrome i Safari oraz bookmarklet dla wszystkich przeglądarek. Instapaper, z którego osobiście korzystam najczęściej – ma bookmarklet dla wszystkich przeglądarek, o Instapaper było już kilka artykułów na Świecie Czytników.  Dzięki tym narzędziom można przesłać artykuły na czytnik albo na aplikacje dla iOS/Androida. Czytaj dalej:  Mailem czy po kablu? Porównanie dwóch metod wrzucania książek na Kindle [Prenumerata cykliczna w Nexto] – jak ustawić wysyłkę na Kindle? Oprogramowanie 5.3.5 dla Kindle Paperwhite – poprawki słownika Kindle, Calibre, formaty i jak uzyskać idealny plik Kindle jako czytnik… mangi! – Wydanie III I znów oczko wyżej – Kindle Paperwhite w wersji 5.3.6 