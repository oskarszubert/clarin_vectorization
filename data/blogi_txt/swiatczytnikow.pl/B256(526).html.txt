Przez najbliższy tydzień w Amazon.de można kupić nową wersję Kindle Paperwhite za 99 euro czyli o 30 euro taniej niż cena nominalna. Dobra okazja dla osób, które wybierają się w tym czasie do Niemiec lub mieszkają blisko granicy. Aktualizacja z 2 lutego – promocja skończyła się jednak dzień wcześniej. Promocja trwa do 3 lutego i obejmuje tylko wersję WIFI. Jedna osoba może zamówić maksymalnie dwie sztuki. Cała sytuacja jest podobna do wciąż trwającej promocji na Kindle Classic za 49 euro, o czym pisałem we wrześniu. Powtórzę więc tylko rzeczy najważniejsze: Czytnika NIE zamówimy z wysyłką do Polski – adresem odbioru muszą być Niemcy, Austria, albo Szwajcaria (jak wyszło w komentarzach). Czytnik można odebrać w punktach handlowych blisko granicy z Polską (sklepy, paczkomaty) – wybieramy je podczas zamówienia. Technologicznie jest to wersja międzynarodowa – ta sama, którą dostajemy przy zamówieniu z Amazon.com. Przy pierwszym uruchomieniu można ustawić np. język angielski. 99 euro to końcowa cena (z wliczonym VAT), żadnych dodatkowych opłat, przesyłka w Niemczech jest bezpłatna. Wciąż nie jest wyjaśniony temat gwarancji – czytnik bez problemu zarejestrujemy na amazon.com, ale w przypadku zgłoszenia może się okazać, że nowy czytnik wysyłany jest tylko na terenie Niemiec.  Podsumowując – Kindle Paperwhite za 99 euro to niezła okazja, bo w stosunku do bezpośredniego zamówienia z amazon.com oszczędzamy prawie 200 zł. Może to być warte podjęcia pewnego ryzyka związanego z gwarancją. Czytaj dalej:  Kindle Classic w Niemczech za 49 euro Paperwhite II wysyłany od dzisiaj do Polski – mój już leci! :-) „All-New” Kindle Paperwhite wysyłany do Polski od 15 października! Pierwsze filmy z Kindle Paperwhite II „All-new” Kindle Paperwhite 3G również dostępny i wysyłany od 8 listopada Kindle Paperwhite II już w Stanach, oto pierwsze recenzje 