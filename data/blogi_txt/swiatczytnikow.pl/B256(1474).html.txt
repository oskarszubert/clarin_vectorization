Magazyn Literacki KSIĄŻKI co miesiąc publikuje listę bestsellerów. Sprawdzamy, które książki są już w wersji elektronicznej. A takiego  wyniku jak w listopadzie dotąd nie było. Prezentuję listę z numeru 206 (listopad 2013), do ściągnięcia m.in. z Virtualo. W tym miesiącu już 26 tytułów z listy TOP30 kupimy jako e-booki. To aż 87 procent!     Miejsce Tytuł i autor   E-book?   Uwagi    1. Ostatnie rozdanie – Wiesław Myśliwski Tak Tylko Woblink   2. W otchłani mroku – Marek  Krajewski Tak Tylko Woblink   3. Zbrodnia w efekcie – Joanna Chmielewska Nie Są inne e-booki tej autorki   4. Inferno – Dan Brown Tak    5. Zmień swoje życie z Ewą Chodakowską. – Ewa Chodakowska, Lefteris Kavoukis Nie    6. Doktor Sen – Stephen King Tak    7. Zgoda na szczęście – Anna Ficner-Ogonowska Tak Tylko Woblink   8. Kilka sekund od śmierci – Harlan Coben Tak 9. Obłęd ’44 – Piotr Zychowicz Tak    10. Dowód – Eben Alexander Tak Tylko Woblink, z DRM   11. Ojciec Tadeusz Rydzyk. Imperator – Piotr Głuchowski, Jacek Hołub Tak    12. Włoskie buty – Henning Mankell Tak    13. Pięćdziesiąt twarzy Greya – E. L. James Tak    14. Alibi na szczęście – Anna Ficner-Ogonowska Tak Tylko Woblink   15. To, co zostało – Jodi  Picoult Tak    16. Po kres czasu – Danielle Steel Tak Tylko Woblink   17. Bezcenny – Zygmunt Miłoszewski Tak    18. Nowe oblicze Greya – E.L. James Tak    19. Trochę większy poniedziałek – Katarzyna Grochola Nie 20. Diana. Moja historia – Andrew Morton Tak    21. Kurs szczęścia – Beata Pawlikowska Tak    22. Samozwaniec. Tom IV – Jacek Komuda Tak    23. Ciemniejsza strona Greya – E.L. James Tak    24. Krok do szczęścia –  Anna Ficner-Ogonowska Tak Tylko Woblink   25. Wanna z kolumnadą – Filip Springer Tak    26. Miasto szkła. Dary Anioła – Cassandra Clare Tak    27. W imię miłości – Katarzyna Michalak Tak    28. Obywatel i Małgorzata – Małgorzata Potocka, Krystyna Pytlakowska Tak    29. Wołyń we krwi 1943 – Joanna Wieliczka-Szarkowa Nie    30. Dieta bez pszenicy – William Davis Tak     Linki prowadzą do porównywarki Świata Czytników. I oto wnioski:  26 z 30 bestsellerów posiada wersje e-bookowe. Takiego wyniku jeszcze nie było. E-booków nie lubią panie czy też raczej ich wydawcy: Chmielewska, Chodakowska, Grochola, a także dr Wieliczka-Szarkowa, autorka wydanej przez mało znane wydawnictwo AA monografii ludobójstwa na Wołyniu. W siedmiu przypadkach są wyłączności – rządzi tam Woblink.  Co warto wiedzieć o rankingu:  „Magazyn Literacki KSIĄŻKI” to miesięcznik poświęcony rynkowi wydawniczemu i księgarskiemu, skierowany do wszystkich miłośników książek, księgarzy, bibliotekarzy, wydawców i dystrybutorów. Magazyn można pobrać bezpłatnie w formacie PDF z kilku księgarni, m.in. Virtualo, Publio, Koobe, albo poczytać online w serwisie ISSUU. W piśmie poza rankingiem znajdziecie (często ironiczny) komentarz do poszczególnych pozycji autorstwa Krzysztofa Masłonia. Zestawienie powstaje na podstawie wyników sprzedaży w ponad 300 księgarniach całego kraju, w tym w sieciach: Empik, Matras, regionalnych Domach Książki. Pod uwagę brane są wyniki sprzedaży z 30 dni. Ranking z numeru listopadowego odzwierciedla sprzedaż w październiku, dlatego jest trochę opóźniony w stosunku do tego, co widzimy dzisiaj w księgarniach. Zgody na publikację rankingu udzieliła mi Pani Ewa Tenderenda-Ożóg z Biblioteki Analiz, za co serdecznie dziękuję.  Czytaj dalej: Ranking „Magazynu Literackiego KSIĄŻKI” #205 – październik 2013 Ranking „Magazynu Literackiego KSIĄŻKI” #204 – wrzesień 2013 Ranking „Magazynu Literackiego KSIĄŻKI” #200 – maj 2013 Ranking „Magazynu Literackiego KSIĄŻKI” #207 – grudzień 2013 Ranking „Magazynu Literackiego KSIĄŻKI” #209 – luty 2014 Ranking „Magazynu Literackiego KSIĄŻKI” #198 – marzec 2013 