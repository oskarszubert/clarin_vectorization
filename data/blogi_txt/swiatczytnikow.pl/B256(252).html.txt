Gdy kupimy Kindle i chcemy kupować książki z Amazon, ceny potrafią nas zaskoczyć. Oto częsty przykład: świetna książka Rework, poświęcona prowadzeniu innowacyjnej firmy.  Za wersję papierową w twardej okładce zapłacimy $11.18, za wersję Kindle $13.79. Gdzie sens, gdzie logika? Ano, to specjalna cena dla nas, obywatelii UE. Ceny jakie płacą mieszkańcy Unii Europejskiej wyliczane są według następującego wzoru: Cena UE = (Cena USA + $2) + 15% Dwa dolary to koszty przesyłki książki na naszego Kindle, nawet jeśli tę książkę ściągniemy na Kindle for PC… Internet jest jak na razie darmowy, ale dopłacamy do niego w cenach książek. 15% to podatek VAT – prawdopodobnie Luksemburga, bo tam Amazon ma zarejestrowaną swoją europejską działalność. I w ten sposób, książki, które kosztują w Stanach $9.99, po podstawieniu do powyższego wzoru kosztują już $13.79. Od razu zauważymy, że w Stanach e-book się wciąż opłaca. U nas już znacznie mniej, bo typowa książka będzie droższa o około 10 złotych od tego co płacą Amerykanie. Nie rozumiem trochę jak to jest z tym VAT-em. Bo kupowałem e-booki np. w O’Reilly czy Rosenfeld Media – i nikt mi VAT nie chciał doliczać. Może to jednak dlatego, że oddział Amazonu sprzedający do Polski ma siedzibę w Unii. Wnioski? Za dużo zrobić nie możemy. Aby uniknąć VAT trzeba by mieć amerykańską wersję Kindle zarejestrowaną w Stanach (to da się to ustawić w opcjach na stronie), wysłaną na amerykański adres. Ale co wtedy z działaniem 3G poza Stanami? Ja osobiście nie chcę kombinować. Zanim jednak zaczniemy sarkać, trzeba pomyśleć o tym, że my tej książki papierowej za cenę ze Stanów mieć nie będziemy, bo dochodzi koszt wysyłki papieru – wyższy niż te dwa dolary i VAT.  Jak poniżej podsumował rafau: mamy 13,79$ za wersję elektroniczną (dostępną po kilku minutach) i od 19,16$ do 41,66$ za wersję papierową (dostępną najwcześniej po 2 dniach) Zresztą sama cena nie będzie często jedynym kryterium wyboru. Czytaj dalej:  Ceny e-booków w Amazonie, czyli jak to zamiast Luksemburga, znaleźliśmy się w Polsce Wydawnictwo SQN w Kindle Store Kindle Matchbook czyli Amazon dokłada e-booka do książki papierowej Dlaczego e-wydania bywają „piątym kołem u wozu” dla wielu redakcji? Tygodnik „W Sieci” na czytniki – za 3,50 zł miesięcznie, a od listopada za 10 zł Polska edycja Fantasy   Science Fiction wyłącznie w Kindle Store 