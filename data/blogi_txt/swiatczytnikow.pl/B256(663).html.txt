Gdy podłączymy naszego Kindle do komputera, wtedy w katalogu „documents” zobaczymy m.in. plik „My Clippings.txt”. Jego zawartość jest mniej więcej taka:  Plik ten zbiera wszystkie nasze podkreślenia, zakładki i komentarze, które zrobiliśmy na czytniku. Najpierw tytuł książki, potem lokalizacja, data, no i treść. Właściwie to Kindle przechowuje te rzeczy gdzie indziej: w pliku „.mbp” o nazwie takiej jak każda z książek, dodatkowo zaś w przypadku książek kupionych w Kindle Store – na serwerze Amazona (co umożliwia synchronizację).  Dlatego My Clippings to po prostu dodatkowa kopia tych informacji, tak abyśmy mogli z nich korzystać. Możemy więc z My Clippings robić co chcemy – także go usunąć, nasze notatki pozostaną nienaruszone. Plik przydać się może przede wszystkim do przeglądania tego, co nas podczas lektury na Kindle zainteresowało, czyli podkreślonych fragmentów książek i notatek. Ale do czego można jeszcze wykorzystać My Clippings:  My Clippings jest najprostszym sposobem na skopiowanie jakiegoś fragmentu książki, aby go użyć później. Wystarczy podkreślić pożądany fragment, a potem otworzyć plik na komputerze. Jeśli czytamy artykuł (np. w Polityce, albo Newsweeku z Calibre), możemy wybrać Menu » Clip this article. Cała treść artykułu zostanie skopiowana do My Clippings, choć wyłącznie w formie tekstowej. Można dalej obrabiać zawartość tego pliku. Powstało na przykład makro do Worda, które robi nam z tego pliku bardzo ładną tabelkę.   O czym jeszcze warto wiedzieć:  Niestety My Clippings jest uzupełniane tylko wtedy, gdy oznaczamy tekst na czytniku, nie działa w przypadku Kindle for PC. Jak wspomniałem wyżej, My Clippings to po prostu dodatkowa kopia naszych notatek i podkreśleń. Cokolwiek podkreślimy, od razu tam trafi. Ale jeśli podkreślenie lub notatkę usuniemy – z książki zniknie, ale w pliku pozostanie. To jest na pierwszy rzut oka mało intuicyjne, ale przydatne, jeśli chcemy skopiować np. parę stron z książki, ale potem usuwamy podkreślenie, bo nie jest nam ono przy lekturze potrzebne.    Czytaj dalej:  Mailem czy po kablu? Porównanie dwóch metod wrzucania książek na Kindle Jak wyczyścić informację o postępie w książce Kindle? Automatyczna aktualizacja książek z Kindle Store – włączać czy nie? Czytnik w samolocie – wreszcie będzie można czytać przez cały lot! Przegląd wszystkich ustawień Kindle Paperwhite (oraz Touch) [Prenumerata cykliczna w Nexto] – jak ustawić wysyłkę na Kindle? 