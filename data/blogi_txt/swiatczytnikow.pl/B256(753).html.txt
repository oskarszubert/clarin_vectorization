Jakiś czas temu napisał do mnie Sebastian Lee, współautor książki dla dzieci, Health   Unsafety, która niedawno pojawiła się w Kindle Store. Książka ma polską wersję, pt. „Zdrowie w opałach” (link do MOBI), którą można pobrać za darmo. Tak pan Sebastian opisuje na Wykopie swoją przygodę z pisaniem: Zaczęło się od tego, że razem z kolegą postanowiliśmy wydać naszą książkę na Amazonie. Książkę dla dzieci, napisaną od podstaw po angielsku, z dość dużą ilością ilustracji. W dodatku zawierającą elementy tzw. gamebooka (czasami sam wybierasz co się dalej stanie). Zajęło to jakieś pół roku, ale w końcu się udało :-) Sam proces tworzenia książki, rysowania, formatowania pod Kindle’a to całkiem chyba ciekawa, ale osobna historia. Wydaje mi się, że jesteśmy pierwszymi Polakami, którzy wydali książkę na Amazonie nie tłumacząc wcześniej powstałej polskiej wersji lecz pisząc od razu po angielsku. Podobnie, całkiem możliwe, że na Amazonie nie ma drugiej takiej książeczki, która łączyłaby to, że jest dla małych dzieci i jest gamebookiem. O czym jest książka? O małym chłopcu, którego odwiedza nietypowa żaba, która prosi go o pomoc. Udają się więc razem w podróż, a pierwszą decyzją w fabule jest to, czy spyta rodziców czy pójdzie bez pytania. :-) Jak wspomniałem, książka w wersji polskiej jest darmowa – w wersji angielskiej też jest darmowa – ale tylko dzisiaj. Zachęcam do pobierania i przetestowania na najbliższym dziecku. :-) PS. Mam też coś dla dorosłych – dzisiejszy Kindle Daily Deal to The Manhattan Project – czyli historia amerykańskiej bomby atomowej. Czytaj dalej:  Opowiadania nominowane do Nagrody Zajdla (w części) za darmo Historia polskiej muzyki w kolejnych tomach za darmo i na czytniki Jakub Ćwiek – darmowe opowiadanie sposobem na nagrodę Zajdla? „Czas fantastyki” za darmo na czytniki! Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Magazyn „W Punkt” w wersji na czytniki! 