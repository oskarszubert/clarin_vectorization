Robert wyjaśniał wcześniej co to jest e-papier i zrobił to dobrze, więc nie ma sensu się powtarzać. Ten artykuł ma wyjaśnić różnicę pomiędzy ekranami używanymi w e-czytnikach oraz dlaczego korzystanie ze słowa e-ink wymiennie z e-papier to błąd. Nie uciekajcie – nie jest to artykuł o samej technologii jako takiej, tylko o różnicy z punktu widzenia zwykłego użytkownika. Na forach i blogach można znaleźć bardzo wiele porównań, jednak tutaj jest to uproszczone do granic możliwości, aby ułatwić zrozumienie tematu dla celów praktycznych. Bardzo ważne! Firma E-INK wypuściła dwa ekrany: Pearl (ten, który jest w Kindle) oraz Vizplex. W tekście korzystam z tych nazw bez przedrostka „e-ink”. E-papier a e-ink E-papier lub też elektroniczny papier to cały szereg technologii wyświetlania, które odbijają światło zamiast je wydzielać. Firma E-INK to po prostu jeden z największych producentów tego typu ekranów. Robert wyjaśnił jak ogólnie działają takie ekrany. O samej technologii i jej historii można również poczytać na anglojęzycznej wikipedii. Jednak dla zwykłego użytkownika istotny jest sam efekt wizualny. Porównanie  Podchwytliwe pytanie do posiadaczy Kindle – uważacie, że ten ekran jest gorszy od Kindle’owego? Ja nie. I w tym leży problem z porównaniem – zdjęcia nie oddają prawdy (to już wina LCD :)). Oba ekrany na powyższym zdjęciu to ekrany Vizplex, które mają trochę gorszy kontrast od Pearla. A bezpośrednia konfrontacja Pearl z Vizplex wygląda tak:  Nie widzę wielkiej różnicy w ekranie, przynajmniej na zdjęciu. Jedynie Kindle ma, moim zdaniem, ładniejszą czcionkę i marginesy, które poprawiają estetykę. Dopiero zestawienie Pearl i Sipix (przyp. rd: znanego z niesławnego empikowego OYO) pokazuje, że ekran ekranowi nierówny. Tło w ekranie Sipix jest wyraźnie ciemniejsze i tym samym kontrast jest mniejszy.  Więc na co się zdecydować? Jak już pisałem zdjęcia nie oddają do końca prawdy. Jeśli nigdy nie widziałeś na żywo Pearla i kupisz Vizplexa to raczej nie będziesz żałował. Więc wybór między nimi powinien raczej uwzględniać cenę i możliwości czytnika.  Jak zaczniesz zastanawiać się czym się różnią konkretne ekrany to w końcu nic nie kupisz. Dlatego mam prostą radę – unikaj Sipixa (chociaż jest lepszy od LCD), a swój wybór oprzyj na porównaniu cen i możliwości. Jak dotąd najlepszy stosunek jakość/cena ma Kindle Classic, który posiada ekran E-Ink Pearl. Podobnie zresztą jak wszystkie współczesne modele Kindle. Vizplexa używał Kindle 2 oraz Kindle DX1 (biały).  Mam nadzieję, że teraz łatwiej będzie Ci podjąć decyzję o zakupie czytnika. Ps. Oczywiście na e-papierze nowatorskie technologie wyświetlania się nie kończą. Jest ich jeszcze kilka – m.in. PixelQi, który również niedługo opiszę. Jednak żadna inna technologia nie jest dostępna na tak szeroką skalę i w tak relatywnie przystępnej cenie jak e-papier. (Zdjęcia dzięki uprzejmości airsa oraz Nathana z blog.the-ebook-reader.com) Czytaj dalej:  Nowy Paperwhite jako jedyny ma następcę ekranu Pearl – czyli E-Ink Carta Czytniki z oświetleniem – jak różni się kontrast ekranu? Kindle Paperwhite II już w Stanach, oto pierwsze recenzje „All- New” Kindle Paperwhite już jest! Oto pierwsze uruchomienie i moje wrażenia Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Jest już *nowy* Kindle Paperwhite! Bez rewolucji? 