Prowadząc tego bloga, od dawna stoję na stanowisku, że Kindle najlepiej zamawiać bezpośrednio z Amazonu, omijając pośredników. Jest to jedyna droga formalna, gdyż – powtórzę to raz jeszcze – w Polsce nie ma autoryzowanych sprzedawców czytników Kindle. Kto nie wierzy, niech spyta w Amazonie. Jak już musimy kupować przez pośrednika, to niech to będzie np. sieć handlowa, a nie jakieś małe firemki czy wręcz osoby fizyczne, o których niewiele można powiedzieć. Będzie wprawdzie niepewność związana z gwarancją czy źródłem pochodzenia czytnika, ale przynajmniej urządzenie dostaniemy. Przykra sytuacja spotkała kilkadziesiąt osób, które w ubiegłym roku zamówiły Kindle na Allegro u użytkownika Blackeyed85. Lektura komentarzy mówi sama za siebie. Brak czytnika, brak pieniędzy, brak kontaktu, teraz pozostaje tylko policja. Konto użytkownika oczywiście zostało zawieszone, a jeden z komentujących szacuje sumę wyłudzeń na ponad 40 tysięcy złotych. Co istotne – jak ktoś wspomniał, ten sprzedawca wcześniej czytniki wysyłał, czego dowodem pozytywne komentarze – dopiero na jesieni pojawiły się opóźnienia, początkowo i zwroty pieniędzy – potem wszystko się skończyło. Może być tak, że niekoniecznie sam sprzedawca jest oszustem, ale padł np. ofiarą oszustwa ze swoich pośredników. Nie zmienia to faktu, że kupujących czekają formalności na policji, nerwy i oczekiwanie na zwrot pieniędzy – przypadek powinien objąć Program Ochrony Kupujących na Allegro, chociaż nie miałem nigdy okazji sprawdzić, jak to działa w praktyce… Jeśli artykuł czytają uczestnicy tej feralnej aukcji, będę wdzięczny za komentarz z informacją, jak się to dla nich skończyło. Czytaj dalej:  „All- new” Kindle Paperwhite 3G również dostępny i wysyłany od 8 listopada [nieaktualne] Kindle Keyboard 3G wrócił do sprzedaży! „All-New” Kindle Paperwhite wysyłany do Polski od 15 października! Czytniki z oświetleniem – jak różni się kontrast ekranu? Nie śpię, bo czekam na Kindle #3 – nie śpij, bo kurier zadzwoni Mój pierwszy rok z Kindle Paperwhite – co się zmieniło w moim czytaniu? 