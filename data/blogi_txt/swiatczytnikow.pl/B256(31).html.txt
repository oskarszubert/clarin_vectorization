Nie myślałem, że będę miał jeszcze jakieś nowości na temat wycofanego ze sprzedaży modelu Kindle Touch. Ale wciąż ukazują się nowe wersje oprogramowania.  Przypomnijmy, że w styczniu 2013 model Touch dostał aktualizację 5.3.2 czyniącą z niego niemal Paperwhite – oczywiście bez święcącego ekranu. :-) Potem była drobna aktualizacja 5.3.2.1, a teraz kolejna. Celem wersji 5.3.7 jest znów nadgonienie funkcji Paperwhite z ostatnich miesięcy:  Podgląd pełnej definicji ze słownika w oknie – była to zmiana wprowadzona w Paperwhite w maju i bardzo Wam się spodobała. Możliwość wyszukiwania słowa (w książce, na czytniku, albo w sklepie) przez jego przytrzymanie i wybranie „More – Search”. Poprawa procesu kupna e-booka z Kindle Store w momencie gdy czytamy przykładowy fragment.  Aktualizacja będzie przesłana bezprzewodowo – możemy ją jednak zainstalować ręcznie. Wersję 5.3.7 pobieramy ze strony Kindle Software Updates. Należy sprawdzić jaką mamy wersję przez Menu » Settings » Menu » Device Info. Jeśli mamy:  Wersję 5.1.x – musimy najpierw pobrać wersję 5.3.2.1. Kindle Touch po aktualizacji dokonuje ponownego przeindeksowania całej treści. Podczas tego procesu urządzenie zużywa baterię, dlatego lepiej podłączyć je do prądu. Wersję niższą niż 5.1 – najpierw wersję 5.1.0, potem 5.3.2.1 – i dopiero potem 5.3.7.  Po szczegółową instrukcję instalacji odsyłam do artykułu na temat wersji 5.3.2. Autor zdjęcia: Adam Simmons, CC BY-NC-ND 2.0. To swoją drogą wygląd czytnika przed rewolucyjną wersją 5.3.2. Czytaj dalej:  Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika Pierwsza wersja Kindle Paperwhite już niedostępna, ale ma poprawkę 5.3.8.1 Oprogramowanie 5.3.4 dla Kindle Paperwhite – drobne poprawki Oprogramowanie „starego” Paperwhite 5.3.9 – poprawa stabilności w PDF „Stary” Kindle Paperwhite dogania „nowego” – oprogramowanie 5.4.4 i mnóstwo zmian 