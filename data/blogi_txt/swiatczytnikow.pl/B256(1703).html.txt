Przez tzw. świat kultury oraz wydawców przechodzi fala narzekań w związku z planowanymi przez rząd podwyżkami podatku VAT. Między innymi książki stracą zerową stawkę podatku, po zmianach będzie wynosiła 5%. Kupujący e-booki czy audiobooki od zawsze płacili 22%. Jeśli popatrzymy sobie na Nexto, albo inny polski sklep z e-książkami czy e-prasą, dziwić nas może, że ceny nie są zbyt atrakcyjne w stosunku do papieru. Jeśli jednak książka papierowa kosztuje 20zł, a wersja elektroniczna 10zł, to my zapłacimy połowę, ale 2 złote trafią dodatkowo do skarbu Państwa. Faktyczna obniżka wynosi wtedy więc 60%. Jak wynika z artykułu w Gazecie Prawnej, stawka 5% dotyczyć też będzie audiobooków, ale tylko tych, które są dostarczane na nośniku fizycznym. Czyli jeśli kupię książkę w formacie MP3 na krążku CD (który to CD użyję tylko raz, do zgrania na komputer i odtwarzacz), płacę niższy niż gdybym ją ściągnął. Dokładnie tak samo będzie z e-bookami. Na CD – 5%, z Internetu – 23% (a pewnie i 25%, bo rząd nie poprzestanie na jednej podwyżce). Albo zapłacimy więcej, albo nasze domy i śmietniki będą pełne niepotrzebnych nośników. Słusznie zauważa autorka komentarza na blogu Nowy Świat: Czasem mi się wydaje, że u nas wszystko jest rozumiane na opak. Zawsze  sądziłam, że to co z Internetu ma być tańsze, bo nie przyobleczone w  „fizyczne opakowanie” Niestety VAT płacą też Polacy (a ściślej rezydenci UE) kupujący książki w Kindle Store i m.in. dzięki temu są one mniej atrakcyjne cenowo niż dla Amerykanów. Czytaj dalej:  VAT na e-booki trafia do Trybunału Konstytucyjnego Francja obniża VAT na e-booki, ale… tylko bez DRM! Prztyczek w nos Amazonu? Ebookpoint wprowadza zakup e-booka na prezent Ceny e-booków w Amazonie, czyli jak to zamiast Luksemburga, znaleźliśmy się w Polsce Projekt ustawy o cenie stałej na książki – niby nas nie dotyczy, ale i tak możemy się obawiać Dwutygodnik FORUM również w MOBI/EPUB! 