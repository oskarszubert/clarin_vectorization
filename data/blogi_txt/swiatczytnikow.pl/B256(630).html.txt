Jak wspominałem dziś wcześniej, nowa książka Marcina Mellera, Między wariatami, ukazała się dzisiaj w formie elektronicznej. Nie byłoby w tym nic dziwnego, gdyby nie sposób promocji. Mianowicie autor postanowił wystąpić w filmie, w którym… ilustruje swój prześmiewczy felieton sprzed tygodnia na temat bezużyteczności czytników.  Widzimy więc Marcina Mellera wąchającego książkę, przesypującego w niej piasek, w końcu wchodzącego na stertę książek, żeby wymienić żarówkę. A na końcu… okazuje się, że i tak czyta na czytniku. No, autoironii to nie można mu odmówić. :-) Przy okazji w dziale Kultura portalu gazeta.pl pojawił się artykuł Bo to jest bracie wojna, który próbuje to wszystko dogłębnie analizować. Wojna? Myślałem że my tutaj książki czytamy… Nie wiem jak Was, ale mnie już trochę ta „afera” zmęczyła. Tym bardziej, że ktoś mnie nawet zaczął podejrzewać, że wszystko było zaplanowane od początku. ;-) Nie, nie było, a przynajmniej ja nie miałem w tym udziału. Inna sprawa, ze gdy w ubiegłym tygodniu dowiedziałem się o nowej książce pana Mellera, nie miałem wątpliwości, że coś jeszcze wymyśli i wykorzysta to promocyjnie…  Tylko, czy naprawdę od takiego szumu wzrośnie sprzedaż? Czytaj dalej:  Papierowe sentymenty Marcina Mellera DRM zmieniający treść e-booków? No nie… „Szach mat, zwolennicy gazet” Kundelki gryzą, czytelnicy czytają dalej – odpowiadam na kolejny felieton Marcina Mellera Okładka z magnesem do Paperwhite czyli „zrób to sam” Czytelnictwo e-booków w Polsce, czyli błąd statystyczny 