Doskonałemu serwisowi Instapaper poświęcony był już osobny artykuł. Ale nie wspominałem o jego wszystkich funkcjach. Dzisiaj opiszę tylko jedną funkcję, za to bardzo przydatną. Na Facebookowym profilu Świata Czytników padło pytanie, czy można na Kindle wysyłać subskrypcje mailowe. Standardowy adres naszego czytnika (@free.kindle.com) tutaj nie ma zastosowania, bo on odbiera tylko załączniki. Jednak tutaj z pomocą przychodzi właśnie Instapaper. Po zalogowaniu na konto wchodzimy do zakładki Extras i tam widzimy specjalny adres e-mail naszego konta Instapaper.  Wszystko co wyślemy na ten adres trafi do Instapaper – a dalej możemy to sobie wysłać na Kindle, czy to automatycznie, czy ręcznie – tak jak opisywałem w artykule „Zrób sobie gazetkę na czytnik”. Można z tego korzystać na dwa sposoby.  Długie maile, czy newslettery przekazujemy na adres Instapaper. W ten sposób ich treść stanie się częścią „gazetki” wygenerowanej przez serwis. Na adres ten wysyłamy tylko link do strony – jest ona przerabiana i zamieszczona w Instapaper – tak samo jakbyśmy dodali ją z przeglądarki.  W mailu możemy umieścić tylko jeden adres – pozostałe zostaną zignorowane.  Możliwość wysłania samego linka jest przydatna w aplikacjach mobilnych – sporo aplikacji na iOS czy Androida ma możliwość wysłania tekstu bezpośrednio do Instapaper, ale niektóre mają tylko standardowe opcje wysłania mailem – i wtedy ta funkcjonalność się przyda. Teoretycznie możliwe jest też, abyśmy ten adres z Instapaper zapisali bezpośrednio na różne subskrypcje. Tutaj jednak zalecałbym daleko posuniętą ostrożność. Pamiętajmy, że wszystko co pójdzie na ten adres, trafi też do Instapaper i czytnika. A nie chcielibyśmy nagle mieć na naszym Kindle reklam do pomijania. Dlatego adres konta Instapaper powinniśmy chronić i nie podawać go nigdzie na zewnątrz. Lepszym sposobem będzie ustawienie filtru w naszym programie pocztowym, który konkretne wiadomości przekieruje na adres Instapaper. Taki filtr możemy zawsze wyłączyć czy zmienić, a nasze konto pozostaje bezpieczne. Czytaj dalej:  Instapaper ma nowy wygląd – i trochę nie rozumiem po co…. [Prenumerata cykliczna w Nexto] – jak ustawić wysyłkę na Kindle? Jaki czytnik będzie najlepszy do przeglądania internetu? Amazon wreszcie udostępnia pełne archiwa gazet na koncie Kindle Mailem czy po kablu? Porównanie dwóch metod wrzucania książek na Kindle Kupujemy czytnik Kindle babci lub dziadkowi 