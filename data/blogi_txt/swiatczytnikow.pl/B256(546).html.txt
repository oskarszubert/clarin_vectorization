Bardzo ciekawą informacją podzielił się jeden z naszych czytelników na Facebooku. Lista Amazon Best Sellers: best European Newspapers zawiera najlepiej sprzedające się europejskie dzienniki z amerykańskiego Kindle Store. Jak się okazuje, Kindlowe wydanie Gazety Wyborczej jest na pierwszym miejscu! Wyborcza wyprzedziła takie tytuły jak brytyjskie The Times, Guardian, The Telegraph albo francuskie Le Monde. Co ciekawe, Amazon nie zauważył na razie obecności Polski, bo w drzewku po lewej stronie naszego kraju nie ma… Oczywiście nie oznacza to, że więcej osób na świecie kupuje Wyborczą niż The Times – bo większość kupujących gazety brytyjskie po prostu zarejestrowała się na amazon.co.uk. W brytyjskim Amazonie GW zajmuje 12 miejsce. Kindlowa Wyborcza ma średnie oceny: trójka w skali pięciostopniowej. Ludzie krytykują – i słusznie – brak wszystkich dodatków (poniedziałkowy Sport, sobotnie Wysokie obcasy) i ograniczenie części lokalnej do Warszawy. Ale wydanie i tak cieszy się popularnością, a to co jest (w tym Duży Format i Magazyn Świąteczny) przygotowane zostało bardzo dobrze. Wygląda więc na to, że swoje zrobiła dość duża kampania reklamowa GW – banery i informacje w wydaniu papierowym. Pewnie liczba polskich emigrantów też ma znaczenie. A inne polskie dzienniki, które być może się wahają – mają teraz kolejny argument, żeby zabrać się do pracy nad wydaniem czytnikowym. :-) Czytaj dalej:  Gazeta Wyborcza łączy paywalla, prenumeratę na czytniki i aplikacje Gazeta Wyborcza nareszcie w Publio. Cała, z dodatkami! Magazyn „Rebel Times” na czytniki – coś dla miłośników gier planszowych Prenumerata cykliczna – seria artykułów Nexto i Świata Czytników Rzeczpospolita ma wersję na Kindle! Kapuściński, Domosławski, książki elektroniczne i efekt Streisand 