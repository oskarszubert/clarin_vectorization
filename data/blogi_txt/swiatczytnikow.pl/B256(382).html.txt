Ludzie którzy stworzyli udane firmy chcą dzielić się swoim doświadczeniem. Prezesi udzielają wywiadów, występują na konferencjach, a także piszą książki. Mam dla Was jedną z nich. Ten zwyczaj przychodzi powoli do Polski. Warto go doceniać, bo autorzy to często ludzie, którzy już tak naprawdę nic nie muszą – mogliby żyć z odsetek i całe życie spędzać na riwierach. Jest w tym oczywiście aspekt promocyjny, ale nie sądzę aby była to jedyna motywacja w tworzeniu takich e-booków. Zdzisław Dąbczyński jest założycielem firmy WIMED, która zajmuje się oznakowaniem dróg i urządzeń ruchu drogowego. Zatrudnia ponad 200 osób. Książka „Inspiracje i drogowskazy. Jak rozsądnie przemierzać drogi i bezdroża życia” wyszła w papierze nakładem Emki, ale można też ją ściągnąć bezpłatnie w trzech formatach przez najbliższy miesiąc. Składa się z krótkich rozdziałów – dla przykładu fragment ze spisu treści: V. Doły, przełomy, wyboje – we własnych i cudzych ograniczeniach 1. Mój własny „uniwersytet zdrowego rozsądku” – czyli inteligencja emocjonalna w praktyce życia 2. Co mnie nie zabije, to mnie wzmocni – to, co może wydawać się porażką, zwykle prowadzi do czegoś dobrego 3. Warto mieć przed oczami autorytety – ale ważnym autorytetem powinien być mój własny zdrowy rozsądek 4. Warto zadać sobie pytanie: co w tym dobrego? – zamiast maltretować się tym, że dzieje się coś trudnego 5. Jeżeli będę patrzeć na dobrą stronę życia – to takie ono z czasem się stanie 6. Jeżeli myślisz, że możesz i myślisz, że nie możesz – w obu przypadkach masz rację 7. Konsekwentna konsekwencja to klucz do sukcesów – ale trzeba stale nad nią pracować Jak widzimy – są to proste rady oparte na życiowym doświadczeniu pana Dąbczyńskiego. Nie jest to jedyna książka napisana przez polskiego prezesa. Chyba rok temu kupiłem e-booka „Droga ważniejsza niż cel” autorstwa Sławomira Lachowskiego, m.in. twórcy starego mBanku. Bardziej filozoficzna niż poradnikowa. Z kolei w Kindle Store znajdziemy książki Leszka Czarneckiego, innego ze znanych bankowych prezesów – oraz jednego z najbogatszych ludzi w Polsce. Dziwi mnie jednak, że w formie e-bookowej nie wyszły ich polskie wydania. Czytaj dalej: 150 darmowych książek z Microsoftu i… 3,5 miliona pobrań! Więcej niż oszczędzanie pieniędzy – tom I bezpłatnego e-booka od Michała Szafrańskiego Historia polskiej muzyki w kolejnych tomach za darmo i na czytniki Świt ebooków #2 – drugi numer pisma z RW2010 Magazyn „W Punkt” w wersji na czytniki! Pies Łańcuchowy – wydawnictwo literackie z książkami… za darmochę! 