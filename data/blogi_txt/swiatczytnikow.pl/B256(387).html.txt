O wymianie ekranu Kindle z punktu widzenia użytkownika pisałem już na Świecie Czytników. Teraz czas na dokładniejszą instrukcję. Artykuł nadesłał Marek Knappe. Aktualizacja z 10 grudnia: żeby wymienić sam ekranik wystarczy wykonać jedynie 4 kroki – skróciłem instrukcję.  Kindle to chyba najdelikatniejsze urządzenie elektroniczne jakie miałem w ręku. Na Allegro/Ebay można zobaczyć, że problem uszkodzonego ekranu we wszystkich modelach nie jest sprawą rzadką, a wręcz powiedziałbym, że bardzo częstą. Amazon wymienia za darmo uszkodzony czytnik jeśli był na gwarancji – według nich jest on nierozbieralny. Mój kundelek był już dawno po gwarancji, kiedy po prostu lekko oparłem się łokciem o niego i ekran przestał odpowiadać na jakiekolwiek zaczepki. Po paru próbach, stukach i pukach atrament się rozmazał i było już pewne, że czeka mnie przerwa od czytania. Do wyboru miałem zakup nowego od Amazonu ze śmieszną zniżką, ale nawet nie mogli mi zaoferować Kindle Keyboard, nie mówiąc już o wersji 3G. Postanowiłem poszukać nowego oryginalnego zamiennika ekranu na ebayu i znalazłem w Chinach. Koszt przesyłki i ekranu – 60$, czas oczekiwania poniżej dwóch tygodni (zamawiałem do Australii, a nie do Polski więc cena może się troche różnić). Zapakowany przyszedł w pół kilograma folii bąbelkowej w styropianowym opakowaniu – Chińczycy wiedzą jak wysyłać sprzęt, bo na pudełku była cena 19$ oraz zaznaczone „[X] GIFT”. ;) Do dzieła, potrzebne nam będą:  malutki śrubokręt krzyżakowy płaski śrubokręt lub mocny, cienki, płaski plastik chwila ciszy  (wszystkie obrazki linkują do większej wersji). 1. Obracamy Kindle na plecy i podważamy płaskim śrubokrętem (albo najlepiej plastikowym cienkim patyczkiem aby nie porysować) każdą stronę kindla, tylna obudowa jest na zatrzaski.  2. Odpinamy taśmy: (9) – Podważamy od dołu śrubokrętem (12), (10) i (11) – odginamy brązowy plastyczek od strony zewnętrznej, a potem szczypkami wyciągamy taśmę (jak ktoś nie ma wprawy, to warto zacząć od (12)) Odkręcamy 4 śrubki i wyciągamy plastik nr (13)  3. Odkręcamy wszystkie śrubki zaznaczone na rysunku (wszystkie ciemne + parę jasnych, gwiazdka oznacza śrubkę, która jest tylko w wersjach 3G), podważamy płytkę od strony strzałki i wysuwamy w stronę, którą pokazuje strzałka.  4. Wyciągamy ekranik, jest on przyklejony do obudowy, więc trzeba to robić bardzo delikatnie aby nie uszkodzić obudowy.  Składamy w ten sam sposób. Dopisek Roberta – wszystkie te czynności – czasami troszkę inaczej możemy także zobaczyć na filmie:  Wszystko to wygląda trochę skomplikowanie, ale z tego co wiem, poradził sobie chyba każdy, kto próbował. Czytaj dalej:  „Stary” Kindle Paperwhite dogania „nowego” – oprogramowanie 5.4.4 i mnóstwo zmian Czego nie robić z Kindle Paperwhite na plaży Oprogramowanie 5.3.5 dla Kindle Paperwhite – poprawki słownika [Ankieta] Z jakich krojów czcionki korzystacie na Paperwhite? Świecący panel do czytnika? Daj sobie spokój i lepiej kup lampkę… Ćwiczenia z rzucania nowym Paperwhite. Przeżył! 