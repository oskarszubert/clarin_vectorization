Virtualo jest kolejną księgarnią, w której przestaje być istotne, jaki format książki dodamy do koszyka. Kupując książkę, dostajemy od razu wszystkie dostępne formaty. Pretekstem do wprowadzenia multiformatu był Światowy Tydzień Książki. Dostęp do kilku formatów jest szalenie wygodny:  mamy format na nasz czytnik: MOBI (Kindle), EPUB (inne czytniki). MOBI, jak wiadomo można wysyłać bezpośrednio na Kindle. jeśli bieżacy format wygląda nie tak jak trzeba, a z konwersją polscy dystrybutorzy miewają problemy, to można sięgnąć po inny format – np. Kindlowcy konwertują z EPUB, a onyksiarze korzystają z MOBI. no i jest też format PDF, który stanowi odzwierciedlenie książki papierowej – i to też czasami się przydaje – szczególnie do przeglądania na komputerze.  Virtualo nie zmodyfikowało jeszcze strony zamówienia i nadal trzeba wybrać jeden format (swoją drogą na początku tak też miał eBookpoint). Ale wszystkie formaty zobaczymy w Mojej Bibliotece po zalogowaniu.  MOBI oraz EPUB pobrać można bez problemu. Zaloguj się do Mojej Biblioteki i sprawdź czy działa. Z PDF jest inaczej – w paru przypadkach pojawia się komunikat, że format ten jest dopiero w przygotowaniu, a Virtualo nie zamierza się na nim skupiać, jak zapowiedziano w informacji prasowej. Znak wodny został wprowadzony również dla formatu PDF, ale nie jest on przez Virtualo formatem rekomendowanym Klientom, a co za tym idzie baza tytułów w tym formacie nie będzie się znacznie powiększać. PDF jest niewygodny w użytkowaniu na czytnikach, słabo się skaluje i może z powodzeniem zostać zastąpiony przez format EPUB. Z tego powodu Klienci, którzy wcześniej kupowali PDF-y, będą teraz mieli szansę spróbować innych formatów i znajdą w swojej bibliotece EPUB i MOBI (jeżeli są one udostępniane przez Wydawcę). Virtualo ogłosiło przy okazji promocję, zgodnie z którą każdy, kto do 23 kwietnia zrobi zakupy powyżej 29 złotych, dostanie e-booka „2012″ wydanego przez Empik.  W publikacji zebrano: humorystyczne opowiadanie Jacka Dehnela „Zdarcie tytanów”, historię obyczajową Małgorzaty Kalicińskiej „Przypadki senatorowej K.”, opowiadanie scence fiction Rafała Kosika „Staruch”, tekst „Potęga wuzetki” Zygmunta Miłoszewskiego, w którym autor zabiera czytelników w podróż do niezbyt odległej przeszłości, oraz opowiadanie „Złoty Dysk Azteków, czyli…” Beaty Pawlikowskiej. Co ciekawe, Empik, który jest właścicielem Virtualo i ma podobną ofertę, nie ma na razie tej funkcjonalności, w biblioteczce widzę wyłącznie te formaty, które kupiłem. PS. Dzisiejszą promocją dnia w Virtualo jest „Blondynka na Sri Lance” (5 zł; MOBI+EPUB). Czytaj dalej:  Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią epodreczniki.pl już działają – na razie tylko matematyka: EPUB, PDF i online Miesięcznik „Charaktery” dostępny w formatach EPUB/MOBI Dwutygodnik FORUM również w MOBI/EPUB! Virtualo sprzedało w 2013 roku prawie pół miliona e-booków Muminki w EPUB/MOBI! 