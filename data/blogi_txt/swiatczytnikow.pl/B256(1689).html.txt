Przeglądam sobie pewnego dnia Kindle Store i oto spotykam The Upside of Irrationality. Jest to nowa pozycja Dana Ariely, ekonomisty, znanego w Polsce z książki „Potęga irracjonalności”. Co w niej takiego dziwnego?  Ano to, że wersja na Kindle została dodatkowo opisana jako „Kindle Edition with audio/video”. Przewijając niżej, zobaczymy wyjaśnienie:  Treść audio/video dostępna wyłącznie dla iPadów, iPhonów oraz urządzeń iPod Touch. Faktycznie, w paru miejscach książki można sobie obejrzeć video – trochę podobnie jak w wydaniach gazet na iPada. Lista książek z elementami multimedialnymi zawiera już ponad 100 pozycji. Powstała nawet osobna strona, która je promuje.  Ktoś pomyśli, że oto Amazon strzela sobie w stopę, bo zniechęca do zakupu czytnika na rzecz konkurencji. Ale nie! Najważniejszy w przyjętym przez nich modelu sprzedaży jest dostęp do książek, bo z oferty Kindle Store można korzystać w różny sposób. Jeśli użytkownik iPada będzie miał ochotę kupić książkę – to niech kupuje. :-) Swoją drogą znam parę osób, które mając już tablet z Apple, kupiły czytnik z Amazonu, również odwrotnie: ja sam nie rozstając się Kindle myślę nad iPadem – ale czytać na tym w autobusie nie zamierzam… Czytaj dalej:  Automatyczna aktualizacja książek z Kindle Store – włączać czy nie? Kindle Matchbook czyli Amazon dokłada e-booka do książki papierowej Cytat na niedzielę: Marek Krukowski o swojej kolekcji książek Specjalny (i darmowy) numer miesięcznika „W drodze” Audioteka ma… e-booki, które nazywa „audiobookami+” Polska edycja Fantasy   Science Fiction wyłącznie w Kindle Store 