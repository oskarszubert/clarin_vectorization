Wokół księgarni e-bookowych dzieje się tak wiele, że nie nadążam za nowościami, o których informują. Tym razem trzy rzeczy związane z Virtualo. Wysyłka plików na Kindle Po wejściu do „Mojej biblioteki” na stronie Virtualo przy każdej książce widzimy przycisk „Pobierz”. Tu przykład dla książki „O sobie i innych” Ryszarda Bugaja z małego wydawnictwa The Facto.  Po kliknięciu przechodzimy do strony, gdzie możemy wybrać: albo wysyłamy bezpośrednio na Kindle, albo pobieramy sam plik. Trzeba określić adres na który wysyłamy i adres Virtualo, który określimy w ustawieniach Amazonu. Virtualo dodaje instrukcję: Sprawdź adres e-mail swojego czytnika – możesz go odczytać wchodząc na urządzeniu w Ustawienia (przycisk Menu, następnie opcja Settings), a następnie przechodząc na drugą stronę (przyciskiem w prawo), gdzie będzie wyświetlona informacja Kindle Email – to jest e-mail Twojego czytnika. Amazon udostępnia dwa rodzaje maili dla swoich czytników: TwojaNazwa@kindle.com i TwojaNazwa@free.kindle.com. Wybór adresu, którego chcesz użyć, zależy od rodzaju czytnika oraz opłat na rzecz firmy Amazon za użytkowanie sieci Whispernet. Wybierając e-mail @free.kindle.com nie zapłacisz za przesyłkę. Więcej informacji znajdziesz w zakładce Pomoc na Amazon.com (Komentarz RD: jeśli mamy czytnik wyłącznie z WIFI, możemy spokojnie używać adresu @kindle.com) Adres wysyłającego jest to adres e-mail z którego zostanie wysłana wiadomość na Twoje konto Amazon. Pamiętaj, że jeżeli zostawisz adres wysyłającego ustawiony na kindle@virtualo.pl, musi on zostać dodany do zaufanych adresów w Amazon (zaloguj się na swoje konto Amazon, wejdź do zakładki ‚Manage Your Kindle’, a następnie w link ‚Personal Document Settings’, na samym dole znajduje się lista e-maili z którym mogą przychodzić e-booki. Kliknij na link ‚Add a new approved e-mail address’ po czym wpisz adres kindle@virtualo.pl lub inny z którego chcesz korzystać podczas wysyłania książek czyli kindle@virtualo.pl. Gotowe!  Moim zdaniem ta funkcja troszkę jest słabo widoczna. Lepsze byłyby chyba dwa przyciski „Pobierz plik” i „Wyślij na Kindle”, już z poziomu biblioteczki. Promocja WAB  Do 20 lutego potrwa promocja wydawnictwa W.A.B. w której można kupić książki obniżone do trzech poziomów cenowych: 9,90 zł, 14,90 zł oraz 19,90 zł. Z książek za 9,90 znajdziemy choćby:  Dobre miejsce do umierania Wojciecha Jagielskiego Fototapeta Michała Witkowskiego Skaza Magdaleny Tulli Król Maciuś Pierwszy Janusza Korczaka  Książki za 14,90 to np.:  Badania terenowe nad ukraińskim seksem Oksany Zabużko www.malpa.pl Krystyny Jandy Pijani Bogiem Maxa Cegielskiego  W cenie 19,90 jest sporo polskich powieści współczesnych. Pliki EPUB z watermarkiem  W styczniu mieliśmy nietypową sytuację, bo w Virtualo pojawiły się pliki MOBI pozbawione zabezpieczeń DRM i tańsze o 15% – a jeśli ktoś chciał kupić EPUB, to musiał dalej płacić za DRM. I to płacić drożej. Teraz sytuacja trochę się odwróciła – promocja na MOBI się skończyła, taniej są teraz pliki EPUB, które są już zabezpieczone watermarkiem. Jak już wielokrotnie pisałem, konwersja między EPUB i MOBI jest sprawą banalną (wystarczy skorzystać z programu Calibre), dlatego jeśli znajdziecie poszukiwaną ksiażkę jako tańszy EPUB, nie wahajcie się z zakupem. Czytaj dalej:  Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Virtualo sprzedało w 2013 roku prawie pół miliona e-booków Jak podzielić wyrazy w e-bookach KF8 lub EPUB? Polityka Cyfrowa na prezent – test funkcji „Czas fantastyki” za darmo na czytniki! Nie ma DRM – i gdzie są teraz Twoje książki? 