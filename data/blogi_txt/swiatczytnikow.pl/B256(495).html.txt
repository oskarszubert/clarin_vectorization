Uwaga: z dniem 17.06.2012 promocja się skończyła.  Na Kindle DX, którego „zwykła” cena ($379) jest dziś stanowczo zawyżona, było już kilka promocji. Tym razem możemy kupić duży czytnik Amazonu razem z dedykowaną, skórzaną okładką za $299. Aby skorzystać z promocji, trzeba przejść na specjalną stronę, gdzie zaznaczamy jednocześnie i czytnik i okładkę i dodajemy do koszyka.  Rabat zostanie naliczony dopiero na ostatnim ekranie, przy płatności (patrz przewodnik zakupu Kindle)  Oto rozliczenie dla nas: Wartość produktów: $419 Przesyłka: $26,97 Rabat: -$120 Łącznie przed podatkiem: $325,97 Zaliczka na poczet cła i VAT: $89,45 Razem do zapłaty: $415,42  Przy dzisiejszym kursie dolara nie jest to tanio, nadal wychodzi ponad 1400 zł. Przypomnę, że ja kupiłem Kindle DX przy okazji poprzedniej promocji (w listopadzie) i o swoich doświadczeniach pisałem dwukrotnie: najpierw po tym jak kupiłem i testowałem PDF następnie po paru miesiącach (wtedy też porównywałem go z Onyxem M90/M92). Wprawdzie z dziesięciocalowego czytnika Amazonu korzystam rzadko, to jednak mój faworyt jeśli chodzi o czytanie PDF. Przypomnę, że (choć  robimy to na własną odpowiedzialność) na DX da się zainstalować oprogramowanie z Kindle Keyboard, co nieco poprawia jego użyteczność. Promocję Amazon organizuje z okazji Dnia Ojca – duże rozmiary ekranu i tekstu mają być idealnym wyborem dla starszych Panów. Oferta trwać ma będzie do 17 czerwca lub wyczerpania zapasów magazynowych. Czytaj dalej: [NIEAKTUALNE] Ostateczna przecena na Kindle DX – tylko $189! Kindle DX za $239 – wreszcie sensowna przecena 10-calowego weterana Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Wietrzenia magazynów ciąg dalszy czyli… powrót Kindle DX [Nieaktualne] Tylko dzisiaj: Kindle Classic za 59 dolarów! Jeden, samotny… Kindle Touch 3G wrócił do sprzedaży 