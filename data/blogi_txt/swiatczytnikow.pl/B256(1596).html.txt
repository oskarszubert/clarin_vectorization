Trafił w moje ręce numer 1/2013 czasopisma PC Format. Tam dodatek „PCF Extra” poświęcony e-bookom i czytnikom.  Artykuł zwięźle tłumaczy czym jest DRM, jak sobie zrobić e-booka z programem Sigil, albo jak korzystać z Instapaper – choć bez informacji o wysyłce bezprzewodowej… Do tego jednak test czytników, który jak to zwykle takie testy – wprowadza zamieszanie. Co jest najważniejszą cechą czytnika? Ano ekran na którym czytamy. Oceniano więc widoczny kontrast ekranu, podkreślając, że wysoki kontrast podnosi komfort czytania. Wyszło tak (kolejność według ostatecznej pozycji w teście). PocketBook 622 Touch – kontrast przeciętny Kindle Paperwhite – dobry (w porównaniu do Classica zauważyli większe odblaski i negatywny wpływ oświetlenia) Onyx 62HD Angel Glow – słaby (możliwe że chodzi o to że domyślne czcionki są dość cienkie, bo sam ekran nie jest wcale zły) PocketBook Basic 611 – dobry Amazon Kindle (Classic) – bardzo dobry PocketBook Basic 613 – przeciętny (co jest o tyle ciekawe, że 611 i 613 mają chyba ten sam ekran) Nook Simple Touch – dobry Onyx A62 Evolution – słaby Inna rzecz decydująca o komforcie użytkowania, czyli czas otwierania książki:  PocketBook 622 Touch – powyżej 3 sekund. Kindle Paperwhite – natychmiastowo Onyx 62HD Angel Glow – do 3 sekund PocketBook Basic 611 – do 3 sekund Amazon Kindle (Classic) – natychmiastowo PocketBook Basic 613 – do 3 sekund Nook Simple Touch – natychmiastowo Onyx A62 Evolution – powyżej 3 sekund  Mimo najlepszego ekranu w zestawieniu Kindle Classic zajął 5 miejsce, bo… nie miał ekranu dotykowego, nie obsługuje plików DOC, a w pudełku z czytnikiem znajduje się tylko kabel. Test wygrał model Pocketbook 622, w którym e-book otwiera się ponad 3 sekundy i który ma kontrast ekranu określony jako „przeciętny”… Nie chcę tutaj krytykować warsztatu dziennikarzy PC Formatu, bo sam artykuł jest dość rzetelny. Ale to jest właśnie problem wszystkich tego typu testów! Zestawiamy ze sobą rozmaite funkcje, oceniamy je i nadajemy im wagi. Ale jeśli kontrast ma wagę zaledwie 12%, nie decyduje to o końcowej pozycji… Weźmy jeszcze taką funkcję jak „sposób wgrywania plików”. Były dwie możliwe odpowiedzi:  „w trybie dysku wymiennego, bezprzewodowo” (ocena 5) – Kindle i nie wiedzieć czemu Nook oraz „w trybie dysku wymiennego” (ocena 4) – wszystkie inne.  Ciekawe, jaka odpowiedź zasłużyłaby na ocenę „3″. Brak możliwości wgrywania plików? Cała funkcja ma wagę 2%, a wielu posiadaczy Kindle uznaje ją przecież za priorytetową, bo to daje wysyłkę mailową oraz integrację z księgarniami… Zresztą nie postarano się tutaj – bo w przypadku Onyxa 62HD nie wspomniano o aplikacji Google Drive/Storino, a to też zaleta dla niektórych… Z innej beczki – posiadanie Wifi oraz gniazda kart pamięci dało tylko 3% – a przecież to, że Kindle nie ma gniazda SD dyskwalifikuje go z punktu widzenia części kupujących. Swoją drogą czytnik bez wifi dostaje w tej tabelce tyle samo punktów co czytnik bez kart SD… Co jest ważniejsze – oczywiście, to zależy. Pamiętajmy więc – przeglądając takie testy ustalmy sobie, co naprawdę jest dla nas ważne i tabelki czytajmy wybiórczo. Najlepiej jednak korzystać z doświadczeń osób, które z czytników korzystają na co dzień. Oni doradzą nam lepiej niż dziennikarze, którzy dostają kilka urządzeń i muszą w krótkim czasie zrobić z tego materiał. Czytaj dalej:  Test czytników e-booków w magazynie PC World PocketBook i książki czyli pakiety świąteczne w Virtualo (oraz zapowiedź testu) Dwa testy czytników i jak je czytać: Komputer Świat, PC Format Test czytnika Onyx AfterGlow i aplikacji Legimi – część I – pierwsze wrażenia Czytniki z oświetleniem – jak różni się kontrast ekranu? Test czytników e-booków w magazynie CD-Action 