Książki sformatowane na Kindle znajdziemy nie tylko w Amazonie. Coraz więcej wydawnictw anglojęzycznych publikuje je także w tym formacie. Dwa przykłady: SitePoint – mają formaty PDF, EPUB oraz MOBI – i ten ostatni to właśnie format publikowany na Kindle. Ceny są niewiele niższe od książek papierowych: 20-30 dolarów. Zdarzają się jednak promocje, w których cena spada do 10 dolarów, albo i mniej. Z okazji Mistrzostw Świata w RPA SitePoint zorganizował promocję, w której każdej z drużyn przypisana była książka. Im dalej drużyna przeszła, tym książka była tańsza. Wygrała Hiszpania, co oznaczało, że przez 24 godziny można było pobrać książkę na temat jQuery. O’Reilly to wydawnictwo informatyczne słynne choćby z serii książek z różnymi zwierzętami na okładce. W ofercie mają kilkadziesiąt ebooków w formacie MOBI – są doskonale sformatowane i dostosowane do 6-calowych ekranów. Warto śledzić książkę dnia: „Ebook deal of the day” na stronie głównej O’Reilly. Można też zapisać się na RSS. Codziennie wydawnictwo prezentuje e-booka za $9,95. Jeśli zaś założymy tam konto, możemy zarejestrować książki posiadane w wersji papierowej, a O’Reilly da nam spore zniżki na e-booki. W ten sposób czytam sobie teraz na Kindle dwie książki, których w papierze jakoś nie mogłem skończyć. :-) Czytaj dalej:  Minibooki w Publio – polska odpowiedź na Kindle Singles! Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Nie ma DRM – i gdzie są teraz Twoje książki? Czytaj bez limitu na Androidzie – Legimi wchodzi na nową platformę Ebookpoint wprowadza zakup e-booka na prezent 