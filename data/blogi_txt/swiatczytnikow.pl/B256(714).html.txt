Polscy czytelnicy książek elektronicznych mogą mieć pretensje do wydawców, że ci nie nadążają za duchem czasu. Że zbyt publikują za mało e-booków, że stosują mało przyjazne zabezpieczenia, albo wybierają za wysokie ceny. Brakuje jednak solidnych informacji, które będą mogli wykorzystać. Biblioteka Analiz organizuje 28 lutego szkolenie dla wydawców zatytułowane „Nowoczesne technologie w działalności wydawniczej”, w którym wezmę udział jako prowadzący. Czego można się będzie z niego dowiedzieć:  Jak użytkownicy korzystają dzisiaj z e-booków? Kiedy czytelnik wybiera legalnego e-booka? Jaki jest kluczowy aspekt sukcesu książki elektronicznej? Jakie są dzisiaj zabezpieczenia e-booków i w jaki sposób czytelnicy sobie z nimi radzą? Jak kształtować ceny książek elektronicznych i w jaki sposób je sprzedawać? Jak licencjonować treści on-line? Jak przeciwdziałać naruszeniom praw do publikacji elektronicznych w Internecie?  Ja poprowadzę pierwszą część szkolenia „W jaki sposób Polacy zdobywają e-booki, co z nimi robią i jak je czytają”. Chcę w niej opowiedzieć jak e-booki wyglądają z perspektywy użytkownika, która często wydawcom ucieka. Jak pisałem w swojej relacji z Targów Książki w maju 2011, to są często dwa odrębne światy. A wszystko dzieje się coraz szybciej – posiadaczy czytników i tabletów przybywa, oferta wydawnicza jest coraz większa, klienci mają coraz większe oczekiwania, no a za rogiem czeka Amazon. Pozostałe części szkolenia:  Digitalizacja, rodzaje książek elektronicznych oraz techniczne aspekty konwersji – prowadzenie: Katarzyna Pawlas, specjalistka z zakresu przygotowywania plików Polityka cenowa i promocja e-booków,  Bartłomiej Roszkowski, prezes zarządu NetPress Digital, prowadzącej Nexto.pl Praktyczne aspekty prawa autorskiego w działalności wydawniczej,  Joanna Hetman-Krajewska – adwokat i radca prawny  Udział w szkoleniu kosztuje 550 zł, więcej szczegółów w portalu Rynek Książki. Myślę, że to dobra okazja dla wydawnictw, żeby nadrobić zaległości. :-) Czytaj dalej:  Warszawskie Targi Książki 2013 – co mają dla fanów e-booków? Miejska Biblioteka Publiczna w Gdyni wypożycza czytniki [+informacje z Opola] Sześciometrowa tablica e-papieru w Nowym Jorku, ale… z Gdyni Dzień Domeny Publicznej 2014 + konkurs na okładkę dla Wolnych Lektur [Prima Aprilis] Google Nose – wreszcie szansa na pachnące e-booki! Sony zwija się ze Stanów, a klientów odsyła do Kobo 