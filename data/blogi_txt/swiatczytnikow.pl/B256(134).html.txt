O zaletach gwarancji na Kindle było tu już sporo mówione. Jedna rozmowa na czacie i nowy czytnik przylatuje do nas w ciągu kilku dni. Główną wadą gwarancji jest czas trwania – zaledwie rok. Kupując wersję International nie możemy dokupić przedłużonej gwarancji, co mają do dyspozycji Amerykanie. Np.  „2-Year Extended Warranty for Kindle Keyboard 3G” kosztuje 40 dolarów. Ale u nas wielu posiadaczy Kindle Keyboard (dawniej Kindle 3) utraciło już gwarancję. Co więc jeśli po roku uszkodzimy swój czytnik? Wyrzucić, zapłakać i kupić nowy? Da się to załatwić inaczej. Są dwie metody – jedna pewna, choć umiarkowanie droga, druga mniej pewna, ale tańsza. Wymiana Kindle  Wbrew pozorom po roku obsługa Amazonu nie pozostawi nas samym sobie. Jeśli skorzystamy z opcji „Contact Us”, wejdziemy na czata (to dla nas sposób lepszy niż telefon) i zapytamy o naprawę, dostaniemy propozycję wymiany czytnika za pół ceny, czy raczej za „opłatę serwisową”, która wynosi $65. Do tego dochodzą koszty przesyłki oraz VAT. Tak czy inaczej, wyjdzie i tak o połowę taniej od nowego. Aktualizacja z 30 lipca 2013 – obecnie Amazon proponuje po prostu rabat w okolicach 30 dolarów na nowy lub odnawiany czytnik.  Jeśli danego modelu nie ma już w sprzedaży, Amazon proponuje podobny – np. kolega, który po ponad 2 latach zniszczył swojego Kindle 2 – dostał możliwość kupna za połowę taniej Kindle Keyboard 3G. Zdjęcie weterana (jeszcze wtedy działał) otwiera niniejszy artykuł. Wymiana ekranu Najczęstszy problem z Kindle to uszkodzony mechanicznie ekran. Tak więc jeśli znajdziemy dostęp do tańszych podzespołów, byłoby możliwe samodzielne ich wymienienie. „Goły” ekran wygląda właśnie tak. Jeden ze sprzedawców na chińskiej stronie Aliexpress oferuje ekrany do Kindle Keyboard za $51 z wysyłką. Przynajmniej jedna osoba na forum eksiazki.org taki ekran kupiła. Podobne ekrany są na eBayu. Jak wymienić ekran? To pokazuje następujący film. Kupno podzespołów na Dalekim Wschodzie nie jest nigdy do końca bezpieczne (patrzmy na oceny sprzedawców), ale czasami może warto to ryzyko ponieść. Najpierw warto jednak pogadać z Amazonem. Czytaj dalej:  Czego nie robić z Kindle Paperwhite na plaży Ćwiczenia z rzucania nowym Paperwhite. Przeżył! Mailem czy po kablu? Porównanie dwóch metod wrzucania książek na Kindle [Ankieta] Z jakich krojów czcionki korzystacie na Paperwhite? Paperwhite czy starszy Kindle z lampką? [Prenumerata cykliczna w Nexto] – jak ustawić wysyłkę na Kindle? 