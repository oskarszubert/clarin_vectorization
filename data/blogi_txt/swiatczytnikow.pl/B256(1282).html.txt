Dziś nowych promocji tygodniowych nie ma – ale jeśli coś pominęliście (Pratchett, Włoski tydzień itd.) zapraszam na koniec wpisu. Sama na drodze (5,90 zł w Virtualo; EPUB + MOBI) – opowieść Le Tan Sitek, autorki, która spędziła dzieciństwo w Wietnamie, studiowała w Polsce, a teraz mieszka w Norwegii. Co ciekawe, autorka ją sama przetłumaczyła na polski. Pozytywne recenzje. Barwna powieść przybliżająca wietnamskie obyczaje, tradycje i burzliwą, powojenną historię kraju. Jest rok 1945. Mała An, córka emigrantów politycznych, powraca z matką z Chin do ojczyzny. Mama na jakiś czas musi zostawić ją na wsi u babki. „Jakiś czas” przedłuża się do dziewięciu lat. An poznaje swą rodzinę, uczy się trudnego życia, dojrzewa. Nim znów spotka się z matką, z wrażliwej, samotnej dziewczynki stanie się dorosłą kobietą. Czy będą umiały się porozumieć? Niespieszne tempo, malownicze szczegóły i ludzkie losy, opisane z wielką wrażliwością. Pod sztandarem miłości (9,87 zł w Nexto; MOBI + EPUB) – powieść historyczna Renaty Czarneckiej. Jest rok 1794. Po odwołaniu z Warszawy przez cesarzową Katarzynę II ambasadora Sieversa księżna Helena Radziwiłłowa pragnie wkraść się w łaski jego następcy i odzyskać zaufanie imperatorowej. Tymczasem do stolicy docierają wieści o przysiędze Kościuszki na rynku krakowskim i o jego zwycięstwie pod Racławicami. Warszawa się burzy. Wybucha powstanie… Na tle tych zawirowań historii śledzimy życie codzienne wielkich rodów, Radziwiłłów i Czartoryskich, ich wzloty i upadki, a także romanse i miłości, między innymi pięknej Marii Naryszkinej. Cat’s Cradle ($1,99 w Amazonie) – w Kindle Daily Deal mamy dzisiaj znaną powieść Kurta Vonneguta, wydają w Polsce jako „Kocia kołyska”. Dobre oceny (4,85/6) w Biblionetce, zacytuję polski opis. „Kocia kołyska” to powieść, w której fakt zastępuje miejsce fikcji, a fikcja staje się faktem. Narrator zamierza napisać książkę o wybuchu pierwszej bomby atomowej i życiu jej twórcy, doktora Feliksa Hoenikkera. Tymczasem trafia na wyimaginowaną wyspę San Lorenzo, skąd obserwuje rzeczywistą zagładę Ameryki, która miała być tematem jego powieści. Wariacje Vonneguta na temat ludzkiej pomysłowości i zamiłowania do zabaw i gier (doktor Hoenikker stworzył swoją bombę dla zabawy) obrazują kondycję naszej cywilizacji, w której ludzie wolą uciekać w fantazję i kłamstwa, zawierzyć choćby najbardziej nieprawdopodobnej religii niż zmagać się z rzeczywistością i prawdą. „Kocia kołyska” jest jedną z najważniejszych pozycji w bogatym dorobku Kurta Vonneguta, urzekającą bogactwem pomysłów i komizmu. Zen Steve’a Jobsa (16,73 zł w eBookpoint; MOBI+EPUB+PDF) – komiks na temat twórcy potęgi Apple, któremu poświęciłem przy okazji premiery osobny artykuł. Otogawa był buddyjskim kapłanem zen, który na początku lat 70. ubiegłego wieku wyemigrował z Japonii do Stanów Zjednoczonych. Ten postępowy myśliciel łamał reguły i pasjonował się sztuką oraz projektowaniem. Był w świecie buddyzmu tym, kim a Jobs w biznesie komputerowym – buntownikiem i indywidualistą. Może dlatego obaj panowie szybko doszli do porozumienia. Komiks ten opowiada historię ich przyjaźni. Zagłębiając się w kolejne strony książki, czytelnik podróżuje w czasie między latami 70. ubiegłego wieku i rokiem 2011, jednak główny wątek opowieści jest związany z okresem po wyrzuceniu Jobsa z Apple’a w roku 1985. Przyszły wizjoner biznesu pobierał wtedy intensywne nauki u Otogawy. Wspólnie spędzony czas wywarł istotny wpływ na późniejsze znaczne zmiany w Apple’u związane ze sposobem projektowania urządzeń i strategią biznesową. Inne promocje: Terry Pratchett 40% taniej w Publio – ponad 30 książek do wyboru. Takie tytuły jak Wiedźmikołaj, Ciekawe czasy  albo Trzy wiedźmy dostaniemy po 14,34 zł. Wakacyjna promocja Woblinka – książki dużych wydawnictw przecenione o kilkadziesiąt procent. Przykładowo: Polki na bursztynowym szlaku (13,95 zł), Café Museum (18 zł),  Szczęście w pigułce (7,45 zł). Poradniki Złotych Myśli oraz BC.edu w Woblinku są po 9,90 zł. Uwaga: nie wszystkie mają wersję MOBI. Przykładowe tytuły: Będę pisarzem!, Marketing w praktyce, albo Ceny akcji. Włoski Tydzień w Virtualo – przecena o ok. 30% kilku pozycji związanych z Włochami, albo włoskich autorów. Premiery Naszej Księgarni przecenione o 40-50% w Virtualo – książki Izabeli Sowy, Katarzyny Michalak oraz Tatjany Gessler. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł) Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 