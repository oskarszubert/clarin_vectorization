Serwis TorrentFreak zwrócił uwagę na dokument (PDF) opublikowany w sierpniu 2013 przez Springera – jedno z największych wydawnictw na świecie.  Są to strategie dotyczące walki z piractwem przeznaczone dla autorów Springera.  Na początku znajduje się wyjaśnienie postawy wydawnictwa. Co jest chyba najważniejsze:  While we have not yet seen harmful effects of eBook piracy and file sharing on our eBook portfolio, these are nevertheless considered serious topics.  A zatem – mimo zwiększenia oferty książek elektronicznych, Springer nie zauważył szkodliwych efektów piractwa i dzielenia plików. Inna ciekawa uwaga z dokumentu – Springer dostaje miesięcznie około 100 zgłoszeń od autorów dotyczących piractwa – ale tylko połowa dotyczy faktycznych naruszeń. Druga połowa to zwykły spam – strony oferujące „fast download” zwykle niczego nie oferują. Z kolei uwaga zabawna – wydawnictwo odradza autorom ściąganie swoich książek przez torrenty (aby sprawdzić czy to faktycznie udostępniona nielegalnie książka), bo w ten sposób udostępniają także plik, co może ich… wpędzić w kłopoty prawne. Ciekaw jestem, w jaki sposób weryfikują to wydawcy. :-)  Choć jednocześnie informują, że sieci P2P rzadko reprezentują zagrożenie… Jak to wszystko rozumieć?  Nie dziwię się, że wielki wydawca chce walczyć z udostępnianymi nielegalnie e-bookami. Ale jednocześnie mamy tutaj zadziwiającą ilość zdrowego rozsądku. Podobne stwierdzenia – że piractwo nie ma złego wpływu na sprzedaż – od dawna pojawiają się w wypowiedziach O’Reilly – a przecież książki informatyczne należą do najczęściej kopiowanych. Ciekawe, co na to polscy wydawcy. :-) PS. Podziękowania dla Michała Trzmielewskiego za przesłanie linku. Czytaj dalej:  Tor Books świętuje rok bez DRM [aktualizacja] Chomikuj kasuje e-booki z prywatnych folderów? Uwaga na kopie zapasowe! Adobe szykuje nowy „niełamliwy” DRM Francja obniża VAT na e-booki, ale… tylko bez DRM! Prztyczek w nos Amazonu? Nie ma DRM – i gdzie są teraz Twoje książki? 250 milionów straty? Coroczne jęczenie nad piractwem e-booków 