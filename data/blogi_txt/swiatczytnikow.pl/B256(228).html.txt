Ten wpis jest archiwalny. Zobacz aktualną listę darmowych e-booków z Kindle Store!  Dawno nie było aktualizacji na temat nowych darmowych książek w Amazonie. Nie oznacza to, że ich nie było, ale te nowe były raczej kiepskie. Dopiero ostatnio coś się ruszyło. Ale zacznijmy od oferty na platformie Smashwords. Piotr Kowalczyk, znany z bloga Password Incorrect, wypuścił za darmo do końca maja 3 części swoich e-opowiadań. Dostępne są w większości formatów, w tym MOBI, na blogu znajdziemy kod rabatowy, który trzeba podać przy zamówieniu. A jeśli chodzi o Kindle Store, zaczynam tradycyjnie od pozycji biznesowo- poradnikowych:  Investor’s Library: Fundamental Analysis, Technical Analysis, and Income Investing – to kolejna kolekcja wydawnictwa FT Press, czyli zbiór trzech książek, z których każda wydana osobno kosztuje kilkanaście dolarów: Fire Your Stock Analyst, Technical Analysis Plain and Simple, Higher Returns from Safe Investments. Pierwsza o analizie fundamentalnej, druga o technicznej, trzecia o inwestowaniu w obligacje The Truth About Negotiations - cała (?) prawda o negocjacjach w postaci krótkich rozdziałów, opartych na metodyce win-win. Na studiach miałem roczny kurs negocjacji i spis treści ksiażki jest bliski temu czego mnie uczono. Podobno każdy z nas negocjuje codziennie, warto więc poczytać. Poniżej w komentarzach Hubert poleca tę książkę, o której napisał kiedyś na swoim blogu. Acupressure Guide For Relieving Hangovers – czy akupresura może pomóc na kaca? Recenzje chyba tego nie potwierdzają. Ale możemy ściągnąć i ocenić sami. How to Sew: Basics – jak szyć, podstawy. A właściwie lista tego, co powinniśmy sobie kupić. Jeśli ktoś coś na podstawie tej książki uszyje, poproszę fotkę.  Parę pozycji dla autorów „indie”, którzy zamierzają sami wydawać swoje dzieła. Bardziej z pozycji amerykańskich – ale wiele porad będzie pasowało też do nas. Smashwords Style Guide – How to Format, Publish and Distribute an Ebook for Free – to zabawne, że w Kindle Store znajdziemy książkę o tym, jak publikować w serwisie Smashwords. No, ale na Smashwords też jest darmowa, więc udostępniono ją i tutaj. Smashwords Book Marketing Guide – How to Market any Book for Free – to w zasadzie druga część poprzedniej pozycji, co zrobić, gdy już książkę wydaliśmy. Write Good or Die – pisz dobrze lub zgiń, tak zachęcają różni autorzy, którzy pochylają się nad całym procesem wydawniczym od napisania książki przez znalezienie agenta do promocji tego co nam się udało wydać.  Są też książki popularnonaukowe:  Germs, Genes,   Civilization: How Epidemics Shaped Who We Are Today – o wpływie globalnych epidemii na naszą cywilizację. Zen Culture – długa i solidna pozycja o kulturze Zen, która od VI wieku kształtowała sztukę i życie na Dalekim Wschodzie, przede wszystkim w Japonii The Zen Experience – ten sam autor (Thomas Hoover) napisał w latach 70. historię Zen na przestrzeni wieków. Your Brain and Business: The Neuroscience of Great Leaders – ta książka była już darmowa parę tygodni temu. Ponownie możemy sobie poczytać o wpływie neuronauk na zarządzanie.  Znowu trochę rzeczy religijnych:  Is There More?: Heaven, Hell, and the Eternal Life that Begins Now – zbiór pytań i odpowiedzi na temat końca świata z punktu widzenia ortodoksyjnych protestantów. Who Is My Neighbor?: Being a Good Samaritan in a Connected World – jeśli ktoś się zastanawia co oznacza być dobrym Samarytaninem na świecie, gdzie dzieje się tak wiele złego, może ta książka mu pomoże. Welcome to College: A Christ-Follower’s Guide for the Journey – dla amerykańskich protestantów wysłanie dziecka na studia jest katastrofą, bo czyhają tam na nie wszelkie pokusy świata. To ma być przewodnik dla tych, którzy chcą się tym pokusom oprzeć. Studia (z różnymi pokusami) skończyłem dość dawno, więc nie czytałem.  Swoją drogą, czasami okazje trwają tylko przez godziny. Miałem napisać o książce 2:46: Aftershocks: Stories from the Japan Earthquake ($9.99), która zbiera relacje świadków trzęsienia ziemi w Japonii. Jednak darmowa była zaledwie przez jeden dzień. Zresztą skoro pełny dochód z niej ma iść na Japoński Czerwony Krzyż, publikowanie darmowej wersji nie miało chyba sensu… Czytaj dalej:  150 darmowych książek z Microsoftu i… 3,5 miliona pobrań! Polska edycja Fantasy   Science Fiction wyłącznie w Kindle Store Automatyczna aktualizacja książek z Kindle Store – włączać czy nie? Wydawnictwo SQN w Kindle Store epodreczniki.pl już działają – na razie tylko matematyka: EPUB, PDF i online Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje 