Dzisiaj jedno wznowienie, jedna promocyjna powtórka i na końcu dość świeża nowość. Kwiaty na poddaszu (14,95 zł w Nexto; EPUB) – „thriller rodzinny” Virginii C. Andrews, wznowiony po wielu latach. Na jego podstawie był też swego czasu pouplarny film. Matka z czwórką dzieci zostaje bez środków do życia i wraca do swego rodzinnego domu. Niezwykle bogaci rodzice mieszkający w ogromnej posiadłości, wyrzekli się córki z powodu jej małżeństwa z bliskim krewnym, a narodzone z tego związku dzieci uważają za przeklęte. W tajemnicy przed dziadkiem rodzeństwo zostaje umieszczone na poddaszu, którego nigdy nie opuszcza. Imperium Google (8,50 zł w Virtualo; MOBI lub EPUB) – ta książka była niedawno w innej promocji, więc pozostaje mi tylko przekleić opis. W ciągu zaledwie 10 lat Google stał się jedną z firm odnoszących największe sukcesy na świecie. Internetowy gigant jest głównym dostawcą najważniejszego surowca XXI wieku – danych. Od dawna wszyscy jesteśmy mieszkańcami planety Google. Władza Google nasuwa bardzo wiele pytań. Dlaczego firma fotografuje całe ciągi ulic? Czy ten przyjazny olbrzym nie jest przypadkiem zachłannym potworem? Co Google o nas wie? I co z tym robi? Motywacja pod lupą. Praktyczny poradnik dla szefów. (32,90 zł w eBookpoint – MOBI, EPUB, PDF) – do tej książki, choć jej nie czytałem, mam sentyment, bo wygrałem kiedyś w Onepress konkurs oparty o jej treści. Jak sprawić, żeby Twoi podwładni wykonywali swoje obowiązki z zaangażowaniem? Co najsilniej motywuje Polaków? Jak przygotować i wdrożyć skuteczny plan motywacyjny? Które teorie motywowania sprawdziły się w praktyce? Autorzy tego praktycznego podręcznika odpowiadają na wszystkie wątpliwości w kwestii motywowania — takie, które każdy menedżer chciałby wyrazić, choć nie zawsze wie, kto mógłby mu je wyjaśnić. Widma (19,66 zł w Legimi; EPUB z DRM) – powieść Łukasza Orbitowskiego o tym, co się mogło stać, gdyby nie wybuchło Powstanie Warszawskie. Kolumbowie przeżywają wojnę. Krzysztof Kamil Baczyński i jego żona Basia zmagają się z PRL- owską rzeczywistością. Poeta, męczony przez majaki i senne koszmary, zaczyna pisać książkę w socrealistycznym duchu. Równolegle śledzimy losy dwóch przyjaciół: gorliwego milicjanta Wiktora, który bada sprawę Cudu Dnia Pierwszego – jak nazywane jest zdarzenie z 1 sierpnia 1944 roku – oraz politycznego więźnia Janka. Kto spośród niedoszłych powstańców zostanie katem, a kto ofiarą? Czy uda się przeprowadzić zamach na Bolesława Bieruta? Jak uratować Polskę? Los kraju może odmienić tylko tajemnicze pudełko, które już raz przyczyniło się do odwrócenia biegu historii. Uwaga – ta książka ma wciąż DRM (w naszej porównywarce są też wersje bez DRM). Patrz też: Krzysztof Kamil i smoki – recenzja w GW sprzed paru dni. Nie dziwi zatem, że los Kolumbów stał się tu elementem popkulturowej obróbki, a sama poezja Baczyńskiego – co wydaje mi się świetnym pomysłem – uległa odmetaforyzowaniu. Kiedy więc Krzyś mówi słowami wiersza „Pożegnanie” („przez laguny ptaków umarłych spadają wąskie cięcia łez”), to trzeba to rozumieć dosłownie, gdyż takie właśnie cuda dzieją się na kartach „Widm”. I na tym polega zabawa. Całkiem niezła. Nadal też trwają promocje:  Piąta komenda (4,99 zł w Virtualo; MOBI lub EPUB) – historyczny reportaż Piotra Lipińskiego w nowej odsłonie trafił do TOP10 e-booków na Virtualo, zaraz po Dukaju, co jest niezłym osiągnięciem jak na self-publishera. :-) Kończy się już chyba promocja na Normana Daviesa w Woblinku (MOBI oraz EPUB z DRM – uwaga: nie wszystkie książki na Woblinku są w tych formatach). Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano.  Kwiaty na poddaszu 