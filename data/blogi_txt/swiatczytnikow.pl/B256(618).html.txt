Czy fani jazzu czytają na Kindle? Na pewno robią to twórcy magazynu JazzPress, wydawanego przez radio Jazz.FM. JazzPress ukazuje się od kilku miesięcy w formacie PDF i zawiera zwykle 100 stron. Ostatni, listopadowy numer wyszedł też w formacie MOBI. Dodajmy, że miesięcznik jest bezpłatny i już widzę wszystkich miłośników muzyki, jak wchodzą na stronę Radia Jazz i ściągają plik (link znajdziemy w prawej kolumnie).  Co znajdziemy w ostatnim numerze: Na okładce Maciej Obara, zaś wewnątrz rozmowa Rocha Sicińskiego z saksofonistą. W numerze – tego jeszcze nie było – trójgłos(!) o koncercie Johna Scofielda w Warszawie. Klasyczna relacja Roberta Ratajczaka oraz wymiana wrażeń pomiędzy Rafałem Garszczyńskim i Kacprem Pałczyńskim. Maciej Nowotny podsumowuje trzeci kwartał. Relacje z koncertów: RGG, Pata Martino, Irchy, Jana Garbarka, Taylora Mc Ferina i Hefi z towarzyszeniem Krzesimira Dębskiego. Wywiady z Gegoirem Maretem, Kenem Vandermarkiem i muzykami The Ex, Patem Martino Sylwetki: Paula Desmonda, Colemana Hawkinsa, Joni Mitchell W kanonie płyta Music Sangam Dona Cherry’ego i Latifa Khana. Recenzja płyty Road Show vol. 2 Sonny’ego Rollinsa. Nowy cykl Blues Corner Przewodnik koncertowy. Kolejny odcinek Kalendarium jazzowego. Dwa przykładowe ekrany z magazynu: wywiad i relacja z koncertu.   Formatowanie jest jak widać poprawne, działa nawigacja między artykułami. Jedyny problem jaki zauważyłem to brak polskich liter w spisie treści. Teraz, kto chętny, zapuszcza płytę Johna Scofielda, Kindle do ręki i czyta o jego koncercie w Polsce. :-) Czytaj dalej:  Magazyn „W Punkt” w wersji na czytniki! Magazyn „Detektyw” na czytniki Ranking „Magazynu Literackiego KSIĄŻKI” #201 – czerwiec 2013 Ranking „Magazynu Literackiego KSIĄŻKI” #204 – wrzesień 2013 Dwutygodnik FORUM również w MOBI/EPUB! Ranking „Magazynu Literackiego KSIĄŻKI” #202 – lipiec 2013 