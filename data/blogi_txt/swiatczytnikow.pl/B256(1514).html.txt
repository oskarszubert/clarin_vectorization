Kindle jest idealnym narzędziem do nauki angielskiego, między innym dzięki wbudowanemu słownikowi. Ale co, jeśli chcemy się uczyć innego języka? W przypadku niemieckego mamy już do tego narzędzie. Robert Kopias z portalu depl.pl przygotował słownik niemiecko-polski na Kindle, działający dla wszystkich niemieckojęzycznych książek. Pobierz słownik + powieść „Proces” Kafki z serwisu depl.pl (2 MB) Jak doniósł autor, słownik uwzględnia odmiany wyrazów i z pewnością okaże się pomocny dla wszystkich uczących się języka niemieckiego. Okresowo będzie aktualizowany. I rzeczywiście. Wrzuciłem oba pliki na Kindle, po czym wszedłem do Procesu i od razu widzę tłumaczenie zaznaczonych słów:  Jeśli ktoś uważnie czytał artykuł o słownikach, może się zdziwić. Jak to, nie trzeba wchodzić do ustawień i wybierać tego słownika? Ano nie trzeba. Jeśli książka na Kindle ma w metadanych, że jest w języku niemieckim, to Kindle spośród wgranych słowników szuka właśnie słownika niemieckiego. Gdy potem przełączę się na książkę anglojęzyczną, to dostanę znowu podpowiedzi ze standardowego Oxford Dictionary of English. Haseł w słowniku jest około 40 tysięcy. Same definicje są krótkie, ale wystarczające do zrozumienia danego słowa:  W Projekcie Gutenberg znajdziemy sporo niemieckiej literatury w domenie publicznej. Możemy też pobierać dzięki Calibre zawartość takich serwisów jak Spiegel czy Welt Online. A zatem… viel Spaß beim lesen! ;-) PS. Jeśli książka jest po niemiecku, ale słownik się tam nie aktywuje – przeczytaj artykuł o ustawieniach języka. Czytaj dalej:  Paperwhite 5.3.8 – zmiana słownika w praktyce Vocabulary Builder – czyli jak powtarzać słówka z nowym Paperwhite Oprogramowanie 5.4.3 dla nowego Paperwhite – poprawa działania PDF, kolekcji i słownika Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika Aktualizacja Kindle Touch 5.3.7 – poprawki słownika i wyszukiwania 