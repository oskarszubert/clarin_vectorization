Parę dni temu firma E Ink Corporation, producent ekranów z e-papierem ogłosiła wytoczenie procesu przeciwko niemieckiej firmie Trekstor GmbH. Trekstor produkuje omawiany już u nas czytnik Pyrus. Czytnik ten ma naruszać następujące patenty E-Ink:  European Patent EP 1 231 500 B1: „electronically addressable microencapsulated ink”; and European Patent EP 1 010 036:  „electrophoretic displays and materials”.  Dla Trekstora pracuje chińska firma Guangzhou OED Technologies. Autor bloga Digital Reader zastanawia się o jakie naruszenie może chodzić – czy po prostu kupili na boku trochę ekranów z epapierem i użyli ich do montażu Pyrusa, czy też chińskim inżynierom udało się skopiować cały proces produkcyjny. Raczej to drugie, bo ekran Pyrusa jest jednak inny od ekranu Pearl. W swoim pozwie firma E-Ink zażądała wycofania Pyrusa ze sprzedaży, a także zadośćuczynienia szkód. No i mój komentarz: gdy szacuje się koszty komponentów czytników, zawsze najdroższy jest ekran. Między innymi dlatego, że patent na niego posiada jedna firma i czerpie z tego monopolu korzyści. Wszyscy liczący się producenci: Amazon, Onyx, Sony, Pocketbook – muszą kupować ekrany od E-Inka. Ominięcie patentu pozwoliło Trekstorowi zaoferować tańszy czytnik, ale jednocześnie może być gwoździem do trumny modelu Pyrus. PS. Jeszcze odnośnie Trekstora – do niedawnej recenzji naszego czytelnika doszło kilka zdjęć oraz dwa krótkie filmy. Można m.in. zobaczyć jakie poziomy osiąga ghosting. Czytaj dalej:  Pocketbook Color Lux – kolejny czytnik z kolorowym e-papierem Pocketbook Cover Reader – czyli zmień telefon w czytnik… Sony zapowiada 13-calowy czytnik. Raj dla czytających PDF? Test czytników e-booków w magazynie CD-Action „Następca Paperwhite” może być w rzeczywistości następcą DX! Na porządny kolorowy e-papier to my sobie jeszcze poczekamy… 