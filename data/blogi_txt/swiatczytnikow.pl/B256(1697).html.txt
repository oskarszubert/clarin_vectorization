Kindle Textbook Rental to nowa usługa w Kindle Store, dzięki której możemy sobie na Kindle wypożyczyć podręcznik, albo książkę naukową. Książki akademickie są w Stanach bardzo drogie. Nierzadko ich ceny przekraczają 50-70 dolarów. Nowy pomysł Amazona posłużyć ma więc studentom, którzy potrzebują z książką się zapoznać, a nie muszą jej mieć na stałe. Jak to wygląda w praktyce? Wchodzę sobie dzisiaj na stronę książki Sketching User Experiences: Getting the Design Right and the Right Design. Mam ją od dwóch lat w wersji papierowej – duży format, dużo zdjęć, no i jeszcze więcej tekstu. Znajomi z branży polecają, warto poczytać. Ale nie mam czasu na siedzenie przy biurku z wielką księgą. Może wersja na Kindle? Ale niestety kosztuje drugie tyle. No, a tutaj oferta: albo kupię za 32 dolary, albo wypożyczę ją za 13 dolarów na miesiąc.  Mogę wypożyczyć książkę na okres od 30 do 360 dni, choć to wpływa na cenę – przy 60 dniach płacę już tyle, co za połowę książki. Ale jeśli np. 30 dni nie wystarczy, to mogę okres ten przedłużyć, albo w ogóle kupić książkę, za różnicę w cenie. Można powiedzieć, że to taka możliwość przetestowania książki, za co musimy jednak zapłacić. Im bardziej zbliżamy się do 360 dni, tym mniejszy sens ma wypożyczanie, właściwie opłaca się tylko wtedy, gdy chcemy książkę szybko przeczytać. Szanse powodzenia wypożyczalni Amazona Parę uwag:  Komu posłuży Kindle Textbook Rental? Przede wszystkim tym, którzy chcą przeczytać książkę, a potem nie będzie ona im potrzebna. Kapitalną rzeczą jest to, że Amazon przechowuje nasze podkreślenia i notatki nawet gdy okres wypożyczenia już minie. Nie mówiąc oczywiście o tym, że wszystkie trafiają do pliku My Clippings, gdzie możemy je dalej obrabiać. Czy pomysł chwyci? Dotąd, nie tylko w Polsce, studenci z mniejszymi zasobami kupowali po prostu książki używane, które potem odsprzedawali. Tracili jedynie na różnicy w cenie kupna i sprzedaży. Wygoda książki elektronicznej może tutaj wygrać. Przypuszczam, że usługa pozostanie włączona tylko dla podręczników lub książek naukowych, czyli z założenia dla dużych i długich pozycji. W przypadku powieści (szczególnie tzw. czytadeł) 30 dni wystarczy spokojnie na przeczytanie, więc wiele osób by zaczynało od wypożyczenia i wcale ich nie kupowało później. Czy może się to przydać polskim studentom i pracownikom naukowym? Wiele przykładowych pozycji na stronie Amazona jest „US only” i niedostępnych w Polsce. Pewnie dlatego, że ich wydawnictwa zarabiają na sprzedaży licencji i tłumaczeń. Albo po prostu brakuje im wyobraźni.  Podsumowując, dużo zależy od tego, czy ceny wypożyczeń zostaną uznane za atrakcyjne, choć nie sądzę, żeby ta usługa miała zaszkodzić „giełdom używanych podręczników”. Będzie raczej ich wygodnym uzupełnieniem. PS. Publikacja tego artykułu zbiega się z ogłoszeniem rządowego pomysłu na obowiązkową formę elektroniczną dla podręczników (link do strony MEN). Napiszę o tym osobno. Czytaj dalej:  Teraz Biologia – darmowe podręczniki do gimnazjum w EPUB/MOBI Polska edycja Fantasy   Science Fiction wyłącznie w Kindle Store E-podręczniki ze WSiP: co nowego na jesieni 2013? GUS: Średnio na książki wydajemy 19 zł, a z podręcznikami już 70 zł… epodreczniki.pl już działają – na razie tylko matematyka: EPUB, PDF i online Projekt ustawy o cenie stałej na książki – niby nas nie dotyczy, ale i tak możemy się obawiać 