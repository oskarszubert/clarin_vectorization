Powoli zaczyna się unosić mgła domysłów nad nowym ekranem Kindle Paperwhite II. Producent ekranów z papierem elektronicznym, czyli firma E-Ink ogłosiła wczoraj premierę ekranu określanego jako Carta.  E-ink Carta jest następcą popularnego Pearla – i ma go wykorzystywać na razie wyłącznie Amazon. Zdjęcie nie przedstawia oczywiście Kindle, a wewnętrzny (?) prototyp producenta. Jakie są cechy nowego ekranu?  Większy o 50% kontrast, w porównaniu z Pearlem. Technologia Regal, która eliminuje konieczność częstego odświeżania ekranu: obecne czytniki robią to co 6 stron, nowym wystarczy raz na 100. Wyeliminowanie ghostingu, czyli pozostawania drobinek atramentu z poprzednich stron – co jest standardowym tematem pytań nowych użytkowników. Zawsze na to odpowiadałem, że tak ma być, bo to e-papier. Teraz może być inaczej. Wg specyfikacji - możliwe rozmiary od 1,4″ do 13,3″ – czyli dokładnie tyle, ile ma prototypowy czytnik Sony…  Brzmi to bardzo zachęcająco, choć oczywiście nie wiemy, jak wypadnie w praktyce. Przypomnę, że obecny standard czyli Pearl pojawił się po raz pierwszy w roku 2010 w czytnikach Kindle Keyboard oraz Sony. Dopiero rok później u konkurencji. Nie wyeliminowało to starszej technologii Vizplex (2008), która wciąż pojawia się w budżetowych modelach, takich jak np. Onyx A62s albo Kobo Mini. W zależności od producenta czytnika, różnicę widać, albo nie. Ja między Kindle 2 (Vizplex) oraz Keyboard (Pearl) widziałem sporą różnicę kontrastu – ekran z Pearlem dawało się czytać w słabszym oświetleniu. Jednocześnie gdy porównałem dwa czytniki Onyxa – różnicy specjalnej nie było widać Początkowo było zagadką, które czytniki wykorzystają ekran Carta. Jednak notka prasowa firmy E-Ink określa to wyraźnie – Amazon ma na razie na te ekrany wyłączność. Jednocześnie, kilka dni temu pojawił się też czytnik Kobo Aura, który również wykorzystuje technologię Regal – czyli odświeża ekran znacznie rzadziej niż obecnie. Według Michaela Kozlowskiego z bloga Good Reader, Kobo ma wciąż ekran Pearl, tyle że wzbogacony o lepsze odświeżanie. Tak więc trzeba oddzielić sam ekran (Carta) oraz technologię odświeżania (Regal), która może działać ze starym i nowym ekranem. Początkowo byłem przekonany, że nowy ekran w Kindle Paperwhite, to taka marketingowa kombinacja, podobnie jak z lepszym kontrastem w Classicu 2012, który okazał się w końcu efektem ubocznym oprogramowania. Tymczasem po 3 latach mamy wreszcie nowy papier elektroniczny – i to może być rzeczywista różnica. Czytaj dalej:  Czytniki z oświetleniem – jak różni się kontrast ekranu? Kindle Paperwhite 3 będzie miał ekran Mobius? Jest już *nowy* Kindle Paperwhite! Bez rewolucji? Test „All-New” Kindle Paperwhite – część I – ekran i oświetlenie Kindle Paperwhite II już w Stanach, oto pierwsze recenzje Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 