Ludzi przyzwyczajonych do książek papierowych czasami irytuje w Kindle brak „papierowych” numerów stron w książkach, które sami skonwertowali.  Można jednak temu zaradzić dzięki Calibre i (opcjonalnie) wtyczce Count Pages. Wtyczka potrafi określić liczbę stron na podstawie treści książki, albo też ściągnąć tę liczbę z internetu. Dzięki temu e-booki na naszym czytniku będą jeszcze bardziej bliskie rzeczywistości. :-) Sposób działa na każdej z wersji Kindle: Keyboard, Classic i Touch. O co chodzi z numerami stron? Książki na Kindle są dzielone:  procentowo – od 1 do 100% treści książki. oraz tzw. „lokacji”, która zlicza pojedyncze zdania.  W pewnym momencie znajdziemy się więc w 80% treści książki, co oznacza lokację 5300 z 6624. Numery stron na czytnikach jako takie, wiele sensu nie mają – bo w zależności od wielkości czcionki tych „stron” będzie więcej lub mniej. Ale opieranie się wyłącznie na „lokacjach” sprawia, że czytanie książki staje się odhumanizowane. Widzimy jakieś wysokie numery i trudno powiedzieć „ile stron do końca”. Potrzebujemy więc jakiegoś odniesienia do fizycznej rzeczywistości.  Nie mówiąc o tym, że czasami taką książkę trzeba zacytować – a w pracach naukowych nie przyjmą nam raczej wartości „Location”. Amazon wprowadził informację o stronach papierowych w oprogramowaniu 3.1 dla Kindle Keyboard. Numer strony jest widoczny po kliknięciu „Menu” dla wielu (nie wszystkich) książek kupionych w Kindle Store. Tak samo działa to dla Classic i Touch. Tu przykład dla Kindle Touch:  Tyle nam daje Kindle Store. A co z książkami, które sami sobie przekonwertowaliśmy? Informacje o stronach zawiera plik .apnx który na Kindle trafia razem z książką kupioną w Amazonie. Czy można takich plik sobie samodzielnie wygenerować? Jest to możliwe. Numery stron z Calibre – najprostsze rozwiązanie Na początku napisałem o wtyczce, ale uświadomiono mnie w komentarzach, że sam program Calibre od kilku wersji potrafi sam określić numery stron! Warunkiem jest to, że przesyłamy książkę do Kindle przy pomocy kabla – zaznaczamy wybrane książki i klikamy „Prześlij na urządzenie”.  Sposób nie działa przy wysyłce mailowej. Count Pages – wtyczka do Calibre i jej instalacja Dokładniejsze wyniki niż samo Calibre, daje nam wtyczka Count Pages. Wtyczkę Count Pages pobieramy z opcji: Preferencje – Wtyczki – Pobierz nowe wtyczki.  Następnie trzeba skonfigurować w Calibre kolumnę, która będzie przechowywała numery stron. Klikamy prawym klawiszem na nagłówki kolumn i wybieramy „Dodaj własne kolumny”. Następnie warto je wypełnić następująco:  pages, Pages, liczby całkowite, {0:,}   Teraz wtyczkę trzeba skonfigurować. Klikamy w przycisk który pojawił nam się w menu i wybieramy „Dostosuj wtyczkę”. Pojawia się następujący dialog.  Wybieramy:  kolumnę, w której zapisane będą strony (tutaj na przykładzie: „pages”) algorytm wyliczania stron – pozostawiamy oparty na zlaczaniu akapitów. opcjonalną kolumnę zliczania słów w całej książce (ale można pozostawić pustą) preferowany format (epub albo mobi – jeśli masz książkę w obu formatach to na podstawie którego wtyczka ma obliczać).  Na tym koniec instalacji wtyczki. Korzystanie z wtyczki Count Pages Wtyczka w menu Calibre ma swój osobny przycisk.  Zaznaczamy książkę i wybieramy jeden z dwóch sposobów. Estimate from content – oblicza liczbę stron na podstawie treści e-booka. Czekamy chwilę, potem program prosi nas o potwierdzenie – i już do kolumny trafia liczba stron. Jaka jest dokładność mechanizmu? Jest całkiem nieźle. Przetestowałem na dwóch książkach, które mam zarówno w papierze, jak i w postaci amatorskich skanów przerobionych na Kindle: pierwsza: papier – 290 stron, Kindle – 282 strony druga: papier – 210 stron, Kindle – 206 stron  Wtyczka kompletnie jednak zgłupiała przy książce skonwertowanej z PDF. Niecałe 300 stron rozpoznała jako 600. Być może dlatego, że książka ma sporo ilustracji i rozdziałów. Download from Goodreads – ściąga dane o liczbie stron z portalu goodreads.com. Aby ta metoda działała, musimy wcześniej zainstalować jedną z wtyczek: Goodreads Sync albo Goodreads, a następnie pobrać metadane książki z tego portalu. Trochę to skomplikowane. A jak zobaczyć numery stron na Kindle? Numery stron widzimy tak jak na obrazku otwierającym ten artykuł – po wybraniu Menu wyświetli się tekst w rodzaju „Page 12 of 789″. Jeśli coś nie będzie działać, przy podłączonym Kindle wchodzimy w „Urządzenie – Customize this device” i zaznaczamy dwie opcje pokazane na obrazku. U mnie nie było to potrzebne.  Podsumowanie Wtyczka Count Pages może nam pomóc w „oswojeniu” naszych książek poprzez dołożenie do nich numerów stron. Dzięki temu szybciej zorientujemy się ile mamy do przeczytania. Poprzez integrację z Goodreads, jest szansa, że numery stron będą całkiem dokładne i książki uda się wykorzystać do cytowania. Zainteresowanych wtyczką odsyłam do wątku Count Pages na MobileRead. Tam opis działania, historia zmian i dyskusje. Aktualizacja: W komentarzach uświadomiono mnie, że Calibre potrafi już określić numery stron bez żadnej wtyczki. :-) Ale wyniki z Count Pages są inne i chyba bardziej dokładne, dlatego pozostawiam ten artykuł, zaktualizowałem tylko opis. Czytaj dalej:  Kindle, Calibre, formaty i jak uzyskać idealny plik Jak pozbyć się wiszących spójników w Calibre? Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze Calibre 1.0. – pierwsza wersja programu po 7 latach! Jest też konkurencja: BookONO Jak tworzyć recepty za pomocą Calibre – krótki podręcznik Mailem czy po kablu? Porównanie dwóch metod wrzucania książek na Kindle 