To też jest sposób na propagowanie literatury współczesnej. Parę lat po wydaniu puścić za darmo, we wszystkich formatach. W tym tygodniu ksiażkę „Ojciec odchodzi” ściągnie pewnie więcej ludzi niż kupiło. Jak ktoś nawet Piotra Czerskiego nie kojarzy to słyszał pewnie o słynnym artykule „My dzieci sieci”, który napisany, opublikowany 11 lutego w Dzienniku Bałtyckim, a potem uwolniony na licencji Creative Commons podbił Polskę, a potem w tłumaczeniu, świat i został przedrukowany przez dziesiątki portali, serwisów i blogów. Niedawno Czerski namówił swoje wydawnictwo, Korporację Ha!art do uwolnienia swojej wcześniejszej powieści, „Ojciec odchodzi” z 2006, którą ze stron wydawnictwa można pobrać w formatach MOBI, EPUB i PDF całkowicie za darmo. Jeszcze jedna książka o polskim papieżu. Krytyczna minipowieść o tzw. pokoleniu Dżej Pi Tu. Obraz społeczeństwa polskiego w Krakowie zestawiony z obrazem medialnym; wszechobecne stacje telewizyjne, okno na Franciszkańskiej, Marsze Milczenia, Mecze Pokoju, Czarny Internet i wiele innych zbiorowych akcji. 1 kwietnia 2005 (w wigilię śmierci papieża) główny bohater – ateista – przyjeżdża na stypendium do ukochanego miasta największego z Polaków i niczym Odyseusz wędruje po krakowskich mieszkaniach i przepełnionych knajpach, konsumując alkohole i prowadząc z przedstawicielami miejscowej młodej inteligencji oraz obcokrajowcami rozmowy o Papieżu, rzeczach ostatecznych, i tych zupełnie błahych. Jest przy tym nieodmiennie zaskoczony masowymi eventami i krytycznie portretuje medialny wizerunek społeczeństwa, któremu na ekranach, monitorach, w słuchawkach na żywo umiera Ojciec. Jak potrzebujemy papieru, wciąż do kupienia za 10 złotych w księgarni Ha!Artu. Kto następny? Uzupełnienie: jak mi wyjaśniono – PDF był za free już dużo wcześniej, teraz doszedł EPUB i MOBI. No i jeszcze jedno uzupełnienie: Wygląda na to, że Ha!Art nie zamierza poprzestać na jednej publikacji – jako MOBI/EPUB/PDF wyszło też opracowanie  EduFactory. Samoorganizacja i opór w fabrykach wiedzy pod redakcją Jana Sowy i Krystiana Szadkowskiego. Zadaje ono bardzo ciekawe pytania: Czy tym, czym kiedyś dla kapitalizmu przemysłowego była fabryka, dziś dla kapitalizmu kognitywnego jest uniwersytet? Czy możemy zaobserwować podobne mechanizmy wyzysku i kontroli pracy? Czy uniwersytet może być skuteczną przestrzenią organizacji oporu, podobną do tej, jaką stanowiły fabryki ery industrialnej? Wielu doktorantów na pewno się zgodzi, przynajmniej co do tego wyzysku. :-) Czytaj dalej:  epodreczniki.pl już działają – na razie tylko matematyka: EPUB, PDF i online Szwecja, Norwegia, Islandia – za darmo „przewodniki nieturystyczne” z KP Opowiadania nominowane do Nagrody Zajdla (w części) za darmo Teraz Biologia – darmowe podręczniki do gimnazjum w EPUB/MOBI Accelerando – nagradzana powieść SF na licencji CC Muminki w EPUB/MOBI! 