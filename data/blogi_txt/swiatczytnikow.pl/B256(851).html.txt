Prasie papierowej nie udało się dotąd oswoić internetu. Jasne, niemal każda gazeta ma rozbudowany serwis internetowy, ale bez złudzeń – reklamy, choć coraz bardziej natarczywe – nie pozwalają na zarobki. Paradoksem większości redakcji jest to, że ich serwisy internetowe są wciąż utrzymywane przez papier! A przecież sprzedaż papieru z roku na rok spada.  Od dawna mówi się więc o tym, że wydawcy prasowi zażądają opłaty za korzystanie z serwisów. Tak się wreszcie stało. Ruszył dzisiaj projekt Pianomedia.pl, gdzie można zarejestrować się już teraz – a od września będą opłaty. Od 6 września użytkownicy będą mogli wykupić dostęp do serwisów na tydzień (9,90 zł), na miesiąc (19,90 zł) lub na rok (199 zł). Po dokonaniu opłaty 40 proc. kwoty wniesionej przez użytkownika zostanie przekazane wydawcy strony, na której użytkownik się zarejestrował, 30 proc. otrzyma firma Piano Media (udostępnia system paywall), a pozostałe 30 proc. trafi do tych wydawców, których strony w danym miesiącu użytkownik odwiedzi. W projekcie uczestniczy siedmiu wydawców: Agora SA, Murator SA, Ringier Axel Springer Polska, Polskapresse, Media Regionalne, Edytor, a także Polskie Radio. [za notką prasową] System jest bardzo dziwny, bo zarejestrowałem się i …nie wiem co dalej. Istotą Piano jest to, że rejestrujemy się w serwisie, a potem spokojnie przeglądamy wszystkie strony, bez konieczności zakładania konta w 42 serwisach. Ale komunikowane jest to w sposób fatalny. Dlaczego o tym piszę i co to oznacza dla użytkowników czytników? Z pozoru nic, bo system Piano dotyczy dostępu do stron internetowych gazet, a nie do samej treści. Są jednak dwie konsekwencje: Po pierwsze – jeśli zamknięty zostanie np. „Duży Format”, przestaną działać recepty Calibre (oraz eGazeciarza), które ściągają ich treść. Choć może to da się obejść. Sam czytam „Uważam Rze” na Kindle korzystając z przygotowanej przez kogoś recepty. W Calibre podaje się login i hasło (trzeba wykupić wcześniej dostęp), a program loguje się na stronę gazety, ściąga jej zawartość i wysyła na Kindle. Po drugie - być może łatwiej będzie za to korzystać z narzędzi w rodzaju Instapaper albo Klip.me. Zakładam, że jeśli jakaś sekcja zostaje przeznaczona dla klientów płatnych, to:  nie będzie tam stronicowania, które utrudnia przesłanie danego artykułu na czytnik; nie będzie tam reklam.  Ale pewnie jestem naiwny, a wydawcy reklam nie wyłączą… Inna sprawa, że od września jako płacący klienci, będziemy mieli prawo domagać się takich zmian. PS. jak doniósł na naszym profilu facebookowym Michal Bednárčik, na Słowacji, gdzie system PianoMedia już działa półtora roku, w ramach prenumeraty niektóre gazety mają wersję na Kindle, np. popularny dziennik SME (zobacz opis). A więc można też włączyć do tego systemu czytniki! Czytaj dalej:  Rzeczpospolita ma wersję na Kindle! Amazon przejmuje Goodreads i możliwe, że zintegruje go z Kindle Amazon wejdzie do Rosji? Jak e-czytają Rosjanie? Cyfrowa prasa? Tylko formaty czytnikowe! „Promocje to problem”, ale i jedyne skuteczne narzędzie – wywiad z szefem CDP.pl TOP15 polskich księgarni e-booków według miesięcznika Press 