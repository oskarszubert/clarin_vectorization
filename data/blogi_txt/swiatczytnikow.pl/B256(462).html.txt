Kindle Cloud Reader, czyli aplikacja Amazonu do czytania w przeglądarce działa od dzisiaj także pod Firefoksem. Wcześniej trzeba było mieć Chrome albo Safari. Obsługiwane są wersje Firefoksa 6 i wyżej. Pod względem funkcjonalności nic się nie zmieniło od czasu mojego artykułu z sierpnia. Nadal w chmurze przeczytamy tylko książki kupione w Kindle Store i w przeciwieństwie do innych aplikacji nie ma sposobu wrzucania swoich. Ponieważ jednak od niedawna Amazon wszystkie własne dokumenty wysyłane przez maila przechowuje na ich serwerach (artykuł o tym w przygotowaniu), może niedługo stanie się to możliwe. Korzystanie z Cloud Readera przypomina trochę Kindle for PC – tak samo widzimy miniaturki książek i możemy przejść do wybranej.  I tutaj podpowiedź dla miłośników darmowych książek z Kindle Store. Gdy coś ściągamy, nie zawsze mamy pewność, że nas to interesuje. Nie trzeba wysyłać tych e-booków do Kindle, bo szybko zrobi nam się bałagan.  Można przy kliknięciu „Buy now” wybrać „Deliver to Kindle Cloud Reader” – i wtedy książka trafi do „chmury”. Przejrzymy ją sobie w przeglądarce i jeśli będzie ciekawa, to ściągniemy na czytnik przez Menu » View Archived Items. Czytaj dalej:  Mailem czy po kablu? Porównanie dwóch metod wrzucania książek na Kindle [Prenumerata cykliczna w Nexto] – jak ustawić wysyłkę na Kindle? Nowy wygląd konta Kindle – krok do przodu i dwa kroki w tył… Jaki czytnik będzie najlepszy do przeglądania internetu? Kindle Comic Creator – nowe narzędzie od Amazonu Instapaper ma nowy wygląd – i trochę nie rozumiem po co…. 