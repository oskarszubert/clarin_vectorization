O dokonaniach Wydawnictwa Wielokrotnego Wyboru pisałem już kilka razy – między innymi o Janku – historii małego powstańca, oraz o horrorach: Pokucie i Zaginionym. Są to tzw. gry paragrafowe, czyli interaktywne książki, w których losy bohatera zależą od naszej decyzji pod koniec każdego rozdziału. Dzisiaj dostałem wiadomość o kolejnej publikacji wydawnictwa. Jest to interaktywna powieść  autorstwa Mikołaja Kołyszko: Tajemne Oblicze Świata II. Piekielny Szyfr, inspirowana podobno twórczością  Howarda P. Lovecrafta. Oto co pisze o niej wydawca: Tajemne Oblicze Świata II. Piekielny Szyfr to kontynuacja powstałego przed paroma laty utworu, który został nadzwyczaj przychylnie przyjęty w środowisku fanów gier książkowych. Podobnie jak w części pierwszej (jej poprawiona, rozbudowana wersja do pobrania na naszej stronie) przyjdzie nam wcielić się w postać obdarzonego niezwykłą, nienaturalną mocą młodego człowieka. Posiada on niezwykłą zdolność dokonywania wglądu w ludzką duszę. Jak nie trudno się domyślić, ta umiejętność przysparza bohaterowi wielu problemów. Akcja drugiej części zaczyna się kilka lat później, gdy potrafimy już, w pewnym stopniu, panować nad swoją mocą. Nasz duchowy przewodnik, dzięki któremu zyskaliśmy zdolność sprawowania kontroli, pewnego dnia nie przychodzi… Taki obrót sprawy może zakończyć się katastrofą… Zaintrygowani, i nieco zaniepokojeni, wyruszamy na jego poszukiwanie… Powieść w formatach MOBI, EPUB oraz PDF można pobrać z „księgarni” na stronie wydawnictwa. Dostępna jest też jej pierwsza część. Co najważniejsze – to jest wszystko za darmo! Witajcie w naszej księgarni! Tutaj możecie jednym kliknięciem nabyć nasze produkty. Waluta? Wasze zadowolenie to najlepsza zapłata! Nie gustuję akurat w tej tematyce, więc „Tajemnego oblicza” pewnie nie będę czytał, ale widzę, że jest naprawdę mocno rozbudowana – rozgrywka składa się z ponad 130 rozdziałów. Fanom gatunku polecam, tym bardziej że z opisu na stronie wydawnictwa wynika, że jej poprzednie wydanie miało dobre recenzje. Czytaj dalej:  Pies Łańcuchowy – wydawnictwo literackie z książkami… za darmochę! Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Więcej niż oszczędzanie pieniędzy – tom I bezpłatnego e-booka od Michała Szafrańskiego Planescape: Torment Novelization – książka fantasy z najlepszą fabułą? Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Kolejny BookRage: Boruń, Kres, Chmielarz, Dębski, Grabiński, Doyle 