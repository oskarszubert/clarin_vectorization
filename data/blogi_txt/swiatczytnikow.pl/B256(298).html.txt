Tylko do 24 grudnia, e-booki z Narodowego Centrum Kultury kupimy po 9,49 zł. Taką cenę widzą zarejestrowani użytkownicy Nexto – inni mają tradycyjne 9,90 zł.  Czym jest Narodowe Centrum Kultury? Według oficjalnej strony – jest to państwowa instytucja, której zadaniem jest podejmowanie działań na rzecz rozwoju kultury w Polsce. M.in. edukacja kulturalna i promocja polskiego dziedzictwa narodowego. NCK wydaje książki – i wiele z nich pojawiło się także w formie elektronicznej. Do 24 grudnia możemy je kupić taniej w Nexto, a także w innych księgarniach korzystających z ich oferty. Zacznijmy jednak od pozycji darmowych:  Czas Fantastyki – był o tym piśmie artykuł, ostatnio ukazał się trzeci numer. Kawalerowie Orderu Uśmiechu - biografie 50 laureatów Orderu Uśmiechu Archiwalne numery pisma Kultura współczesna z lat 1993-1998. Glemp. Pod okiem opatrzności - wywiad rzeka z kardynałem. Miasto atrakcji. Narodziny kultury masowej na przełomie XIX i XX wieku - Łukasz Biskupski. Historia Muzyki Polskiej. Tom V, cz. 2a: Romantyzm. Twórczość muzyczna 1850 – 1900 oraz Historia Muzyki Polskiej. Tom V, cz. 2b: Romantyzm. Życie muzyczne w Warszawie 1850 – 1900  Wśród książek płatnych wyróżnia się seria „Zwrotnice czasu. Historie alternatywne” – to powieści fantastyczne, próbujące odpowiedzieć na pytanie „co by było gdyby”. NCK pozyskało tutaj bardzo znanych autorów:  Wieczny Grunwald. Powieść zza końca czasów - Szczepan Twardoch Cytadela - Tomasz Łysiak Orzeł bielszy niż gołębica - Konrad T. Lewandowski Gambit Wielopolskiego - Adam Przechrzta Fausteria. Powieść antyhagiograficzna - Wojciech Szyda Śniąc o potędze - to z kolei antologia opowiadań z historii alternatywnej wydanych w Polsce na początku XX wieku i w czasach II RP.  Przechrzta, Łysiak i Lewandowski napisali swoje książki z okazji 150 rocznicy powstania styczniowego (patrz: recenzja). Więcej o serii przeczytamy na stronach NCK, a całą serię zrecenzował też m.in. Polter.pl. Jest też kilka publikacji naukowych, poświęconych często kulturze popularnej. Subkultury w PRL. Opór, kreacja, imitacja - Mirosław Pęczak (znany z działu kulturalnego Polityki) Polski z urzędu. O poprawności języka urzędowego - Eliza Czerwińska Małpy Pana Boga. Obrazy - Maciej Parowski – wieloletni redaktor Fantastyki pisze o grafice, komiksie i filmie fantastycznym Etnografia/ Animacja/ Sztuka. Nierozpoznane wymiary rozwoju kulturalnego - pod red. Tomasza Rakowskiego Etyczny i pragmatyczny. Polskie dyskursy polityczne po 1989 roku - Katarzyna Kłosińska  Co ważne – wszystkie te publikacje są dostępne w formatach EPUB i MOBI. Posiadacze iPada znajdą też kilka innych tytułów w iBookstore m.in. album The Rolling Stones za żelazną kurtyną. Warszawa 1967. Czytaj dalej:  Historia polskiej muzyki w kolejnych tomach za darmo i na czytniki „Czas fantastyki” za darmo na czytniki! Dwie kolejne pozycje z IPN na czytniki, m.in. Warszawa podczas stanu wojennego Book Rage 2 już działa: Twardoch, Lewandowski, Dębski, Szewczyk + Skowroński, Gütsche, Doyle Na „Damę Kameliową” już mają, teraz Wolne Lektury zbierają na Bułhakowa! Darmocha od Nexto i Wydawnictwa MAG: Gwiezdny pył i Kamienna Ćma 