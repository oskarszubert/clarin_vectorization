Dla użytkowników Kindle Touch i Paperwhite nie jest to żadna nowość, ale dla użytkowników aplikacji Kindle na iOS tak. W najnowszej aktualizacji aplikacji Kindle (wersja 3.5), podczas czytania wybranych książek, otrzymujemy dostęp do X-Ray. Opcja ta dostępna jest zarówno na iPadzie jak i w wersji na iPhone’a. Ale uwaga – o ile w wersji na iPada X-Ray widoczny jest jako przycisk w górnej belce, o tyle w wersji na iPhone’a opcja ta ukryta jest… w spisie treści (ikonka otwartej książki).  Po wybraniu X-Ray znajdziemy informacje związane z czytaną książką. Są to głównie skróty wpisów z Wikipedii oraz informacje o występowaniu postaci, miejsc czy zdarzeń. Wpisy te posortowane są wg bieżącej strony, rozdziału i spis wszystkich zagadnień dla książki.  Linki do nowej wersji aplikacji: Kindle for iPad, Kindle for iPhone/iPod Touch. Co ciekawe, opcja X-Ray nie ogranicza się do książek zakupionych w Amazon. Istnieje X-Ray file generator… choć nie sprawdzałem czy zadziała w przypadku czytnika na iOS.  RD: może zadziałać, ale on generuje dodatkowy plik, którego trzeba fizycznie wgrać na Kindle, niezależnie od samej książki, a w przypadku iOS jest to trudniejsze. Za to, jeśli ktoś ma Kindle Touch czy Paperwhite, można w ten sposób przygotować sobie X-Ray dla książek zakupionych w polskich e-księgarniach. Czytaj dalej:  Okładka z magnesem do Paperwhite czyli „zrób to sam” Amazon wreszcie udostępnia pełne archiwa gazet na koncie Kindle [Prenumerata cykliczna w Nexto] – jak ustawić wysyłkę na Kindle? Oprogramowanie „starego” Paperwhite 5.3.9 – poprawa stabilności w PDF Oprogramowanie 5.4.3 dla nowego Paperwhite – poprawa działania PDF, kolekcji i słownika Mailem czy po kablu? Porównanie dwóch metod wrzucania książek na Kindle 