Napiszę parę słów na temat okładki, którą kupiłem do swojego Kindle Classic, a być może posłuży też w wysłanym wczoraj służy też bardzo dobrze w Kindle Touch. Okładki firmy Marware pojawiły się w Amazonie od razu na początku października – wcześniej niż okładki oryginalne. Dlatego wiele osób je kupowało. Ja też. Moja nazywa się Marware Atlas Cover i kosztuje 30 dolarów (20 dolarów; wrzesień 2012) – jest zatem niewiele tańsza od okładki oryginalnej. Ma jednak nad nią przewagę ze względu na uchwyt, o którym będzie za chwilę. Ja kupiłem w Amazon UK – cena wychodzi podobnie, ale powyżej 25 funtów jak wiadomo, jest darmowa przesyłka do Polski. Pamiętajmy też, że do okładki kupionej w Stanach razem z Kindle zostanie doliczony VAT, który w UK jest już naliczony. Okładka przyszła w ekologicznym (tzn. papierowym) opakowaniu.  Tak wygląda po rozłożeniu, z przyszłym lokatorem. Okładka ma cztery zaczepy, w które wkładamy naszego Kindle. Są one dobrze dopasowane – nie grozi nam, że czytnik wypadnie, z drugiej strony mamy wciąż dostęp do klawiszy, a ekran nie jest zasłonięty.  Kolega pokazywał mi popularną w Polsce okładkę Bluecosto – tam dostęp do klawiszy jest znacznie trudniejszy, poza tym Kindle nie jest zabezpieczony od góry przed wysunięciem się. To nie są jednak szczegóły, skoro czytnik ma z nami być prawie przez cały czas. Jak trzymać okładkę? Po złożeniu ma ona uchwyt pozwalający trzymać ją całą dłonią z drugiej strony. Najlepiej to pokazuje obrazek producenta.  Możemy więc komfortowo trzymać okładkę jedną ręką, a kciukiem zmieniać strony. Uchwyt jest dość ścisły i jest to moim zdaniem pewna wada okładki – ale możliwe że się wyrobi z czasem. Tak okładka wygląda po złożeniu – przed otwarciem zabezpiecza ją szeroka gumka.  Inne okładki Marware Istnieje kilka wariantów tej okładki, na przykład Marware Eco Flip, która przekształca nam okładkę w stojak.  Tutaj warto też się zainteresować ofertą firmy Tuff-Luv (jej okładko-stojaki kiedyś opisywałem), ale co dziwne, modeli dla nowych Kindle nie ma w Amazonie, są tylko w ich sklepie internetowym. Dla obu Kindli? Według opisu w Amazonie okładka Marware Atlas Cover pasuje zarówno do Kindle Classic jak i Kindle Touch, o tym drugim przekonam się pod koniec tygodnia (mój Touch został wysłany w poniedziałek). Jest to możliwe, bo z porównania rozmiarów wynika Touch jest o sześć milimetrów dłuższy i szerszy, a także o dwa milimetry grubszy od Classic. Zaczepy są na gumkę i mają jeszcze chyba trochę zapasu. Mimo tego, mój Classic trzyma się solidnie. Okładka wykonana jest ze sztucznej skóry i początkowo (podobnie jak okładka oryginalna) wydziela mocny zapach. Tak więc po kupnie radzę ją przez dzień czy dwa przewietrzyć, bo inaczej czekają nas zdziwione spojrzenia ludzi w autobusie. :-) Podsumowując – Marware Atlas Cover to dobry zakup, którego nie żałuję, choć cena moim zdaniem trochę za wysoka. Jeśli będziecie zainteresowani, warto przejrzeć okładki Marware w Amazon UK, bo ostatecznie może wyjść trochę taniej. Kindle Touch – tak! Aktualizacja z 11.03.2012: okładka Marware pasuje też do Kindle Touch i używam go od miesiąca tylko w niej. Siedzi w niej bardzo ściśle i można powiedzieć, że trochę te gumki się rozciągnęły. Gdybym teraz wyjął Toucha i przełożył Classic, to pewnie pojawiłyby się luzy. Ale sam Touch pasuje tam świetnie. Taniej! Aktualizacja z 10.09.2012: obecnie okładka Marware Atlas Cover kosztuje $19,99 – dlatego jest jeszcze bardziej atrakcyjną alternatywą dla okładek oryginalnych. Czytaj dalej: AmazonBasics Black Leather Folio Cover – budżetowa okładka ze stojakiem dla Kindle Okładka z magnesem do Paperwhite czyli „zrób to sam” Przegląd wszystkich ustawień Kindle Paperwhite (oraz Touch) Kindle Comic Creator – nowe narzędzie od Amazonu „Tajne” polecenia w Kindle Paperwhite / Touch Paperwhite czy starszy Kindle z lampką? 