W lutym 2012 donosiłem o premierze Tygodnika Powszechnego w Kindle Store. Od paru dni mamy jeszcze ciekawszą ofertę dla posiadaczy czytników. Tygodnik Powszechny można kupić teraz także w Nexto.pl. Za jeden numer w formacie EPUB zapłacimy 3,20 zł, a jeśli mamy tam konto – za 3,04 zł dostajemy trzy formaty: EPUB, MOBI oraz PDF. To naprawdę świetna obniżka, bo numer papierowy kosztuje 6,90 zł. Co więcej – możemy zdecydować się na prenumeratę (podaję ceny dla zarejestrowanych):  kwartalna (36,48 zł) – czyli  2,80 zł za numer półroczna (72,96 zł) – za numer tyle samo. roczna (136,80 zł) – 2,63 zł za numer  Jak to wygląda w porównaniu z Amazonem? Tam jest tylko prenumerata miesięczna, która kosztuje $3,99. Tak więc przez rok w Kindle Store zapłacimy niecałe 48 dolarów. Według dzisiejszego kursu to około 160 złotych + marża banku. Zysk pewien jest, choć oczywiście zależy od kursu dolara. A tymczasem prenumerata w Nexto także powinna nam zapewniać automatyczną wysyłkę na Kindle – o ile korzystamy z WIFI (bo Amazon wysyła także przez 3G, choć wtedy kroi obrazki). Jak jednak donosicie w komentarzach, wysyłki prenumerat na razie nie ma. Sądzę więc, że niektórzy chętnie zrezygnują z prenumeraty w Amazonie, bo tutaj dostają także możliwość podejrzenia „oryginalnego” pisma czyli format PDF. Nie zapomnijmy też o łatwiejszym archiwizowaniu – Amazon trzyma wyłącznie 8 ostatnich numerów plus te, które sobie „zatrzymaliśmy” na czytniku korzystając z opcji „Keep This Issue”. To jest w sumie tematem na osobny artykuł. Redakcja „Tygodnika” bardzo się cieszy z tej premiery, o czym świadczy choćby fragment informacji prasowej: „Tygodnik” jeszcze bardziej „Powszechny”. 2000 rok – powstaje pierwsza strona internetowa „Tygodnika” 2003 rok – ”Tygodnik” nawiązuje współpracę z największym polskim portalem Onet.pl 2008 rok – odsłona najnowszej wersji strony tygodnik.onet.pl i blogów „TP” 2011 rok – „Tygodnik” dostępny na eprasa.pl, egazety.pl i e-kiosk.pl 2012 rok – jako drugi polski tygodnik, „TP” trafia na Amazon Kindle Lipiec 2012 rok – „Tygodnik Powszechny” dostępny w formacie ePUB! Jest się z tego cieszyć – Tygodnik Powszechny w tej formie to bardzo dobra informacja dla polskiego rynku. PS. Od pewnego czasu Nexto ma także w formatach MOBI/EPUB/PDF trzy czasopisma: Wprost (2,87 zł za numer) Bloomberg Businessweek Polska (6,65 zł za numer) Polityka (3,80 zł za numer) [dziękuję za donos w komentarzach]  Mam przygotowany na ten temat artykuł, ale jako że donoszono mi o pewnych problemach z wersjami czytnikowymi (PDF jest OK), na razie wstrzymywałem się z publikacją. Czytaj dalej:  Miesięcznik „Charaktery” dostępny w formatach EPUB/MOBI Tygodnik „W Sieci” na czytniki – za 3,50 zł miesięcznie, a od listopada za 10 zł Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników Prenumeraty cykliczne z Nexto – podsumowanie i ostatnia seria kodów [Prenumerata cykliczna w Nexto] – jak skorzystać z prenumeraty? 