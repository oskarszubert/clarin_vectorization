W odpowiedzi na Wasze głosy, aby dokładniej informować o nowych darmowych pozycjach, wracam do wpisu raz na tydzień, nie porzucając jednak strony zbiorczej. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. W tym tygodniu warto rzucić okiem na następujące pozycje:  Write That Book Already!: The Tough Love You Need To Get Published Now – podręcznik dla autorów książek – od pomysłu, przez wydanie, aż do porad, jak najlepiej wyglądać w telewizji. Oparty raczej o amerykańskie doświadczenia, zawiera np. relacje kilku słynnych pisarzy, jak to wydawnictwa odrzucały im kolejne manuskrypty. The Rules of Work, Expanded Edition: A Definitive Code for Personal Success (2nd Edition) (Richard Templar’s Rules) – jak to jest, że jedni ludzie są zadowoleni ze swojej pracy, a inni jej nienawidzą? Według autora kluczem są relacje w pracy – radzi więc, jak się poruszać w biurowej rzeczywistości, i postępować wobec oponentów. Strategy Power Plays (Infinite Success) – jedna z tych książek, które próbują wziąć klasyków filozofii i sprzedać ich myśli w nowoczesnej postaci. Tym razem Sun Tzu i Machiavelli składają się na 100 krótkich rozdziałów na temat strategii w biznesie. Holy Bible, GOD’S WORD Translation (GW) (with direct verse lookup and book and chapter navigation) – jedno ze współczesnych (1995), protestanckich tłumaczeń Biblii, które za cel stawia sobie przekazanie starożytnego znaczenia we współczesnym języku angielskim. Wydanie ma pomysłowy (i znany ze słowników) sposób na przechodzenie do wybranego wersetu, niestety przy okazji popsuto nawigację między rozdziałami. Circle of Friends Cookbook – 25 Savory Pie Recipes -  25 bardzo prostych przepisów – bez ilustracji, z danymi w funtach i uncjach, nie sądzę, żeby ktoś chciał za to zapłacić. :) House Report (Kat Carpenter Mysteries) – kryminał, który okupuje od niedawna czołówkę darmowych książek z Amazona. Kierowniczka teatru odkrywa w pralni ciało i zabiera się za amatorskie śledztwo. (ponownie) The Truth About Negotiations – cała (?) prawda o negocjacjach w postaci krótkich rozdziałów, opartych na metodyce win-win. Na studiach miałem roczny kurs negocjacji i spis treści ksiażki jest bliski temu czego mnie uczono. Podobno każdy z nas negocjuje codziennie, warto więc poczytać. Przy poprzedniej okazji Hubert polecał w komentarzach tę książkę i napisał kiedyś o niej na swoim blogu. (ponownie) Germs, Genes,   Civilization: How Epidemics Shaped Who We Are Today – o wpływie globalnych epidemii na naszą cywilizację.  Uwaga: większość podanych tu książek przestaje być darmowa w ciągu 7 dni od publikacji wpisu. Sprawdzaj zawsze cenę. Aktualna lista polecanych e-booków jest na stronie: Darmowe e-booki z Kindle Store. Dzisiejszy Kindle Daily Deal: So Now You’re a Zombie: A Handbook for the Newly Undead (Humour) ($1.99) – jeśli ktoś lubi, to dowie się, jak sobie poradzić, gdy zostanie zombie. Ja jakoś nie mam ochoty. :) 