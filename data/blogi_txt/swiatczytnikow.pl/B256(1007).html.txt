Dzisiaj też nie możemy narzekać na oferty księgarni.  Amazing Gracie: A Dog’s Tale ($0,99 w Amazonie) – dzisiejszy Kindle Daily Deal to coś dla wszystkich zakochanych w psach. W Polsce książka wyszła jako „Wspaniała Gracie”, przekopiuję więc opis wydawcy: Kiedy pewnego mroźnego dnia w styczniu pod nasz dach zawitała pełna energii ośmiotygodniowa biała suczka doga niemieckiego, nie zdawaliśmy sobie sprawy, że w jej psiej osobie przybyła późniejsza doradczyni biznesowa i przewodniczka duchowa. Nie słyszała. Niedowidziała na jedno oko. Była słabego zdrowia. Ale cechował ją silny, niezłomny charakter, który już wkrótce miał wpłynąć na zmianę naszego podejścia do życia, na nasze kariery i losy. Dzięki niej uwierzyliśmy w siebie. Zyskaliśmy sławę w efekcie sukcesu ekonomicznego, który odnieśliśmy jako założyciele Piekarenki pod Trzema Psami (ang. Three Dog Bakery), jednak mało kto wie, że zawdzięczamy go głuchej psiej damie imieniem Gracie – ona zasiała ziarno, z którego wyrosły nasze osiągnięcia. Amazing Gracie ma świetne recenzje, zarówno w Amazonie jak i w polskich serwisach (np. w Biblionetce). Ulica Tysiąca Kwiatów  (9,77 zł w Okazji dnia Nexto) – historia z dwudziestowiecznej Japonii. Plik EPUB bez DRM. W przedwojennym Tokio wychowują się dwaj bracia. Hiroshi chce zostać zawodnikiem sumo, a Kenji postanawia rzeźbić maski dla aktorów występujących w teatrze. W innej dzielnicy mieszkają dwie dziewczynki: niezależna Haru i jej siostra, delikatna Aki. Wszyscy dorastają, marząc o pięknym przyszłym życiu. Wojenna tragedia, rozpoczęta atakiem na Pearl Harbor, a zakończona zniszczeniem kraju przez straszne bomby, krzyżuje i zmienia ich losy. Apokalypsis ’89  (17,50 zł w Virtualo) – powieść Jarosława Maślanka, o tym jak transformacja ustrojowa zmieniła życie Frencza, mieszkańca małego miasteczka. Do wyboru MOBI lub EPUB. Mój czas to lata osiemdziesiąte, to wydłubana w betonowej ścianie studni wnęka, w której umościłem legowisko. Niepotrzebny był mi haust świeżego powietrza, nie oczekiwałem więcej światła (…). Po cholerę mi blask zmuszający do zamknięcia oczu, po co bieganina przyprawiająca o ból mięśni, obłęd wymuszający nawet na ostatnich pierdołach babranie się w biznesie. (…) Byłem bezpieczny, schowany; czułem się niedostrzegany, niewidoczny, równy. Strategie inwestycyjne. Jak z głową zarabiać na giełdzie (27,30 zł w eBookpoint) – w cenie 3 formaty: MOBI, EPUB, PDF. Coś dla bardziej zaawansowanych uczestników giełdy. Strategii inwestycyjnych odpowiednich dla danego rynku, aktualnej sytuacji inwestora oraz jego celu inwestycyjnego jest bardzo wiele. Autor zebrał je i opisał w tej książce. Swoją wiedzę adresuje do Czytelnika, który pierwsze kroki na rynku giełdowym ma już za sobą. Zna podstawowe mechanizmy rządzące giełdą, trochę zarobił, trochę stracił i już wie, że podążanie za tłumem oraz kierowanie się powszechnie dostępnymi prognozami to za mało, by poważnie myśleć o giełdzie. Chce poznać podstawowe strategie inwestycyjne i dowiedzieć się, kiedy należy je stosować. Dzienniki Kołymskie (24 zł w Legimi)  opisywałem już wczoraj – okazuje się, że to promocja tygodnia, a nie dnia. ;-) Pamiętać trzeba, że w Legimi książki wciąż są z DRM, choć sami tłumaczą jak je wgrać na Kindle… Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie. 