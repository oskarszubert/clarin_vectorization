Aktualizacja z 14 listopada 2012: na dole parę dodatkowych linków. Pamiętacie serial IT Crowd, wyświetlany u nas jako „Technicy magicy”? Główni bohaterowie mieli jeden, niezawodny sposób na wszystkie problemy ze sprzętem.  To procedura, którą wprowadziło wielu producentów sprzętu. Każde urządzenie Apple ma zasadę 5R: Reset, Retry, Restart, Reinstall, Restore. Podobnie będzie przy Kindle. Tutaj mamy po kolei:  Restart z menu Restart przy użyciu przycisku Reset – powrót do ustawień fabrycznych Kontakt z obsługą techniczną.  Restart z menu Menu»Settings, ponownie Menu»Restart. Ten sposób stosujemy, jeśli oprogramowanie działa inaczej niż byśmy tego oczekiwali. Ja korzystałem chyba dwa razy, gdy Kindle przy przeglądaniu internetu nie chciał złapać połączenia 3G i krzyczał o WIFI. Po restarcie było już OK. Restart przy użyciu przycisku Jeśli Kindle nam się zawiesił, restart możemy wymusić. Przytrzymaj przycisk włączania Kindle przez około 15-20 sekund. Po tym czasie zawartość ekranu zniknie, a pojawi się ekran startowy (z drzewkiem). Restart będzie trwał około minuty. (Uwaga: krótsze przytrzymanie, ok. 8 sekund wyłącza czytnik czyli wygasza ekran, ale go nie restartuje). Zawieszenie Kindle zdarzyło mi się chyba też dwa razy, też przy oglądaniu internetu. Jeśli mimo tego czytnik nie reaguje, podłączmy go na pół godziny do ładowania i potem ponownie spróbujmy restartu. Reset – czyli powrót do ustawień fabrycznych Menu»Settings, ponownie Menu»Reset to Factory Defaults. To najmocniejsza pigułka, jaką możemy oficjalnie zaserwować, pod warunkiem oczywiście, że Kindle nam się uruchamia. Po wybraniu tej opcji Kindle wróci do postaci w jakiej był po kupieniu. Zostaniemy przy tej okazji ostrzeżeni: Dlatego wcześniej na komputer warto skopiować:  zawartość katalogu documents, czyli wszystkie pliki, które sami wrzucaliśmy – te z Kindle Store będziemy mogli potem ściągnąć przez „Archived Items”. plik z kolekcjami: colection.json, choć ten ma akurat kopię zapasową na serwerach Amazona i potem możemy nasze kolekcje odzyskać: „Archived Items»Add Other Device Collections”. ewentualne ustawienia marginesów i fontów – patrz artykuł o ukrytych ustawieniach)  Oczywiście jeśli Kindle komuś oddajemy czy sprzedajemy, też go warto zresetować. Kontakt z obsługą techniczną Jeśli rzeczywiście coś nie działa, trzeba się odezwać do supportu Amazona.  Ja sam nie miałem nigdy tego okazji robić (i obym nie miał), ale relacje są dość podobne. Ze strony Contact Us mamy do wyboru – albo od razu zadzwonić (przy czym warto np. wykupić pakiet w Skype np. na godzinę, żeby nas to jak najmniej kosztowało), albo porozmawiać przez czata, albo podać przez e-mail swój telefon, powinni oddzwonić. Podczas rozmowy najpierw będziemy zidentyfikowani, o które konto chodzi, następnie poproszą nas o… zrestartowanie urządzenia, według procedury powyżej.  Jeśli to nic nie pomoże, zaczynamy wymianę Kindle, opisaną już w artykule Michała: Jak uszkodziłem swojego Kindle i co było dalej oraz w moim: Gwarancja Amazonu w praktyce. Z relacji ludzi dzwoniących do Amazona wynika, że nawet niewielka znajomość angielskiego wystarcza, żeby się dogadać. Warto przygotować sobie wcześniej odpowiednie frazy. Czasami trafia się na Hindusów, ale podobno można ich zrozumieć, a przynajmniej wychodzi lepiej niż na filmie…  Co jeszcze? Amazon ma specjalną stronę Troubleshooting, gdzie wymieniono różne sytuacje, gdy z Kindle mogą być problemy. Warto się z nią zapoznać. Możemy natrafić na dwa typy problemów:  Jeśli to problem sprzętowy – najczęściej uszkodzony ekran, albo krótko trzymająca bateria – tu może pomóc tylko wymiana. Jeśli to problem oprogramowania, to kombinacja restartów i różnych innych sztuczek może pomóc. W sieci są nieoficjalne sposoby na wejście do konsoli odzyskiwania: Recovery Mode – jednak tego stanowczo nie radzę, bo tu bardzo łatwo jest sobie „zbrickować” czytnik, czyli uszkodzić go nieodwracalnie.   Są szacunki, że wymieniane jest 1-2% wszystkich Kindli. Liczba wypowiedzi na forach mogłaby świadczyć o tym że Kindle jest awaryjny – ale to raczej świadczy o liczbie tych czytników w Polsce. Gdy kontaktujemy się z Amazonem, nie jest potrzebny dowód zakupu Kindle, a jedynie to, aby był zarejestrowany na naszym koncie w Amazon.com. Nie spotkałem się jak dotąd z relacją, że Amazon odrzucił komuś reklamację, nawet w przypadku gdy ktoś potraktował ekran …acetonem, ale lepiej nie nadużywać ich cierpliwości i nie badać granic.  Uzupełnienie z 28.10.2011:  Zamiast telefonu lepiej skorzystać z opcji chata, na którym wyjaśniamy konsultantowi co się stało, np. „frozen screen”. Będzie to dla wielu osób łatwiejsze niż rozmowa telefoniczna.  Uzupełnienie z 14.11.2012: Pełną procedurę wymiany gwarancyjnej podałem w swoim artykule: Gwarancja Amazonu w praktyce: jedna rozmowa na czacie i nowy czytnik po 3 dniach Jeśli minął już rok od kupna czytnika – jest jeszcze możliwość uzyskania nowego za niższą cenę.  Czytaj dalej:  Ćwiczenia z rzucania nowym Paperwhite. Przeżył! [Prenumerata cykliczna w Nexto] – jak ustawić wysyłkę na Kindle? „Tajne” polecenia w Kindle Paperwhite / Touch Czego nie robić z Kindle Paperwhite na plaży Oprogramowanie Kindle Paperwhite 5.3.8 – ważna poprawka działania słownika Aktualizacja Kindle Touch 5.3.7 – poprawki słownika i wyszukiwania 