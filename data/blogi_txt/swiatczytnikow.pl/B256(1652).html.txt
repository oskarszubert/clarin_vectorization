W ostatni piątek zaprosiłem Was do konkursu na najciekawsze triki e-bookowe, który organizujemy wspólnie z Helionem. Wybór był bardzo trudny. Gdy oddzieliłem porady zbyt banalne, albo takie które dotyczyły bardziej zastosowań czytnika niż ułatwienia czytania, na placu boju zostało około 15 komentarzy. Warto zajrzeć do komentarzy pod poprzednim postem, bo jest tam sporo innych trików, które mogą Wam się przydać. Oto nagrody, wyróżnienia i …nagroda pocieszenia. :-) Nagrody Mamy trzy nagrody – autorzy najlepszych porad otrzymują książkę Lifehacker. Jak żyć i pracować z głową. Kolejne wskazówki w postaci pakietu druk+ebook. Za chwilę odezwę się na podane przez Was maile z prośbą o adresy do wysyłki. Jak umieścić swoją bibliotekę e-booków w chmurze? Jacek ma poradę dotyczącą własnej chmury z e-bookami. Mój sposób na szybki i wygodny dostęp do własnej biblioteki ebooków: COPS (Calibre OPDS (and HTML) PHP Server). Strona domowa projektu: http://blog.slucas.fr/en/oss /calibre-opds-php-server. Jest to bardzo prosty ale efektywny content serwer czyli pisząc po polsku katalog ebooków dostępny z komputera i/lub czytnika. To czego potrzeba, to: 1. baza ebooków prowadzona w Calibre (http://calibre-ebook.com/). 2. serwer http z obsługą php – czyli w praktyce dowolny serwer www. Może być na jakimś darmowym serwerze lub własnym urządzeniu. Ja np. używam do tego celu dysk sieciowy Synology. 3. mechanizm synchronizacji katalogu calibre z folderem na serwerze. Np. dropbox lub inne rozwiązanie. Można też kopiować ręcznie, choć jest to mniej wygodne. Po zainstalowaniu, które sprowadza się do umieszczenia rozpakowanych plików w katalogu serwera i prostej modyfikacji pliku konfiguracyjnego, uzyskujemy dostęp do książek w sposób widoczny w wersji demo: http://cops-demo.slucas.fr/index.php. Warto również zapoznać się z mechanizmem .htaccess w celu zabezpieczenia dostępu. W porównaniu z trzymaniem plików bezpośrednio w Dropbox-ie czy innym podobnym serwisie zyskujemy: 1. prezentację listy książek wg kilku podstawowych, ale jakże przydatnych kryteriów: - alfabetycznie wg tytułu - alfabetycznie wg autora - alfabetycznie wg cyklu - alfabetycznie wg tagów - lista 50 najświeższych pozycji wg czasu dodania 2. Możliwość skonfigurowania własnego źródła opds bezpośrednio w czytniku (dla urządzeń/aplikacji obsługujący tę funkcję). 3. Wygodniejszy dostęp do książek z przeglądarki w Kindle. No i najważniejsze – dzięki temu rozwiązaniu kupione książki wprowadzamy raz do calibre i nie musimy robić nic więcej. Niezależnie z ilu czytników korzystamy – na każdym mamy w dowolnym momencie dostęp do całego zbioru :-) Polecam! Jak zsynchronizować chmurę Kindle z folderem w Dropboksie? Dave radzi jak automatycznie wysyłać pliki z Dropboxa na Kindle: Ja używam automatu, który sprawdza, czy w Dropboksie, w folderze „Public/Kindle” pojawił się nowy plik. Jeśli tak to jest on po prostu wysyłany z mojego maila na mojego maila kindlowego. Wszystko odbywa się automatycznie poprzez serwis http://ifttt.com . Link do konkretnego „algorytmu” w ww. serwisie: https://ifttt.com/recipes/84484 . Wystarczy zalogować się przez stronkę do Dropboxa i maila (mail musi być dodany do autoryzowanych adresów Amazonie) i podać maila kindlowego. Jak wyłączyć automatyczne wygaszanie ekranu? Bartek zgłosił aż 3 porady i wybrałem tą dotyczącą wyłączenia screensaverów. Tu trochę naginam zasady konkursu, bo wzmianka o tej komendzie pojawiła się kiedyś na marginesie wpisu o indeksowaniu. Nie zdawałem sobie sprawy z tego, jak wiele osób może jej potrzebować i nie pisałem o niej dokładnie. Mnie zawsze denerwowało, że po kilku minutach czytnik się wyłącza i pojawia się wygaszacz. Czytam książkę, odchodzę na kilka minut, wracam i muszę go ponownie włączyć przyciskiem POWER. Problematyczne to jest szczególnie gdy przeglądam własne podkreślenia w książkach językowych. Jeżeli mam np. 200 podkreśleń w książce nieznanych słów i aktualnie byłem na podkreśleniu numer 140 – to po otwarciu focus jest automatycznie na podkreśleniu numer 1 ! Trzeba ponownie przewijać notatki. W sytuacji, gdy potrzebuję skonsultować kilka słowników w celu znalezienia najlepszego tłumaczenia – jest to deprymujące. Rozwiązanie jest proste (działa na pewno na Classicu z najnowszym oprogramowaniem 4.1.1) 1. Naciśnij klawisz „Home” 2. Naciśnij klawisz „Klawiatura” 3. Wpisz ;debugOn 4. Naciśnij enter na klawiaturze 5. Wpisz ~disableScreensaver 6. Naciśnij enter na klawiaturze 7. Wpisz ;debugOff 8. Naciśnij enter na klawiaturze Teraz mogę zostawić czytnik włączony i się nie wyłącza automatycznie. W przypadku, gdy chcemy przywrócić automatyczne wygaszanie po kilku minutach, wystarczy wpisać w kroku nr. 5 komendę: ~enableScreensaver Porada Bartka dotyczy Kindle Classic oraz Keyboard. Posiadacze Touch/Paperwhite stosują komendę „~ds”, którą wpisujemy na ekranie głównym w polu wyszukiwania. Nie jest znany sposób na wyłączenie – trzeba zrobić restart czytnika. Wyróżnienia Poza nagrodami zdecydowaliśmy się przyznać trzy wyróżnienia – autorzy porad otrzymają wspomnianą wyżej książkę w postaci e-booka. Czytnik bezpieczny w autobusie Natalia ma radę bardzo praktyczną: Kupiłeś okładkę bez uchwytu na dłoń (np. taką: http://amzn.com/B0062JZCGK ), a teraz boisz się, że upuścisz czytnik, gdy kierowca autobusu gwałtownie zahamuje? Można ją łatwo doposażyć. Potrzebujesz: - kawałek szerokiej gumy w wybranym kolorze (o długości równej wysokości Twojej okładki x 3 i szerokości, która będzie pasować między uchwyty na rogach); - igłę; - nić w wybranym kolorze; Zszyj gumę tak by można było naciągnąć ją na tylną okładkę w pionie. Luźną część przyszyj w takiej odległości, by wygodnie było Ci trzymać czytnik. Załóż pętlę na okładkę, włóż w czytnik i ciesz się z jego bezpieczeństwa! Budżetowe czytanie w nocy Agata proponuje tanią alternatywę wobec lampki, dla czytników niedotykowych: Mój trik dotyczy czytania w nocy :-) Nie stać mnie na kupno kindla pepki, więc radzę sobie jak mogę…. (lampki z allegro, lampka przy łóżkowe itd.) Narzeczony jakoś nieszczególnie popiera moje zamiłowanie do nocnoczytania i raczej chce się wyspać a światło mu przeszkadza i tak oto zabrał mnie do sklepu wojskowego…. (Poważnie zastanawiałam się czy nie ma mnie na tyle dość, że chce broń dobrać, ale nie). Otóż w sklepach wojskowych są takie panele do czytania map w nocy. Nie podam nazwy, ale podobne coś a allegro znalazłam (http://allegro.pl/panel-podswietlajacy-do- czytania-led-hit-i3083362448.html). Rozwiązanie cudowne :) Cały ekran podświetlony, osobie obok nie przeszkadza, można wyregulować natężenie światła. Ułatwia życie, nie tylko czytanie- pod namiotem można ‚na sztorc’ postawić i pięknie mieć wszystko oświetlone :) Tak rzeczony panel wygląda na filmie:  A oto zdjęcie, które otrzymałem od Agaty.  Wygląda trochę z radzieckiej adaptacji Solaris, ale zakładam, że na żywo jest lepiej. :-) Autoscrollowanie na Kindle 4ma proponuje wykorzystanie funkcji czytania na głos, którą znajdziemy w Kindle Keyboard/Touch: Ja w moim Kindle dosyć często do czytania wykorzystuję funkcję „autoscrollowania” – polega to na tym, że włączam sobie lektora do czytania tekstu po czym całkowicie wyciszam Kindle’a. Gdy lektor (którego nie słyszymy) skończy czytać tekst na danej stronie to automatycznie przerzucona zostaje strona następna i my możemy sobie czytać dalej nie dotykając nawet czytnika :) Często się to przydaje gdy ma się zajęte ręce lub gdy nasza aktualna pozycja leżąca jest wyjątkowo niewygodna do trzymania i operowania czytnikiem (tak wiem, że brzmi to głupio ale czasami się to u mnie zdarza :P). Prędkość przewijania stron regulować można poprzez zmianę prędkości czytania lektora (zapewne można ją jeszcze bardziej podkręcić w bardziej zaawansowany sposób ale mi na ogół wystarcza najszybsza pozycja z oryginalnego oprogramowania). Nagroda pocieszenia Konkurs zorganizowaliśmy z okazji premiery II części książki Lifehacker. Jak żyć i pracować z głową. Kolejne wskazówki. Kto nie załapał się na nagrodę, może skorzystać z kodu rabatowego „SWIATCZYTNIKOW”, który podajemy w koszyku i który obniża cenę e-booka o 40%.  Kupon jest ważny dziś oraz jutro. Do dyspozycji jest 100 kuponów. PS. Jeśli komuś zależy na Lifehackerze w wersji papierowej, dzisiaj w Helionie znajdziemy go o 30% taniej. Czytaj dalej:  Matrioszka Rosja i Jastrząb – wyniki konkursu oraz kod rabatowy Dzień Domeny Publicznej 2014 + konkurs na okładkę dla Wolnych Lektur I znów oczko wyżej – Kindle Paperwhite w wersji 5.3.6 Automatyczna aktualizacja książek z Kindle Store – włączać czy nie? Mailem czy po kablu? Porównanie dwóch metod wrzucania książek na Kindle Trzy blogokonkursy z Kindle jako nagrodą 