Kobieta, która widziała za dużo (6,90 zł w Virtualo; EPUB + MOBI) – powieść Kai Mireckiej-Ploss – częściowo thriller, częściowo autobiografia. Ocena w LC: 6,6/10. Thriller psychologiczny oparty na faktach. Waszyngton, rok 1977. Kaya Ploss wraz z mężem postanawia sprzedać dom i w tym celu wynajmuje agenta nieruchomości, niejakiego Earmana. Wkrótce zostaje dokonane morderstwo. Ginie para młodych ludzi: Alan Foreman, kolega Earmana z pracy, i jego dziewczyna Donna. Kaya, obdarzona niezwykłą intuicją,  w i d z i  scenę zabójstwa, choć nie jest w stanie dostrzec mordercy. Czy jest nim Earman? Rozpoczyna się śledztwo, które daje początek osobliwej, mrocznej relacji Kai i Earmana, co zaważy na całym dalszym życiu autorki… Tunel (7,90 zł w Publio; EPUB + MOBI) – powieść Magdaleny Parys. Ocena w LC: 8,06/10. Jest rok 2000. W tajemniczych okolicznościach ginie Klaus, który niemal dwadzieścia lat wcześniej nadzorował budowę pewnego tunelu. Czy ma to coś wspólnego z ucieczką Franza, który w 1981 roku przedostał się tym 148-metrowym tunelem z Berlina Wschodniego do Zachodniego? Jaki związek mają z tym Victoria, która uciekła w bagażniku ze Wschodu na Zachód, i Magda, Polka, która wyjechała na stypendium do NRD i na swoje nieszczęście zakochała się we Franzu? VBA dla Excela 2010. Leksykon kieszonkowy. (13,93 PLN w eBookpoint; MOBI+EPUB+PDF) – poważne korzystanie z Excela wymaga używania takich narzędzi jak skrypty w języku VBA, a ta książeczka to ułatwia. „VBA dla Excela 2010. Leksykon kieszonkowy” to już trzecia, uaktualniona edycja tego przydatnego przewodnika po funkcjach VBA. Opisano w niej wszystkie najważniejsze narzędzia, dostępne w wersji programu z 2010 roku. Znajdziesz tu informacje o podstawowych funkcjach VBA oraz stałych, zmiennych i tablicach. Dowiesz się, jakie działania można wykonać na obiektach Excela, i przypomnisz sobie, jak korzystać ze zdarzeń. Odświeżysz lub poszerzysz wiedzę w zakresie obsługi błędów oraz formularzy, a potem zorientujesz się, jak można zmodyfikować wstążkę Office i uzyskać liczby w zapisie słownym. Krótko mówiąc – kup tę ściągę i przestań tracić czas!  Padł jeden z ostatnich bastionów EPUB z DRM. Księarnia Legimi wprowadza sukcesywnie książki w trzech znanych nam formatach. No a Druga książka gratis – to promocja wydawnictw BC Edukacja oraz Akcent. Jeśli zamówimy dwie książki – drugą (tańszą) dostaniemy gratis. Inne promocje:  Na Woblink.com dziś kończy przecena 60% na około 50 bestsellerów. Przykładowe tytuły: Cmentarz w Pradze (10 zł), Jezus z Nazaretu. Tom I (5,96 zł), Podróże małe i duże, czyli jak zostaliśmy światowcami (9,96 zł), Steve Jobs (18,00 zł), Leci z nami pilot (8,38 zł). Uwaga: strona Woblinka chwilowo nie działa, co być może wiąże się z potężną awarią części stron w polskim internecie. Woblink ma też premierowego Normana Daviesa (o czym pisałem wcześniej) W Nexto dzisiaj audiobook Ben Hur, którego czyta Marian Florek. Tropiąc Bin Ladena – W afgańskiej matni 1997-2007 – to interesująca nowa propozycja z Publio, relacja pułkownika Aleksandra Makowskiego, który brał udział w operacjach polskiego wywiadu w Afganistanie.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 