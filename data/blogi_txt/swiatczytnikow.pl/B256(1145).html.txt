Kończą się powoli wakacje, widzę sprężenie wśród księgarni, bo parę promocji jest bardzo ciekawych. Amy, moja córka  (9,90 zł w Nexto; MOBI + EPUB + PDF) – biografia zmarłej niedawno Amy Winehouse, autorstwa jej ojca. Geniusz, źródło inspiracji, ikona – jest wiele słów, którymi można opisać Amy Winehouse, ale to jej humor, wdzięk i apetyt na życie sprawiły, że na zawsze zdobyła sobie miejsce w sercach fanów. Dziś po raz pierwszy jej ojciec i powiernik, Mitch Winehouse, dzieli się z nami opowieścią o swojej Amy – córce, którą uwielbiał od dnia narodzin, wielkiej gwieździe i borykającej się z problemami kobiecie. Osobistymi historiami i najbardziej intymnymi wspomnieniami tworzy portret dziewczyny o wielkim sercu i magicznym głosie. Poznajemy Amy od czasów dziecięcych wygłupów, muzycznych fascynacji, marzeń o sławie oraz historii jej niesamowitej kariery, po najmroczniejsze chwile walki z uzależnieniem. Jest to jedna z trzech książek w promocji „Biografie buntowników” z Nexto.  Poza „Amy” (która dziś kosztuje 9,90; a od jutra 23,65) kupimy w niej także:  Iggy Pop: Upadki, wzloty i odloty legendarnego punkowca - 28,40zł (39,90zł) – jest to premiera w Nexto. Podaję ceny dla zalogowanych. Queen. Nieznana historia  - 18,90zł (39,90zł). Gotowanie dla geeków. Nauka stosowana, niezłe sztuczki i wyżerka (23,50 zł w eBookpoint; PDF) – jedyna w swoim rodzaju książka kucharska dla informatyków. Pokazuje, że w kuchni obowiązują te same zasady, które służą do tworzenia dobrego kodu. Trzymasz w rękach coś więcej niż zwykłą książkę kucharską. Oto pierwsza publikacja dla informatyków, która zamiast zagonić Cię do klawiatury, wypędzi Cię zza niej i zainspiruje do smakowitych kulinarnych eksperymentów! Otrzymasz przy tym solidną porcję sycącej umysł i żołądek wiedzy, m.in. na temat niezbędnych w kuchni narzędzi, składników, czasu i temperatury gotowania poszczególnych produktów czy fizjologii smaku i zapachu. Autor i pasjonat sztuki kulinarnej, Jeff Potter, udzieli Ci mnóstwa praktycznych wskazówek i zasypie świetnymi przepisami o różnym stopniu trudności — od tych słodkich i dziecinnie prostych po niezwykle wyrafinowane. Na kartach książki znajdziesz także mnóstwo podsycających Twoją kreatywność wywiadów oraz rozmów z naukowcami, technologami żywienia, mistrzami kulinarnymi i autorami kuchennych blogów.  Myślę więc jestem: 50 łamigówek wspierających myślenie – trzy książki z zagadkami logicznymi z eBookpoint po 9,90 zł. Tylko PDF, ale po przekręceniu czytnika powinno dać radę, tym bardziej że nad każdą zagadką trzeba się zastanowić. Dzięki tym trzem małym książeczkom odrzucamy stare, bezużyteczne wzorce myślowe i zaczynamy rozwiązywać problemy bardziej zawiłe niż komplet węzłów gordyjskich! Zapraszamy do świata nietuzinkowego sposobu myślenia!  Laureaci i finaliści literackiej nagrody NIKE – to promocja z Woblinku, gdzie znajdziemy wielu słynnych polskich autorów. Nie wszystkie są w MOBI. Przykładowe tytuły:  Lubiewo bez cenzury – Michał Witkowski (15,95 zł) Gottland – Mariusz Szczygieł (15,00 zł) Obsoletki – Justyna Bargielska (10,80 zł) Bambino – Inga Iwasiów (8,95 zł) My z Jedwabnego – Anna Bikont (29,94 zł)  Zaczytaj się w Warszawie (po 9,90 zł w Legimi; MOBI + EPUB + PDF) – trzy przewodniki autorstwa Ewy Chęć. Starówka i okolice, Świątynie i cmentarze oraz Place i ulice. Kupiłem ten środkowy i czuję niedosyt. Czy według autorki w Warszawie są tylko trzy cmentarze?! E-book może się przydać przy chodzeniu po mieście, ale nie spełnia oczekiwań z opisu: Przewodnik turystyczny z cyklu „Szlakiem warszawskich zabytków”. Pozycja jest napisana przez licencjonowanego przewodnika z bogatą wiedzą i doświadczeniem w wykonywaniu swojego zawodu. Cykl stanowi wspaniały, wirtualny przewodnik o ciekawych obiektach turystycznych w Warszawie, który nie tylko sugeruje, co warto zobaczyć, ale także opowiada krótką historię o danym miejscu. Dlatego zwiedzanie jest szybkie, proste i przyjemne. Tercet i inne historie (4,95 zł w Virtualo; MOBI + EPUB) – zbiór Grzegorza Krzyżewskiego. Kryminał, obyczaj, horror? Wszystko to znajdziemy w zbiorze opowiadań „Tercet i inne historie”. Oraz sporą dawkę seksu, rozumianego jednak w każdym z opowiadań inaczej. Jak rodzaj sportu, rozrywki młodych ludzi, którzy idą do łóżka równie łatwo jak do pubu; jako wyraz marzeń, tęsknot i miłości; wreszcie jako przejaw chorych pragnień albo… wstęp do kary. Google Adwords (22,39 zł w eBookpoint; MOBI + EPUB + PDF) – a to już standardowa dzienna promocja eBookpoint – podręcznik do Adwords z O’Reilly. Powtórka sprzed paru miesięcy. Jeżeli potrzebujesz wsparcia pozwalającego błyskawicznie przejść proces konfiguracji konta i uruchomić kampanię reklamową w systemie Google AdWords, znajdziesz je w tej książce. Dowiesz się, jak dobierać słowa kluczowe i je optymalizować oraz jak skonstruować reklamę czy ustawić parametry jej wyświetlania, aby dotarła do Twoich potencjalnych klientów. Zrozumiesz, jak za pomocą elastycznych opcji ustalania stawek i mechanizmów śledzenia dostępnych na platformie AdWords i w narzędziach typu Google Analytics kontrolować koszty, mierzyć skuteczność reklam i obliczać zwrot z inwestycji na reklamę już po kilku godzinach od uruchomienia kampanii. Punks not Dead  (6,00 zł w Publio; MOBI + EPUB) – wybór opowiadań wydany przez Jirafa Roja. Zbiór opowiadań autorów o zróżnicowanym dorobku (kilku z nich to debiutanci). Łączy je bunt, odrzucenie tego, co nazywamy społecznym porządkiem. Bohaterowie tych opowiadań nie mają ambicji, nie myślą o karierze, polityce, biznesie. Chcą tylko zachować tożsamość, niektórzy z nich odrzucają nawet to dążenie i konsekwentnie zmierzają do autodestrukcji. W tle wydarzeń mamy ostre punkowe dźwięki i ciała splecione w tańcu pogo. Inne promocje tygodnia:  Kindle Big Deal – ponad 500 książek w Amazonie po kilka dolarów. Promocja trwa do 23 sierpnia. Książki wydawnictwa Ars Machina taniej o 40% – w Virtualo. Przykładowo „Smocza Droga” Daniela Abrahama za 14,90 zł. Promocja potrwa 10 dni. Kryminały z Czarnej Owcy 40% taniej – w Woblinku. Promocja wydawnictwa Czarna owca - w Virtualo. Ceny w obu księgarniach chyba podobne. 17-20 zł na większość tytułów. Spotkania w czasie i przestrzeni w Publio – czyli seria „Sfery”, w niej m.in. słynne wywiady Oriany Falacci. Seria z miotłą wydawnictwa WAB – taniej w Virtualo i w sieci dystrybucji tej firmy, m.in. w Legimi. Wybuchowa mieszkanka – czyli 20% dodatkowego rabatu na całą ofertę Wydawnictwa M przy zamówieniu powyżej 30zł w Nexto. Trzeba zastosować kod rabatowy: wybuch2012. Przykładowo:  Skup się. Prosta droga do sukcesu – książka o koncentracji słynnego blogera Leo Babauty (9,40 zł bez rabatu). Wydawnictwo WAB w letnich cenach – promocja z Virtualo. Przykładowe tytuły: Marek Krajewski – Widma w mieście Breslau (15 zł), Henning Mankell – Zapora (15 zł), Maria Nurowska – Listy miłości (19,90 zł) Wydawnictwo Literackie w Publio ma do 31 sierpnia zniżkę 30% na wszystkie e-booki. Przykładowe tytuły: Jerzy Stuhr – Tak sobie myślę…  (24,43 zł), Roma Ligocka – Dziewczynka w czerwonym płaszczyku  (20,93 zł), Andrzej Sowa – Historia polityczna Polski 1944-1991 (34,93 zł). Korona Śniegu i Krwi (19,90 zł w Woblinku; MOBI + EPUB ADE) – powieść Elżbiety Cherezińskiej, pierwszy tom nowego cyklu „Odrodzone królestwo” – premiera. Publio ma na wyłączność dwie premiery: Polska mistrzem Polski (23,99 zł; MOBI + EPUB) – felietony Krzysztofa Vargi oraz Sprawiedliwość w Dachau (28,71 zł; MOBI + EPUB) – zbeletryzowany dokument Joshuy M. Greene’a. Śmiertelny chłód – premierowa powieść Camilli Ceder także w Publio. Legimi zakończyło już facebookowy konkurs Literackie Igrzyska z Legimi, ale wciąż można zamawiać kilka tytułów do kilkudziesięciu procent taniej. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 