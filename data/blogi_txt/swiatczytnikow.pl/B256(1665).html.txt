Kolejny gościnny artykuł, w którym Mikołaj opowie o swoich przygodach z obsługą techniczną Amazona… :-) Kupuję towary w dwóch sklepach Amazonu:  amerykańskim i brytyjskim.  I… uwielbiam ich pomoc techniczną. Zaczęło się od sklepu amazon.co.uk, w którym (po reklamie bodajże na gazeta.pl) skorzystałem z darmowej wysyłki do Polski. Sklep człowieka oczarowuje cenami – płyty muzyczne u nich i u nas to dwa różne światy cenowe – kto by się w Polsce spodziewał większości płyt na rynku w cenie do 20-25zł? To samo poczułem kupując książki mojego ulubionego autora (Terry’ego Pratchetta), które były zdecydowanie tańsze niż w Empiku i były dostępne wszystkie. Ten sam numer z płytami muzycznymi (który zresztą ostatnio ktoś nawet propagował) – płyty muzyczne w 90% przypadków w UK są tańsze niż w polskich sklepach i na Allegro. Najtańsze oferty na Allegro to płyty z UK i z Ukrainy z dopisanym na tyle okładki „Do sprzedaży wyłącznie na Ukrainie”. Mam kilka takich, muzycznie się nie różnią. Potem przyszedł czas na amazon.com. Moja przygoda z Kindle zaczęła się dość niedawno, bo pod koniec wakacji 2011 (za namową człowieka, który sobie takowego Kindle sprawił i bardzo polecał na podstawie porównania ze słabszymi czytnikami dostępnymi w Polsce). Jako że Kindle w momencie zakupu wychodziło mi dość drogo to kupiłem WiFi+3G z drugiej ręki. Mając dużo szczęścia trafiłem na egzemplarz w bardzo dobrym stanie z połową gwarancji. Niesamowicie przyjemne urządzenie, rejestracja używanego modelu nie stanowi dla Amazonu żadnego poblemu – klient to klient. Prenumeraty gazet wpadają na urządzenie tak często, że aż zapominam, że nie dokończyłem poprzedniego numeru i dokańczam na bieżąco dwa naraz. Po moim Kindle trafił się kolejny, tym razem dla mojej dziewczyny. Niestety, ekran został w nim uszkodzony przeze mnie dość szybko (zanim zdążyłem dać go jako prezent) i trzeba było zwrócić go na gwarancję. O, tak ładnie załatwiłem Kindle. © zacharow.info Oczywiście, strach przed chatem Amazonu („A co to będzie jak nie uznają gwarancji?”) został dość szybko przez ichnią obsługę zażegnany = potłuczony egzemplarz zostawiono do mojej dyspozycji z dodaniem „Prosimy oddać do punktu recyklingu” – jest ich w Łodzi tyle i tak w nie wierzę, że na razie wciąż leży u mnie… Reklamację złożyłem w czwartek, Kindle przyszło we wtorek, wszystko ładnie pięknie, DHL się popisał, pełen tracking i te sprawy. Tylko, że Amazon przysłał mi Kindle z reklamami… I znowu panika, co z tym całym Amazonem począć? Oczywiście wchodzę na chat negocjować „co dalej”. Miły człowiek na chacie (imię hinduskie) poinformował mnie, że oczywiście mogą mi ten egzemplarz wymienić na prawidłowy i przepraszają, wszystko na ich koszt itd., itp. Jedynym problemem było to, że Kindle następnego dnia miało stać się prezentem urodzinowym i w takim czasie to nikt by go nie wymienił. Za to udało się wynegocjować darmową okładkę oryginalną z wysyłką z US za darmo jako rekompensata różnicy w cenie urządzeń. Bardzo miły bonus ze strony Amazonu, okładka była u mnie po 3-4 dniach roboczych. Więc: polecam serdecznie pomoc Amazonu i ich system pt. „Klient jest najważniejszy”… … ale z małą dozą samokontroli. Po ukazaniu się „Kindle Keyboard Firmware Update 3.3”, który pozwalał na pobieranie Personal Documents z poziomu Kindle uznałem, że należy wykonać upgrade obu urządzeń. Wiedząc, że wcześniej zwykłe modele i KSO miały inne wersje firmware dopytałem na chacie dokładnie (będąc upartym w kwestii KSO i tego, czy można robić update) czy wszystkie Kindle można podnieść do wersji oprogramowania 3.3 (KSO miał wtedy 3.2.1) i otrzymałem odpowiedź pozytywną, która… okazała się odpowiedzią błędną. Kindle po restarcie strasznie zwolniło, po kolejnym już nie ruszyło. Zostało za to ponownie wymienione na KSO na gwarancji, ale tym razem Amazon poprosił o odesłanie uszkodzonego egzemplarza (wystarczy, że go sobie przeflashują na oryginalne oprogramowanie i będzie sprzedany jako „refurbished”). W tym momencie Poczta Polska przegrała z Amazonem. Ilość pytań na poczcie i konieczność wypełnienia deklaracji celnej mnie pokonały i kolejny raz zgłosiłem się do Amazona poprzez chat „Co z tym fantem zrobić?”. Dostałem specjalny link, pod którym Amazon przygotował dla mnie druki do firmy UPS – należało jedynie spakować Kindle w pudełko, zanieść do nich i sprawa potoczyła się dalej automatycznie (polecam wydrukować jedną kartkę nadania więcej – wtedy dostaniemy potwierdzenie nadania przesyłki). Problem pojawia się gdy jesteśmy z małego miasteczka i UPS nie ma u nas siedziby… Generalnie jestem z Amazon wielce zadowolony. Wszelkie reklamacje rozpatrywane są prawie, że natychmiastowo, ew. bonusy w postaci giftcard przysyłane są w ciągu 2-3 godzin od zakończenia rozmowy z pracownikiem. Jedyne co musimy posiadać zanim odezwiemy się do pracownika Amazonu to podstawowa znajomość języka angielskiego, bo bez niej ciężko będzie cokolwiek ugrać, a tym bardziej wynegocjować jakiś bonus (jak w moim przypadku darmowa okładka). A teraz wracamy do początku naszej historii, czyli UK. Ostatnio znów skusiłem się na zakup muzyki z dodatkami w postaci dziadka do orzechów (możecie się śmiać, ale było wtedy 5x taniej niż w Polsce – dzisiaj już tylko około 2x – VacuVin Nut Cracker-with Tray). Przyszło wszystko oprócz jednej części dziadka do orzechów. Oczywiście reklamacja (nie ma chatu, więc mailowa). W 30min miałem wydrukowane wszystkie kwity do odesłania i wymiany, a zanim zdążyłem wyjść z poczty już miałem 2 telefony z Wielkiej Brytanii z zapytaniem czy udało się zrealizować odesłanie i z przeprosinami, że nastąpiły komplikacje i że przysłanie nowego egzemplarza zajmie 2-3 tygodnie. W końcu trwało 5 dni. Oczywiście najwięcej czasu zajęła Poczta Polska, bo Pani z okienka musiała zadzwonić wpierw do centrali, potem do Wrocławia, a na końcu do Yusen Logistics Polska (firmy, która obsługuje reklamacje Amazonu.de/uk/fr w Polsce) w celu potwierdzenia czy nie jestem oszustem i czy Pani nie będzie musiała sama zapłacić za wysłanie paczki z opisem „Oplata przerzucona na adresata Umowa z CP OR Wrocław z dnia XX.XX.XXXX”. Jakoś tak w głębi duszy czuję, że Amazonowi w Polsce byłoby łatwiej bez Poczty Polskiej… Podsumowując całą sprawę: gorąco polecam Amazon jako Sprzedawcę i zachęcam do korzystania z ich pomocy – 99% przypadków rozwiązują od ręki i po naszej myśli. Czytaj dalej:  Nie śpię, bo czekam na robota Jeszcze wiele miesięcy budowania świadomości o tym, czym są czytniki Marcin M. skaczący po książkach, czyli suplement do „felietonowej afery” Masz czytnik? Uważaj na Kazika! ;-) Twórca Spider’s Web wchodzi w relację… z Kindle Okładka z magnesem do Paperwhite czyli „zrób to sam” 