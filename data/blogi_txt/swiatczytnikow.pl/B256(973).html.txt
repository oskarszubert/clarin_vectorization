Dzisiaj kulisy współczesnej literatury, wspomnienia po PRL i coś dla miłośników kotów. Kleo i ja (12,54 zł w Nexto; MOBI + EPUB) – powieść Helen Brown. Premierowa, więc nie ma jeszcze recenzji, ale CLEO – czyli oryginał ma bardzo dobre opinie na Amazonie. Myślicie, że to Marley był mistrzem świata w demolce? W takim razie poznajcie Kleo…. Prawdziwa historia Helen i Kleo podbije serca tych, którzy kochają koty. Oraz tych, którzy jeszcze o tym nie wiedzą… Co ciekawe, dokładnie taką samą cenę ma Virtualo w swojej promocji premier z Naszej Księgarni (poza Kleo jest jeszcze „Dworek pod lipami” Anny Szepielak). Hawany w Camelocie. Eseje osobiste (9,90 zł w Virtualo; EPUB + MOBI) – felietony Williama Styrona, amerykańskiego pisarza znanego z takich powieści jak „Wybór Zofii”, albo „Pogrążyć się w mroku”. Zbiór czternastu osobistych esejów jednego z najwybitniejszych amerykańskich pisarzy XX wieku. Styron opisuje w nich swoją znajomość z Johnem F. Kennedym, wspomina Trumana Capote, Jamesa Baldwina, snuje refleksje o twórczości Marka Twaina, a także o Nowym Jorku lat 40., Paryżu lat 50. i… urokach codziennych spacerów z psem. Chłopaki w sofixach (14,99 zł w Publio; MOBI + EPUB) – kto wychowywał się w czasach PRL i pamięta co to były Sofixy? Jakub Porada, dziennikarz znany z TVN24, opowiada o życiu w kieleckim blokowisku. Lektura podobno niełatwa. Życie na kieleckim blokowisku upływało na piciu z kumplami, słuchaniu muzyki i podrywaniu dziewczyn. Młodość była tu beztroska, ale kończyła się nagle – bez ostrzeżenia. Ile kosztowała najtańsza wódka i gdzie można było ją zawsze zdobyć? Skąd się brało bony towarowe, przenoszące do krainy luksusu – Peweksu, i na jaki bajer rwało się laski? Dlaczego wszyscy nosili tureckie kurtki na podpince z misia i dekatyzowane marmurki, a pierwszy ważny wybór życiowy dotyczył dylematu: być punkiem, poppersem czy kujonem? Inne promocje:  Berlin. Przewodnik – celownik (16,73 zł w eBookpoint; PDF) -  przewodnik Katarzyny Głuc po Berlinie, niestety tylko w PDF. Zawiera atlas Berlina w skali 1:10000 oraz leksykon 110 największych atrakcji turystycznych. Złote Myśli „testują” rynek e-booków i obniżyły do 9,90 oraz 19,90 ceny kilkuset e-booków. Pisałem o tym osobno – tam tez linki do przykładowych obniżek. eBookpoint wzbogacił się o e-booki wydawnictwa Goneta i do 17.06 mają zniżkę 25% na większość jego tytułów. Opisywana już tutaj księgarnia Wolne Ebooki ma całkiem oryginalny pomysł – katalog w formacie MOBI/EPUB, z którego bezpośrednio można ściągać darmowe fragmenty. Miłośnikom PDF przypominam o trwającej do końca tygodnia obniżce ceny Kindle DX razem z etui.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 