Oficyna wydawnicza RW2010 istnieje już od półtora roku, a od roku jako pełne wydawnictwo. Z tej okazji dzielą się tym, co mają najlepszego. Warto! „Rok 2012. Antologia” – to zbiór opowiadań najlepszych autorów z RW2010, do pobrania za darmo w trzech formatach. Przedstawiamy zatem antologię opowiadań „Rok 2012”. Zawarliśmy w niej dwadzieścia dziewięć utworów, których autorami są współpracujący z nami przez ostatni rok pisarze. W ich zacnym gronie znajdują się twórcy już uznani oraz zupełni debiutanci, nestorzy pisarstwa oraz literacka młodzież. Wszystkim dziękujemy za ten wspólny czas i ze wszystkich jesteśmy szczerze dumni. Opowiadania w oczywisty sposób reprezentują wydawaną przez nas tematykę. Dlatego najwięcej jest w zbiorze opowiadań fantastycznych; pod względem treści, ale też wykonania. Niemniej wielbiciele obyczaju, romansu, horroru, groteski i satyry też znajdą w naszej antologii coś dla siebie. Wśród autorów są m.in. Romuald Pawlak, Dawid Juraszek, Andrzej Rodan, Joanna Łukowska, Agnieszka Hałas, Piotr Mrok, Tomasz Mróz, Jan Siwmir i Andrzej Paczkowski. Do tego dwa artykuły, m.in. „Rok w ebookach” – Maciej Ślużyński pisze o roku swojej oficyny i poziomie obecnej sprzedaży: [...] Na obecną chwilę najjaśniej świeci nam gwiazda Joanny Łukowskiej, autorki mieszkającej… w Poznaniu, naszym rodzinnym mieście. Jej trzy powieści sprzedały się w nakładzie prawie 800 licencji i wszystkie trzy znalazły się na liście bestsellerów TOP księgarni Empik.com („Nieznajomi z parku” miejsce 8., „Pierwsza z rodu: Znajda” miejsce 23., „Państwo Tamickie” miejsce 104. – stan na 28 listopada 2012 r.). Przyznaję, że też byłem poproszony o artykuł do posłowia, ale się nie wyrobiłem… Antologię zdecydowanie polecam. Da bardzo dobry przegląd tego co się dzieje wśród polskich niezależnych autorów. A oficynie RW2010 życzę kolejnego udanego roku. :-) Czytaj dalej:  Świt ebooków – kwartalnik z RW2010 Świt ebooków #2 – drugi numer pisma z RW2010 Literadar wraca na czytniki po ponad rocznej przerwie „31.10. Księga cieni” – trzecia odsłona zbioru opowiadań od polskich autorów do pobrania! Premiera: „100/XX. Antologia polskiego reportażu XX wieku” Jakub Ćwiek – darmowe opowiadanie sposobem na nagrodę Zajdla? 