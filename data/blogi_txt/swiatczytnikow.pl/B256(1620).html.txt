Pół roku temu świat obiegła wieść o premierze txtr Beagle, czytnika, który miał być sprzedawany za… 10-20 dolarów. Przypomnijmy:  5 cali, 8 odcieni szarości i waga 128 g. pojemność zaledwie 5 książek, które ładowane miały być przez Bluetooth przy pomocy specjalnej aplikacji dla Androida. zasilanie dwoma bateriami AAA.  Można więc powiedzieć, że miał być to taki iPod shuffle dla e-booków. Czytnik podstawowy aż do bólu, za to tani. Beagle pojawił się już w przedsprzedaży, oto film z pierwszego uruchomienia, nakręcony przez jednego z blogerów:  Tyle że z pierwotnej ceny… nic nie zostało. Beagle będzie kosztował w Stanach $69 – czyli tyle samo co wersja sponsorowana Kindle Classic, który ma lepszy ekran, mieści co najmniej kilkaset książek i nie wymaga specjalnej aplikacji… (Żeby być sprawiedliwym – cena paru dolarów miała być subsydiowana – jedynie w przypadku wykupienia dodatkowego abonamentu na e-booki, kto wie, może jeszcze coś z tego wyjdzie) Nie potrafię sobie za bardzo wyobrazić, dlaczego ktoś mógłby wybierać Beagle w pełnej cenie. Kusić mogą mniejsze rozmiary – ale w tym przypadku na rynku amerykańskim konkurować będzie z nim skutecznie Kobo Mini. Jest to równie lekki jak Beagle, 5-calowy czytnik z ekranem Vizplex, dostępem do księgarni dorównującej zasobami Amazonowi i świetnym interfejsem (np. nagrody za czytanie!). Miałem okazję oglądać go kilka tygodni temu. Poniżej w porównaniu z małym Kindle oraz telefonem. Odsyłam też do dwuczęściowej recenzji autorstwa Cyfranka. Przypominam jednak, że oficjalnie Kobo Mini w Polsce nie kupimy, nawet na Allegro pustki, jedynie sklep Redcoon.pl sprzedaje go za 359 zł. Chętni mogą spróbować też Ebaya, gdzie są sprzedawcy z Niemiec. Czytaj dalej:  Kobo Aura – czytnik 6,8″ o rozdzielczości HD – czy ma szansę? Kobo Mini – test kolejnego malucha Kobo Aura – prawie jak tablet Wybór czytnika i… jeden drobny szczegół, który go dyskwalifikuje Rzucania czytnikiem ciąg dalszy: Nook Simple Touch i Kobo Aura Czytniki z oświetleniem – jak różni się kontrast ekranu? 