Nad darmowymi e-podręcznikami prace trwają od dawna, we wrześniu pokazano pierwszą odsłonę. Są one generalnie postrzegane jako konkurencja dla oferty wydawców, którzy też swoje e-podręczniki (płatne) planują. A tu mamy wydawcę, którzy poszedł pod prąd i kilka miesięcy temu postanowił udostępnić bezpłatnie cały zestaw podręczników do biologii na poziomie gimnazjum. Mowa o oficynie wydawniczej Teraz Wiedza, prowadzącej też serwis tak zatytułowany. „Teraz biologia. Gimnazjum” to seria pięciu nowoczesnych e-booków przygotowanych przez zespół doświadczonych autorów podręczników szkolnych, zgodnie z najnowszymi standardami wymagań MEN. Publikacje obejmują cały zakres materiału do nauki biologii na poziomie szkoły gimnazjalnej. Cechą charakterystyczną cyklu są wspaniała szata graficzna, liczne schematy, tabele oraz zdjęcia. Z ilustracji na górze widzimy, że wydawcy nie przewidzieli korzystania z czytników, ale pliki są dostępne w formatach EPUB i MOBI i bez problemu na czytnikach działają. Podręczniki pobierzemy za darmo z trzech księgarni:  Nexto Publio Koobe są też w Google Books  Do pobrania jest pięć części po ok. 100 stron. Oto co zawierają: wprowadzenie do biologii, wirusy i bakterie, protisty i grzyby, tkanki roślinne i zwierzęce królestwo roślin, czynności życiowe roślin, królestwo zwierząt, czynności życiowe zwierząt. powłoka wspólna ciała człowieka, układ narządów ruchu, układ pokarmowy człowieka, układ krążenia człowieka. zagadnienia związane z następującymi układami ciała człowieka: oddechowym, wydalniczym, hormonalnym, nerwowym, rozrodczym. podstawy genetyki, ewolucja biologiczna, podstawy ekologii, człowiek i środowisko.  Na czym oficyna chce zarabiać? Zachęcają do wykupienia konta premium na ich stronie – gdzie są dodatkowe, kursy, lekcje, pytania testowe i materiały dodatkowe. Konto takie kosztuje… 5 złotych rocznie. No, bardzo mnie ciekawi komercyjne powodzenie tego projektu. A oto jak podręcznik wygląda na czytniku – tendencyjnie wybrany początek rozdziału:   Oraz pytania sprawdzające do niego. Część tabelek zastąpiono grafikami, ale dostosowane zostały do szerokości ekranu. Gorzej z ramkami mającymi zawierać ciekawostki, które też pozostawiono w formie graficznej, a które są słabiej czytelne. Spis treści jest szczegółowy i zagnieżdżony, całkiem ładnie działa na Paperwhite. Biologia była w czasach szkolnych chyba najbardziej znienawidzonym przeze mnie przedmiotem, do tej pory nie zrozumiałem po co uczyć się tych wszystkich cykli motylicy wątrobowej. No, ale po 20 latach można do tematu wrócić, gdy nie zajmujemy się czymś z obowiązku, wszystko wygląda inaczej. Czytają nas tutaj gimnazjaliści z czytnikami? Jeśli tak, podzielcie się proszę swoimi wrażeniami. :-) Czytaj dalej:  epodreczniki.pl już działają – na razie tylko matematyka: EPUB, PDF i online E-podręczniki ze WSiP: co nowego na jesieni 2013? GUS: Średnio na książki wydajemy 19 zł, a z podręcznikami już 70 zł… Miesięcznik „Charaktery” dostępny w formatach EPUB/MOBI Jakub Ćwiek – darmowe opowiadanie sposobem na nagrodę Zajdla? Harry Potter wreszcie po polsku w Pottermore Shop oraz Woblinku 