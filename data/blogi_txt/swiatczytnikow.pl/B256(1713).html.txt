Ekrany z papierem elektronicznym tanieją, dlatego poza czytnikami pojawia się coraz więcej ich zastosowań.  Niemiecka firma Dresden Elektronik zaprojektowała… przystankowe rozkłady jazdy oparte o e-papierowy ekran z Plastic Logic.  Jak widać, użyto dwóch ekranów – prawdopodobnie o standardowym rozmiarze 6″ – co wychodzi taniej niż jeden duży. Takie rozkłady można aktualizować zdalnie, ekipy nie muszą jeździć i naklejać nowych. Zastanawiam się co z wandalami, ale może mocna szyba da radę, albo w Dreźnie nie ma wandali? Z kolei w amerykańskim stanie Karolina Południowa testuje się obecnie tablice rejestracyjne wykonane z e-papieru.  Tablice mogą wyświetlać napis bez zasilania przez 10 lat, choć będą zasilane z ogniw słonecznych. Co ciekawe, napisy na tablicy będzie można zmieniać zdalnie – poinformują więc w przypadku kradzieży, wygaśnięcia prawa jazdy czy ubezpieczenia…  Gorzej, jak ktoś ukradnie samochód, włamie się do systemu tablicy, zmieni rejestrację i… samochód będzie trudniejszy do znalezienia. Źródła: Digital Reader, TVN24.pl Czytaj dalej:  E-papier wchodzi do Tesco Sześciometrowa tablica e-papieru w Nowym Jorku, ale… z Gdyni Na porządny kolorowy e-papier to my sobie jeszcze poczekamy… Antyweb wieści „zmierzch rynku e-papieru”. Znowu?! txtr Beagle – najtańszy czytnik świata? No jednak nie… Już lepiej Kobo Mini. PocketBook i książki czyli pakiety świąteczne w Virtualo (oraz zapowiedź testu) 