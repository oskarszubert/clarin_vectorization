Nieodłącznym wyposażeniem wielu anglosaskich hoteli jest Biblia w każdym pokoju. Zwykle są to tzw. gedeonitki, czyli tomiki niewielkich rozmiarów wydawane przez Międzynarodowe Stowarzyszenie Gedeonitów. W Polsce jakoś zwyczaj się nie przyjął (ja spotkałem się chyba raz czy dwa), a szkoda. Tymczasem, jak podają brytyjskie media, hotel sieci Indigo w Newcastle postanowił zamienić Biblie na wersję elektroniczną, która będzie dostępna na Kindle w każdym pokoju. Dodatkowo będzie można ściągnąć inne teksty religijne, a jeśli gość hotelu podczas pobytu coś kupi – zostanie to doliczone do jego rachunku. Świetny pomysł! Ciekaw jestem jak to się sprawdzi – na razie mają tak w jednym hotelu, jeśli eksperyment się uda, wprowadzi go cała sieć Indigo – 44 hotele na całym świecie. Ciekawostka – wydanie Biblii ze zdjęcia to tzw. English Standard Version, którą w bardzo dobrze opracowanej wersji, wraz z klikalnymi odnośnikami ściągniemy za darmo z Kindle Store. Czytaj dalej:  Czytnik w samolocie – wreszcie będzie można czytać przez cały lot! I znów oczko wyżej – Kindle Paperwhite w wersji 5.3.6 Pierwsza wersja Kindle Paperwhite już niedostępna, ale ma poprawkę 5.3.8.1 Kupujemy czytnik Kindle babci lub dziadkowi W samolotach LOT-u można już przez cały czas korzystać z czytników! Oprogramowanie 5.3.5 dla Kindle Paperwhite – poprawki słownika 