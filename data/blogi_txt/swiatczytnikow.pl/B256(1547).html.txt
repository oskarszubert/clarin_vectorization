Do ciekawych danych dotarł Jan Rybczyński z Antywebu. Według badania przeprowadzonego przez PEW Internet, liczba posiadaczy czytników i tabletów w Stanach podwoiła się po ostatnim sezonie świątecznym.  Czytniki i tablety idą łeb w łeb – każdy rodzaj urządzeń ma 19% dorosłych Amerykanów. Dowolne z tych urządzeń ma 29% – co oznacza, że 9% posiada zarówno czytnik, jak i tablet. Potwierdza się to, co pisałem przy okazji refleksji nad iPadem i Kindle – czytniki i tablety nie są konkurencją, a urządzeniami komplementarnymi. Kto używa czytników?  Co widzimy:  Trochę więcej kobiet niż mężczyzn. Bez różnicy ze względu na pochodzenie i rasę. Najwięcej w wieku 30-49 (tam już 1/4 populacji!), choć 12% powyżej 65 roku życia robi wrażenie. Najczęściej ci bardziej wyedukowani i bogatsi, choć niższy dochód w Stanach nie jest już barierą – patrzmy jak skoczyła w ciągu roku druga grupa – od 3% do 19%. Nic dziwnego, skoro najtańsze czytniki są w Stanach do kupienia poniżej stu dolarów. Statystyki te jasno pokazują, że czytnik stał się przedmiotem codziennego użytku. My na razie jesteśmy na poziomie Stanów 4 lata temu. Czytniki są już tańsze, ale nadal stanowią poważniejszy wydatek niż dla Amerykanów. Nie mam jednak wątpliwości, w którą stronę będzie szedł podobny wykres w przypadku Polski. Czytaj dalej:  Kobo Aura – czytnik 6,8″ o rozdzielczości HD – czy ma szansę? Miejska Biblioteka Publiczna w Gdyni wypożycza czytniki [+informacje z Opola] Test czytników e-booków w magazynie CD-Action Krakowska Arteteka zaczyna wypożyczać czytniki e-booków Nowy Nexus 7 prosto z Amazonu? Kolejne poszerzenie zakresu wysyłki do Polski Jaki czytnik będzie najlepszy do przeglądania internetu? 