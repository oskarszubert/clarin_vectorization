Gdy kupujemy Kindle, na stronie produktu tuż pod przyciskiem dodania do koszyka, widzimy taką propozycję:  Za „jedyne” 10 dolarów możemy dokupić ładowarkę z europejskim gniazdkiem. Warto? Niektórzy kupują, ale wydaje mi się, że nie jest konieczna. Słowo „ładowarka” nie jest zresztą właściwe – jest to w zasadzie wtyczka (przejściówka), którą wkładamy do gniazdka i podłączamy kabel USB. Jej podstawowym zadaniem jest dostarczenie odpowiedniego prądu, który Kindle wykorzysta do naładowania baterii.  Warto za to płacić? Ustalmy fakty  Amerykanie kupując oryginalną wersję Kindle, otrzymują adapter w zestawie, z wtyczką US. Gdy jeszcze Polacy (do listopada 2010) mogli zamawiać wersję amerykańską, wystarczyło kupić na allegro za złotówkę przejściówkę i ładowarka działała. Kindle w wersji międzynarodowej, wysyłanej do Europy dostajemy wyłącznie z kabelkiem USB, który pełni dwie funkcje:  przesyłanie danych ładowanie przez port USB komputera.  No i ładowanie przez komputer działa wyśmienicie. Czas pełnego ładowania to około 4 godzin. Jedyny problem mogą mieć netbooki, albo te porty USB (np. na pasywnych rozgałęziaczach), gdzie jest za niskie natężenie. Według specyfikacji USB2, może ono wynosić od 100mA do 500 mA – a tego wyższego niektóre porty nie są w stanie zapewnić. No, ale wobec tego – czy nie jest tak, że wszystko co ładuje urządzenia przez USB będzie też w stanie naładować Kindle? W domu mamy różne ładowarki. Wkładamy tam kabel USB od Kindle i po kłopocie. Ja najczęściej ładuję po prostu z komputera, ale nie miałem nigdy problemów z ładowaniem przez adapter do iPoda, gdzie podłączałem Kindle. Nie zawsze jednak. Testeq, recenzując kiedyś Kindle 2 opisywał sytuację, gdzie skorzystał z oryginalnej ładowarki firmy Apple i… po podłączeniu czytnik mu się zacinał, a po całej nocy ładowania okazało się, że bateria jest pusta. Kilka podobnych spostrzeżeń było na amerykańskich forach. Wolty, ampery i dopasowanie Czy coś nam powiedzą liczby?  Parametry oryginalnej ładowarki są następujące:  AC Input 100-240 Volts, 0.15 Amps, 50/60 Hz DC Output 4.9 Volts, 0.85 Amps  Warto zauważyć, że prąd z portu USB ma zwykle do 0,5 Ampera, tak więc ładowarka Kindlowa serwuje większy prąd – choć pamiętać też trzeba, że są to wartości maksymalne. Mój (nieoryginalny) zasilacz do iPoda ma:  AC Input 100-240 Volts, 0.15 A, 50/60 Hz (tak samo) DC Output 5-12 Volts, 1A Max (więcej)  Swoją drogą na Allegro zaczęły już się pojawiać ładowarki rzekomo do Kindle, które właśnie mają te parametry i równie dobrze nadają się do iPhonów czy iPodów. Nie znam się na elektryce i nie wiem od czego zależy czy będzie 5 czy 12 woltów, ale parametry te są podobne i chyba każda podobna ładowarka powinna dać radę. Z drugiej strony, nawet jeśli nie da – nie spotkałem się jak dotąd z relacją, że ładowanie uszkodziło czytnik. Na forum eksiazki, opisywano (najczęściej udane) doświadczenia z różnymi zasilaczami. W wątku pojawiały się różne teorie, dlaczego niektóre nie dają sobie rady, choć nikt jak dotąd nie dotarł do pełni prawdy. :-) Podsumowując to co wiemy: Dla świętego spokoju można kupić razem z Kindle ten zasilacz z Amazona, choć wydaje mi się, że nie będzie to potrzebne. Zapraszam do dyskusji:  jak ładujecie Kindle?  czy wystarcza wam kabelek od komputera? czy też kupiliście ładowarkę oryginalną, czy używacie innej?  Czytaj dalej:  Mailem czy po kablu? Porównanie dwóch metod wrzucania książek na Kindle Nowy wygląd konta Kindle – krok do przodu i dwa kroki w tył… Automatyczna aktualizacja książek z Kindle Store – włączać czy nie? Jak wyczyścić informację o postępie w książce Kindle? Kupujemy czytnik Kindle babci lub dziadkowi Jaki czytnik będzie najlepszy do przeglądania internetu? 