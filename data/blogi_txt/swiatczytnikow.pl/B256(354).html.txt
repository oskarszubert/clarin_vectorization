Parę lat temu byłem jeszcze bardzo sceptyczny wobec Kindle i innych czytników. Mówiłem znajomym, że kupię sobie takie urządzenie dopiero w momencie, gdy będzie można je zwinąć w rulonik i włożyć do kieszeni. Obietnicy nie dotrzymałem, ale… taka chwila jest już blisko!  Niedawno portale technologiczne obiegła wieść o wyprodukowaniu przez LG elastycznego ekranu z papierem elektronicznym. I są już pierwsze modele czytników z takim ekranem. Na zdjęciu powyżej, zaczerpniętym z bloga Digital Reader macie nowy, rosyjski czytnik Wexler Flex One, a poniżej film z krótkiej prezentacji. Test obejmuje między innymi… rzucenie czytnika na ziemię.  A poniżej czytnik chińskiej firmy Yitoa (będący klonem tego Wexlera) i film nagrany wczoraj na targach w Chinach przez ekipę portalu ARMDevices.net:  Przyznam, że jestem zachwycony. To jeszcze nie jest ta elastyczność, która czytnik 10″ pozwoli nam złożyć w kostkę i schować do kieszeni. Ale znacznie ważniejsza wydaje się odporność takich ekranów na uszkodzenia mechaniczne. Jeśli tymi ekranami zainteresują się wielcy gracze, to wreszcie nie będziemy musieli z czytnikiem obchodzić się jak z jajkiem i codzienne czytanie będzie jeszcze wygodniejsze. Czytaj dalej:  Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Zastosowania e-papieru: rozkłady jazdy i… tablice rejestracyjne Sony zapowiada 13-calowy czytnik. Raj dla czytających PDF? Rzucania czytnikiem ciąg dalszy: Nook Simple Touch i Kobo Aura Dwa testy czytników i jak je czytać: Komputer Świat, PC Format Amazon kupił Liquavistę – czy to oznacza kolorowego Kindle? 