W ramach Cyber Monday Amazon obniżył ceny swoich tabletów. Nam dostał się Kindle Fire HD w wersji 16GB, którego dziś kupimy za jedyne $134. W koszyku trzeba zastosować kod „KNDLFIRE„.  To pierwsza promocja na tablet Amazonu w wersji międzynarodowej, bo wcześniej takie oferty mieli tylko Amerykanie. Po wejściu na stronę produktu wyświetla nam się pop-up z dokładniejszym wyjaśnieniem promocji, która przeznaczona jest wyłącznie dla klientów spoza Stanów.  Podsumowanie kosztów po zastosowaniu kodu wygląda następująco.  Domyślnie Amazon dodaje nam do koszyka ładowarkę i obniża wartość zamówienia o jej wartość ($19,99) – ale podwyższa koszty wysyłki i związany z tym VAT (pozycja: Import Fees Deposit). Dlatego możemy z ładowarki zrezygnować, a tablet ładować jak czytnik – przez komputer lub inną ładowarkę jaką mamy. Wtedy wyliczenie jest takie.  Czyli niewiele ponad 620 złotych. Mimo tego, że tablet w promocji jest tańszy od Kindle Paperwhite o 5 dolarów – łączna suma jest wyższa (KPW kosztuje z opłatami $196). Dlaczego? W tym przypadku poza VAT płacimy także cło w wysokości około 7% – i ono powiększa koszty „Import Fees Deposit”. Co warto wiedzieć o Kindle Fire HD? Parametry techniczne Kindle Fire HD:  Ekran 7″, 1280 x 800 Procesor dwurdzeniowy 1,5Ghz 10 godzin na baterii Głośniki stereo System operacyjny Fire OS 3.0 „Mojito” oparty na Androidzie Jelly Bean. W tym modelu brak mikrofonu i kamery – nie będą działały aplikacje takie jak Skype. Brak także wyjścia HDMI – jeśli chcemy tablet podłączyć do telewizora, trzeba kupić Kindle Fire HDX. Brak wejścia na kartę SD.  Kindle Fire korzystają z własnego sklepu Amazon Appstore for Android, w którym znajdziemy większość anglojęzycznych aplikacji i sporo promocji, przykładowo zestaw gier za darmo (m.in. dwie części Angry Birds bez reklam). Oczywiście Appstore możemy zainstalować na każdym telefonie z Androidem. Domyślnie nie ma dostępu do Google Play, co jest największą wadą tabletu, bo odcina nas od większości polskich aplikacji. Są na to dwa sposoby:  Uaktywnić dostęp przez zrootowanie urządzenia – instrukcji znajdziemy mnóstwo. Instalować aplikacje z plików .apk.  A czy warto kupić? Pojęcia nie mam – bo i trochę nie wiem, do czego używa się 7-calowych tabletów. Wydaje mi się, że do gier oraz internetu potrzeba przede wszystkim przyzwoitej wydajności i stabilności systemu. Mam w domu Samsung Galaxy Tab 2 – i też się sprawdza, choć mógłby być szybszy (procesor ma 1 Ghz), bo niektóre gry potrafią zamulić. Oczywiście możemy też na Fire czytać – ale sam fakt, że kupimy go w cenie Paperwhite nie znaczy, że jest sensowną alternatywą. Recenzja z GoodEreader.  W recenzjach na Amazonie dominują „solidne czwórki” – bez udowadniania że to cudo techniki – zresztą po to firma wypuściła model Fire HDX. Czytaj dalej:  Nowe tablety Kindle Fire HD i HDX wysyłane do Polski, ceny od 700 zł Kindle Fire HD ma wersję międzynarodową! Wysyłka od 13 czerwca. Appstore już działa w Polsce Tablety Kindle Fire do $40 taniej i… fałszywy alarm (?) jeśli chodzi o Classica [NIEAKTUALNE] Ostateczna przecena na Kindle DX – tylko $189! Czy Kindle to taki „iPhone” wśród czytników? „All-New” Kindle Paperwhite wysyłany do Polski od 15 października! 