Kolejny test czytników ukazał się w lutowym numerze magazynu Logo – tym razem pod względem ocen nie wzbudza takich kontrowersji, jakie były przy omawianiu testu z miesięcznika PC Format.  Autorzy przedstawili 8 różnych modeli – dane techniczne i krótka recenzja. Cykl wydawniczy robi swoje i w artykule znalazła się nieaktualna już informacja o braku oficjalnej dostępności Kindle Paperwhite – no, a podana w artykule cena 900 zł u jednego z polskich dystrybutorów budzi politowanie… Co mi się spodobało, to dość wierne oddanie oświetlenia w trzech pierwszych czytnikach – widać np. wyraźnie, jak bardzo nienaturalnie wypada to w Nooku, co też zauważyłem w swoim porównaniu. Oceny czytników nie budzą dużych kontrowersji:  Nook Simple Touch with Glow Light – 4 Kindle Paperwhite – 5 Onyx Boox i62HD Angel Glow – 3 Kindle Classic /przedstawiony jako Kindle 5/ – 5 Iriver Story HD – 4 Prestigio 5162 – 3 Pocketbook 622 Touch – 4 Pocketbook Pro 912 – 2  W zasadzie dałbym podobne, może tylko Onyxowi podnosząc do czwórki. Nie rozumiem też dwójki dla dużego Pocketbooka – w końcu to jest urządzenie dla tych, którzy mają konkretne potrzeby i nie można go bezpośrednio porównywać z mniejszymi czytnikami. W księgarni Nexto kupimy Logo w formacie PDF. Aktualizacja z 17.02.2013: cały test można przeczytać na stronie pisma. Czytaj dalej:  Test czytników e-booków w magazynie CD-Action Test czytników e-booków w magazynie PC World PocketBook i książki czyli pakiety świąteczne w Virtualo (oraz zapowiedź testu) Dwa testy czytników i jak je czytać: Komputer Świat, PC Format Czytniki z oświetleniem – jak różni się kontrast ekranu? Test czytnika PocketBook Mini – maluch, który dużo może… 