Zanim napiszę o dzisiejszych promocjach, akcja na tyle nietypowa, że promocją nazwać jej nie sposób. Wydawnictwo Złote Myśli uruchomiło akcję „Wspólnie pomóżmy Amelce”, w której zbiera pieniądze na rehabilitację dla chorego dziecka – 4-letniej Amelii Pędzich. Można wpłacić od 5 do 100 złotych, a w zamian otrzymamy e-booka Bartosza Nosiadka, „Zarabianie prawdziwych pieniędzy”. Na stronie wymieniono cele, na które pójdzie zebrana kwota, m.in. kombinezon rehabilitacyjny, łuski ortopedyczne itd. Jest też licznik, z którego wynika, że jak dotąd zebrano 2180 złotych. Można też przeczytać stronę PomagamyAmelii.pl uruchomioną przez jej rodziców. Jakkolwiek podchodzę sceptycznie do podobnych akcji – tutaj sprawa wydaje się być jasna – cały przychód trafia do funduszu dla dziecka. Choć podejrzewam, że skoro jest to realizowane jak każdy inny zakup, to nasze państwo wyciągnie rękę po VAT. PS. Też się dołożyłem, licznik zwiększył się o tę kwotę, którą zapłaciłem. Widzę też, że linki do książki w biblioteczce na stronie nie działają, w mailu jednak dostajemy prawidłowe linki do PDF/EPUB/MOBI. Czytaj dalej:  Darmocha od Nexto i Wydawnictwa MAG: Gwiezdny pył i Kamienna Ćma Zmiany w Złotych Myślach – czy pionier e-booków w Polsce przetrwa? Więcej niż oszczędzanie pieniędzy – tom I bezpłatnego e-booka od Michała Szafrańskiego Nowa oferta abonamentowa Legimi już ruszyła: miesiąc od 6,99 zł; czytniki od 479 zł Humble eBook Bundle II Nexto uruchamia kiker.pl – serwis grupowych zakupów e-booków 