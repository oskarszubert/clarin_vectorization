Aktualizacja z września 2012: Promocja już się skończyła! Wczoraj na okładce dziennika „Metro” zauważyłem reklamę serwisu MetroMSN.pl, gdzie można pobrać za darmo e-booka Camilli Läckberg, „Księżniczka z lodu”. I rzeczywiście – po kliknięciu w baner na stronie głównej serwisu ściągamy plik exe, który poza próbą ustawienia MSN jako strony domowej (czego nie musimy zaznaczać) przekierowuje nas na stronę promocji w serwisie Publio. (Uwaga: wygląda na to, że czasami trzeba najpierw przejść na stronę MetroMSN.pl i pobrać plik exe – a „droga na skróty” nie zawsze działa; z komentarzy wynika że zależy to od przeglądarki i systemu) A tam już możemy się zalogować i dodać książkę do biblioteki, gdzie będzie czekać na nas w formatach EPUB i MOBI. Więcej o książce: W niewielkiej miejscowości na zachodnim wybrzeżu Szwecji, wśród małej, zamkniętej społeczności, gdzie wszyscy się znają i wszystko o sobie wiedzą – w jednym z domów odkryto zwłoki młodej kobiety. Początkowo wszystko wskazuje na samobójstwo, okazuje się jednak, że Alex została zamordowana. Prywatne śledztwo rozpoczyna Erika Falck – pisarka i przyjaciółka Alex z dzieciństwa, do której dołącza miejscowy policjant Patrik Hedström. „Księżniczka z lodu” to doskonałe studium psychologii zbrodni. Jednak książka nie ogranicza się jedynie do intrygi kryminalnej. Jest to także powieść obyczajowa z ciekawie nakreślonymi postaciami i interesującym obrazem szwedzkiej prowincji. To mocna strona powieści, która oprócz Szwecji odniosła wielki sukces także we Francji. Pierwsze wydanie „Księżniczki z lodu” ukazało się w 2003 r. Od tamtej pory Camilla Läckberg wydała już osiem kryminałów, w których czytelnicy spotykają się z policjantem Patrikiem Hedströmem i pisarką Eriką Falck oraz mieszkańcami małej miejscowości w pobliżu Göteborga. Kryminał Czarnej Owcy ma aż 950 ocen w Biblionetce i średnią ocenę 4,54/6. Bardzo dobra promocja, która jak zgaduję, przyciągnąć ma do nowego serwisu MetroMSN.pl, prowadzonego przez Agorę i Microsoft, a który zastąpił dotychczasowe portale eMetro.pl oraz MSN.pl. PS. Przypomnę też, że sama rejestracja w Publio daje nam trzy inne e-booki za darmo: Kuna za kaloryferem (Adam Wajrak), Kaprysik (Mariusz Szczygieł) oraz Życie. Przewodnik praktyczny (Dariusz Zaborek). PS2. Jeśli komuś nadal nie działa trafianie pliku na półkę, polecam tę wypowiedź przedstawiciela księgarni. PS3. Promocja już się skończyła! Czytaj dalej:  Publio podsumowuje Wakacyjną Listę Osobistą – wygrały: Lód, Sherlock i Siła nawyku Ruszyła aplikacja mobilna Publio + Agatha Christie na zachętę Sierpniowe wieści z księgarni: spotkanie z autorem i książka z billboardu za darmo Pies Łańcuchowy – wydawnictwo literackie z książkami… za darmochę! Minibooki w Publio – polska odpowiedź na Kindle Singles! ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński 