Jeden z głównych dylematów, gdy kupujemy Kindle (i w ogóle e-czytnik). Czy 6 cali wystarczy? Czy jednak warto kupić większy?  Na ilustracji (zaczerpniętej z ireaderreview) obok siebie widzimy Kindle 3 i Kindle DX. Wbrew pozorom wybór jest dość łatwy. Na początku porównanie parametrów:     Kindle 3 Kindle DX     Ekran 6 cali 9,7 cali   Rozdzielczość 600 x 800 824 x 1200   Rozmiary 19,1 x 12,2 cm 26,4 x 18,3 cm   Waga 241-246 gram 535 gram   Internet WIFI lub WIFI+3G tylko 3G Wersja oprogramowaniakwiecień 2011 3.1 2.5.8   Cena $139 lub $189 $379    Kup Kindle 3 (6 cali) jeśli:  Czytasz głównie literaturę piękną. 6 cali to niby mało, ale to jest wielkość typowej książki w formacie paperback. Jeśli dołożymy do tego możliwość zmiany wielkości czcionki, interlinii oraz (w Kindle 3) kroju – ten ekran będzie idealny.  Warto zaznaczyć, że wg niektórych użytkowników Kindle DX jest już za duże do powieści – i korzystają na nim z możliwości zwężenia kolumny z tekstem. To jednak zależy od wielkości czcionki jaką sobie ustawisz. Wielkość czytnika ma też znaczenie, gdy używasz go np. jadąc do pracy – Kindle 3 da się trzymać jedną ręką.   Zamierzasz czytać książki „non-fiction”, a nawet techniczne – składające się głównie z tekstu, z niewieloma ilustracjami, tabelami, schematami. Również kod źródłowy (a więc książki programistyczne) wygląda bardzo dobrze pod 6″ – mogę tu podać przykład książek o HTML, CSS czy JQuery.  Tu wyjaśnienie: z prostymi schematami i tabelami Kindle sobie doskonale radzi, a obrazki można powiększyć. Nie mamy jednak co liczyć że np. techniczny PDF z masą tabel dobrze nam się skonwertuje. Będziesz kupował książki dostosowane do formatu Kindle – np. w Kindle Store – są one najczęściej zoptymalizowane do 6 cali, jeśli tak nie jest, to przeczytasz w opisie książki. Będziesz konwertować pliki EPUB (można to zrobić np. przy pomocy calibre) – te pliki są tak samo zoptymalizowane pod różne wielkości ekranu.  Kup Kindle DX (10 cali) jeśli:  Zamierzasz czytać PDFy, szczególnie takie wielokolumnowe, z licznymi schematami. Do PDFów 6 cali się zwyczajnie nie nadają. Opiszę to w przyszłości. Tu też uwaga: jeśli PDF jest na tyle nieskomplikowany, że jesteśmy w stanie go skonwertować, to mimo wszystko – da się czytać na 6 calach. Uwaga druga – Kindle DX nie ma obecnie wszystkich funkcji czytania PDF (np słownik, zaznaczanie) jakie ma Kindle 3, nie ma też nowej przeglądarki opartej o WebKit. Zobacz artykuł na ten temat.   Będziesz (niezależnie od formatu) czytać książki techniczne, z ilustracjami i schematami.  Wybór determinuje oczywiście także cena. Model DX jest obecnie dwukrotnie droższy, możliwe że w niedalekiej przyszłości cena spadnie, bo dysproporcja jest naprawdę duża. Do ceny DX zostanie przez Amazon doliczone cło i VAT, co jeszcze zmniejsza atrakcyjność tego czytnika. Dlatego, jeśli wahasz się co wybrać – sugeruję wziąć Kindle 3, coś większego zawsze zdążysz kupić. Czytaj dalej:  Kindle DX za $239 – wreszcie sensowna przecena 10-calowego weterana Nowy Paperwhite jako jedyny ma następcę ekranu Pearl – czyli E-Ink Carta Test „All-New” Kindle Paperwhite – część I – ekran i oświetlenie Czy Kindle to taki „iPhone” wśród czytników? [nieaktualne] Kindle Keyboard 3G wrócił do sprzedaży! Test „All-New” Kindle Paperwhite – część II – nawigacja po książce 