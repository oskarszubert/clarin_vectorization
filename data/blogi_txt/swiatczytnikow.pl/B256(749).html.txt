Onyx Boox X61E to okazja na budżetowy czytnik z papierem elektronicznym. 399 złotych z przesyłką – takiej oferty na polskim rynku dotąd nie było. Wiele osób zarzuca mi, że skupiam się na popularnych w Polsce czytnikach Kindle. Ja odpowiadam zwykle, że jest to moim zdaniem najlepszy wybór dla większości użytkowników. Pytanie jednak, co zrobić gdy mamy bardzo ograniczony budżet. Kindle Classic z przesyłką z Amazonu (a tylko taką formę zakupu polecam) kosztuje obecnie ponad 500 zł. No i tutaj wchodzi dzisiejsza akcja. Nexto doniosło mi o wyprzedaży czytników Onyx Boox X61E. Czytnik razem z przesyłką kurierską (!) kosztuje tylko 399 zł. Do czytnika możemy dokupić etui. Gratisowo dostaniemy też kupon na zakupy za 30 zł w księgarni Nexto.pl. Co warto wiedzieć na temat Booxa X61E. Ekran e-papierowy jest w technologii New Vizplex – podobnej jak w starszych Onyxach (np. A60) albo w Kindle 2 czy DX1. Różnicą w stosunku do większości ekranów Vizplex jest liczba odcieni szarości – 16 zamiast 8. Jest to ekran o nieco mniejszym kontraście niż popularne dziś Pearl, ale nadal używalnym. Czytnik obsługujemy klawiszami, które widać na schemacie: Pamięć 2GB oraz miejsce na karty SD/MMC. Bateria wg producenta trzyma miesiąc albo 16 tysięcy zmian stron. Nie ma połączenia WIFI. Jest dźwięk – możliwość odtwarzania MP3 oraz syntezator mowy IVONA, czytający po polsku. Obsługa większości formatów – w tym EPUB, MOBI, PDF, DOC, DJVU. Czytnik obsługuje zabezpieczenia Adobe DRM, choć używa do nich aplikacji Adobe, o nieco mniejszej funkcjonalności niż standardowy FB Reader. Polskie menu oraz instrukcja obsługi. Czytnik waży 259 g czyli więcej niż Classic (170 g) czy Keyboard (246 g). Realizowana w Polsce gwarancja 12 miesięcy door-to-door. Płacimy przelewem po złożeniu zamówienia, czytnik przyjedzie do nas kurierem.  Tabelka z porównaniem na stronie produktu jest oczywiście mocno stronnicza, bo gdzieś pod spodem chowa np. brak WIFI. Natomiast do czytania książek, które po prostu przerzucamy kablem USB, połączenie WIFI potrzebne nie jest. No, jest to też argument dla tych, którzy nie lubią śledzenia. :-) Ciekaw jestem, co sądzicie o tej opcji. Wydaje mi się, że propozycja Nexto jest sensowna dla tych, którzy po prostu chcą czytać i chcą mieć czytnik w całości po polsku. Zdecydowanie warto polecić Onyxa X61E zamiast pseudo-czytników z ekranami LCD. Czytaj dalej:  Test czytnika Onyx AfterGlow i aplikacji Legimi – część I – pierwsze wrażenia Test czytnika Onyx AfterGlow i aplikacji Legimi – część II – „Sezamie, otwórz się!” Nowa oferta abonamentowa Legimi już ruszyła: miesiąc od 6,99 zł; czytniki od 479 zł Akunin Book – pierwszy (?) na świecie czytnik firmowany przez pisarza Test czytników e-booków w magazynie PC World Test czytnika PocketBook Mini – maluch, który dużo może… 