Rzuciłem niedawno okiem na listę bestsellerów w dziale prasy księgarni Nexto:  Tygodnik Do Rzeczy (3 formaty: EPUB, MOBI, PDF) Polityka (3 formaty) Tygodnik Powszechny (3 formaty) Gazeta Wyborcza – Warszawa (tylko PDF) Wprost (3 formaty) Newsweek Polska (tylko PDF) Sieci (tylko PDF) Auto Świat (tylko PDF) Do Rzeczy Historia (tylko PDF) Forum (tylko PDF)  Co da się zauważyć?  W pierwszej piątce znalazły się cztery tytuły sprzedawane w formatach na czytniki, jako jedyna z formatem PDF przebiła się „Gazeta Wyborcza”. Pouczające będzie porównanie sprzedaży cyfrowej z papierową na podstawie zestawienia ze stycznia 2013. „Do Rzeczy” (120 tys.), „Polityka” (120 tys.) i „Wprost” (60 tys.) wygrywają z „Newsweekiem” (124 tys.), dostępnym wyłącznie w PDF, ale wygrywa z nim także „Tygodnik Powszechny”, który w papierze jest przecież znacznie bardziej niszowy (zaledwie 16 tys.). „Do Rzeczy” i „Sieci” skierowane są do podobnej grupy odbiorców i w papierze idą łeb w łeb (po 120 tys.) – ale dzięki ograniczeniu formatu do PDF „Sieci” sprzedaje się znacznie słabiej, choć tutaj może też mieć znaczenie wyższa o kilkadziesiąt groszy cena.  Bartłomiej Roszkowski z Nexto podał mi parę liczb:  gazety w formatach mobilnych stanowią tylko 7,6% oferty tytułowej Nexto, jednocześnie generują 21,6% przychodów z e-prasy.  Myślę, że to dobrze pokazuje, w którą stronę powinna iść dystrybucja cyfrowej prasy. Pamiętajmy, że cały ten proces odbywa się w tym momencie na wielu poziomach. Najwygodniej korzystać z prasy w kilku formatach, dostępnej na czytniki, tablety, telefony. Także w dedykowanych aplikacjach, bo np. Newsweeka na iPadzie przegląda się znakomicie – choć wielką wadą jest to, że z tekstem nie da się nic zrobić, choćby wysłać go na czytnik… Tu interesująco wyglądają próby pism amerykańskich (np. NYT), aby zintegrować się z popularnym Flipboardem – a stamtąd już wysyłka do Instapaper jest. Kolejna w hierarchii wygody będzie prasa w czystym PDF – no jest to odpowiednik wydań papierowych, czyta się kiepsko, ale czasami nie ma innego wyjścia. Jeszcze niedawno większość gazet była zabezpieczona wyjątkowo wredną technologią FileOpen – która wymagała specjalnej wtyczki do Adobe Reader. Teraz się od tego odchodzi. Przez wiele lat synonimem prasy cyfrowej były takie aplikacje i serwisy jak eGazety, eKiosk, Zixo (ten chyba już nie istnieje). Próbowałem swego czasu z nich  korzystać i wychodziło, że oni… sprzedają właściwie pliki PDF, które trzeba otwierać w ich własnych aplikacjach, a które… są mniej wygodne niż np. Adobe Reader. To, że firmy oferujące takie rozwiązania przetrwały wynika chyba tylko z tego, że czytelnicy nie mieli alternatywy. Teraz na szczęście już mają i głosują portfelami. Czytaj dalej:  Polityka Cyfrowa na prezent – test funkcji Prenumeraty cykliczne w Nexto – czy się przyjmą? Prenumerata cykliczna – seria artykułów Nexto i Świata Czytników Tygodnik „W Sieci” na czytniki – za 3,50 zł miesięcznie, a od listopada za 10 zł Prenumeraty cykliczne z Nexto – podsumowanie i ostatnia seria kodów Archiwum „Przekroju” online – tylko dlaczego biblioteka je ukrywa? 