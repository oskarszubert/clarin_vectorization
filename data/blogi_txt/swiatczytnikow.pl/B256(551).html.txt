Oj, dzieje się dzisiaj sporo. Kobo, czyli trzeci konkurent Amazonu w dziedzinie czytników na rynku amerykańskim (obok Barnes   Noble i Sony) ogłosił wczoraj premierę dwóch nowych czytników. Pierwszy z nich czyli Kobo Glo – będzie miał ekran Pearl o rozdzielczości 1024×758 (tak: 758!) oraz światełko. Z wyłączonym WIFI ma trzymać ponad miesiąc, a światełko ma wystarczyć na 55 godzin używania. Technologia ComforLight ma równomiernie rozprowadzać podświetlenie. Według reklamy to idealne urządzenie do czytania w towarzystwie kota. ;-)  Drugi – Kobo Mini ma ważyć zaledwie 134g. – będzie miał dotykowy ekran 5″ w technologii Vizplex. Rozmiarowo trochę podobnie do czytnika Pocketbook 360, który obecny jest od paru lat w Polsce. Z wyłączonym WIFI ma trzymać 2 tygodnie. Zabawne, że na bannerze piszą o miesiącu, a w specyfikacji jest już krócej.  Na obrazku otwierającym artykuł widzicie też kolejny 7″ tablet Kobo Arc oraz dotychczasowy model czytnika 6″ – Kobo Touch. Swoją drogą, zdjęcie zrobione jest z takiej perspektywy, że czytniki wydają się mieć przynajmniej z 9 cali. :-) Dla jasności – Kobo nie są sprzedawane w Polsce, nie mają u nas gwarancji. Najbliżej można je kupić w Niemczech, choć na razie bez nowych modeli. Informuję o tym jako ciekawostka – jak wygląda czytnikowa konkurencja w Stanach. Czytaj dalej:  Kobo Aura – czytnik 6,8″ o rozdzielczości HD – czy ma szansę? Rzucania czytnikiem ciąg dalszy: Nook Simple Touch i Kobo Aura Kobo Aura – prawie jak tablet txtr Beagle – najtańszy czytnik świata? No jednak nie… Już lepiej Kobo Mini. Kobo Mini – test kolejnego malucha Wybór czytnika i… jeden drobny szczegół, który go dyskwalifikuje 