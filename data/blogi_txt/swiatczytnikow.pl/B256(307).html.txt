Ebookpoint, czyli księgarnia grupy wydawniczej Helion jest jednym z głównych graczy na naszym rynku, szczególnie od czasu, gdy weszli mocniej w książki także innych wydawców. Co jednak wielu z Was denerwowało, to specyficzna forma znaku wodnego zamieszczona w treści książek. Był to nie tyle znak, co podpis – pod koniec każdego rozdziału znajdował się tekst w rodzaju: „Ebookpoint.pl KOPIA DLA: Jan Kowalski jan.kowalski@mojapoczta.pl”. Szczerze mówiąc, ja po paru książkach przestałem go zauważać, choć jeśli książka miała wiele rozdziałów, to tekst potrafił powtórzyć się nawet kilkadziesiąt razy i stawał się denerwujący. Przy okazji ostatnich promocji eBookpoint parę osób narzekało w komentarzach na taką prezentację. Dziś księgarnia puściła w świat komunikat: Tak z samego rana mamy dla Was dobrą wiadomość :-) Wasze zgłoszenia o denerwującym znaku wodnym, jak zwykle dały nam sygnał co poprawić, żeby było jeszcze lepiej. Dlatego od dziś znak wodny, który dotychczas był dodawany po każdym rozdziale, pojawi się tylko 1 raz! Zajrzycie do biblioteki – czekają tam na Was nowe, świeżutkie pliki :-) Zmiana dotyczy plików MOBI oraz EPUB. Między okładką a stronami redakcyjnymi znajdziemy dodatkową stronę z informacją o nabywcy:  Przy pierwszym otwarciu książki przynajmniej na Kindle trafiamy od razu do treści (i pomijamy strony redakcyjne), dlatego większość czytelników tego oznaczenia nawet nie zauważy. Uprzedzając pytania – ta strona to nie jest jedyny sposób oznaczenia książki – wewnątrz e-booka są nadal niewidoczne znaki wodne. Jeśli macie ustawione wysyłanie książek do serwisu Dropbox, w momencie pobrania pliku z biblioteczki – zostaną zaktualizowane też książki w chmurze. Czytaj dalej:  Dwa lata księgarni eBookpoint + TOP20 Nie ma DRM – i gdzie są teraz Twoje książki? Ebookpoint wprowadza zakup e-booka na prezent Photoshop i Lightroom w eBookpoint – moje rekomendacje Nexto pozbywa się ostatecznie Adobe DRM Wszystkie książki o HTML o 50% taniej. Promocja eBookpoint i Świata Czytników 