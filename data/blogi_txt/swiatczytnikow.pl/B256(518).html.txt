Zebrało się kilka dłuższych promocji w Kindle Store, pomyślałem że poświęcę im osobny artykuł. Monthly Deals for $3.99 or Less to promocja przez cały październik na kilkaset tytułów tańszych niż 4 dolary – niestety nie zawsze u nas. Co najciekawszego: The Long Earth ($1,99) oraz The Long War ($1,99) – powieści SF napisane wspólnie przez Terry’ego Pratchetta i Stephena Baxtera. Pierwsza była u nas bestsellerem jako „Długa ziemia”. Jej kontynuacja z czerwca tego roku, nie została dotąd wydana w Polsce! Niestety – The Long War wycofano ze sprzedaży u nas. :( Heart-Shaped Box ($2,99) – thriller Joego Hilla – syna Stephena Kinga – mający w Amazonie prawie 1000 recenzji – w tym polecenia od Harlana Cobena. W Polsce wydany jako „Pudełko w kształcie serca”. Out of My Later Years: The Scientist, Philosopher, and Man Portrayed Through His Own Words  ($1,99) – zbiór tekstów Alberta Einsteina z lat 1934-1950. A Disability History of the United States (ReVisioning American History) ($2,99) – dzieje osób niepełnosprawnych i traktowania samej niepełnosprawności w amerykańskiej historii. My Appetite for Destruction: Sex, and Drugs, and Guns N’ Roses ($1,99) – autobiografia Stevena Adlera, pierwszego perkusisty GNR. Running for My Life: One Lost Boy’s Journey from the Killing Fields of Sudan to the Olympic Games ($2,99) – biografia afrykańskiego biegacza, który z obozu dla uchodźców trafił na igrzyska olimpijskie. Boundaries in Marriage ($1,99) – poradnik na temat komunikacji w związkach opartej o wzajemne granice. Autorzy to znani chrześcijańscy psychologowie, ale książka podobno uniwersalna.  Kindle Big Deal to zniżki do 80% na ponad 300 tytułów, do 27 października. Większość u nas drożej.  Alfred Hitchcock: A Life in Darkness and Light ($2,99) – ogromna biografia (864 strony), niewydana jak dotąd w Polsce, wydana u nas jako „Alfred Hitchcock – życie w ciemności i pełnym świetle”. Maxwell 2in1 (Developing the Leader w/in You/Developing Leaders Around You) ($2,99) – dwie książki współczesnego klasyka zarządzania w jednej. The Fall of the Berlin Wall ($1,99) – zbiór artykułów z New York Times przedstawiających wydarzenia z Niemiec końca lat 80.  Kindle Singles – to krótkie książeczki, zwykle po dwa dolary, coś co polskie księgarnie skopiowały jako minibooki.  High Heat: A Jack Reacher Novella ($1,99) – dłuższe opowiadanie Lee Childa, przedstawiające 16-letniego Jacka Reachera, wydane wyłącznie w formie e-booka. Pros and Cons: A Short Story ($0,99) – krótkie opowiadanie Janet Evanovich (znanej z serii o Stephanie Plum) oraz Lee Goldberg (twórcy Detektywa Monka). Mile 81 ($2,99) – niewydane chyba w Polsce dłuższe opowiadanie Stephena Kinga, opublikowane na chwilę przed Dallas ’63. Są też krótsze opowiadania Kinga: A Face in the Crowd ($1,99), Throttle ($0,99) i In the Tall Grass ($2,02) – dwa ostatnie napisane wspólnie z synem. Phoenix ($0,99) – krótkie opowiadanie Chucka Palachniuka z lutego tego roku.  Przy okazji odpowiem jeszcze raz na pytanie „dlaczego nie ma już wpisów z darmochą z Kindle Store”. Przyczyny są dwie:  Kiedyś książki darmowe były takimi przez tydzień, teraz są przez parę dni albo wręcz godzin. Jest jedno wydawnictwo FT Press które wciąż ma darmochy tygodniowe, ale co z tego, skoro powtarza non-stop te same tytuły. Dodatkowo, Amazon od marca chce „ukarać” partnerów, którzy zbyt mocno polecają książki darmowe i polecą ich zbyt dużo. Jak nie to nie. Jeśli chce nam się przekopywać przez książki darmowe, wciąż działają trzy serwisy, które omawiałem w marcu. Ale prawda jest taka, że w ciągu ostatnich dwóch miesięcy znalazłem chyba jedną godną zainteresowania książkę. Tak więc czasy darmowych łowów chyba za nami. 