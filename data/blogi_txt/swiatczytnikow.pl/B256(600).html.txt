Woblink, który jest jedną z ulubionych Waszych księgarni ma teraz dwie promocje związane z kodami rabatowymi. Jedną dla nowych klientów – i drugą dla wiernych klientów. Pierwsza z nich jest promocją stałą, druga trwa tylko 3 tygodnie do końca roku. Kody za rejestrację – promocja stała  Zgarnij 50 zł na e-booki, to promocja znana od paru miesięcy. Po założeniu nowego konta w Woblinku i zapisaniu się na newsletter dostaniemy 5 kodów promocyjnych po 10 złotych, ważnych przez jeden miesiąc. Kody za zakupy – nowa promocja  Woblink oddaje kasę – to promocja ważna do końca roku, w której możemy „odzyskać” do 100 złotych za pojedyncze zakupy. Kody promocyjne otrzymuje każdy, kto dokona zakupów w Woblinku na kwotę minimum 30 zł. Za każde wydane 10 zł dostaniesz 10 zł w postaci kodu rabatowego na zakup kolejnego e-booka, np. 50 zł = 5 kodów o wartości 10 zł każdy. Liczą się zakupy dokonywane z jednego aktywnego konta na Woblinku. Przykładowo:  wydajemy 35 złotych – dostajemy kody rabatowe na 30 złotych. wydajemy 87 złotych – dostajemy kody rabatowe na 80 złotych.  Kody są tak samo ważne przez 30 dni. Jak działają kody? Kody mają zwykle wartość 10 złotych i o tyle obniżają cenę pojedynczej książki, przy czym ostateczna cena nie może wyjść niżej niż 9,90 zł. Przykładowo:  Za książkę, która kosztowała nominalnie 29,90 złotych zapłacicie 19,90.  Za tę, która kosztowała 13 złotych zapłacicie 9,90.   Jak widać – na kodzie najwięcej zyskamy wybierając e-booki powyżej 20 złotych. Promocje się nie sumują – tak więc jeśli książka już jest w promocji w Woblinku, to z nią kody nie będą działały. Do sprawdzenia, czy zakup z kodem nam się opłaca warto wykorzystać naszą porównywarkę, gdzie cena z kodem będzie wyświetlana obok zwykłej ceny. Przy okazji – niedawno zmieniłem w porównywarce stronę główną.  Jak widać bardziej wyeksponowałem popularnych autorów oraz e-bookowe premiery. Do listy obsługiwanych księgarni doszedł zaś serwis Inforbook – głównie ze specjalistycznymi książkami z dziedziny księgowości i prawa. Po dłuższej przerwie wróciłem do rozwijania porównywarki, tak więc możecie liczyć na dalsze zmiany w ciągu najbliższych miesięcy. Czytaj dalej:  Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku Minibooki z Woblinku – wszystek pieniądz przepuścisz! :-) Harry Potter wreszcie po polsku w Pottermore Shop oraz Woblinku Koniec Bookoteki? Została księgarnia-duch Ebookpoint wprowadza zakup e-booka na prezent Nowa oferta abonamentowa Legimi już ruszyła: miesiąc od 6,99 zł; czytniki od 479 zł 