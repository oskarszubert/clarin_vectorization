Warto patrzeć w statystyki wyszukiwania w serwisie, bo zobaczyłem że parę osób tego właśnie na Świecie Kindle szukało: jak Kindle traktuje polskie znaki i czy wyświetla je poprawnie? Kindle 3 i Kindle 4 Najnowsza edycja Kindle wyświetla bez problemu:  polskie książki skonwertowane do formatu MOBI, pliki PDF i TXT z polskimi znakami, polskie strony internetowe, … czyli właściwie wszystko co możemy czytać na Kindle. Każdy z trzech dostępnych krojów pisma zawiera polskie czcionki.  W przypadku TXT polskie litery zobaczymy w tekstach zakodowanych w UTF-8 jak i Windows 1250 (standardowe kodowanie Windows). Mała uwaga dotycząca PDF: Generalnie z PDF, czy to odczytywanego bezpośrednio czy przez konwersję nie powinno być kłopotów. Jednak sposoby generowania PDF kilka lat temu różniły się pod względem polskich znaków. Możemy więc trafić na źle zakodowanego PDF, choć zdarza mi się to bardzo rzadko. Kindle 2 oraz Kindle DX Podobnie jak nowa, starsza wersja Kindle nie ma problemu z polskimi czcionkami w plikach MOBI, TXT oraz PDF. Przeglądałem ich już dziesiątki i wszystko było w porządku. Jednak na liście tytułów książek zamiast polskich znaków będą krzaczki. Nie jest to estetyczne, ale nie przeszkadza w czytaniu. Polskie znaki natomiast nie działają na stronach WWW i jeśli nie wyjdzie nowe oprogramowanie do wersji 2 nie jesteśmy w stanie nic z tym zrobić. Nowy Kindle DX korzysta z tego samego oprogramowania co Kindle 2 (wersja 2.5), więc ma te same problemy. Wpisywanie polskich znaków Wszystko, o czym wyżej napisałem dotyczy czytania tekstów z polskimi znakami. A co, jeśli chcemy je wpisać? Otóż nie ma takiej możliwości. ALT+znak nie działa, również pod klawiszem „SYM” nie znajdziemy polskich liter. No niestety, to produkt amerykański. Pytanie, czy to w czymkolwiek przeszkadza. Na pewno nie przeszkadza w wyszukiwaniu.  Jeśli np. wpiszemy „swiat”, zostaną znalezione wszystkie wystąpienia słowa „świat”. Większym problemem może być brak polskich liter przy notatkach, ale musimy z tym żyć. :-) Uzupełnienie z 29.11.2010: jak wynika z kilku doniesień, pokazany powyżej przykład wyszukiwania nie zawsze działa na Kindle 3. Mamy zatem lekkie pogorszenie funkcjonalności w stosunku do K2… Aktualizacja z 8 grudnia 2011: Kindle 4 działa pod względem polskich znaków dokładnie tak samo jak Kindle 3. Czytaj dalej:  Kindle Paperwhite i Touch korzystają z polskiej Wikipedii! Oprogramowanie Kindle Paperwhite 5.3.8 – ważna poprawka działania słownika Aktualizacja Kindle Touch 5.3.7 – poprawki słownika i wyszukiwania Kindle jako czytnik… mangi! – Wydanie III Paperwhite czy starszy Kindle z lampką? „Tajne” polecenia w Kindle Paperwhite / Touch 