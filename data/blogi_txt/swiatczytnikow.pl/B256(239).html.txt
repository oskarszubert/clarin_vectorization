Media obiegła informacja o tym, że Amazon UK nieoczekiwanie wprowadza darmową wysyłkę do kilkunastu krajów europejskich, w tym Polski. Nieoczekiwanie, bo dotąd nasz kraj łapał się do strefy „Europe 3″, z bardzo wysokimi kosztami przesyłki, wyższymi niż ze Stanów. I te koszty się nie zmieniły, Polskę objęła jednak dodatkowa promocja. Na stronach Amazonu UK są już dokładne informacje. Zrobiłem też test: dodałem  dwie książki i rzeczywiście – spośród metod wysyłki można wybrać „FREE Super Saver Delivery”.  Pamiętać jednak trzeba o dwóch rzeczach: Darmowe zamówienie jest dostępne wyłącznie powyżej kwoty 25 funtów (czyli ok. 115 zł). Z Amazon UK nie zamówimy Kindle – klientom międzynarodowym sprzedają wyłącznie przez Amazon.com. Tak czy inaczej, jest to świetna wiadomość dla tych, którzy kupują np. książki papierowe czy płyty.  Jednak tylko dwie uwagi, zanim popędzimy do Amazon.co.uk:  Warto sprawdzić mimo wszystko ofertę Amazon.com – na część książek są tam większe zniżki, w efekcie, mimo darmowej dostawy może nam się nie opłacać. Od paru lat jestem fanem księgarni BookDepository.co.uk. Ceny mają nierzadko niższe niż w Amazonie, a za darmo przesyłają nawet pojedyncze pozycje.  Zrobił się trochę wpis off-topic, ale chyba ci, których interesuje Kindle i tak nierzadko kupują papierowe książki. :-) PS. Coś czuję, że zaraz zrobię w Amazon.co.uk zamówienie… płytowe! Bo jak widzę np. Brothers In Arms i mnóstwo płyt Dire Straits, Rush, Jona   Vangelisa, Megadeth za 16-20zł… Czytaj dalej:  Paperwhite II wysyłany od dzisiaj do Polski – mój już leci! :-) Nowe tablety Kindle Fire HD i HDX wysyłane do Polski, ceny od 700 zł „All- new” Kindle Paperwhite dotrze przed świętami! „All-New” Kindle Paperwhite wysyłany do Polski od 15 października! [Nieaktualne] Kindle Paperwhite w niemieckim Amazonie za 99 euro Kindle Fire HD ma wersję międzynarodową! Wysyłka od 13 czerwca. Appstore już działa w Polsce 