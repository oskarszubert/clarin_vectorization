Niemal dokładnie rok temu wspominałem o Ectaco Jetbook Color, pierwszym czytniku z kolorowym e-papierem (e-ink Triton) dostępnym w Polsce. Na zeszłorocznych Warszawskich Targach Książki miałem okazję obejrzeć go z bliska – ba, powstał nawet trochę chaotyczny film, na którym testujemy go z Piotrem Lipińskim. Jetbook Color miał niemal same wady. Mimo świetnej rozdzielczości (1600×1200) – piksele kolorowe miały już tylko 800×600 – przez to kolory były w zasadzie symboliczne. Ekran niesamowicie szary, działanie dość powolne. Jeśli dodamy do tego cenę około 1800 złotych za 10-calowy czytnik, nic dziwnego, że urządzenie popularności nie zdobyło. Nate Hoffelder, autor bloga Digital Reader otrzymał właśnie drugą wersję Jetbooka, która miała część z tych wad poprawiać. Tak wygląda obok pierwszej wersji.  Różnicy specjalnej nie ma. Kolory nadal są wyblakłe, a ekran w porównaniu do takiego Kindle tragicznie szary. Konkluzja autora Digital Reader jest oczywista - jeśli kolorowy e-ink ma tak wyglądać, to będzie technologiczną ślepą uliczką – i nic dziwnego, że żaden większy producent nie zdecydował się na takie czytniki. Są oczywiście inne technologie kolorowego, pasywnego ekranu – jak omawiany u nas PixelQI albo Mirasol – ale z tego ostatniego producent zrezygnował już pół roku temu… Tak Kyobo (jedyny czytnik z Mirasolem sprzedawany w Azji) wyglądał w porównaniu z Jetbookiem:  Kyobo prezentuje się lepiej – ale czy znacznie lepiej niż tablet z matowym ekranem LCD? Chciałbym go zobaczyć w pełnym słońcu… Czytaj dalej:  Pocketbook Color Lux – kolejny czytnik z kolorowym e-papierem Amazon kupił Liquavistę – czy to oznacza kolorowego Kindle? Zastosowania e-papieru: rozkłady jazdy i… tablice rejestracyjne E-papier wchodzi do Tesco Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Sony zapowiada 13-calowy czytnik. Raj dla czytających PDF? 