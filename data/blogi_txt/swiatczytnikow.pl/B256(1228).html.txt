Dziś znowu kilka promocji tygodniowych i tak jak za oknem będzie całkiem gorąco…  Terry Pratchett 40% taniej w Publio – o tak, na tę promocję czekało pewnie wielu miłośników fantastyki. Ponad 30 książek do wyboru. Takie tytuły jak Wiedźmikołaj, Ciekawe czasy albo Trzy wiedźmy dostaniemy po 14,34 zł.  Wakacyjna promocja Woblinka – książki dużych wydawnictw przecenione o kilkadziesiąt procent. Przykładowo: Polki na bursztynowym szlaku (13,95 zł), Café Museum (18 zł),  Szczęście w pigułce (7,45 zł).  Poradniki Złotych Myśli oraz BC.edu w Woblinku są po 9,90 zł. Uwaga: nie wszystkie mają wersję MOBI. Przykładowe tytuły: Będę pisarzem!, Marketing w praktyce, albo Ceny akcji.   Włoski Tydzień w Virtualo – przecena o ok. 30% kilku pozycji związanych z Włochami, albo włoskich autorów.  Kultowe Komiksy 50% taniej w Woblinku. Kajko i Kokosz, Funky Koval, Kapitan Kloss, Wilq Superbohater… Większość po 4,95 albo 9,90 zł. Niestety, większość z nich dostępna jest tylko na aplikacjach Woblinka. Poniższe książki przecenione są tylko dzisiaj. Sekrety PRL-u (6,99 zł w Virtualo; EPUB + MOBI) – kolejna pozycja z serii „Focus Historia Poleca”, którą niedawno skończyłem czytać i polecam wszystkim zainteresowanym historią XX wieku. Pierwszy artykuł o cenzurze jest w darmowym fragmencie. Poza tym o tym, jak Polska przygotowywała się do III wojny światowej, albo co w ostatnich latach życia powiedział dziennikarce Władysław Gomułka. Najweselszy barak w obozie – tak przed laty mówiło się o PRL-u. Tymczasem od dwudziestu lat wychodzi na jaw nieco mniej wesoła prawda. Prawdę mówiąc, jest ona smętna jak czarno-biały obraz telewizyjnych wiadomości i codziennej dawki ciężkostrawnej propagandy. Mimo wielu badań o powojennej Polsce nadal sporo nie wiadomo. Świadkowie często nie chcą opowiadać, a archiwa są przetrzebione. Ale proces ujawniania prawdy trwa. Ta książka jest tego dowodem. Ocaleni z XX wieku (9,77 zł w Nexto; MOBI + EPUB) – historie Żydów ocalonych z II wojny światowej, zebrane przez Mikołaja Grynberga. Twarze bohaterów Mikołaja Grynberga, od lat fotografowane przez niego i składane w albumach, po raz pierwszy przemówiły. Językiem, który w nich tylko żyje i z nimi odejdzie. Mówią o żydowskim losie splątanym z polskością, uwięzionym we wspólnej – ale nie symetrycznie sprawiedliwej w cierpieniu – historii. „Są rzeczy – mówi Grynbergowi Jurek Rabiner – które jak się działy, to ja ich nie rozumiałem, a teraz nie wierzę, że się zdarzyły”. Jurek miał 7 lat, gdy uciekł z getta. Socjotechnika. Sztuka zdobywania władzy nad umysłami (32,90 zł w eBookpoint; MOBI+EPUB+PDF) – szczegółowy podręcznik socjotechniki Christophera Hadnagy’ego. Poznaj pierwszy na świecie model socjotechniki. Autor tej książki definiuje, wyjaśnia i rozkłada go na cząstki elementarne, a następnie ilustruje całe zagadnienie, przytaczając analizy i prawdziwe historie. Zabierze Cię na wycieczkę po ciemnych zaułkach społeczeństwa, gdzie żyją szemrane typy. Przedstawi Ci mroczne arkana socjotechniki stosowanej przez szpiegów i oszustów. Będziesz podglądał nawet takich mistrzów, jak Kevin Mitnick, autor książki Sztuka podstępu. Przyjrzysz się także powszechnym, codziennym sytuacjom, poznając je pod kątem scenariuszy socjotechnicznych. W ostatniej części znajdziesz „tajemne” porady i wskazówki profesjonalnych socjotechników, a czasem również prawdziwych przestępców. Inne promocje:  Premiery Naszej Księgarni przecenione o 40-50% w Virtualo – książki Izabeli Sowy, Katarzyny Michalak oraz Tatjany Gessler. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł) Ukazały się wreszcie e-booki Stanisława Lema – część z nich znajdziemy w Woblinku, a część w Publio.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 