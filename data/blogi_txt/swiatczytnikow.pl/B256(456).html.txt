Aktualizacja z 11 marca: Classic i Paperwhite są już ponownie dostępne bez ograniczeń. Aktualizacja z 9 marca: wygląda na to, że obie wersje można już zamówić, choć przy Classicu widnieje komunikat o ograniczonej ilości.  Powtarza się sytuacja z listopada 2012, a także ze stycznia. Dzisiaj przy próbie zamówienia Kindle dostaniemy komunikat o błędnym adresie. Pisało już do mnie parę osób, które mimo tego, że zamawiały Kindle Classic lub Paperwhite WIFI w wersji międzynarodowej, dostawały komunikat:  We’re sorry. This item can’t be shipped to your selected destination. You may either change the shipping address or delete the item from your order.  To samo zobaczymy klikając „Estimate your shipping and tax” w koszyku.  Jedyny model, przy którym nie dostaniemy takiego komunikatu to Paperwhite 3G, no ale marne to pocieszenie, bo chodzi o najdroższy model, który opłaca się tylko przy specyficznych zastosowaniach. Co się stało? Ponownie nie wiadomo. Gdy bardziej zdeterminowani czytelnicy próbowali za poprzednim razem pytać obsługę Amazonu, dostawali informację, że to jest błąd systemu i że będzie naprawiony. I faktycznie, w listopadzie i styczniu przerwa nie trwała dłużej niż kilka dni. Raczej nie wiązałbym tego z niedostępnością Kindle – bo wszystkie modele są „In Stock”. Pozostaje więc czekać. Sądzę, że po weekendzie sprawa się wyjaśni. Dwa tematy na poprawienie nastroju:  BookRage ma już na liczniku ponad 1350 transakcji i 31 tysięcy złotych! Te liczby są niesamowite i już w tym momencie „tworzą historię” polskiego rynku e-booków. Ale uwaga: Każdy kto dokonał już zakupu, niech wejdzie na stronę z linkami do pobrania, bo znajdzie tam drugą książkę Stefana Grabińskiego – „Osada Dymów i inne opowiadania”. Taki bonus z okazji przekroczenia 1234 transakcji. :-) Dzikie Życie, miesięcznik na temat ochrony przyrody jest już w formatach czytnikowych – i numer 2/2013 można pobrać ze strony za darmo! Numer marcowy kosztuje 4 złote.  Aby łatwiej było czekać – Piotr podesłał następujący screen z dopiskiem: „rekord? ja się zdziwiłem…” – no, mniej niż dwie doby to nawet jak na Amazon niezły wynik.  Czytaj dalej:  [nieaktualne] 13 dni czekania na nowego KPW Jest już *nowy* Kindle Paperwhite! Bez rewolucji? „All-new” Kindle Paperwhite 3G również dostępny i wysyłany od 8 listopada Nowy KPW znowu wysyłany na bieżąco Jak odróżnić od siebie PW2 i PW1? Jeden, samotny… Kindle Touch 3G wrócił do sprzedaży 