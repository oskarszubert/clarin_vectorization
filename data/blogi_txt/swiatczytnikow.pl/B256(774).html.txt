Dodawanie do książki papierowej darmowego e-booka jest jednym z najbardziej oczywistych sposobów na promocję książek elektronicznych. Dobrze, że wydawcy i dystrybutorzy to wreszcie dostrzegają.  Virtualo nazwało taki zestaw „bundle”. Bundle to pakiety składające się z książki drukowanej oraz ebooka o tym samym tytule. Obecnie sprzedawane są w formule 2 w cenie 1, gdzie wersja elektroniczna dodawana jest bezpłatnie do papierowej. Klient kupuje książkę w salonie Empiku (chyba się nie da internetowo) i dostaje kod wydrukowany na paragonie w kasie. Należy go wpisać na stronie http://virtualo.pl/kod. Książka zostanie wtedy automatycznie dodana do biblioteki i będzie ją można ściągnąć w formatach, w których jest dostępna w Virtualo (najczęściej MOBI + EPUB). W chwili obecnej w salonach Empik dostępnych jest już około 20 „bundli” takich wydawnictw jak Zysk i Ska, Fabryka Słów, Wielka Litera i Buchmann. Od Virtualo otrzymałem listę tytułów, które objęte są tą promocją. Czekając na śmierć   Dowód prawdy   Facet na telefon   Gra lwa Kolor prawdy   Lilka   Miasteczko divine   Mroczne kryjówki Nad rzekami babilonu   Nadejście nocy   Pierwsza dama Rozpoznać wilka   Sprawiedliwy   Studnia życzeń   Szewc z lichtenrade   Śliwkowa wyspa   Ten który przeżył   W godzinę śmierci   Wikileaks od środka   Wygrana   Z biegiem rzeki Zabójcza ziemia     Kto może skorzystać na tej promocji? Każdy, kto mając czytnik uważa, że warto mieć książkę papierową – wtedy idzie po prostu do księgarni. Ale także ci, którzy do e-booków nie są przekonani. Kto wie, może wrzucą książkę na telefon i złapią bakcyla? To jest kierunek, w którym powinni iść inni dystrybutorzy. Czekam szczególnie na Helion/Ebookpoint, który jest dla mnie naturalnym kandydatem na tego typu promocje. E-book nie musi być oczywiście za darmo. Dopłata paru złotych także może się sprawdzić, szczególnie w przypadku książek, do których zaglądamy więcej niż raz. Parokrotnie wspominałem tutaj o promocjach O’Reilly, który:  Do każdej książki papierowej pozwala dokupić za $5 e-booka w 4-5 formatach. Wystarczy zarejestrować swoją książkę w ich księgarni. Do każdego e-booka kupionego w Kindle Store pozwala dokupić e-booki w „otwartych” formatach. Ceny są ustawione tak, że często bardziej opłaca się kupić książkę w Amazonie i dopłacić, niż kupować bezpośrednio w O’Reilly.  Wydawcy boją się trochę tego typu promocji, bo wciąż tkwi w nich nadzieja, że ktoś kto ma papier, kupi także e-booka w normalnej cenie. Zdarza się to, sam kupiłem koło dziesięciu książek, które miałem w papierze – właśnie dlatego, że je przeczytam na czytniku, a na półce będą się kurzyły. Ponieważ jednak e-book w rozumieniu większości czytelników oznacza płacenie za treść, którą już się jako papier kupiło – dopłacić można co najwyżej za wygodę jaką daje używanie czytnika. Czytaj dalej:  Virtualo sprzedało w 2013 roku prawie pół miliona e-booków Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Fragment nowego Wiedźmina do pobrania! Ale zamawiać można… wyłącznie papier Wystartował pierwszy Humble Audiobook Bundle Humble eBook Bundle II Czytelnictwo e-booków w Polsce, czyli błąd statystyczny 