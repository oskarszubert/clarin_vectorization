Do tej pory książki kupione w Kindle Store mogliśmy czytać na rozmaitych urządzeniach: Kindle, PC, Mac, iPhone, Android, Blackberry itd. Teraz Amazon włączył możliwość czytania ich za pośrednictwem przeglądarki: Kindle Cloud Reader. Jak z niej skorzystać? Wchodzimy na stronę read.amazon.com. Musimy niestety używać przeglądarki Chrome, albo Safari. Strona została napisana w HTML5 i na razie nie obsłguje Firefoksa, Opery, ani tym bardziej IE. Logujemy się na nasze konto i od razu widzimy listę naszych książek – jak widać, ja jestem ofiarą „darmochy z Kindle Store” – spora część została „kupiona” w promocji. :-)  Gdy klikniemy w książkę, zostanie ona pobrana na nasz dysk (musimy wcześniej się na to zgodzić) i od razu otwarta w miejscu, w którym czytaliśmy ostatnio.  Podobnie jak w innych aplikacjach Kindle można zmienić parametry tekstu.  Można też dodawać zakładki i przeglądać zapisane podkreślenia. Na razie niestety brakuje kilku ważnych funkcji: dodawania podkreśleń, słownika oraz widoku dwukolumnowego. No i swoich książek też tam nie wrzucimy. Tylko te kupione. Nie ma też czasopism, Polityki w chmurze nie poczytamy. Dlaczego Amazon uruchomił tę funkcję? W przypadku iPada Cloud Reader omija sprytnie ograniczenia Apple dotyczące kupowania w aplikacji. Czytelnik może włączyć Safari, kupić książkę, a potem w tym samym Safari ją przeczytać. Czy będę korzystał z Kindle Cloud Readera? Nie na co dzień, bo Kindle for PC jest wygodniejszy i bogatszy w funkcje. Jednak możliwość dostępu do swoich kupionych książek z każdego miejsca na świecie kiedyś może się przydać. Czytaj dalej:  Mailem czy po kablu? Porównanie dwóch metod wrzucania książek na Kindle Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze Nowy wygląd konta Kindle – krok do przodu i dwa kroki w tył… Automatyczna aktualizacja książek z Kindle Store – włączać czy nie? Jak wyczyścić informację o postępie w książce Kindle? Amazon wreszcie udostępnia pełne archiwa gazet na koncie Kindle 