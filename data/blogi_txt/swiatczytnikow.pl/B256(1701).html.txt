Twórcy akcji Humble Bundle eksperymentowali z e-bookami, dziś natomiast wystartował pierwszy Humble Audiobook Bundle. Za dowolną sumę otrzymamy pięć tytułów z firmy Recorded Books: Salman Rushdie – The Satanic Verses   Lucy Christopher – Stolen Meg Cabot – Abandon   William S. Burroughs – Junky   Margaret Peterson Haddix – Found   A gdy zapłacimy więcej niż średnia (obecnie około 4 dolarów), ściągniemy trzy kolejne:  Dave Eggers - A Heartbreaking Work of Staggering Genius   Cormac McCarthy - Blood Meridian   Piers Anthony - On a Pale Horse   Jest więc kilka znanych tytułów – Szatańskie Wersety czy Krwawy południk. Dla miłośników czytania i słuchania w oryginale świetna okazja. Można zapłacić nawet jednego centa, choć strona będzie nas przekonywała, aby to było jednak więcej…  Po zapłaceniu otrzymujemy dostęp do plików MP3, które można wgrać na ulubione urządzenie do słuchania. Jak zwykle przy Humble Bundle można zdecydować, ile z naszej wpłaty pójdzie do autorów, ile do serwisu, a ile do organizacji charytatywnych. Ja tym razem się nie skuszę, bo nawet polskich nabytków z Audioteki nie mam kiedy słuchać. :-) Przypomnę, że były już dwie edycje Humble Ebook Bundle – pierwsza w październiku 2012, druga w czerwcu 2013. Pod tym względem odważniejsi byli organizatorzy polskiego BookRage – ten odnotował już bodaj pięć edycji. Czytaj dalej:  Humble eBook Bundle II Audioteka ma… e-booki, które nazywa „audiobookami+” „Zajdlowy” BookRage uzbierał 100 tysięcy! 4000 tytułów w abonamencie Legimi + konkurs: jesteś za czy przeciw? Inspiracje i drogowskazy – prezes WIMED-u rozdaje e-booka Biblia Warszawsko-Praska na czytniki – pierwsze katolickie wydanie w EPUB/MOBI 