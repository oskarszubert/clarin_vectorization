Okładka, z racji na konieczność ochrony ekranu jest niezbędnym wyposażeniem podróżującego posiadacza Kindle. Ponieważ okładki oryginalne są dość drogie, użytkownicy szukają produktów innych firm. W tym artykule opowiem o paru okładkach firmy Tuff-Luv. Możemy je kupić tylko w Amazon UK, pamiętając o darmowej przesyłce do Polski. Multi-View – okładka dla miłośników czytania  Okładkę o wdzięcznej nazwie Tuff-Luv Multi-View Leather Case Cover and Stand kupiłem miesiąc temu. Co jak co, ale okładki na Kindle mają czasami dziwaczne nazwy. Jak wynika z nazwy, jest to połączenie okładki i stojaka. Doskonale więc rozwiązuje problem „na czym postawić Kindelka, gdy czytamy na biurku”. Korzystanie z okładki jest niebanalne, co możemy zobaczyć na filmie.  Gdy czytamy, wygląda mniej więcej tak:  W funkcji stojaka – widać tu, w jaki sposób działają zaczepy. Mamy dwa zatrzaski (ten główny i od stojaka) oraz rzepy, którymi mocujemy stojak.  No i po złożeniu – mamy dostęp do gniazda słuchawkowego oraz USB.  Okładka po złożeniu wygląda jak kalendarz naćpanego prezesa, bo na zewnątrz widać zaczepy do stojaka, których zastosowanie będzie dość tajemnicze dla osób postronnych. Wymiary po złożeniu: 20,5 x 12,5 x 3,4 cm. Mogłaby być trochę cieńsza, niemniej w wewnętrznej kieszeni płaszcza się mieści. Zalety:  Lżejsza w porównaniu z okładką oryginalną. Mocowania nie przeszkadzają w korzystaniu z czytnika, czego się obawiałem. Stojak bardzo pomaga w czytaniu, już nie muszę podkładać książek. :-) Zapewnia stabilność, Kindle po włożeniu siedzi sztywno, nie ma obaw, że coś z nim się stanie. Twarda i dobrze chroni ekran. Można ładować Kindle bez potrzeby wyjmowania z okładki. Tak samo można włączyć audiobooka, podłączyć słuchawki, Kindle do plecaka i w drogę. Choć do tego i tak wolę iPoda. :)  Wady:  Górne zapięcie może, zależnie od kąta oświetlenia rzucać cień na pierwszą linijkę tekstu – widzicie to na pierwszym zdjęciu w tym artykule. Mi to trochę przeszkadza. Przydałby się jeszcze jeden kąt dla stojaka, tak około 25-30 stopni, ale wymagałoby to pewnie innej konstrukcji okładki. Rzepy służące do mocowania stojaka mają to do siebie, że mogą przestać za jakiś czas trzymać.  Ogólnie jestem bardzo zadowolony, z zewnątrz też robi niezłe wrażenie. Wykonanie solidne, na pewno nie czuć „taniej chińszczyzny” (choć oczywiście produkt jest Made in China…). Producent twierdzi, że jest to prawdziwa skóra, skoro oferuje też tańszą wersję „dla wegetarian” ze sztucznej skóry, to chyba ma rację. Koszt:  w Amazon UK – 18-25 funtów (85-115 złotych).  Pamiętajmy, że zamawiając za więcej niż 25 funtów dostaniemy darmową przesyłkę, wystarczy wybrać Super Saver Delivery, można dorzucić jakąś płytę czy dwie i wejdziemy w limit. Choć ostatnio podobno wysyłają też bez sprawdzania limitu, warto sprawdzić. Link prowadzi do okładki czarnej – taką kupiłem, ale ma ona kilka wersji kolorystycznych: ciemnozieloną, czerwoną, brązową itd. Najtańsza jest wersja Veggie, ze sztucznej skóry, która kosztuje 16 funtów.   w Amazon US – 45 dolarów (130 zł) – więc niespecjalnie żałujemy, że nie można jej zamówić do Polski. Traditional – czyli bez szaleństw  Tuff-Luv Traditional Leather Case Cover and Stand – również okładka ze stojakiem, ale mniej „wyrafinowanym”. Możemy ją ustawić tylko pod jednym kątem. Koszt: w Amazon UK o dziwo obecnie drożej niż Multi-View bo 25 funtów. Ale generalnie te ceny zmieniają się między 20 a 25 funtów. Tri-Axis – rozwiązanie ekstremalne  Tuff-Luv Tri-Axis Leather Case Cover – a to okładka-stojak dla fanów PDF, którzy przy czytaniu takich plików Kindelka przekręcają. Można ją ustawić nie tylko pionowo, ale też poziomo!  Koszt: w Amazon UK – 27 funtów. Eco-Nique – prosto i stylowo  Jeśli nie potrzebujemy stojaka i skóry, nietypowym i eleganckim rozwiązaniem jest Eco-Nique Natural Hemp Brown Case Cover. To typowa „książkowa” okładka w „ekologicznym” stylu, którą dostaniemy za nieco ponad 15 funtów (70 zł). Niewysoka cena i efektowny wygląd przyczynia się do jej popularności. Zobacz też film z okładką Eco-Nique w roli głównej! Podsumowanie I Luv Tuff Luv – ta fraza powtarza się parę razy w recenzjach okładek tej firmy. Trzeba powiedzieć, że Tuff Luv wyróżnia się i pomysłami i wykonaniem, które w przypadku mojej MultiView nie przedstawia dużych zastrzeżeń. Dlatego może być to dobry wybór pomiędzy dość drogimi okładkami oryginalnymi, a tańszymi okładkami anonimowych producentów. Amazon UK pokazuje różne warianty kolorystyki i wykończenia, tak więc jeśli zależy nam na okładce ze stojakiem, to na pewno wybierzemy coś dla siebie. Czytaj dalej: AmazonBasics Black Leather Folio Cover – budżetowa okładka ze stojakiem dla Kindle Okładka z magnesem do Paperwhite czyli „zrób to sam” Instapaper ma nowy wygląd – i trochę nie rozumiem po co…. Mailem czy po kablu? Porównanie dwóch metod wrzucania książek na Kindle OpenDyslexic – font ułatwiający czytanie przy dysleksji Nowy wygląd konta Kindle – krok do przodu i dwa kroki w tył… 