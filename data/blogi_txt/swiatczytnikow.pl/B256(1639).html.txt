Jeszcze dzisiaj do końca dnia trwa styczniowa promocja w księgarni Virtualo na e-booki w formacie MOBI. Książki takich wydawnictw jak Albatros, Literackie, Czarne, Drzewo Babel, Czarna Owca, WAB, Insignis czy Zysk zostały przecenione o 15%. Zobaczmy, co w formacie Kindle trafiło w styczniu na listę bestsellerów.  Cmentarz w Pradze Steve Jobs Mężczyźni, którzy nienawidzą kobiet Dziewczyna, która igrała z ogniem Zamek z piasku, który runął Gottland Nielegalni (dziś są też w Nexto w Okazji dnia – ale wersji z DRM) Biała gorączka Drwal Leci z nami pilot  Chyba nie ma niespodzianek. Popularne powieści, biografia Jobsa, pamiętnik Hugo Badera i książka o liniach lotniczych. Virtualo wprowadziło parę dni temu kolejną nowość dla posiadaczy Kindle – gdy wejdziemy do „Mojej biblioteczki” i klikniemy „Pobierz” przy kupionej książce – można podać adres mailowy naszego czytnika. Wtedy książka zostanie wysłana bezpośrednio na Kindle. Opiszę to dokładniej niebawem. Każde z wydawnictw miało swoje banery promocyjne – biorąc pod uwagę listę bestsellerów, promocja chyba najbardziej udała się to Czarnej Owcy. Jeszcze jedna refleksja po tym gdy obejrzałem te bannery – wiele brakuje naszemu rynkowi e-booków do normalności i niektóre wydawnictwa muszą jeszcze zejść na ziemię. Na przykład Zysk chwali się pierwszym tomem Gry o tron – ale gdzie są następne, skoro w księgarniach jest już piąty? Dlaczego cena została tak ustalona, jakby to była absolutna nowość, a nie książka sprzed kilkunastu lat? Pewnie pan Martin zażyczył sobie wysokie opłaty licencyjne – inaczej nie umiem tego wyjaśnić. Bardzo jednak cieszy to, że czołowe wydawnictwa mają coraz więcej nowych publikacji na nasze czytniki. Rok temu jeszcze nie mogliśmy na to liczyć. 