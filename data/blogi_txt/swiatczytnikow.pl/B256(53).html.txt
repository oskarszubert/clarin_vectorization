Znów nagłówki w gazetach rozgrzały się do czerwoności – „Amazon wchodzi do Polski” – szkoda że zapomniano o drugiej części zdania.  Owszem, wchodzi – ale z usługami informatycznymi. Jak ustalili dziennikarze Rzeczpospolitej, Amazon wynajął w Warszawie powierzchnię na swoje serwery. Co więcej: 6 listopada 2012 r. do Krajowego Rejestru Sądowego została wpisana spółka Amazon Corporate Services Poland. Ma dwuosobowy zarząd w składzie Wallace Bowen oraz Gordon McGowan. Według naszych informacji ma się zająć sprzedażą różnego typu usług IT  z rozwiązaniami wykorzystującymi chmurę obliczeniową na czele. I tyle. Amazon Web Services jest jednym z największych na świecie dostawców hostingu i usług „w chmurze”. Mimo rozproszonej natury internetu, miejsce podłączenia serwerów wciąż ma znaczenie. Dla użytkowników z Europy Środkowej szybkość odpowiedzi serwera zlokalizowanego w Polsce będzie wyższa niż w Stanach. Wejście z usługami hostingowymi nic oczywiście nie oznacza w kwestii ewentualnego uruchomienia sklepu i spekulacje na ten temat są pozbawione podstaw. Oczywiście nie zapominajmy o tym, że Amazon nas jak najbardziej zauważa.  Wysyłki czytników Kindle do Polski nie trzeba opisywać – jest do tego przewodnik. Czytnik dostajemy po kilku dniach. Od 13 czerwca do Polski wysyłane są tablety Kindle Fire, działa też u nas Amazon Appstore for Android. Amazon UK wysyła od dawna do Polski bezpłatnie przesyłki powyżej 25 funtów. Idzie to kurierem DHL mniej więcej przez 5-6 dni (wolniej niż Kindle ze Stanów). Dość często na brytyjskim Amazonie spotykam reklamy usługi „Two day delivery to Poland” – czyli rzeczywiście szybkiego kuriera, choć tutaj ceny są zbyt wysokie. Niemiecki Amazon niedawno obniżył koszty przesyłki do Polski. Płacimy 3,25 euro za całość i po 0,5 euro za każdy dodatkowy kilogram. 13 złotych to już oferta całkiem konkurencyjna wobec polskich sklepów, choć w przeciwieństwie do UK paczka idzie pocztą, więc możemy poczekać dłużej niż tydzień. Amazon kupił też polską firmę IVONA i na stronach „Jobs at Amazon” znajdziemy oferty pracy w Gdyni… Jeśli reklamujemy produkty zakupione w Amazon UK albo DE – to odsyłamy je… na polski adres, korzystając z nalepek adresowych… Poczty Polskiej, z którą Amazon ma umowę.  To ostatnie jest na tyle zabawne, że wciąż przewija się argument wzięty z… żartu prima-aprilisowego jednej z gazet, że Amazon nie wszedł do Polski, bo Bezos utknął u nas w korkach, a poczta działa niewłaściwie. Co do korków, nie będę się kłócił – ale jak widać firmie nie przeszkadza korzystanie z usług Poczty przy zwrotach. Czytaj dalej:  Amazon wchodzi do Polski. Nie, jeszcze nie ze sklepem Nowy Nexus 7 prosto z Amazonu? Kolejne poszerzenie zakresu wysyłki do Polski Amazon – ukryte imperium E-papier wchodzi do Tesco A jednak będzie nowy Nook with GlowLight – B N zaprezentował model 2013 Sześciometrowa tablica e-papieru w Nowym Jorku, ale… z Gdyni 