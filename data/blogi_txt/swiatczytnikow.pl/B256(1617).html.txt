Przedstawiam dzisiaj artykuł Ani, która prowadzi bloga Sztuka Oswojona i wykonała już kilka takich etui dla siebie i rodziny. Wygląda to bardzo estetycznie, powiedziałbym nawet że efektownie. A jak się przekonacie, przygotowanie własnego nie powinno być wyjątkowo trudne.  Na etui potrzebujemy:  arkusz cienkiego filcu o wielkości 30×19 cm kawałek ociepliny do patchworków, wymiary jak wyżej. Zamiast ociepliny możecie użyć grubego polaru albo jeszcze jednego arkusza filcu, tym razem grubszego kopertę bąbelkową kawałek filcu 8×16 cm w kontrastowym kolorze (na przyszycie u góry etui) jakiś fajny motyw do ozdobienia okładki jeśli chcecie.  Oto te materiały:  Filc i ocieplinę przecinamy na pół, kopertę bąbelkową docinamy na wymiar 15×9 cm.   Na tym etapie ozdabiamy wierzch etui wybranym motywem albo zostawiamy wersję „dla dorosłych i poważnych ludzi” czyli nie ozdabiamy niczym.  Następnie chyba najtrudniejsza część – robimy ze wszystkich elementów miękką kanapkę, którą musimy ostrożnie pospinać szpilkami. Ostrożnie, gdyż w środku mamy folię bąbelkową – nie chcemy poprzekłuwać zbyt wielu bąbelków, więc nie pakujcie w etui zbyt wielu szpilek. 4 na krawędziach z powodzeniem wystarczą.   Przeszywamy nasze etui maszynie wzdłuż krawędzi górę zostawiając nieprzeszytą. Oczywiście można to zrobić ręcznie jeśli maszyny nie mamy.  Test wymiarów – czy Kundelek na pewno wejdzie w nasze etui? U mnie zmieścił się idealnie. ;)  Przycięłam nieco filcowe paski i przyszyłam oba z wierzchu i od spodu mojego etui. Dzięki temu czytnik będzie łatwiej chować do etui i z niego nie wypadnie. Ostatni etap – obszywamy krawędzie. Użyłam do tego muliny. Et voilà, oto gotowe etui na naszego Kundelka.    Czytaj dalej: Okładka z magnesem do Paperwhite czyli „zrób to sam” AmazonBasics Black Leather Folio Cover – budżetowa okładka ze stojakiem dla Kindle [Prenumerata cykliczna w Nexto] – jak ustawić wysyłkę na Kindle? Czego nie robić z Kindle Paperwhite na plaży Kindle jako czytnik… mangi! – Wydanie III Jak wyczyścić informację o postępie w książce Kindle? 