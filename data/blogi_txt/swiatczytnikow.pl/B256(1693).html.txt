Zapowiedzi okazały się prawdziwe. Wydawnictwo W.A.B., specjalizujące się przede wszystkim w literaturze pięknej, zrezygnowało z zabezpieczeń DRM. Na liście książek wydawnictwa W.A.B. w księgarni Nexto zobaczymy około 300 pozycji w dwóch formatach: EPUB i PDF. Wszystkie oznaczone zostały jako „bez DRM”. W.A.B. to naprawdę sporo współczesnej literatury i nie będzie już wymówek, że nie ma czego czytać legalnie. :-) Znajdziemy na przykład takie niedawne bestsellery:  Dżuma w Breslau i inne powieści Marka Krajewskiego, choć nie wszystkie, bo niektóre wydaje Znak, a ten trzyma się wciąż DRM) Uwikłanie i inne powieści Zygmunta Miłoszewskiego. Żuk w pudełku oraz 99 innych eksperymentów myślowych – czyli sto problemów filozoficznych nad którymi głowi się świat. Przeklinam rzekę czasu Pera Pettersona – najlepszą książkę norweską roku 2008. Ceny – powiedzmy to sobie jasno – nie zachwycają. Są tylko nieznacznie niższe niż w przypadku wersji papierowych. Wydawnictwo W.A.B. od początku wejścia w e-booki ma restrykcyjną politykę cenową, którą tłumaczyli wysokimi kosztami przygotowania książek elektronicznych. Nie musimy jednak dopłacać za luksus kupowania bez DRM. Pamiętajmy o znaczku „gwarancja najniższej ceny” przy każdej z książek. Jeśli uda nam się znaleźć w sieci tańszego e-booka, to Nexto zwróci nam różnicę cen w postaci punktów na kolejne zamówienia. Nie widzę powodów, aby z tego nie skorzystać… Pamiętajmy, że na czytniku najlepiej będzie działał EPUB. Posiadacze Kindle przekonwertują go do MOBI bez straty jakości przy pomocy Calibre. Zapraszam więc do przeglądania listy książek W.A.B. i mam nadzieję, że tą drogą podążą także kolejne wydawnictwa. Czytaj dalej:  Nexto pozbywa się ostatecznie Adobe DRM Tor Books świętuje rok bez DRM Nie ma DRM – i gdzie są teraz Twoje książki? Francja obniża VAT na e-booki, ale… tylko bez DRM! Prztyczek w nos Amazonu? Szwecja, Norwegia, Islandia – za darmo „przewodniki nieturystyczne” z KP Darmocha od Nexto i Wydawnictwa MAG: Gwiezdny pył i Kamienna Ćma 