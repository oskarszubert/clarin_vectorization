Podobno przy wczorajszej promocji Nexto pobiło swój rekord sprzedaży… To chyba skłoniło ich do przedłużenia akcji „Czas na e-booki, Polacy!” o kolejne trzy dni. Drwal (9,90 zł w Nexto; MOBI + EPUB) – dość nietypowy kryminał Michała Witkowskiego, znanego przede wszystkim z portretowania środowiska polskich homoseksualistów. Ocena w LC to 6,5/10, w Biblionetce 4,41 w skali szkolnej. Michał, trzydziestosześcioletni literat wyrusza na nieco niekonwencjonalne wakacje. Późną jesienią wyjeżdża nad lodowate polskie morze, by na zaproszenie mało znanego sobie mężczyzny zamieszkać w zagubionym w lasach domku. Gospodarz otacza się aurą tajemnicy. Zaciekawiony pisarz rozpoczyna amatorskie śledztwo. Wpada na trop zaginięcia przed laty lokalnej piękności. Wszystkie ślady prowadzą do starego rządowego ośrodka wypoczynkowego, który rozkwitał w czasach Peereleu. Bohater nie spodziewa się, że leśniczówka kryje równie mroczną tajemnicę, a jego śledztwo i zarazem próba pisania kryminału rozpęta groźne namiętności. Zapowiedzi Nexto na kolejne dni to:  20.10: Rącze konie - Cormac McCarthy (-65%) 21.10: Lśnienie – Stephen King (-66%)  Nadal można brać udział w konkursie na najwyższe zamówienie, którego zwycięzca otrzyma czytnik Onyx Boox i62espresso. Bokser z Auschwitz. Losy Tadeusza Pietrzykowskiego (11,81 zł w Publio; MOBI + EPUB) – biografia polskiego boksera, który zmuszony został do walk w obozach koncentracyjnych. Przeżył, po wojnie został trenerem. Problematyka obozowa doczekała się już bogatej literatury, jednak temat przeprowadzania walk bokserskich w obozach koncentracyjnych nie został kompleksowo opracowany. Lukę tę częściowo wypełnia niezwykła biografia Tadeusza Pietrzykowskiego – pięściarza, który zdobył tytuł Mistrza Wszech wag obozu koncentracyjnego Auschwitz. Jego nazwisko nie jest znane szerszemu kręgowi Polaków, pamiętają go jednak ci, którzy razem z nim przeżyli obozowe piekło. Nawet kiedy został już wywieziony z Auschwitz, pamięć o nim trwała, co udokumentował pisarz Tadeusz Borowski, który trafił do Oświęcimia w 1943 r. W opowiadaniu „U nas w Auschwitzu” napisał o Pietrzykowskim: „Jeszcze dziś tkwi w nas pamięć o Numerze 77, który bił Niemców jak chciał”. Grafika w biznesie. Projektowanie elementów tożsamości wizualnej – logotypy, wizytówki oraz papier firmowy. Wydanie II (27,30 zł w eBookpoint; MOBI + EPUB + PDF) – rzecz dla wszystkich, którzy zamierzają zabrać się za identyfikację wizualną swojej firmy. Dla zawodowców będzie pewnie zbyt prosta. Drugie wydanie książki Anny Benicewicz-Miazgi wprowadzi Cię we wszystkie aspekty pracy nad księgą CI i da Ci wiedzę na temat projektowania grafiki użytkowej. Dowiesz się, czym jest identyfikacja wizualna, na jakich właściwościach ludzkiego oka opiera się jej skuteczność oraz jakie sztuczki optyczne można zastosować podczas przygotowywania grafik. Poznasz podstawowe elementy graficzne i zasady, na jakich najlepiej połączyć je z czcionkami. Opanujesz teorię i praktykę stosowania kolorów w projektowaniu dla biznesu. Elementy składowe księgi CI, podstawowe formaty i rodzaje papieru firmowego oraz wizytówek nie będą miały przed Tobą tajemnic. Będziesz uczyć się na żywym biznesowym organizmie dzięki dołączonej galerii faktycznie istniejących logotypów. Nauczysz się zasad projektowania graficznego, by potem móc je spektakularnie łamać. Romans po włosku (11,25 zł w Virtualo; MOBI + EPUB) – powieść Annalisy Fiore. Ocen nie ma zbyt wielu, odeślę więc do recenzji na blogu Ale Książka. Burzliwy romans Polki i Włocha z zaskakującym finałem, rozgrywający się  na uliczkach Werony oraz pośród malowniczych pejzaży Ligurii, Wenecji  Euganejskiej (Veneto) i Trydentu-Górnej Adygi. A przy okazji unikalny  obraz Polski w czasach transformacji ustrojowej, na początku lat 90. XX  w. i obecnie. Książka pełna ludzkich namiętności, ale i niezwykłych losów drugoplanowych bohaterów, w tym krewnego ostatniej szachini Iranu i  Serbki, która musi się zmierzyć z dramatycznymi konsekwencjami rozpadu  Jugosławii. Premiery i promocje tygodnia:  Drugie życie kultowych bohaterów gier w Woblinku – książki na temat bohaterów gier Assassin’s Creed, Battlefield 3 oraz Hitman™.  Imieninałki (27,90 zł w eBookpoint; MOBI + EPUB + PDF) – Przemysław Skowron przygląda się popularnym imieninom na każdy dzień roku, każde ilustrując okolicznościowymi wierszykami. Dziś, jutro, pojutrze masz imieniny? A może ktoś z Twoich bliskich będzie je obchodził? Jeśli tak, to weź sobie któryś z tych wierszy z imieniem w prezencie. I weź go do siebie. Bo poezja, ta jedyna prawdziwa wróżka, odsłania przyszłość i mówi prawdę o człowieku. Odkrywa na chwilę to, co niewidzialne. Pozostałe promocje tygodnia: Skandaliści w Virtualo – zbiór książek, które jako wspólny mianownik mają właśnie szokowanie, nieważne czy z sensem, czy nie bardzo. Przykładowo: Iggy Pop: Upadki, wzloty i odloty legendarnego punkowca (19,90 zł), Modlitwy waginy (24,90 zł), Focus poleca: Pikantne skandale (9,90 zł). Dzień Papieski w Woblinku – to książki związane z Janem Pawłem II oraz Benedyktem XVI. Przykładowe tytuły: Jezus z Nazaretu. Część II. Od wjazdu do Jerozolimy do Zmartwychwstania (11,45 zł), Jan Paweł II i krach komunizmu (7,00 zł), Najbardziej lubił wtorki. Opowieść o życiu codziennym Jana Pawła II (7,90 zł). Biografie znanych polityków do 60% taniej w Publio. Przykładowe tytuły: Tymoszenko (13,25 zł),Z prawa na lewo (11,96 zł) – autobiografia Ryszarda Kalisza, Podróż  (21,21 zł) – autobiografia Tony’ego Blaira, Wywiad rzeka (8,36) – rozmowa Michała Komara z Władysławem Bartoszewskim. Międzynarodowy Festiwal Kryminału w Publio – niektóre tytuły do 70% taniej. Przykładowo: Nielegalni   (17,46 zł), Księżniczka z lodu   (11,96 zł), Carrie  (13,92 zł), Szczodre Gody   (9,96 zł), Zabiłem Piotra Jaroszewicza   (11,89 zł) Trzy książki José Saramago po 19,90 w Virtualo. W tym premierowa „Podróż słonia”. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Niedawno pisałem o Humble eBook Bundle czyli nowym projekcie, podobnym do wcześniejszych promocji gier. Sprzedało się już 60 tysięcy zestawów, a do projektu dodali właśnie 5 komiksów, dostępnych dla tych, którzy zapłacą więcej niż przeciętny zakup (obecnie 12 dolarów). Kryminały Andrei Camilleriego w Publio – mafia jako główna bohaterka. Promocja do 22 października. Irak – piekło w raju (16,25 zł w Legimi; MOBI + EPUB) – reportaż Pawła Smoleńskiego, wznowiony niedawno po 8 latach. Ocena 6,9/10 w LC.  Niedawne premiery:  Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. Wilkozacy. Krew z Krwi (27,05 w Publio; MOBI + EPUB) – nowa powieść Rafała Dębskiego. To jest kolejna premiera z Publio, do której możemy dobrać za darmo inną dowolną pozycję autora. Lista książek pojawi się po kliknięciu „Dodaj do koszyka”. John Lennon. Listy (29,90 zł w Publio; MOBI + EPUB) – premiera dla wszystkich fanów Beatlesów. Pokój numer 10 to nowa powieść Åke Edwardsona (26,91 zł). W Publio po dodaniu jej do koszyka możemy wybrać za darmo jedną z pięciu innych jego powieści. To rekompensuje dość wysoką cenę e-booka. Humer i inni – e-bookowa reedycja reportażu Piotra Lipińskiego o najbardziej znanym stalinowskim funkcjonariuszu osądzonym w Polsce po 1989. Pisałem o książce parę dni temu. Wyrok (24,90 zł w Woblinku; MOBI + EPUB) – nowa edycja książki Mariusza Zielke – tym razem w ramach „Czarnej serii”. Słyszałem opinie, że powinien ją przeczytać każdy zainteresowany polskim rynkiem kapitałowym. Kochanie, zabiłam nasze koty (14,50 zł; MOBI + EPUB) – najnowsza powieść Doroty Masłowskiej – tym razem na Woblinku. Zaliczyć czwórkę (22,84 zł w Publio; MOBI + EPUB) – nowa powieść Janet Evanovich z cyklu „Stephanie Plum”. Po dodaniu do koszyka możemy wybrać inną powieść Evanovich po 9,90 zł.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 