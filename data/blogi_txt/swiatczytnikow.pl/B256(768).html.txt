Umknęła mi promocja Kindle Big Deal, w której Amazon przecenił na jakiś czas około 400 książek. U nas kosztują pomiędzy $0,99 i $6,89. Nie są to może bestsellery, ale parę bardzo ciekawych rzeczy można znaleźć. Parę przykładów godnych polecenia – skupiam się na książkach biograficznych i historycznych, bo te mnie osobiście interesują:  Jazz Anecdotes:Second Time Around ($0,99) – Bill Crow zbiera anegdoty i dykteryjki z życia słynnych jazzmanów. Following Hadrian:A Second-Century Journey through the Roman Empire ($1,99) – opowieść o cesarstwie rzymskim w chwilach jego największej świetności. What We Eat When We Eat Alone: Stories and 100 Recipes ($4,59) – zabawna książka o osobistym, czy wręcz intymnym stosunku do jedzenia i tym, co różni ludzie jadają sam na sam z kuchnią. First Ladies:From Martha Washington to Michelle Obama ($4,59) – biografie wszystkich amerykańskich pierwszych dam. 494 strony w wersji papierowej… Against All Odds ($5,74) – autobiografia samego Chucka Norrisa! Typowy „Amerykański Sen” – od biedy i ojca alkoholika, po sam szczyt. George Kennan and the Dilemmas of US Foreign Policy ($3,59) – rzecz o George’u Kennanie, który w latach 40 i 50 ubiegłego stulecia był twórcą zimnowojennej polityki Stanów wobec Związku Radzieckiego. Freedom Flyers:The Tuskegee Airmen of World War II ($1,99) – historia „Tuskegee Airmen”, czyli 332 Grupy Myśliwskiej, którą tworzyli wyłącznie czarnoskórzy amerykańscy piloci. Podczas II wojny światowej w amerykańskiej Armii trwała w najlepsze segregacja rasowa, więc z jednej strony piloci walczyli z Niemcami, a z drugiej – z uprzedzeniami we własnym kraju.  Promocja Kindle Big Deal aktualna jest do jutra, prawdopodobnie do 9 rano. Czytaj dalej: The Science Fiction Megapack – mnóstwo czytania za dolara z Wildside Press Book Rage 2 już działa: Twardoch, Lewandowski, Dębski, Szewczyk + Skowroński, Gütsche, Doyle Pożegnamy promocje? Wydawcy i księgarze chcą stałych cen na nowości! Amazon przejmuje Goodreads i możliwe, że zintegruje go z Kindle „Promocje to problem”, ale i jedyne skuteczne narzędzie – wywiad z szefem CDP.pl Wasze propozycje okładek dla Wolnych Lektur – wyniki konkursu 