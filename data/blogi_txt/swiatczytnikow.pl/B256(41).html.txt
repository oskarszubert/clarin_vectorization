Aktualizacja 20.09: A jednak przestał działać, dostajemy informację o ograniczeniach: „We could not process your order because of geographical restrictions on the product which you were attempting to purchase.” Mogliby się zdecydować.  Jak doniósł dziś blog Spiders’ Web, Amazon AppStore for Android niespodziewania działa też w Polsce.  Wprawdzie na stronie nadal przeczytamy, że sklep jest dostępny tylko dla mieszkańców USA, ale na swój telefon możemy pobrać aplikację: http://amzn.to/getappstore – zalogować się kontem z Amazona i korzystać. Mi się na mojego HTC parę gier udało ściągnąć. Dlaczego wspominam o tym wydarzeniu na blogu o czytnikach? Użytkowników i fanów Kindle powinno ono zainteresować z dwóch przyczyn:  Tablet Amazonu, który ma się ukazać jeszcze na jesieni, będzie oparty na Androidzie. Otwarcie sklepu oznacza, że Amazon sprzedawać go będzie także poza Stanami, co takie oczywiste nie było. Skoro zdecydowano się otworzyć sklep z aplikacjami na Androida, to może wreszcie to samo się stanie z aplikacjami na Kindle? Naprawdę nie rozumiem, dlaczego od ponad roku działa on tylko dla Amerykanów.  Można więc powiedziec, że patrząc na Appstore, liczymy na odrobinę normalności. :) Czytaj dalej:  Amazon wchodzi do Polski… ale nie ze sklepem Amazon wchodzi do Polski. Nie, jeszcze nie ze sklepem Amazon kupił Liquavistę – czy to oznacza kolorowego Kindle? Amazon – ukryte imperium Nowy Nexus 7 prosto z Amazonu? Kolejne poszerzenie zakresu wysyłki do Polski Nook i Android – jakie aplikacje zainstalować na czytniku? 