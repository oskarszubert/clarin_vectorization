Już jutro Wigilia. Nie masz pomysłu na prezent, a Twój znajomy mieszka daleko? Kup mu prezent Kindle. Oczywiście nie czytnik, bo na to już za późno. Ale według amazonowego banera nie jest za późno na prezent – zobaczmy jakie opcje są dla nas dostępne. Gift Cards – czyli karty podarunkowe Zacznijmy od kart podarunkowych. Są to po prostu kupony na dowolną kwotę, które możesz przesłać choćby przez e-mail czy Facebooka. Jeśli wybierzesz tę drogę, czekają Cię 3 kroki:  Krok 1 – wygląd maila z kartką – można wybrać jeden z proponowanych projektów, albo wrzucić własny. Krok 2 – wybierasz konkretny projekt kartki. Krok 3 – określasz szczegóły kartki:  Amount: wartość w dolarach – wybierasz, lub wpisujesz własną Quantity: liczba kartek (jedna) Recipient: imię i e-mail odbiorcy From: od kogo jest kartka (opcjonalnie, można wysłać anonimowo) Treść – też opcjonalna i wybór daty, gdy kartka zostanie wysłana, domyślnie jest „now” – czyli natychmiast.  Następnie klikamy „Add to order” – i jeśli wysyłamy tylko jedną, to „Proceed to Checkout”. Tam być może będziemy musieli podać numer naszej karty płatniczej i …wysłane.  :-) Oto co zobaczy odbiorca (tu, jak widać, dwa dolary wysłałem sobie sam).  Klikając „Redeem now” lub „Apply to Account”, przechodzimy na stronę, w której musimy zatwierdzić dodanie wartości karty do naszego konta. Od tej chwili mamy w Amazonie „wirtualną portmonetkę”, której możemy używać do prawie wszystkich zakupów (nie można jedynie kupować… kolejnych kart podarunkowych). Omawiam tutaj karty elektroniczne – ale istnieją też karty fizyczne – tych niestety nie będziemy mogli wysłać do Polski. Karty podarunkowe znajdziemy także w Amazon.co.uk – z tym że tam używa się nazwy „Gift Certificate”. Jak parokrotnie pisałem, brytyjski Amazon to mekka dla fanów tanich płyt, dlatego prezent dla znajomego melomana będzie zawsze na miejscu. Książka na Kindle Jeśli wiemy, co nasz znajomy chce dostać, to po prostu kupmy mu książkę na Kindle. Każda z książek w Kindle Store ma przycisk „Give as a Gift”.  Po kliknięciu „Give as a Gift” przechodzimy na jedną stronę podsumowania, gdzie podajemy e-mail odbiorcy (jest też możliwość wysłania maila do siebie, wtedy przekażemy go dalej) i dodatkową wiadomość. O czym warto pamiętać – tu nie ma pola na e-mail nadawcy. Tak więc odbiorca prezentu nie będzie miał możliwości kontaktu z nami, chyba że przekażemy to w treści wiadomości. Tak wyglądają niektóre maile, które dostałem (w ramach akcji 6 sposobów na wsparcie ŚCz.) od naszych czytelników. Tutaj słynna biografia Steve’a Jobsa, dzięki podarunkowi rozwiązałem swój dylemat, w którym języku ją kupić. :-)  Tutaj spora i treściwa książka zawierająca wywiady z twórcami startupów.  I pozycja o kompozycji fotograficznej (wbrew pozorom, całkiem ładnie się prezentuje na Kindle, choć w celu obejrzenia zdjęć kolorowych muszę sięgnąć po PC lub iPada).  Po kliknięciu „Get your gift now” przechodzimy na stronę, gdzie klikamy „Accept your Kindle gift” i wybieramy, na który z naszych czytników (albo aplikacji do czytania, jeśli nie mamy Kindle) ma trafić. To jest dokładnie tak samo jakbyśmy ją kupili. Czy można zwrócić nietrafiony prezent? Tak. Trzeba jednak w tym celu skorzystać z opcji „Returns Center”. Podajemy tam numer zamówienia (jest na samym dole maila), zaś Amazon zamieni nam prezent na… kartę podarunkową o jego wartości. Warto też dodać, że nadawca prezentu nie dowie się o tym, że został on zwrócony. Listy życzeń, czyli jak dawać trafione prezenty? Każdy na Amazonie może sobie stworzyć „Wish list” czyli listę życzeń, lub też przechowalnię pomysłów na zakupy. Wystarczy na stronie książki, która nas interesuje kliknąć „Add to Wish List”. Listy są publiczne (można to zmienić), ale one temu służą – aby dawać ich adres innym ludziom, a oni będą mogli kupić nam prezent. Tak wygląda moja lista, ograniczona do e-booków:  Kliknięcie „Give as a gift” prowadzi do takiego samego formularza, o którym pisałem wcześniej. Kupno następuje po jego wypełnieniu. Podsumowując:  Jeśli Twój znajomy ma Kindle (lub nawet nie ma, ale korzysta z aplikacji na iOS/Androida/PC/Maca), możesz mu zrobić miły prezent, fundując książkę, której szukał. Jeśli sam chciałbyś dostać książki kindlowe z jakiejkolwiek okazji – przygotuj listę życzeń i upewnij się, że znajomi się o niej dowiedzą. Zawsze można też dać „Gift Card”, czyli po prostu kasę na zakupy, z której obdarowany zrobi jak najlepszy użytek. Czytaj dalej:  Ebookpoint wprowadza zakup e-booka na prezent Polityka Cyfrowa na prezent – test funkcji E-book na prezent 2013 – gdzie kupić? Automatyczna aktualizacja książek z Kindle Store – włączać czy nie? Kindle Matchbook czyli Amazon dokłada e-booka do książki papierowej Wydawnictwo SQN w Kindle Store 