Wadą czytników, która wynika z technologii elektronicznego papieru jest wymóg dobrego oświetlenia. Potrzebujemy słońca, lub dobrej lampki, inaczej czytanie nie będzie komfortowe, jeśli w ogóle będzie możliwe. Można się do tego przyzwyczaić, bo przecież zwykła książka też wymaga światła, a przecież właśnie to, że ekran czytnika nie świeci i nie męczy oczu, jest jego wielką zaletą i powodem, dla którego Kindle osiągnął tak wielką popularność. Ale wiele osób kupuje dodatkowe lampki, czy wręcz okładki z lampką. A gdyby tak podświetlanie wbudować w sam czytnik? Były już takie próby. Sony PRS-700 z 2008 roku miał oświetlenie po bokach – można je zobaczyć około 1:00-1:10 na poniższym filmie:  Nie robi dobrego wrażenia, przede wszystkim oświetlenie jest nierównomierne i środek ekranu będzie mocno niedoświetlony. Nic dziwnego, że po tym eksperymencie Sony zrezygnowało z podświetlania. Ostatnio jednak pojawiła się technologia „FLEx Lighting”, która ma podświetlać ekrany równomiernie. Tak wygląda na demonstracji.  To już działa znacznie lepiej, choć światło – podobnie jak we wszystkich tanich ledowych lampkach – jest zimne i nieprzyjemne. Podobno jednak jest to znacznie łagodniejsze dla oczu niż podświetlanie ekranów LCD. Ważne, też że światło włączamy tylko wtedy, gdy jest nam potrzebne. Dlaczego o tym piszę? Niedawno dziennikarz serwisu Techcrunch wybrał się do biur Lab 126, firmy projektowej, która jest częścią Amazonu i zobaczył… prototyp Kindle z podświetlanym ekranem! Czy i kiedy wejdzie do produkcji – nie wiadomo, ale widać, że nad tym pracują. Jak to wszystko działa?  Nad ekranem (z tego, że na rysunku jest kolorowy, nie wyciągałbym żadnych wniosków) jest dodatkowa warstwa folii, która w razie potrzeby zaczyna się świecić. Miejmy nadzieję, że to nie pogorszy kontrastu ekranu.  Tak czy inaczej, będzie to bardzo pożądana funkcja dla wszystkich tych, którzy czytników używają także przy słabszym oświetleniu. Gdy jest dobre – funkcja po prostu zostanie wyłączona. PS. Dzisiejsze promocje widzicie w prawej kolumnie. Ponadto w Nexto jest książka Szary Cień (4,95zł; EPUB+MOBI+PDF). Czytaj dalej:  Czytniki z oświetleniem – jak różni się kontrast ekranu? Sony PRS-T3 czyli czytnik z… odkrytymi plecami :) Kindle „Ice Wine”? Plotki o nowym czytniku z Amazonu! Porównanie: Kindle Paperwhite vs Pocketbook 623 Touch Lux A jednak będzie nowy Nook with GlowLight – B N zaprezentował model 2013 Pocketbook Color Lux – kolejny czytnik z kolorowym e-papierem 