Parę tygodni temu opisywałem akcję Nexto z wyprzedażą czytnika Onyx Boox X61E. Za 399 złotych z przesyłką dostajemy funkcjonalny czytnik z papierem elektronicznym. Wprawdzie ekran Vizplex nie ma tak dobrego kontrastu jak Pearl, ale do czytania na plaży będzie idealny. Pod tamtym artykułem pojawiały się różne opinie na temat czytnika. Podobnie na forum eKsiazki, gdzie w mateczniku użytkowników Onyxa założyłem odpowiedni wątek Zobaczmy co ludzie sądzą. Opinie pozytywne: Piotr: Witam serdecznie. Tydzień temu skorzystałem z tej propocji i jestem zadowolony – czytnik spełnia moje minimalistyczne wymagania – odpowiednie (standardowe jak na czytnik ebooków) wykonanie i minimalistyczne funkcje (wcale nie jest mi potrzebny w czytniku np. internet – od tego mam smartfona). Krótko: brak zastrzeżeń :) F451: Co by nie powiedzieć z czytnika jestem zadowolony.Jak narazie nie widzę żadnych minusów i mam nadzieję że tak pozostanie  Widoczność w pełnym słońcu rewelacyjna a to niby „tylko” Vizpex.Odsługa krzyżykiem przypomina tą jaką znamy z komórek zanim nastała era ekranów dotykowych. Pozdrawiam serdecznie i dziękuję za tą promocję to ziściłem moje małe marzenie wcześniej niż się spodziewałem  Alex51: Przedwczoraj zamówiłem X61E, dzisiaj odebrałem przesyłkę. Zamówiłem dodatkowo ładowarkę za jedyne 28 zł, by nie być uzależnionym od laptopa. To mój pierwszy kontakt z czytnikiem, stąd szok (pozytywny) po jego uruchomieniu. [...] Myślę, że ten czytnik jest tak skonstruowany, że jego obsługa jest intuicyjna i zrozumiała nawet dla emeryta, co poświadczam jako osoba o takim właśnie statusie. Nie zamierzam robić żadnych porównań z innymi czytnikami, ponieważ X61E jest dla mnie w zupełności wystarczający zarówno pod względem dobrego odwzorowania tekstu jak i prostoty obsługi w języku polskim. (i druga wypowiedź) Każdemu, według zasobności jego portfela. Dlatego uważam, że X61E jest modelem o podstawowych, niezbędnych opcjach zapewniających wystarczające minimum do czytania e-książek w całek masie dostępnych formatów. Wprawdzie korzystam z niego od niedawna, ale nie zauważyłem w nim żadnych z opisywanych przez Kolegów usterek czy wad. Do łączności z internetem używam komputera, do wgrywania ebooków wykorzystuję port usb i slot do karty SD. Nie odczuwam potrzeby pisania rysikiem po ekranie choć używam jeszcze swojego zabytkowego Simensa SIMPada z dotykową klawiaturą, który był moim podstawowym sprzętem do czytania eksiążek i w nim używam rysika lub wirtualnej klawiatury. X61E jest w sam raz i ma wszystko to, co powinien mieć nowoczesny czytnik ebooków, a płacenie za fajerwerki, niekoniecznie niezbędne traktuję jak snobizm. Opinie rozbieżne: Harpooner: Też mam czytnik z tej promocji. 1. Radzi sobie z różnymi formatami, ale ja musiałem przełączać aplikacje, bo np. niektóre dokumenty pdf się „rozsypywały”, lub zawieszały urządzenie. Również niektóre rtf nie były otwierane prawidłowo (po upgrade fw), te poniżej 32kB miały zawsze jedną pustą stronę, te powyżej – były kompletne. Generalnie najlepiej pracował na fb reader (pracował, bo właśnie raczyłbył zdechnąć) 2. Landscape jest 3. Międzytwarz jest przejrzysty chyba dla każdego, zwłaszcza dla tych którzy mają choć cień pojęcia o elektronicznych gadżetach jak navi, smartfon itp 4. Bateria to temat wciąż „nieogarnięty” i cudów się nie spodziewaj. Raczej spodziewaj się „cudów na kiju”. nigdy bowiem nie wiadomo, czy czytnik się ładuje, czy tylko ekran się zamroził, czy bateria jest naprawdę pełna, czy może już na wyczerpaniu? 5. Vizplex daje radę, porównywałem z kindlem i nie jest źle. Ostatecznie to kilka klas niżej, jak np Acer do Apple (ale parę dni później) Mając do wyboru Kindla 4 classic z allegro zdecydowałem się świadomie na produkt z niższej półki: nieco tańszy (jednak gdyby nie promocja w nexto, zakup nie bardzo miałby sens), złącze miniUSB, miniJack, SD, gwarancja w kraju. Całkowicie spełnia moje wymagania, choć mam uwagi odnośnie wykonania: przyciski wydają się być „drewniane” i nieprecyzyjne w działaniu, również nieprecyzyjnie zamontowane w urządzeniu (te boczne przyciski). Poza tym, opanowałem kwestię zawieszania się urządzenia i resetu, teraz X61E sprawuje się należycie. Margaretka: Tak wiec od jakiego czasu coraz bardziej myślałam, aby kupić czytnik z ekrank e-ink; no i skusiłam się na promocję czytnika Onyx Boox X61 w Nexto. Czytnik ten mam już drugi tydzień, więc co nieco mogę już o nim powiedzieć. Pierwsze wrażenie, po otwarciu pudełka, całkiem dobre, lekki, zgrabny, pierwsze włączenie … szybko i bez problemów. Niestety gdy otworzyłam pierwszą książkę, pomyślałam „porażka”, przyzwyczajona do dotykowego ekranu IPada, po którym śmiga sie lekko i płynnie, zupełnie nie mogłam sie odnaleźć w przyciskach, tzn. nie jest trudna nawigacja przyciskami, tylko przestawienia się, że trzeba ich używać; po drugie przechodzenie miedzy stronami trwało wieczność, oczywiście było to bardzo subiektywne, bo cały czas z tyłu głowy śmigający ekran dotykowy IPada. Ale potem było już tylko lepiej, przestawiałam sie na używanie przycisków, przyzwyczaiła się, że to nie ekran dotykowy, więc przechodzenie do kolejnej strony musi chwilke potrwać (teraz nawet uważam, że jest całkiem szybkie). Oczywiście ekran super sprawdza sie na zewnątrz, kupiłam również etui, więc nie mam problemów, ze nie ma blokady przycisków. Mogę więc śmiało powiedzieć, że jestem zadowolona z zakupu tego czytnika, jest lekki, poręczny, zawsze znajdzie sie miejsce na niego w mojej torebce. Długo trzymająca bateria, ekran nie męczący wzroku, bez problemu można czytać w pełnym słońcu, nawigacja przyciskami bardzo intuicyjna. Również nie przeszkadza mi brak WIFI, bo i tak mam swój katalog z e-książkami na komputerze, tak więc szybkie podłączenie i mam te książki, które chcę. Opinie negatywne: aga: Skorzystałam z promocji- porażka.Mam wprawdzie swoje lata ale jestem trochę oswojona z obecnymi urządzeniami. Ale to coś…Czytnik zawiesza się co chwilę a teraz już nawet nie da się go zresetować jak każe instrukcja. KecajN napisał przy okazji o podobnym modelu X61S. Chciałem ostrzec wszystkich potencjalnych nabywców Onyxa: Sprzęt, zwłaszcza za te pieniądze, jest na całkiem akceptowalnym poziomie. Firmware za to jest po prostu BEZNADZIEJNY. Zbieram się, żeby opisać swoje wrażenia z kilkumiesięcznej eksploatacji X61S (od wersji E różni się tylko ekranem Pearl), więc tylko w telegraficznym skrócie: - stabilność najnowszego firmware jest żenująca, po borykaniu się z ciągłymi rebootami systemu udało mi się w końcu zdobyć nieco starszą wersję (serwis „łaskawie” podał mi link do starej wersji ale tylko do mojej wiadomości) i udaje mi się jakoś go używać, - nie można korzystać z usypiania, bo wybudza się dowolnym klawiszem (pełen start systemu to około pół minuty), - obsługa wielu formatów wydawała mi się początkowo zaletą ale teraz wadą, bo muszę wszystko trzymać przynajmniej w wersji epub i mobi, bo nigdy nie wiem, który plik uda mi się wczytać albo który będzie jako tako czytelny, - w czasopismach/newsach (produkowanych przez calibre albo konwertowanych z DRM Amazona) nie potrafi obsługiwać spisu treści, więc czytanie takiego pliku polega na przewijaniu wszystkich stron od początku do końca, - przy obsłudze pdf’ów wejście w tryb reflow może spowodować zgubienie liter z ogonkami, - katalogi, owszem, obsługuje (na tym najbardziej mi zależało), ale sortowanie wg alfabetu jest raczej dowolne (dowolnie też traktuje wielkie i małe litery), - co do słowników i TTS, to w zasadzie nie korzystam bo przy próbie użycia ciągle mi się „wiesza” (serwis „sprzedał” mi trik: jak się ponaciska przyciski głośności, to zaczyna działać). W tej chwili żałuję, że nie kupiłem Kindle Classic… Lisq1: A ja go kupiłem ale po 3 dniach oddałem  Czytnik który nie ma blokady klawiszy to czytnik do niczego, trafiłem na wadliwą sztukę. Natomiast kupiłem i62 espresso i jestem zachwycony! To jest zaje… czytnik, i zgadzam się z przedmówcą ten ekran jest lepszy. Opinia dystrybutora Pod poprzednim wpisem wypowiedział się też Paweł Czyżycki z firmy Arta Tech, który odniósł się do paru zarzutów, szczególnie KecajN-a Jako iż coraz częściej pojawiają się pytania odnośnie czytników, oraz mity o ich działaniu, w imieniu firmy Arta Tech – Polskiego wyłącznego dystrybutora czytników Onyx BOOX pozwolę sobie na część z nich odpowiedzieć: 1) Wybudzanie ze stanu uśpienia dowolnym klawiszem w modelu X61E –Zostało wprowadzone dwa lata temu na życzenie użytowników. Rozumiemy jednak że potrzeby naszych klientów zmieniają się wraz z popularyzacją e-czytelnictwa i nowymi formami użytkowania e-czytników (np. coraz więcej ludzi korzystających z e-czytników w podróży), dlatego zostanie to zmienione w kolejnej wersji oprogramowania, ktorej testy właśnie trwają.Zarządzanie energią jest tak skonstruowane że można spokojnie zostawić urządzenie włączone przez pewien czas, natomiast przy dłuższym niekorzystaniu zaleca się wyłączenie czytnika. 2) Obsługa formatów – czytniki Onyx BOOX w żadnej odsłonie w tym również X61E nie posiadają problemów z odtwarzaniem plików które urządzenie obsługuje. Zwłaszcza plików EPUB i PDF, które są obsługiwane przy pomocy przeglądarki zakupionej przez nas od Adobe – twórcę tych standardów. Wszelkie uwagi odnośnie nieczytelności tekstu bądź innych problemów należy kierować do firm które wypuszczają nieprofesjonalnie przygotowane pliki niezgodne ze specyfikacją Adobe, oraz w przypadku samodzielnego przekonwertowywania do osób je przygotowujących 3) Konwertowanie plików – firma Arta Tech nie wspiera oficjalnie żadnego z programów do konwertowania plików, więc nie jest w stanie odpowiadać za jakość plików za ich pomocą przygotowywanych a następnie odtwarzanych na urządzeniach Onyx BOOX. Nie twierdzimy jednocześnie że wszystkie pliki konwertowane przez programy do formatów obsługiwanych będą błędnie wyświetlane. Zależy to od jakości pliku, programu konwertującego a konkretnie zachowaniu arkuszy stylów publikacji które często się rozsypują w wyniku automatycznej konwersji 4) Jako iż czytniki wyposażone są w Adobe Reader Mobile nie może być żadnej mowy o problemach z plikami PDF przygotowanymi w sposób profesjonalny. 5) Sortowanie – kwestia sortowania według alfabetu działa, istotne jednak jest nazewnictwo plików. Należy pamiętać iż system sortuje: najpierw liczby, potem z dużej litery a następnie te napisane z małej. 6) Obsługa słowników – czytniki obsługują słowniki w formacie stardict, wiele z nich jest dostępna za darmo w internecie. Nie wszystkie jednak, zwłaszcza te darmowe są wysokiej jakości Planowane wprowadzenie słowników komercyjnych jednak wiąże się z opłatami co nie pozostało by bez wpływu na cenę urządzenia. Dodatkowe słowniki są sprawą dla naszej firmy rozwojową i zdecydowaliśmy że będą one możliwe do pobrania dodatkowo za niewielką opłatą w przyszłości. Da to możliwość pobierania i spersonalizowania czytnika według własnych potrzeb. 7) Działanie syntezatora mowy Ivona, działa on bez błędnie. Na chwilę obecną jest to jeden z najlepszych syntezatorów mowy na świecie, do tego zaimplementowany na urządzeniu mobilnym jakim są czytniki Onyx BOOX. Do pobrania dodatkowo będą głosy które pozwalają odsłuchiwać tekstów obcojęzycznych, w doskonałej jakości (uwzględniając intonację). 8) Ekrany stosowane w czytnikach model X61E – wszystkie modele tego typu od początku posiadają ekran Vizplex, o 16 odcieniach szarości. Zamieszanie niejako mogło powstać z powodu błędnej informacji przy kampanii z Gazetą Wyborczą. Za niedogodności z tego tytułu przepraszamy. 9) Serwis – prowadzimy jeden z najdogodniejszych dla konsumenta sposobów serwisowania urządzeń – Door To Door. Klient zawsze ma możliwość kontaktu telefonicznego z naszym działem serwisowym. Jeśli pomoc doraźna (udzielone rady przez telefon) nie pomoga wysyłany jest przez nasza firmę kurier po odbiór przesyłki. Następnie urządzenie jest naprawiane i odsyłane na nasz koszt. Jeśli reklamacja jest niezasadna następuje kontakt w tej sprawie działu serwisowego który udziela odpowiedzi dotyczących usterki, i klient sam decyduje czy chce aby urządzenie zostało od razu naprawione i odesłane w pełni sprawne, za co pobierana jest opłata według stawek serwisowych. Odnośnie obsługi formatów (punkt 2), pamiętać trzeba że czytniki Onyx Boox mają różne aplikacje do różnych formatów i to może być utrudnieniem. Dla przykładu przekleję to co na forum eksiazki.org podawał kiedyś przedstawiciel dystrybutora: PDF – tylko Adobe Reader (ostatnio producent pracuje nad nową przegladarką PDF o rozszerzonych właściwościach) EPUB – do wyboru: Adobe Reader, FBReader, CoolReader FB2, ZIP – do wyboru: FBReader i CoolReader HTM – Przeglądarka HTML CHM – do wyboru: Przeglądarka HTML, FBReader, CoolReader DOC – do wyboru: FBReader i OfficeViewer DjVu – przeglądarka DjVu (dedykowana) DOCX, XLS/X, PPT/X – OfficeViewer PRC/MOBI, RTF, TXT i in. – FBReader Jakbym miał Onyxa to bym sobie kartkę z rozpiską wydrukował i nosił z czytnikiem. :-) Myślę też, że największą kontrowersją wokół gwarancji jest bardziej restrykcyjne podejście serwisu do uszkodzeń mechanicznych, które nie są objęte bezpłatną naprawą i do których należą także uszkodzenia ekranu. Są użytkownicy, którzy twierdzą że ekran popsuł się „sam” i  przynajmniej w przypadku Kindle takie wewnętrzne uszkodzenie jest możliwe. Może rozwiązaniem byłoby wprowadzenie dodatkowej (płatnej) gwarancji obejmujące wszystkie przypadki uszkodzeń. Podsumowanie Opinie mnie nie zaskakują. Onyx x61e to przyzwoity podstawowy czytnik, który spełnia swoją rolę. Problemem, jak w przypadku wszystkich czytników tej marki jest stabilność i dopracowanie oprogramowania, które niektórych irytuje – ale inni jej zupełnie nie zauważają. Tak zróżnicowane opinie wynikają z różnych oczekiwań wobec czytnika i z różnych sposobów jego używania. Przykładowo jeśli ktoś czyta tylko w domu, to problemu z wybudzaniem nie zauważa. Nexto pochwaliło się niedawno że poszło już 70% czytników z promocji. Nie podali liczby, więc nie wiem czy to oznacza kilkadziesiąt, kilkaset czy kilka tysięcy czytników. Tak czy inaczej, głosy ludzi, którzy Onyxa kupili pojawiają się także i tutaj, więc na pewno promocja przyciągnęła zainteresowanych. Ankieta     Co sądzisz o czytniku Onyx Boox x61e?  399 PLN to dobra okazja, żeby kupić tani czytnik z e-papierem  Lepiej dopłacić i kupić lepsze urządzenie  Nie mam zdania Zobacz wyniki    Loading ... Dla czytelników wersji RSS/newslettera: ankieta jest widoczna tylko na stronie WWW. Czytaj dalej:  Test czytnika Onyx AfterGlow i aplikacji Legimi – część I – pierwsze wrażenia Test czytnika Onyx AfterGlow i aplikacji Legimi – część II – „Sezamie, otwórz się!” Nowa oferta abonamentowa Legimi już ruszyła: miesiąc od 6,99 zł; czytniki od 479 zł Akunin Book – pierwszy (?) na świecie czytnik firmowany przez pisarza Test czytników e-booków w magazynie PC World Kobo Aura – czytnik 6,8″ o rozdzielczości HD – czy ma szansę? 