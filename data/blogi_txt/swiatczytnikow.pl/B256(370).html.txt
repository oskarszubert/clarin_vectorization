Dziś do pobrania mamy książkę bardzo oryginalną - „Homowarszawa – spacerownik historyczno-kulturalny” to przewodnik po Warszawie widzianej oczami homoseksualistów, czy też jak to się modnie dzisiaj nazywa społeczności LGBT. Książka ukazała się w 2009, a od niedawna można ją pobrać ze strony InnaHistoria.pl, w formatach PDF, MOBI oraz EPUB. Formaty czytnikowe złożone ładnie, ale nie zawierają np. mapek obecnych w PDF. Tak piszą na stronie: Witamy w HomoWarszawie, stolicy Polski, Mieście, w którym mieszkamy, które kochamy za otwartość i gośćinność, za architektoniczny chaos i energię napędzającą do działania. Warszawa kusi osoby LGBTQ ułudą bezpieczeństwa i zachowania pełnej anonimowości w pracy, wśród sąsiadów, przed rodziną pozostawioną „na prowincji”. Na kolejnych stronach poznamy np. historię publicznych toalet, w których w latach 80. spotykali się warszawscy „kochający inaczej” (łącznie z wypowiedziami babć klozetowych oraz ramką „Socjologia pikiety”), a potem modnych klubów z latach 90 i późniejszych, gdy polskie homo-środowiska przestały się ukrywać, a wręcz przeszły do ofensywy. Niezależnie od tego co na temat bohaterów książki sądzimy, przewodnik to bardzo ciekawy (i momentami rozśmieszający) wycinek historii Warszawy. Polecam. Czytaj dalej:  Historia polskiej muzyki w kolejnych tomach za darmo i na czytniki „Czas fantastyki” za darmo na czytniki! Literadar wraca na czytniki po ponad rocznej przerwie Specjalny (i darmowy) numer miesięcznika „W drodze” Dwie kolejne pozycje z IPN na czytniki, m.in. Warszawa podczas stanu wojennego Szwecja, Norwegia, Islandia – za darmo „przewodniki nieturystyczne” z KP 