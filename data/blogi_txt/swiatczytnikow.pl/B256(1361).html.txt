Magda.doc (9,75 zł w Nexto; EPUB+MOBI) – powieść dla młodzieży Marty Fox, zaskoczyła mnie swoją popularnością. Np. w Biblionetce średnia ocena 4,75/6 i aż 878 ocen. Autorka, która była nauczycielką w jednym z liceów oddała podobno bardzo dobrze dylematy współczesnej młodzieży, zachowując jednocześnie delikatną ironię. Osiemnastoletnią Magdę poznajemy w dramatycznym okresie życia, gdy dowiaduje się, że jest w ciąży. Jak doszło do tego, że zdolna i pracowita dziewczyna wpadła w tak poważne tarapaty? Jak przeżyje to brutalne wejście w dorosłość? Magda.doc to pełna dramatyzmu, ale i epizodów humorystycznych oraz wewnętrznego ciepła, mądra powieść o dojrzewaniu. We mgle wrześniowej (9,50 zł w Virtualo; EPUB + MOBI) – wojenne opowiadania Stanisława Zielińskiego, uczestnika kampanii wrześniowej roku 1939. We mgle wrześniowej jest relacją przede wszystkim z wydarzeń września 1939 roku widzianych oczami młodego podchorążego. Konfrontacja wcześniejszych doświadczeń wojskowych – manewrów, gier taktycznych – z prawdziwą wojną okazuje się bolesna, ale autor potrafi też dostrzec komiczność niektórych sytuacji. Przeżycia wojenne Zielińskiego układają się w historię jego pokolenia. Zrób sobie raj (16,00 zł w Publio; EPUB + MOBI) – Mariusz Szczygieł pisze o współczesnych Czechach. Ocena w LC: 7,5/10. Zrób sobie raj jest opowieścią o tym, co zafascynowało autora w czeskiej kulturze. W kulturze radości smutku. Śmiech jest tu pokazany jako maska tragicznej bezradności. Reportera Szczygła najbardziej fascynują Czesi, którzy nie wierzą w Boga. „Jak się państwu żyje bez Boga?” – to pytanie, czasem wyrażone wprost, a czasem ukryte, jest refrenem tej książki, łączącej osobisty pamiętnik z esejem, felietonem i reportażem. „Jeśli to nie jest zmyślone, to mogło zdarzyć się tylko w Czechach” – pisze Mariusz Szczygieł. Zrób sobie raj może być też czytany jako kolekcja takich przypadków. Fabrykantka aniołów (17,45 zł w Legimi; EPUB + MOBI) – to promocja tygodnia w Legimi. Ten skandynawski kryminał Camilli Läckberg dostępny jest również w MOBI oraz bez DRM. Wielkanoc 1974. Z Valö, małej wyspy w pobliżu Fjällbacki, znika bez śladu rodzina. Na pięknie nakrytym świątecznym stole zostaje obiad wielkanocny, ale w domu nie ma nikogo, znikają wszyscy z wyjątkiem rocznej córeczki Ebby. Po latach Ebba wraca na wyspę jako dorosła kobieta. W rodzinnych stronach pragnie wraz z mężem otrząsnąć się po śmierci malutkiego synka. Postanawiają wyremontować i otworzyć dla gości stary ośrodek kolonijny, którym wiele lat temu zarządzał surowy ojciec Ebby. Wkrótce po rozpoczęciu prac remontowych oboje omal nie giną w tajemniczym pożarze. Równie tajemnicze są stare ślady zaschniętej krwi odnalezione pod zerwaną podłogą w jadalni. Do akcji wkracza wkracza Patrik Hedström. Czy zdoła wyjaśnić zagadkę z przeszłości? Marketing narracyjny. Jak budować historie, które sprzedają (22,39 zł w eBookpoint; MOBI+EPUB+PDF) – to książka Eryka Mistewicza – tym razem w „zwykłej” promocji dnia. Opinie – podobnie jak na temat twórczości Mistewicza, który publikuje felietony w Forbes i Uważam Rze – bardzo skrajne. Dziś, w czasach przesytu informacjami, w budowaniu wizerunku zwyciężają mistrzowskie narracje. Ogniskują uwagę mediów i opinii publicznej. Wspomagają osiągnięcie sukcesu daleko wykraczającego poza swe środowiska czy branże. Przykłady? Proszę bardzo — Virgin z Richardem Bransonem, Nike, Levi Strauss, Starbucks, Apple. Opowieść, historia, story. To ona dziś sprzedaje. To ona buduje wizerunek — firmy, marki, specjalisty, sportowca i polityka. Inne promocje:  eBookpoint ma 25% zniżki na całą ofertę wydawnictwa Insignis – znajdziemy tam m.in. Clarksona,  Bowdena („Assasin Creed), a także cykl „Metro” Dmitrija Głuchowskiego. W Publio o 40% taniej dostać można 5 reportaży wydawnictwa Czarne. Druga książka gratis – to promocja wydawnictw BC Edukacja oraz Akcent w księgarni Legimi. Jeśli zamówimy dwie książki – drugą (tańszą) dostaniemy gratis. Tropiąc Bin Ladena – W afgańskiej matni 1997-2007 – to interesująca nowa propozycja z Publio, relacja pułkownika Aleksandra Makowskiego, który brał udział w operacjach polskiego wywiadu w Afganistanie.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 