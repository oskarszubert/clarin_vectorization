Donoszę, że oficyna RW2010 wypuściła wczoraj drugi numer pisma Świt ebooków, pod redakcją Macieja Ślużyńskiego. Zawartość jest zbliżona do tej z pierwszego numeru, mamy więc przegląd artykułów z sieci (znalazł się też mój o e-bookach w Rosji), zapowiedzi nowych publikacji z RW2010, wywiady i opowiadania. Przykładowe tytuły ze spisu treści:  Maciej Ślużyński: Kilka słów o nakładach ebooków. Łukasz Sporyszkiewicz: Czy potrzebny jest nam Amazon? Piotr Mrok: Co ty wiesz o studiowaniu, czyli recenzja Księgi studenckiej Co leży na Wątrobie? Wywiad z Tomaszem Mrozem Agnieszka Hałas: Czy self-publishing to dobry wybór? – wywiad z Tomaszem Przewoźnikiem Tomasz Mróz: M1, M2, M3 – opowiadania  W wersji PDF pismo ma 150 stron, więc jest sporo do czytania, nawet jeśli Świt ebooków jest w pewnym stopniu recyklingiem wcześniej opublikowanych treści. Pismo do pobrania w trzech formatach ze strony RW2010, trzeba się zarejestrować. PS. Jutro ostatni dzień konkursu związanego z książką „Zawód: Zwycięzca”, w którym do wygrania są trzy bony na zakupy w Publio po 50 zł. Na razie w komentarzach pojawiła się tylko jedna odpowiedź, co mnie trochę smuci. :-/ Ale z drugiej strony każdy kto napisze, ma większą szansę wygranej! Czytaj dalej:  Świt ebooków – kwartalnik z RW2010 Dwa pisma debiutują na czytnikach: Esensja oraz Res Publica Nowa Specjalny (i darmowy) numer miesięcznika „W drodze” „Czas fantastyki” za darmo na czytniki! Dwutygodnik FORUM również w MOBI/EPUB! Magazyn „Rebel Times” na czytniki – coś dla miłośników gier planszowych 