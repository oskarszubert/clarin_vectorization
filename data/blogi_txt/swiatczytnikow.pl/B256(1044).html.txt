Najciekawsza promocja dzisiejszego dnia to aż 50% rabatu na wszystkie e-booki w Złotych Myślach. Ze strony „Przekonujemy niedowiarków” pobrać można kod rabatowy, który ważny będzie wyłącznie dzisiaj. Przypomnę, że w Złotych Myślach od paru tygodni część książek ma już 3 formaty: PDF, EPUB oraz MOBI. Na liście jest na razie 39 tytułów. Ale nawet jeśli jest tylko format PDF – to są to akurat PDF-y dość przyjazne dla ekranów czytników. Rabat na 50% to okazja, żeby pobuszować trochę uważniej w ich obszernym katalogu. A oto pozostałe promocje: Handlarze czasem (5,92 zł w Nexto; EPUB + PDF), oryginalna powieść Tomasza Jachimka, znanego m.in. z TVN24. Obniżka o 80%. Ocena w Lubimy Czytać: 6.45/10. Szalony wynalazca wuj Franciszek, tworzy maszynę do… kupna i sprzedaży czasu. Ci, którzy mają go za dużo mogą go sprzedać tym, którzy mają go za mało! Wynalazek rewolucjonizuje świat, chcą korzystać z niego wszyscy, biznesmeni i bezrobotni, starzy i młodzi. Czy przez to staną się szczęśliwsi? Doktor Styks (9,90 zł w Virtualo; MOBI + EPUB) – kolejna powieść Marcina Wolskiego, w której ten miesza czas i przestrzeń :-) Ocena w Lubimy Czytać: 7/10. Młody radiowiec, Gwidon Michałowicz, przejmuje popularne słuchowisko, którego twórca zginął w niewyjaśnionych okolicznościach. Próbując dopisać zawieszoną historię i rozwiązać tajemnicę śmierci poprzednika, Gwidon prosi o pomoc aktorów, którzy współpracowali przy realizacji programu. W ten sposób poznaje Agnieszkę, młodą techniczkę, która wydaje się nie pasować do rzeczywistości lat siedemdziesiątych. Niespodziewanie Gwidon przenosi się do świata ze słuchowiska. Jednakże urok międzywojennej Warszawy szybko znika wraz z kolejnymi doniesieniami o spisku, który uknuł tajemniczy doktor Styks. Uwaga: od niedawna nieistotne jest, który format w Virtualo kupimy, MOBI czy EPUB – drugi możemy pobrać z „Mojej biblioteki” po zalogowaniu. Rewizor GT. Ewidencja księgowa bez tajemnic (22,39 zł w eBookpoint; MOBI+EPUB+PDF) – opis programu do prowadzenia księgowości małej i średnej firmy. Niniejsza publikacja dedykowana jest zarówno właścicielom małych firm, jak i księgowym, którzy chcą rozpocząć pracę z Rewizorem GT. Autor – główny księgowy jednostki budżetowej i wieloletni nauczyciel z dziedziny ekonomii i handlu, poleca program jako narzędzie, które usprawni i uporządkuje wszelkie kwestie związane z rachunkowością komputerową. Krok po kroku prowadzi Czytelnika przez poszczególne zagadnienia związane z pracą z programem. Inne promocje:  Virtualo ma przez kwiecień promocję na historyczne e-booki stowarzyszenia Centrum Badań nad Zagładą Żydów. Pisałem o tym w osobnym artykule. Woblink ma wciąż taniej Normana Daviesa w MOBI oraz EPUB (z DRM).  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 