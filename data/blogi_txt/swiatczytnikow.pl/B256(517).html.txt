Amazon uruchomił dzisiaj program Kindle Matchbook umożliwiający dokupienie e-booka do posiadanych książek papierowych. Do programu należy jednak niewiele tytułów, a mi niczego nie zaproponowali… Zasada działania Kindle Matchbook jest prosta: jeśli kupiliśmy kiedyś (nawet w 1995 roku!) w Amazonie książkę papierową i jej wydawca dogadał się z Amazonem - teraz możemy dokupić do niej e-booka na Kindle za $2,99 lub mniej. Również w przypadku nowych książek można kupić papier i potem dokupić do niego e-booka. Książki należące do programu zostały odpowiednio oznaczone. W poniższym przykładzie posiadacze wersji papierowej dostaną e-booka za darmo.  Tu jednak pojawia się wątpliwość – przeklikałem się przez listę tytułów MatchBook i nie wszystkie mają taką informację. Może dla nas dostępna jest tylko część? Które z naszych książek kwalifikują się do programu? Na stronie programu klikamy przycisk „Find your Kindle MatchBook titles”. Pokaże się lista wszystkich naszych książek papierowych, do których można dokupić e-booki z Kindle Store. Niestety u mnie nie znalazło żadnego tytułu, choć swego czasu kupowałem w Amazonie kilka książek papierowych rocznie.  Nie jestem pewien, czy usługa ta nie jest ograniczona wyłącznie do mieszkańców USA, chociaż regulamin nie wspomina nic na temat ograniczeń terytorialnych. Do tego Amazon bierze historię zakupów z amazon.com – tymczasem ja ostatnio książki papierowe kupuję z Amazon UK. Komentatorów rozczarowuje liczba tytułów w ofercie. 70 tysięcy to sporo z naszego punktu widzenia, ale jeśli pamiętamy o tym, że w Kindle Store znajduje się ponad 2 miliony e-booków – oznacza to zaledwie kilka procent oferty. Ciekaw jestem, czy w Waszym przypadku Kindle Matchbook znalazł jakieś tytuły, które można dokupić lub ściągnąć za darmo. Kupowałem/am w amazon.com książki papierowe, a Kindle Matchbook ... znalazł jakieś pasujące e-booki  ... nie znalazł żadnych pasujących e-booków Zobacz wyniki    Loading ... Oczywiście ankieta przeznaczona tylko dla osób, które kiedykolwiek kupowały w amerykańskim Amazonie książki papierowe. Czytaj dalej:  Ceny e-booków w Amazonie, czyli jak to zamiast Luksemburga, znaleźliśmy się w Polsce Autorzy protestują przeciwko… polityce zwrotów e-booków w Amazonie Automatyczna aktualizacja książek z Kindle Store – włączać czy nie? Amazon przejmuje Goodreads i możliwe, że zintegruje go z Kindle Wydawnictwo SQN w Kindle Store „Sezon burz” – wydawnictwo nie chce e-booka? Fani go sami zrobili… 