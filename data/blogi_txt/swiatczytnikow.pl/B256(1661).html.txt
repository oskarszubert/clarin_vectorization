Whispersync for Voice to jedna z nowości z ostatniego tygodnia w Amazonie. Najbardziej na niej skorzystają posiadacze tabletu Kindle Fire, ale użytkownicy czytników i aplikacji Kindle też mogą cieszyć się nową funkcją. Idea jest następująca: mamy e-booka, którego czytamy sobie w domu na czytniku. Potem idziemy na przykład biegać i tej samej książki chcielibyśmy posłuchać na telefonie. Kwestia oczywiście: skąd wziąć obie formy: e-booka i audiobooka – oraz jak znaleźć w audiobooku fragment, w którym przed chwilą skończyliśmy. Do tego właśnie służy nowa usługa Amazonu Whispersync for Voice.  W skrócie wygląda to tak: Kupujemy e-booka w Kindle Store, którego czytamy na dowolnym czytniku lub aplikacji Kindle. Kupujemy dopasowanego audiobooka w Audible, którego wgrywamy na telefon lub tablet. Konieczna jest aplikacja Audible (Google Play, Itunes) No i tę samą książkę możemy naprzemiennie słuchać w telefonie i czytać ją na czytniku.  Jak to wygląda w praktyce? Amazon udostępnia za darmo 26 e-booków i audiobooków. Jest to klasyka literatury (Dickens, Brontë, Caroll, Dumas, Stevenson, London, Doyle) – więc książki, które już są w domenie publicznej. Ale do każdej z nich (z wyjątkiem „The Wind in the Willows”) możemy pobrać profesjonalnie nagranego audiobooka z Audible.com. Na stronie produktu, która ma dopasowanego audiobooka widzimy ramkę o „Whispersync for Voice”. Przykładowo Alicja w Krainie Czarów. Kupujemy najpierw e-booka w Kindle Store – jest za darmo. Na ekranie podsumowania po prawej stronie zobaczymy zachętę, aby kupić też audiobooka w Audible.  Gdy przejdziemy do Audible, przekonamy się, że faktycznie książka jest za $0,00 – więc wystarczy podsumować zamówienie i już mamy nowego audiobooka. Tegoż audiobooka ściągamy w aplikacji Audible na Android/iOS. To są pełne wersje („unabridged”), dlatego zajmują po 100-200 MB i ściągnięcie może zająć sporo czasu. Warto więc korzystać z WIFI. Ale zacząć słuchać można już w trakcie ściągania. No i przykładowo – zacząłem sobie słuchać jednego z dalszych rozdziałów „Przygód Hucka” Marka Twaina. Otwieram książkę na Kindle Keyboard i oto co widzę:  Komunikat – jesteś na stronie 81, którą czytałeś na Androidzie o 6:26 po południu. Tak jakbym czytał e-booka na swoim telefonie, choć ja przecież go słuchałem. W drugą stronę (czyli Kindle – Audible) na razie u mnie to nie działa i jak narzekają użytkownicy Mobile Read – nie działa za każdym razem i z każdą książką. Ale może to jest kwestia wersji aplikacji Audible. Jeszcze parę uwag:  Niestety na Kindle Keyboard/Touch nie będzie działać opcja synchronizacji, choć audiobooka można oczywiście tam wysłać z poziomu strony Audible lub z konta Amazonu. Posiadacze nowego Kindle Fire będą mogli czytać i słuchać książki jednocześnie. Ale niestety tylko oni. Poza wyżej wspomnianymi książkami darmowymi, Amazon ma już parę tysięcy pozycji, do których można dokupić audiobooka. Pamiętajmy, że w przypadku „darmochy” – najpierw trzeba kupić e-booka, dopiero potem (na stronie podsumowania) dostajemy możliwość przejścia do Audible. Normalnie audiobooki są płatne!  Oczywiście działa to wszystko wyłącznie dla treści kupionych w Kindle Store. Biorąc jednak pod uwagę, że darmowe audiobooki obejmują klasykę literatury – warto się z nimi zapoznać, może to być bardzo fajna okazja do utrwalenia angielskiego. Zachęcam do testowania i ściągania audiobooków (można też wygenerować wersje dla iTunes), póki są darmowe. Niestety korzystanie na PC wymaga ściągnięcia dodatkowego programu Audible – nie da się pobrać po prostu MP3. Czytaj dalej:  Audioteka ma… e-booki, które nazywa „audiobookami+” Wystartował pierwszy Humble Audiobook Bundle Ruszyła aplikacja mobilna Publio + Agatha Christie na zachętę Czytelnictwo e-booków w Polsce, czyli błąd statystyczny Kindle Matchbook czyli Amazon dokłada e-booka do książki papierowej Automatyczna aktualizacja książek z Kindle Store – włączać czy nie? 