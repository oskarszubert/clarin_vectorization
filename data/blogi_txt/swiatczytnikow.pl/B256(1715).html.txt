Zgodnie z zapowiedzią publikuję wyniki konkursu księgarni Publio związanego z premierą książki Vadima Makarenki, Zawód: Zwycięzca.  Makarenko jeździ po świecie i rozmawia z szefami firm, naukowcami, artystami – i próbuje określić, co charakteryzuje liderów współczesnego świata. O to też zapytałem Was – tylko że w skali naszego kraju:  Kogo w dzisiejszej Polsce uważasz za wzorcowego lidera – biznesowego, społecznego czy politycznego? Odpowiedź uzasadnij. Szacowne jury po wielu dylematach zdecydowało się nagrodzić następujące osoby:  Aggie Piotrek Dudejla  Autorzy otrzymają od Publio bony zakupowe o wartości 50 złotych. I oto trzy nagrodzone wypowiedzi. Aggie: Za wzorcowego lidera biznesowego uważam Rafała Brzoskę. Dlaczego? Przede wszystkim podziwiam pomysł, upór i wytrwałość w dążeniu do celu. Żeby postawić się takiemu gigantowi jak Poczta Polska trzeba mieć nie lada odwagę. Co więcej, można powiedzieć, że Brzoska wygrał tę konfrontację. Z usług InPostu korzystają w tej chwili chyba wszystkie, lub znaczna większość, placówek bankowych, oraz dostawcy telewizji kablowej i internetu. Brzoska pokazał, że można taniej dostarczać listy. Jednak gdyby chodziło o same listy, może nie zaproponowałabym akurat Rafała Brzoski na miejsce lidera biznesowego. Moim zdaniem jego najlepszy pomysł to Paczkomaty. Szybkie jak kurier, jednak od niego znacznie tańsze i wygodniejsze – nikt do nas nie zadzwoni o godzinie 12 w środę, że będzie z paczką za 10 minut…a jeśli nas nie zastanie, to zostawi awizo, bo nie ma czasu wieczorem przyjeżdżać ponownie na naszą dzielnicę. Z Paczkomatu możemy odebrać paczkę nawet o 1 w nocy, jeśli mamy taką fantazję. Dzięki temu innowacyjnemu pomysłowi Brzoska, raptem 35-letni Polak, został światowym monopolistą. Podobno jego skrytki pocztowe stoją także np. w Irlandii czy Arabii Saudyjskiej, a ich liczba oscyluje w okolicach 2 tys. Piotrek: Jeżeli miałbym kogoś nominować w kategorii społecznej to na pewno warto by wziąć pod uwagę Janinę Ochojską. Pani Ochojska jest założycielką Polskiej Akcji Humanitarnej, która nieomal od dwudziestu lat niesie pomoc dla ludzi na całym świecie, wszędzie tam, gdzie panuje głód, bieda, choroby i konflikty zbrojne. Z samą ideą pomocy humanitarnej miała do czynienia jeszcze wcześniej, tak więc połowę swego życia poświęciła niesieniu pomocy innym. Być może jest to dodatkowo o tyle niezwykłe, że Ochojska od dzieciństwa choruje na chorobę Heinego-Medina i potrafi nie zamykając się w cierpieniu przezwyciężać swą słabość kierując organizacją niosącą pomoc. Cenię również Jurka Owsiaka,ale podoba mi się również u Ochojskiej to,że jej akcja jest jakby poza medialnym szumem, nie potrzeba jej oklasku i celebrowania (choć z drugiej strony to dzięki temu Wielka Orkiestra jest takim sukcesem) wie, co chce robić i realizuje to z żelazną konsekwencją. Dudejla: Ja jakiś czas temu przeczytałam wzmiankę o młodych „biznesmenach”, którzy mimo dosyć nietypowych pomysłów radzą sobie całkiem nieźle.  Jakub Bochenek, właściciel bańkowego interesu. Stworzył niezwykłe, kolorowe sklepy i hurtownię z wszelkimi akcesoriami do robienia wielkich i małych kolorowych baniek. Wielka frajda dla najmłodszych. Marcin Podobiński. Firma „Ikierowcy”. Idea prosta: jedziemy swoim samochodem do znajomych, okazuje się, że jednak chętnie napilibyśmy się czegoś z procentami. Rano na pewno nie będzie nam się chciało wracać po samochód… dzwonimy więc do Ikierowców, oni przyjeżdżają na elektrycznej składanej hulajnodze, wsadzają ją do bagażnika naszego samochodu odwożą nas nim i parkują nasz samochód pod naszym domem. :)  Pewnie zdziwicie się, że wyskakuje z takimi nazwiskami. Cóż to za konkurencja dla Olszewskiego czy Żaboklickiego (wymienionych przez was)? :) Dla mnie są Liderami, gdyż reprezentują pewną postawę, która warta jest zauważenia i docenienia. Iluż mamy studentów, bez pracy, bez perspektyw, ilu bezrobotnych? Aktualna sytuacja w Polsce wymusza na młodych ludziach kreatywność, działanie, często ryzyko. Nie ruszając się z miejsca ciężko coś osiągnąć, ale łatwo marudzić na system, kraj, rząd i swój los. Jeśli sami nie zadbamy o swoją przyszłość, swoje życie nikt tego za nas nie zrobi. Mamy tu przykład dwóch wydawać by się mogło absurdalnych pomysłów, ale sprawdzają się, przynoszą dochód (może nie milionowy, ale wystarczający) i radość właścicielom, a także pracę innym ludziom. Według mnie wielki plus za odwagę, są to pomysły nietypowe. Najłatwiej iść za tłumem zająć się takim biznesem, który aktualnie otwiera każdy, tylko jeśli otwiera go każdy to rośnie konkurencja, na rynku coraz trudniej się utrzymać. Dlatego warto postawić na indywidualizm i kreatywność. Czytaj dalej:  Matrioszka Rosja i Jastrząb – wyniki konkursu oraz kod rabatowy Jeff Bezos i era Amazona – wyniki konkursu oraz kilka cytatów na temat początków Kindle Wasze propozycje okładek dla Wolnych Lektur – wyniki konkursu Jeff Bezos i era Amazona – przedsprzedaż, moje wrażenia i konkurs 4000 tytułów w abonamencie Legimi + konkurs: jesteś za czy przeciw? Matrioszka czyli książka o Rosji i konkurs 