Wydawca Polityki podał wielkość sprzedaży wersji cyfrowej na iPada oraz na Kindle. I ogromne zaskoczenie:  Wersja na Kindle sprzedaje się w liczbie 2100 sztuk tygodniowo. Wersja na iPada ma sprzedaż 1300 wydań w tygodniu.  Spodziewaliście się tego? Że sprzedaż pieczołowicie opracowanego wydania na popularny tablet przegrywa z uboższym, tekstowym wydaniem na czytnik? 96% sprzedaży Polityki na Kindle to prenumerata – przypomnijmy, że miesiąc prenumeraty w Kindle Store kosztuje $3.99, czyli około 12 złotych, a pojedynczy numer kosztuje $1.99. Wersja iPadowa kosztuje 0,79 euro za numer, czyli miesięcznie wychodzi 14-17 złotych, niewiele więcej. Od pewnego czasu wydanie Polityki na Kindle można czytać na urządzeniach z Androidem, na Iphone oraz… również na iPadzie, co przeczytamy na stronie produktu.  Ale moim zdaniem te 2,1 tysiąca prenumeratorów świadczy o liczbie polskich użytkowników Kindle. I to użytkowników korzystających, czytających, dla których Kindle nie jest gadżetem, którego się odłoży po dwóch tygodniach zabawy w Angry Birds. Przypomnijmy: że w lutym Polityka wystartowała jako pierwszy polski magazyn na Kindle że w ciągu 3 dni zyskała już 500 prenumerat (spora część była zapewne próbna, ale to i tak świadczy o dynamice rynku) a w Kindle Store jest drugim, najwyżej ocenianym pismem (artykuł z lipca, ale sprawdziłem, że nadal tak jest).  Dzisiaj prawie każde większe polskie pismo ma wersję na iPada. Wydania na Kindle mają wyłącznie Polityka i Nowy Obywatel (choć nie w Kindle Store, patrz artykuł). Co ważniejsze – przygotowanie wersji na iPada to inwestycja liczona w dziesiątkach tysięcy złotych, potrzeba programistów, grafików i projektantów. Wersję na Kindle można wygenerować chałupniczo – na przykład twórcy Nowego Obywatela używają do tego po prostu darmowego programu Calibre. Czy te fakty dotyczące sprzedaży wersji na Kindle, przemówią do polskich wydawców? Czytaj dalej:  Polityka Cyfrowa na prezent – test funkcji Magazyn „W Punkt” w wersji na czytniki! Rzeczpospolita ma wersję na Kindle! Prenumeraty cykliczne w Nexto – czy się przyjmą? Gazeta Wyborcza łączy paywalla, prenumeratę na czytniki i aplikacje Tygodnik „W Sieci” na czytniki – za 3,50 zł miesięcznie, a od listopada za 10 zł 