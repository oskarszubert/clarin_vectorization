Mieliśmy już 10 odcinków „Darmochy z Kindle Store”, w których przedstawiałem polecane przeze mnie darmowe e-booki z Amazona. Jeśli ktoś śledził wszystkie wpisy, to ściągnął już pewnie ze sto wartościowych pozycji, albo i więcej. Pojawiały się sugestie, żeby zrobić jedną listę. Przygotowałem więc nowy dział na Świecie Czytników: Darmowe e-booki z Kindle Store – to osobna strona ze wszystkimi polecanymi książkami, niezależnie jak dawno zostały „wynalezione”. Będę tę stronę regularnie aktualizował i dodawał nowe odkrycia, usuwał też będę e-booki, które już darmowe nie są. Jak wspominałem, polecam głównie książki z kategorii „non-fiction” – czyli rozmaite poradniki, reportaże, rzeczy popularnonaukowe, podręczniki. Kategorii „fiction” wolę się nie dotykać, tym bardziej że pełno tam romansideł. Jeśli ktoś się czuje na siłach, aby polecać konkretne pozycje z literatury pięknej, poproszę o kontakt, chętnie skorzystam z pomocy. Rozwiązanie z jedną stroną ma taką wadę, że jeśli ją zaktualizuję, to nie dowiedzą się o tym ani subskrybenci RSS, ani dostający powiadomienia na maila, ani ci, którzy wchodzą przez stronę główną. Dlatego – tak jak dotąd, 2-3 razy na miesiąc będę o tych nowych książkach informował też w pojedynczym wpisie. W dzisiejszym odcinku:   Ciekawy poradnik pisowni i gramatyki angielskiej Dobre rady dla przyszłych studentów. Cztery pozycje o inwestowaniu – m.in. o obligacjach – w sam raz jak na spadki na warszawskiej giełdzie! No i kilkanaście starszych pozycji, które być może przegapiliście.  A co w dotychczasowych promocjach najbardziej przypadło Wam do gustu?   Czytaj dalej:  Automatyczna aktualizacja książek z Kindle Store – włączać czy nie? Wydawnictwo SQN w Kindle Store Polska edycja Fantasy   Science Fiction wyłącznie w Kindle Store 150 darmowych książek z Microsoftu i… 3,5 miliona pobrań! Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Accelerando – nagradzana powieść SF na licencji CC 