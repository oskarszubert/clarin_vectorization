Zarówno Amazon, jak i polscy politycy ostatecznie potwierdzili informację sprzed paru dni o wejściu firmy do Polski. Na stronie Pulsu Biznesu czytamy: „Z wielką przyjemnością ogłaszamy przybycie Amazon do Polski. Planujemy stworzyć 6000 miejsc pracy w 3 centrach logistycznych oraz dodatkowych 9000 dla pracowników tymczasowych” – powiedział dyrektor operacyjny Amazon na Europę Tim Collins podczas konferencji prasowej. Według niego, na początku zlokalizowane w okolicach Wrocławia i Poznania centra będą obsługiwać zamówieniom z Amazon.de, ale docelowo ich zasięg ma objąć całą Europę. Uruchomienie dwóch pierwszych centrów zaplanowano na 2014 r., a rekrutacja rozpocznie się jeszcze w tym miesiącu. Gdy patrzę na komentarze do tego wejścia na Facebooku, albo wypowiedzi ekspertów, to zastanawiam się, dlaczego niektórzy wciąż postrzegają Amazon jak księgarnię internetową, a ignorują pozostałą działalność firmy. Dlatego znających angielski odsyłam do świetnej prezentacji „Amazon.com – the hidden empire”, przygotowanej w 2011 przez firmę Fabernovel, a zaktualizowaną niedawno o najnowsze dane. Amazon.com: the Hidden Empire – Update 2013  from FABERNOVEL Prezentację najlepiej powiększyć na cały ekran przy pomocy przycisku w dolnym prawym rogu. Czego się z niej dowiemy?  że Amazon to nie jest jeden sklep, a grupa kilkudziesięciu serwisów – do firmy należą m.in. IMdb, Alexa, Zappos, Book Depository czy CDNow. że Amazon ma 152 miliony klientów, roczne przychody 48 mld dolarów i wartość rynkową 105 miliardów jakie są trzy główne idee Jeffa Bezosa: cyfryzacja daje nieskończone zasoby magazynowe, cyfryzacja poprawia obsługę klienta, cyfryzacja umożliwia wysoką marżę przy niskich kosztach – w prezentacji zobaczymy różne przykłady. jakie jest źródło sukcesu? Zamknięte ekosystemy, którymi uzależnia się klientów i dostawców.  Nie ma tam może nic odkrywczego, ale można sobie uporządkować wiedzę. Czytaj dalej:  Amazon wchodzi do Polski. Nie, jeszcze nie ze sklepem Amazon wchodzi do Polski… ale nie ze sklepem Kindle „Ice Wine”? Plotki o nowym czytniku z Amazonu! Sześciometrowa tablica e-papieru w Nowym Jorku, ale… z Gdyni Amazon kupił Liquavistę – czy to oznacza kolorowego Kindle? Nowy Nexus 7 prosto z Amazonu? Kolejne poszerzenie zakresu wysyłki do Polski 