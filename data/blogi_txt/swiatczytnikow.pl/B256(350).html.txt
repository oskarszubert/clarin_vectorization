Autorem artykułu jest Łukasz Sporyszkiewicz  Lubię czytać prasę, a od chwili pojawienia się polskich tytułów w Kindle Store, po prostu uwielbiam. Obecnie w sklepie Amazon można kupić dwa tygodniki, jeden miesięcznik oraz jeden dziennik. Nie chcę skupiać się na poziomie merytorycznym, a jedynie zwrócić uwagę na braki, które mnie, od ponad dekady stałego czytelnika „Wyborczej”, drażnią w wydaniu redagowanym na Kindle. Dnia 8 lutego 2012 roku wydawca „Wyborczej” oficjalnie ogłosił regularne wydawanie dziennika w wersji na Kindle. Od tej chwili dziennik posiada następujące odpowiedniki wersji papierowej: Gazeta Wyborcza, Gazeta Stołeczna, Magazyn Weekendowy wydawany w soboty oraz czwartkowy Duży Format. Niestety, mimo obiecanych przez Kierownika serwisu wyborcza.pl, Pana Michała Gwiazdowskiego, który nadzoruje przygotowanie czytnikowej wersji Gazety, nie można się doczekać reszty grzbietów dostępnych w kiosku. Moim zdaniem brakuje jeszcze trzech istotnych rzeczy: Poniedziałkowego dodatku Sport. Jest to o tyle rażące, że w płatnym wydaniu kindlowym nie ma praktycznie żadnych informacji na temat wydarzeń sportowych, które odbyły się w weekend. Nie jestem kibicem i niepotrzebne mi są szczegółowe statystyki wydarzeń sportowych znane choćby z „Przeglądu Sportowego”. Poniedziałkowy Sport cenię za ciekawe felietony czy wywiady. Wersja bez weekendowych wydarzeń sportowych wydaje mi się mocno zubożona. dodatku „Ale historia”, który otrzymywany jest wraz z poniedziałkowym wydaniem dziennika, tygodnika „Wysokie Obcasy” w wydaniu weekendowym „Wyborczej”, który jest nabywany nie tylko ze względu na prezentowane ekstrawaganckie sesje mody, ale także zamieszczane teksty cieszące się dużą popularnością nie tylko wśród feministek.  Nie znam regulaminu obowiązującego wydawców prasy w Kindle Store, ale wydaje mi się, że byłoby słusznym posunięciem stworzenie dwóch wersji Gazety Wyborczej na czytniki Amazon:  Jedną nazwaną przeze mnie roboczo Lajt zawierającą jedynie grzbiet główny dziennika. Cena wersji podstawowej powinna kosztować mniej niż obecna miesięczna prenumerata, około 4,99$ Druga to wersja Premium ze wszystkimi merytorycznymi dodatkami, odpowiednio droższą.  Kupując gazetę codziennie w kiosku płacimy miesięcznie średnio około 65 zł (bez dodatków typu płyty, książki czy poradniki). W prenumeracie internetowej przez serwis eGazety.pl płaciłem 35 zł. W obu przypadkach wydania zawierają reklamy. Wersja dostępna w Kindle Store nie zawiera elementów „komercyjnych”. Patrząc na problem szerzej, a nie tylko przez pryzmat własnej kieszeni, cena miesięcznej prenumeraty wersji Premium powinna wynosić około 45zł, czyli około 9,99 lub 10,99 $. Wydaje mi się że nie jest to cena wygórowana za pełne merytorycznie wydanie dziennika bez reklam i tekstów sponsorowanych. Od chwili pojawienia się „Gazety Wyborczej” w Kindle Store dziennik stale ewoluuje. Trzeba docenić wysiłek wydawcy, że mimo tak krótkiego czasu udaje się przygotować codziennie nowy numer. Niestety, przez częstotliwość wydania redakcja nie poprawiają błędów, które notorycznie są powtarzane, co wpływa na komfort czytania. Jako stały i regularny czytelnik poniżej przedstawiam te, które cały czas są zauważalne przy codziennej lekturze:  Ucięte leady artykułów Domyślam się że Amazon narzuca długość ”wstępniaka”. W „Wyborczej” często kończą się one w połowie zdania i brzmią bez sensu. Wzorem tutaj jest Polityka, której udaje się zmieścić we wstępniaku artykułu całość komunikatu. Podczas lektury wywiadów często notka o rozmówcy, tytule, kompetencjach, ect pojawia się na końcu wywiadu.   Zupełnie nie przeszkadzało mi to w przypadku wydania papierowego, gdzie rzut oka na koniec artykułu wyjaśniał wszystko. W przypadku wydania na Kindle trzeba przerzucić nawet dziesięć „stron” by dowiedzieć się o kompetencjach eksperta przepytywanego przez dziennikarza (rys.2). Notkę o rozmówcy można umieścić przy nazwisku lub zamiast leadu. Wielki kłopot ma redakcja z puktatorami. Zamiast klasycznych kropek, pojawiają się najczęściej duże litery „E”, co powoduje że czytany tekst jest mocno niezrozumiały.  Jako wzór znowu muszę przywołać wydanie tygodnika „Polityka” z Kindle Store która od marca przy felietonach Kuby Wojewódzkiego stosuje klasyczne „kropkowe” punktatory. Wyjątkowo wkurzające są też wtrącenia w tekstach typu: „zdjęcie obok”. Oczywiście w wydaniuna Kindle fotki próżno szukać.  Nieśmiertelny przypis pod artykułem czy wywiadem „całość na wyborcza.pl”.  Rozumiem taki zabieg jeśli cały, rozszerzony materiał jest formie wideo. Cały wywiad w proponowanej przeze mnie wersji „Gazety Wyborczej” Premium byłby miłym dodatkiem. Analogicznie irytuje mnie często stosowany przypis pod artykułami typu „więcej na stronie nr 8”.  Wyjątkowo denerwuje mnie brak stosowania „gwiazdek” przy ocenie nowych wydawnictw na rynku kultury w czwartkowym „Dużym Formacie” (rys.7). O ile ocena płyty, filmu, czy książki w wydaniu papierowym są standardem to niestety nie ma ich w wydaniu z Kindle Store.   Chwilami wydaje mi się, że redakcja stara się maksymalnie uprościć konwersję treści „Wyborczej” z wersji papierowej do tej, którą otrzymujemy na Kindle. Przez taki automatyzm wydawca więcej traci niż zyskuje (przynajmniej wizerunkowo). Przecież informacje typu „więcej na stronie 3” kindlowego czytelnika mogą tylko irytować. Brakuje osoby, która nadzorowałby redagowanie wersji czytnikowej. Mam nadzieję, że obecna „Gazeta Wyborcza” w Kindle Store to nadal wersja beta i niedługo całą merytoryczną zawartość będę miał w swoim Kundlu bez potrzeby szukania po stronach treści dodatków historycznych, WO, czy poniedziałkowego Sportu. PS. Jako osoba która nie mieszka w stolicy czuję się dyskryminowany. Nie rozumiem, dlaczego uprzywilejowani mieszkańcy Warszawy mogą mieć na Kindle swoją „Gazetę Stołeczną”, a czytelnicy „Wyborczej” z innych regionów są tego dodatku pozbawieni? Czytaj dalej:  Gazeta Wyborcza łączy paywalla, prenumeratę na czytniki i aplikacje Gazeta Wyborcza nareszcie w Publio. Cała, z dodatkami! Rzeczpospolita ma wersję na Kindle! Prenumerata cykliczna – seria artykułów Nexto i Świata Czytników Dlaczego e-wydania bywają „piątym kołem u wozu” dla wielu redakcji? Magazyn „W Punkt” w wersji na czytniki! 