Lipcowy numer miesięcznika Press opublikował ranking polskich księgarni e-booków. Nie ma raczej niespodzianek. Ranking opierał się na ankiecie wypełnionej przez siedmiu jurorów (byłem jednym z nich). Kryteriów oceny było sześć, w każdym księgarnia mogła zdobyć po 10 punktów od każdego jurora.  Dostępne formaty – czy księgarnia oferuje multiformat, czy są obecne zabezpieczenia DRM. Oferta – dostępne gatunki, liczba tytułów, wydawnictwa na wyłączność, jak szybko do księgarni trafiają nowości, czy sprzedaje też prasę. Łatwość zakupu – dostęp do fragmentów książek, formy płatności, inne ułatwienia (np. schowek). Serwis pozakupowy – integracja z zewnętrznymi serwisami, możliwość wysłania na czytniki itd. Programy lojalnościowe i promocje – np. przyznawanie punktów za zakupy, akcje typu książka dnia/tygodnia. Aplikacja mobilna – czy jest i na ile się przydaje.  Warto zwrócić uwagę, że żadne kryterium nie dotyczyło cen (co najwyżej pośrednio przez obecność promocji) – pomysłodawcom ankiety zależało na tym, aby pokazać, że w kupowaniu książek elektronicznych niekoniecznie liczy się tylko cena: Jak zauważył jeden z jurorów, nabycie e-booka za 10 zł nie powinno przebiegać jak zakup telewizora za 2 tys. zł. Widząc interesującą książkę, chcemy ją od razu kupić, a nie tracić na to pół godziny. Do oceny było około 20 sklepów – w rankingu pojawiło się 15 najlepszych:  Nexto (341 pkt) Woblink (335 pkt) eBookpoint (326 pkt) Legimi (325 pkt) Virtualo (323 pkt) Publio (302 pkt) Ebooki Allegro (286 pkt) Empik (285 pkt) Merlin (255 pkt) BezKartek (244 pkt) Koobe (237 pkt) Gandalf (235 pkt) Nakanapie.pl (233 pkt) Ksiazki.pl (214 pkt) eClicto (211 pkt) Jeszcze kilka uwag:  Siedmiu jurorów, każdy daje do 60 punktów – tak więc można było zdobyć maksymalnie 420 punktów. Ocena 341 punktów dla Nexto to 81%. Z drugiej strony pozycje z końca listy mają po 50% – jeszcze sporo do poprawienia. Szansę na wygranie rankingu miałoby Publio, gdyby nie to, że nie mają aplikacji mobilnej, przez co stracili 40-50 punktów. Inna sprawa, że mają stronę mobilną i to nie zostało należycie docenione… Z kolei Woblink oraz Legimi straciły około 10 punktów przez brak wysyłki na Kindle – gdyby ranking był przygotowany dzisiaj, to Woblink mógłby wygrać – bo  od 1 lipca da się z półki Woblinka wysyłać książki na czytnik. W rankingu nie uwzględniono stosunkowo nowych księgarni cdp.pl i muve.pl, jestem przekonany że do top15 by trafiły. Troszkę mnie też dziwi niska pozycja ksiazki.pl, bo uważam serwis za perspektywiczny.  Pełny ranking można przeczytać (po zapłaceniu 1,90 zł) na stronie pisma, a sam miesięcznik Press można kupić w Nexto, niestety tylko w formacie PDF. Czytaj dalej:  Ranking „Magazynu Literackiego KSIĄŻKI” #199 – kwiecień 2013 Ranking „Magazynu Literackiego KSIĄŻKI” #198 – marzec 2013 Ranking „Magazynu Literackiego KSIĄŻKI” #200 – maj 2013 Ranking „Magazynu Literackiego KSIĄŻKI” #206 – listopad 2013 Ranking „Magazynu Literackiego KSIĄŻKI” #208 – styczeń 2014 Ranking „Magazynu Literackiego KSIĄŻKI” #205 – październik 2013 