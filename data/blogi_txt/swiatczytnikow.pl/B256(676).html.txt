Wciąż nie milkną echa wczorajszych plotek na temat następnego modelu Kindle. Wszystko co na razie wiemy, pochodzi z jednego artykułu w Techcrunch. Ale… być może da się wywnioskować coś więcej. Redaktorzy serwisu Allesebook.de podali ciekawą informację, że już w maju 2011 firma E-Ink Holdings testowała ekran o rozdzielczości 2400 x 1650 pikseli i rozmiarach 9,68 cala. To daje gęstość właśnie 300 ppi. Ekran został przygotowany dla Epsona, ale możliwe że w poprawionej wersji kupi go właśnie Amazon. Tak więc może się okazać, że „nowy Paperwhite” będzie tak naprawdę modelem Paperwhite DX! O powrocie do dużego czytnika może świadczyć fakt, że Amazon ku wielkiemu naszemu zdumieniu przywrócił kilka miesięcy temu do sprzedaży starusieńki model Kindle DX tak jakby chcieli zachować jakąś ciągłość produktową. Chalid El-Heliebi z niemieckiego serwisu zwraca też uwagę na to, że  przewidywana wiosenna premiera zupełnie nie pasuje do cyklu wydawania kolejnych modeli Kindle, które wychodzą na jesieni. Dodam że z jedną różnicą – Kindle DX Graphite zaprezentowano właśnie wiosną 2010 roku. wypuszczanie czytnika 6-calowego o rozdzielczości 300ppi mija się z celem – na PDF taki ekran i tak jest za mały.  Możliwe zatem, że Amazon przygotuje czytnik premium, z przeznaczeniem do edukacji. Wprawdzie próby z DX raczej niezbyt się powiodły – ale oświetlenie, szybszy procesor i miejmy nadzieję, lepsze oprogramowanie mogą sprawić, że firma jeszcze raz zaatakuje szkoły. Czytaj dalej:  Kindle „Ice Wine”? Plotki o nowym czytniku z Amazonu! Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Kindle Paperwhite 3 będzie miał ekran Mobius? Kobo Aura – czytnik 6,8″ o rozdzielczości HD – czy ma szansę? Test czytników e-booków w magazynie PC World Porównanie: Kindle Paperwhite vs Pocketbook 623 Touch Lux 