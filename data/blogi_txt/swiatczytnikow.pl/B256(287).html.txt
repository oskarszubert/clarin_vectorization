Do coraz większego grona czasopism dostępnych na czytniki dołącza FORUM. Nową edycję cyfrową przeczytamy także na Kindle oraz innych czytnikach. Cyfrowe wydanie FORUM jest zbliżone do tego, które od pewnego czasu funkcjonuje dla Polityki Cyfrowej. W ramach abonamentu dostajemy 3 możliwości czytania pisma: online przez aplikację WWW; w formacie PDF – tak jak wydanie papierowe; w formatach EPUB i MOBI na czytniki, wraz z możliwością wysyłki na Kindle.  Troszkę im się na stronie kiepsko skopiowało, bo w opisach jest wciąż „Polityka”. :-) Fajnie, że do pobrania jest wersja demo czyli pełny numer 15/2013 – można ocenić, czy pismo nas interesuje. Wersja MOBI nie ma niestety formatu czasopisma, jest sformatowana jak książka, po otwarciu trafiamy do czytelnego spisu treści. Tak wygląda pojedynczy artykuł.    Do wyboru abonament miesięczny za 8,99 zł lub dłuższe. Jeśli wybierzemy płatność Paypalem, za pierwsze 3 tygodnie (czyli dwa numery) zapłacimy złotówkę. Bardzo mnie cieszy załatanie kolejnej dziury w dostępności czasopism na czytniki! PS. Dla miłośników darmochy i polskich Tatr – A Ceper’s Guide to the Tatra Mountains in Poland and Slovakia to przewodnik Mieczysława Tarczyńskiego do pobrania za darmo z Kindle Store. Co ciekawe, ten sam przewodnik w wersji polskiej kosztuje 24,90 zł w koobe. Czytaj dalej:  Miesięcznik „Charaktery” dostępny w formatach EPUB/MOBI Polityka Cyfrowa na prezent – test funkcji „Czas fantastyki” za darmo na czytniki! Świt ebooków #2 – drugi numer pisma z RW2010 Dwa pisma debiutują na czytnikach: Esensja oraz Res Publica Nowa Prenumeraty cykliczne z Nexto – podsumowanie i ostatnia seria kodów 