Na 6 września 2012 Amazon zapowiedział kolejną konferencję prasową, na której Jeff Bezos zaprezentuje nowe produkty. Jako użytkownicy czytników, nie powinniśmy za wiele się spodziewać. Najważniejsza ma być premiera tabletu Kindle Fire 2 oraz ewentualnie Fire z ekranem 10″. Wszystko to w ramach walki z Apple, który być może we wrześniu zaprezentuje także iPada mini. Są też plotki na temat Kindle Phone, co podniosłoby rywalizację z Apple na wyższy poziom. Co z czytnikami? Niemal pewna jest plotka o nowym Kindle Touch z podświetlanym ekranem. Czy „podstawowy” model także doczeka się wymiany? Może to sugerować brak Touch WIFI na stanie w sklepie Amazonu od kilku tygodni. Również Kindle Keyboard może się wyczerpać w najbliższym czasie. Ludzie zgłaszający awarię w ramach gwarancji dostają teraz propozycję wymiany na Touch. Ale to wszystko spekulacje. O czytniku z kolorowym ekranem na razie możemy zapomnieć, Bezos wielokrotnie potwierdzał, że technologia jeszcze się nie nadaje do masowego produktu. Mi się marzy nowy model 10″ – ale biorąc pod uwagę kompletne ignorowanie Kindle DX (na zdjęciu Bezos z pierwszą wersją DX w 2009) – nie sądzę, abyśmy już kiedykolwiek zobaczyli większy czytnik Amazonu. Amazon konferencje produktowe ogłasza zwykle w III kwartale. W sierpniu 2010 Bezos zaprezentował Kindle DX Graphite oraz Kindle Keyboard. We wrześniu 2011 pokazał pierwszy tablet czyli Kindle Fire oraz dwie wersje czytników Kindle (zwany przez nas Classic) oraz Kindle Touch. Czytaj dalej:  Kindle Fire HD ma wersję międzynarodową! Wysyłka od 13 czerwca. Appstore już działa w Polsce Nowe tablety Kindle Fire HD i HDX wysyłane do Polski, ceny od 700 zł Jest już *nowy* Kindle Paperwhite! Bez rewolucji? Tablety Kindle Fire do $40 taniej i… fałszywy alarm (?) jeśli chodzi o Classica Czy Kindle to taki „iPhone” wśród czytników? Jaki będzie kolejny Kindle? HD, DX3, Color, Flex, Mini? Oto wszystkie zebrane domysły 