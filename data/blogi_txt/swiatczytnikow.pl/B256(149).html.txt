Zaczęły się pierwsze mrozy. Czy nasze urządzenie je przetrzyma? Specyfikacja produktu podaje:  Temperatura działania — od 0°C do 35°C. Temperatura przechowywania — od -10°C do 45°C. Temperatura działania jest taka sama jak dla większości urządzeń elektronicznych, których generalnie nie zaleca się włączać poniżej 0 stopni. To samo mam na przykład w instrukcji do aparatu fotograficznego albo Ipoda. Co nie zmienia faktu, że na mrozie i zdjęcia robię i muzyki słucham. Temperatura przechowywania może zaskoczyć, bo tutaj jest mniejsza tolerancja. Np. Ipod wytrzymuje do -20°C. Wynika to przede wszystkim z ekranu e-papier, który jest bardziej delikatny niż np. LCD. Ograniczenia dotyczą więc wszystkich e-czytników. Czym grozi przemarznięcie Kindle? Na podstawie donosów osób, które przeżyły niejedną zimę:  Wolniejsze działanie (reagowanie na przyciski, odświeżanie ekranu) w okolicach zera stopni. Może być potrzebny restart (przytrzymaj włącznik przez 15 sekund). Ekran potrafi wyblaknąć wskutek kontaktu z zimnem. Jest to jednak chwilowe i odwracalne. Bardzo niska temperatura rzędu -20 może spowodować, że już naszego urządzenia nie wybudzimy.  Co zrobić? Przede wszystkim: bez paniki. :-) W Stanach tysiące ludzi używają Kindle nie tylko w Kalifornii, a nie słychać jakoś o masowych zamarznięciach. Podobnie w Polsce, trochę ludzi ma już czytniki z e-papierem i nie było doniesień o problemach. O czym jednak należy pamiętać:  Nie używajmy Kindle na mrozie. Trudno. :-) Dbajmy o niego. W plecaku czy teczce nośmy go w okładce, albo jeszcze lepiej w jakimś pokrowcu, aby w największe mrozy nie ochłodził się poniżej -10. Jeśli wiemy, że nasz czytnik był w temperaturze poniżej zera, to po wniesieniu do pomieszczenia nie używajmy go przez chwilę. To dotyczy wszystkich urządzeń elektronicznych. Skroplona w środku para wodna może doprowadzić do uszkodzenia.  Zdjęcie niezbyt wyszukanego, ale skutecznego „opakowania” pochodzi ze strony Gear Diary. Na Allegro też jakieś znajdziemy, ale nie musi być to coś dedykowanego. Na przykład ja dzisiaj używam neoprenowego pokrowca z netbooka, który składam na pół. Czytaj dalej:  Kolejna zima z czytnikami Czego nie robić z Kindle Paperwhite na plaży Ćwiczenia z rzucania nowym Paperwhite. Przeżył! Vocabulary Builder – czyli jak powtarzać słówka z nowym Paperwhite Mailem czy po kablu? Porównanie dwóch metod wrzucania książek na Kindle Okładka z magnesem do Paperwhite czyli „zrób to sam” 