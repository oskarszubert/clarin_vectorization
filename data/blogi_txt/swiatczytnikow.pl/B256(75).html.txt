Ciekawa innowacja wyszła właśnie miesiąc temu z serwisu Audioteka, który od dawna lideruje na polskim rynku audiobooków. W serwisie można kupić audiobooki+ czyli e-booka i książkę audio w jednym. Nie piszą o tym za wiele, ale sens jest jasny. Audiobooki+ to nowa innowacyjna forma książki, w której oprócz wersji audio uzyskujesz również dostęp do wersji tekstowej. Wybór czytasz, czy słuchasz należy do Ciebie! Dzięki Audiobookowi+ możesz płynnie przechodzić między słuchaniem i czytaniem. Lista tytułów będzie sukcesywnie rozbudowywana. Na stronie kolekcji Audio Plus znajduje się lista kilkudziesięciu tytułów, które zostały przygotowane w tej wersji.  Nowa funkcja działa tylko w aplikacji dla Androida. Niestety nie mam na razie żadnego kupionego audiobooka z tej listy, więc funkcji nie wypróbowałem. Nie sprawdzałem też, czy Audioteka działa na Onyksie, to z prozaicznych powodów – nie znalazłem pliku APK z nową wersją. Czekam na relacje w komentarzach. :-) W trochę inny sposób zrealizował to Amazon – usługa Whispersync for Voice, o której swego czasu pisałem pozwalała na dokupienie audiobooka do książki oraz ich wzajemną synchronizację miedzy urządzeniami. Mogliśmy skończyć czytać na Kindle, a zacząć słuchać w aplikacji Audible od tego samego miejsca. Dodatkowo, posiadacze tabletów Kindle Fire mogą czytać i słuchać jednocześnie. Na razie to taka ciekawostka, ale z eksperymentu Audioteki może wyniknąć w przyszłości całkiem sporo. Wyobraźmy sobie czytanie i słuchanie na tablecie z e-inkiem… :-) Tym samym firma ma szansę zaistnieć na całkiem nowym dla siebie rynku. Czytaj dalej:  Wystartował pierwszy Humble Audiobook Bundle Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią E-booki, które znikają z oferty Bartłomiej Roszkowski: musi być efekt skali, którego w tej chwili nie mamy Ebookpoint wprowadza zakup e-booka na prezent Zmiany w Złotych Myślach – czy pionier e-booków w Polsce przetrwa? 