Pierwsza dzisiejsza promocja jest jednocześnie premierą i to dość odważną. Chyba w tym przypadku nikt nie będzie narzekał na cenę.  Igrzyska śmierci (9,90 zł w Woblinku; MOBI + EPUB ADE) to premiera bestsellerowej powieści, na podstawie której powstał film. Czy zdołałbyś przetrwać w dziczy, zdany na własne siły, gdyby wszyscy dookoła próbowali wykończyć cię za wszelką cenę? Na ruinach dawnej Ameryki Północnej rozciąga się państwo Panem, z imponującym Kapitolem otoczonym przez dwanaście dystryktów. Okrutne władze stolicy zmuszają podległe sobie rejony do składania upiornej daniny. Raz w roku każdy dystrykt musi dostarczyć chłopca i dziewczynę między dwunastym a osiemnastym rokiem życia, by wzięli udział w Głodowych Igrzyskach, turnieju na śmierć i życie, transmitowanym na żywo przez telewizję. O wersji angielskiej już kiedyś pisałem, rewelacja, że pierwsza część cyklu ukazuje się tak tanio! Dwie pozostałe części są po 19,90 zł. Cięcia (3,90 zł w Virtualo; EPUB + MOBI) – powieść Dawida Kornagi, która zwraca na siebie uwagę drastyczną przeceną – aż o 86%. Recenzje na blogach są pozytywne (przykład), choć lektura trudna z powodu nietypowego języka. Sugestywna opowieść „z czasów gospodarczo-uczuciowego zamętu”, z akcją w Warszawie, napisana językiem pomysłowym i ostrym, jak nasza rzeczywistość. Gutkowski, trzydziestotrzylatek, jest coraz bardziej sfrustrowany: miał być dramaturgiem, a nie pracownikiem reklamy! W korporacji czuje się fatalnie. Wyrzucony, powinien się cieszyć z wolności, ale ma do spłacenia wielki kredyt. Przerażony, wraca do firmy w towarzystwie pewnego ducha… Dlaczego stajemy się konformistami? Gdzie giną nasze marzenia? Mocne. Wybrane problemy osób starszych (16 zł w Nexto; MOBI + EPUB + PDF) – pozycja nietypowa, bo rzadko w promocjach trafia się na książkę socjologiczną, a taką jest praca pod redakcją Agnieszki Nowickiej. Zwrócenie uwagi na wybrane problemy osób w starszym wieku, było przesłaniem niniejszego opracowania, które składa się z trzech uporządkowanych problemowo części. Pierwszą poświęcono biologicznym, psychologicznym i społecznym aspektom starzenia się i starości. Druga zawiera rozważania na temat funkcjonowania osób starszych w różnych środowiskach (rodzina, dom pomocy społecznej) oraz rolach społecznych i związanych z tym trudności. W trzeciej części przedstawiono problematykę dotyczącą wybranych form aktywności i terapii ludzi starych. Ruiny Gorlanu (17,40 zł w Publio; EPUB + MOBI) – pierwszy tom serii fantasy „Zwiadowcy” Johna Flanagana. Dość wysoka ocena w LC: 7,6/10. Piętnastoletni Will to jeden z pięciorga wychowanków barona Aralda. Jego ojciec poniósł bohaterską śmierć podczas ostatniego starcia ze złym baronem Morgarathem. Teraz on chciałby kontynuować rodzinną tradycję… Może niekoniecznie dać się zabić, ale zostać dzielnym rycerzem. Honor, chwała, odwaga – to hasła, które trafiają do jego duszy i serca! Problem w tym, że do Szkoły Wojowników nie przyjmują niskich i chudych chłopców, którzy regularnie zbierają cięgi od rówieśników. Już wydaje się, że młodzieńcowi przypadnie mało atrakcyjna rola pańszczyźnianego chłopa, gdy nagle na scenie pojawia się tajemniczy Halt, mistrz zwiadowców. Tworzenie aplikacji dla Windows. Od prostych programów do gier komputerowych.(37,80 zł w eBookpoint; MOBI+EPUB+PDF) – książka na temat środowiska programistycznego Dev-C++, powtórka z promocji w maju. Z książki „Tworzenie aplikacji dla Windows. Od prostych programów do gier komputerowych” może skorzystać każdy, kto chce nauczyć się programowania: zarówno studenci kierunków informatycznych, jak i osoby, które nie mają takiego przygotowania. Podręcznik kolejno odsłania poszczególne elementy wiedzy programistycznej — od najprostszych po najbardziej zaawansowane. Dowiesz się więc, jak wprowadzać niewielkie zmiany w kodzie, jak projektować aplikacje wielowątkowe i definiować biblioteki, jak budować duże, składające się z kilku plików projekty, aby na koniec samodzielnie stworzyć grę komputerową. Darmocha:  Ukazał się nowy (szósty) numer Filmradaru. Główny temat – powrót Obcego. Na stronie możliwość zapisania się na subskrypcję Kindle – działa jak marzenie – albo ściągnięcia MOBI/EPUB/PDF.  Inne promocje: Dzieci Diuny (21,90 zł w Woblinku; MOBI + EPUB ADE) – to kolejna woblinkowa premiera, trzeci tom w słynnej sadze Franka Herberta. Ebookpoint ma 50% zniżki na 9 e-booków Aleksandra Sowy, a na blogu możemy przeczytać wywiad z autorem. Literatura Czeska – Publio ma taniej 7 tomów popularnej serii Agory, z czego sześć książek po 7,50 zł. Publio ma wciąż taniej Czarną Serię – czyli zbiór kryminałów wydawnictwa Czarna Owca – Larrson, Marklund, Persson, Severski. Przykładowe tytuły: Mężczyźni, którzy nienawidzą kobiet  (20,93 zł), Umierający detektyw (17,95 zł) 40% zniżki na wszystkie e-booki Naszej Księgarni – to też promocja w Publio, w której kupimy kilkadziesiąt książek tego wydawnictwa. Przykładowo: Dziewiąty mag (14,34 zł), Szkoła gotowania pod Amorem (12,53 zł), wszystkie e-booki Małgorzaty Gutowskiej-Adamczyk Jeśli ktoś poluje na dwa pierwsze tomy sagi George’a Martina w formatach MOBI+EPUB – to Grę o Tron oraz Starcie Królów znajdzie w Virtualo po 34,90 zł. Ukazały się wreszcie e-booki Stanisława Lema – część z nich znajdziemy w Woblinku, a część w Publio.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 