Ponad rok temu pisałem o kwestii używania Kindle w samolotach. Podczas startu i lądowania obsługa prosi nas o wyłączenie czytników, a czytelnicy „papierowi” rzucają ironiczne spojrzenia.  Rzadko latam samolotami, ale domyślam się, że dla korzystających często z samolotów było to spore ograniczenie, bo coś trzeba robić przez te kilkadziesiąt minut. Zakaz bywał czasami fikcją. Sam kilka razy czytnika nie wyłączyłem, a kiedyś całe lądowanie przeżyłem ze słuchawkami w uszach. Gdyby korzystanie z urządzeń elektronicznych miało rzeczywisty wpływ na bezpieczeństwo lotu, wtedy za każdym razem zdawalibyśmy wszystkie do depozytu. Albo stewardessy sprawdzałyby, czy są rzeczywiście wyłączone, jednocześnie inkasując po 500 euro kary za włączony telefon, tablet albo czytnik. Linie takie jak Ryanair nie odpuszczają takiej okazji na dodatkowy przychód. Tymczasem przez ostatnie lata nikt nie potrafił udowodnić, że ten wpływ ma znaczenie. Owszem, kilkadziesiąt czy kilkaset urządzeń generuje jakieś promieniowanie elektromagnetyczne, szczególnie jeśli próbują się połączyć z niedostępnymi sieciami. Z różnych raportów (przykładowy PDF z ICAO) nie wynikało nic jednoznacznie – powtarzały się określenia „może”, „przypuszcza się” itd. No i wreszcie instytucje regulujące ruch lotniczy musiały popatrzeć na sprawę racjonalnie. 31 października amerykańska Federal Aviation Administration ogłosiła, że linie lotnicze mogą zezwolić na korzystanie z niektórych urządzeń. Pasażerowie będą mogli czytać e-booki, grać i oglądać filmy przez cały lot, z tym że podczas wznoszenia i lądowania powinni urządzenie albo mocno trzymać, albo włożyć do kieszeni przed nimi. Będzie można używać WIFI – o ile samolot udostępnia taką sieć, a także sieci Bluetooth. Takie urządzenia jak telefony powinny nadal mieć wyłączoną sieć komórkową. Co ciekawe – w odpowiedzi na komunikat FAA, Amazon ogłosił jednodniową promocję na czytniki i tablety, niestety tylko w Stanach. Dwa tygodnie później dowiadujemy się, że Europejska Agencja Bezpieczeństwa Lotniczego (EASA) również zniosła ograniczenia. W świetle ogłoszonych wczoraj zaleceń już niedługo pasażerowie europejskich linii lotniczych będą mogli korzystać ze swoich gadżetów w trakcie całego lotu, a więc także w czasie kołowania, startu i lądowania. Jedynie duże urządzenia takie jak laptopy wciąż będzie trzeba chować przed startem czy lądowaniem, ale nie dlatego, że mogłyby zakłócić pracę urządzeń pokładowych, ale po to, by w razie gwałtownego hamowania ciężki sprzęt nie stanowił zagrożenia dla pasażerów. Oficjalny dokument, ze szczegółowymi zaleceniami zostanie opublikowany pod koniec listopada i właśnie wtedy zaczną one obowiązywać. Artykuł dodaje też, że nie wiadomo, kiedy konkretne linie lotnicze (np. LOT) zmienią swoje regulaminy, ale pewnie nastąpi to wkrótce. Jak wspominałem, ja latam rzadko, średnio dwa razy w roku. Ale bardzo mnie cieszy, że wreszcie skończy się nasza podniebna „dyskryminacja”. :-) Czytałeś na czytniku podczas ostatniego lotu?  Tak i wyłączyłem podczas startu i lądowania  Tak i nie wyłączyłem  — obsługa zwróciła mi uwagę  Tak i nie wyłączyłem — obsługa nie zwróciła uwagi  Nie, tym razem bez czytnika :) Zobacz wyniki    Loading ... Pytam o ostatni lot, rodzaj męski tylko w celu uproszczenia komunikacji. Autor zdjęcia: Mikael Leppä, CC BY 2.0 Czytaj dalej:  W samolotach LOT-u można już przez cały czas korzystać z czytników! Vocabulary Builder – czyli jak powtarzać słówka z nowym Paperwhite Jaki czytnik będzie najlepszy do przeglądania internetu? Kupujemy czytnik Kindle babci lub dziadkowi Kindle jako czytnik… mangi! – Wydanie III Amazon wreszcie udostępnia pełne archiwa gazet na koncie Kindle 