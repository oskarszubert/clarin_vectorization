Nieco w cieniu premiery Kindle 3 i nieco wcześniej, bo na początku lipca ukazała się nowa wersja 10-calowego Kindle DX, zwana przez niektórych Kindle DXG albo DX Graphite – od grafitowego koloru obudowy, takiego, jaki znamy z K3. Zauważyłem na forach, że jest trochę nieporozumień co do Kindle DX i warto je rozwiać. Otóż nowe Kindle DX nie jest po prostu większą wersją Kindle 3. Część funkcji jest podobna, ale część inna. Kindle DX i Kindle 3 – części wspólne:  Nowy wyświetlacz E-Ink Pearl, który ma lepszy kontrast. Natywna obsługa PDF, kolekcje – to co było już w wersji 2.5 oprogramowania na „stary” Kindle  Kindle DX i Kindle 3 – czym się różnią:  DX nie ma WIFI! Podobnie jak starsza wersja 6-calowa, jest tu tylko połączenie 3G. DX ma nadal „basic web browser”, czyli starą, prostą przeglądarkę – nie ma więc silnika webkit Słownik w Kindle DX nadal nie działa w PDF DX podobnie jak starsze wersje Kindle do nawigacji używa „joysticka”, a nie klawiszy kursora. Oprogramowanie DX to nadal wersja 2.5, a nie 3.0 jak w nowych Kindle 3. Jedna rzecz pozytywna – DX ma automatyczną rotację ekranu, której w mniejszej wersji brakuje.  Tak więc „nowy” Kindle DX Graphite jest wciąż modelem „starym”, pod względem oprogramowania i funkcjonalności, ma jedynie nowy, wyraźniejszy wyświetlacz. Być może pojawi się nowe oprogramowanie i np. lepsza przeglądarka, ale WIFI raczej w ten sposób nie dołożą. :-) Wniosek: jeśli zależy Ci na wygodnym przeglądaniu Internetu, na razie zapomnij o DX. To jest świetne urządzenie do czytania dużych, technicznych PDF, a resztę można sobie zrealizować na jego mniejszym bracie. (zdjęcie: engadget.com) Czytaj dalej: Kindle DX za $239 – wreszcie sensowna przecena 10-calowego weterana [NIEAKTUALNE] Ostateczna przecena na Kindle DX – tylko $189! Wietrzenia magazynów ciąg dalszy czyli… powrót Kindle DX Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Kindle DX znów taniej + parę tytułów od $2,90 Nowe tablety Kindle Fire HD i HDX wysyłane do Polski, ceny od 700 zł 