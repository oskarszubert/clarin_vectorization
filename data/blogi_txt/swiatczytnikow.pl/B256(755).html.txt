Do tej pory opóźnienia w wysyłce Kindle zdarzały się tylko w okresie przedświątecznym i po premierze nowych modeli, gdy Amazon został zalany zamówieniami. Dlatego blogerów zajmujących się czytnikami zaskoczyła informacja na stronach produktu o opóźnieniu wysyłki Kindle Touch. Tak to wygląda dla wersji International zamawianych do Polski:  Kindle Touch – 3-5 dni. Kindle Touch 3G – na bieżąco (in stock)  Kilka dni to jeszcze nie jest źle. Inaczej sprawa wygląda w przypadku przeznaczonego wyłącznie na rynek amerykański modelu „Special Offers”, czyli z reklamami:  Kindle Touch  – 1-2 tygodnie oczekiwania Kindle Touch 3G – 2-3 tygodnie  Skąd to opóźnienie? Według niektórych bliska jest premiera nowego modelu Kindle Touch z podświetlaniem, plotki o którym krążą już od paru miesięcy. Fabryki przerzuciły się na nowy model i starego zabrakło. Mówiono, że nowy Kindle pojawi się już w czerwcu, potem, że Amazon jednak opóźnia premierę. Być może wpłynął na to nie najlepszy odbiór Nooka z podobnymi funkcjonalnościami. Być może specjaliści Amazonu stwierdzili że nie ma sensu wypuszczać czytnika droższego o 10-20 dolarów, skoro można sprzedawać okładki z lampką za $59,99… Z drugiej strony Amazon przyzwyczaił nas do premiery nowego czytnika niemal co roku. Touch i Classic się na pewno nie zestarzały, dlatego pewnie doczekamy się jedynie kosmetycznej zmiany. Inna sprawa, że braki w magazynach wydają się dziwne, bo przecież Amazon raczej „zwykłego” Toucha nie wycofa, a jedynie da możliwość kupienia drożej nowego modelu. Czytaj dalej:  Jeden, samotny… Kindle Touch 3G wrócił do sprzedaży Porównanie: Kindle Paperwhite vs Pocketbook 623 Touch Lux [nieaktualne] 13 dni czekania na nowego KPW Jaki będzie kolejny Kindle? HD, DX3, Color, Flex, Mini? Oto wszystkie zebrane domysły Amazon przecenia oryginalne okładki dla Kindle Touch i Keyboard Jest już *nowy* Kindle Paperwhite! Bez rewolucji? 