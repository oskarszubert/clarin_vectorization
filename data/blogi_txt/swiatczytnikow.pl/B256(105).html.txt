Znany i użyteczny, choć niekoniecznie lubiany program Calibre doczekał się wreszcie swojej… pierwszej wersji! Kilka dni temu ukazała się wersja 1.0, bo poprzednie były wersjami 0.9.x. Twórca programu, Kovid Goyal zaczął go pisać jesienią 2006 roku, gdy kupił swój pierwszy czytnik: Sony PRS-500. Czytnik ten używał formatu plików LRF i nie było narzędzia, które przekonwertuje bardziej popularne formaty do formatu Sony. Kovid stworzył więc taki konwerter o nazwie libprs500, który zdobył sporą popularność, szczególnie na forum Mobileread. Było to narzędzie konsolowe i dopiero po dwóch latach powstał do niego interfejs graficzny, a program został nazwany calibre – od: Converter And LIBRary for Ebooks. Słowo „libre” wewnątrz nazwy ma nawiązywać też do wolności – bo jest to wolne oprogramowanie, które każdy może modyfikować i rozwijać. Właśnie konwersja między formatami - których w międzyczasie doszło ze 20 - jest wciąż najważniejszą funkcją programu – a w połączeniu z dodatkowymi wtyczkami, można też zdejmować zabezpieczenia DRM. Dlatego też z Calibre korzystają niemal wszyscy świadomi użytkownicy czytników w Stanach – bo zapewnia on wolność od zabezpieczeń narzucanych przez Amazon, Barnes Noble, Kobo czy Sony… U nas od pewnego czasu króluje znak wodny, więc ta funkcja jest mniej istotna. Jeśli chodzi o zmiany – większość opisałem w czerwcu, gdy wyszła wersja 0.9.34. Była tam m.in.  obsługa formatu DOCX wirtualne biblioteki wyszukiwanie okładek w Google Images funkcja edycji spisu treści w plikach EPUB/AZW3 funkcja dopracowania książki.  Przez ostatnie dwa miesiące doszły jeszcze:  widok okładek na liście książek nowszy, rzekomo 2-3 szybszy system bazy danych możliwość dodawania ilustracji do komentarzy do książki (w oknie edycji metadanych) możliwość osadzenia w pliku książki wszystkich czcionek, do których książka się odwołuje – rzecz przydatna np. przy tworzeniu plików EPUB, które czasami sprawiały problemy z polskimi znakami.  Tak więc z wersją 1.0 nie mamy jakiejś rewolucji, kolejne funkcje po prostu dochodzą co tydzień lub dwa – i w pewnym momencie autor stwierdził że to już czas na jedynkę z przodu. Nie ma co ukrywać, że mimo (a właściwie wskutek) ogromnej liczby funkcji, Calibre nie jest łatwy w obsłudze. Jest to typowy produkt programisty, który nie umie zdecydować co jest ważniejsze – więc rzuca przed użytkownika setki możliwości, a ten biedny się gubi. Dlatego cieszy mnie próba stworzenia na bazie komponentów Calibre nowego programu, czym zajmuje się w tym momencie kanadyjska firma Etopian. BookONO – na razie w wersji alfa – ma działać trochę inaczej niż Calibre – np. nie będzie tworzył swojego katalogu z naszymi e-bookami, zostaną one tam gdzie je mamy na dysku. Interfejs ma być bardziej przyjazny i ascetyczny – nie będzie przerażał setkami  ustawień jak w Calibre.    Na razie BookONO wygląda trochę podobnie do Calibre – ale dostępny jest dopiero od miesiąca, więc czeka go pewnie jeszcze długi rozwój. Czytaj dalej:  Jak pozbyć się wiszących spójników w Calibre? Jak tworzyć recepty za pomocą Calibre – krótki podręcznik Kindle, Calibre, formaty i jak uzyskać idealny plik Mailem czy po kablu? Porównanie dwóch metod wrzucania książek na Kindle Pierwsza wersja Kindle Paperwhite już niedostępna, ale ma poprawkę 5.3.8.1 Instapaper ma nowy wygląd – i trochę nie rozumiem po co…. 