Andrzej Sapkowski to autor, którego legalnych e-booków szukaliście najczęściej w ubiegłym roku. Dziś Saga o Wiedźminie ma wreszcie premierę w wersji elektronicznej. Pięć e-booków Sapkowskiego znajdziemy w serwisie CDP.pl – jest to elektroniczna platforma grupy CD Projekt, wydającej m.in. grę Wiedźmin. Dzisiaj uruchomili dział z książkami. Pierwsze 4 części Sagi sprzedawane są jako pre-order, piąta – Pani Jeziora już dostępna. Co się chwali – są formaty czytnikowe (EPUB, MOBI), jest wyraźny komunikat, że książkę można przeczytać na Kindle, nie ma kłopotliwych zabezpieczeń DRM. Co wzbudza zaskoczenie – kompletnie niekonkurencyjne ceny e-booków. 29,99 zł za książki, która są już od dawna w kanonie polskiej fantastyki?! Jeśli ktoś chce całą sagę, to już wydatek 150 złotych, a jeszcze dojdą opowiadania. Sądzę, że CDP i wydawca powinni się uczyć z premiery Lema (Woblink) oraz Nienackiego (Publio), które swego czasu tutaj opisywałem – kilkanaście e-booków po 10-20 złotych, przy czym pierwsze z serii najtaniej, to jest dobra cena za premierę tego co i tak każdy fan ma już na półce w wersji papierowej. Zresztą sprzedaż całego cyklu to jest coś co aż się prosi o ładny pakiet. Aktualizacja: jednak jest pakiet: 4 tomy za 119,96 zł i piąty gratis. Kolejne tomy będą miały premierę co miesiąc. Dla porządku zauważmy, że w nowym dziale Książek CDP ma też komiksy w formacie PDF, np. Jeż Jerzy. I tu pozwolę sobie zacytować kolegę z Antywebu.  Inna sprawa, że strona CDP znana jest z tego, że promocje miewają, tak więc może się okazać, że w niedalekiej przyszłości kupimy Sapkowskiego taniej. Na razie odnotowuję tę premierę, bo łata ona poważną dziurę, jaka była w rynku polskich e-booków. Czytaj dalej: Projekt ustawy o cenie stałej na książki – niby nas nie dotyczy, ale i tak możemy się obawiać Nexto uruchamia kiker.pl – serwis grupowych zakupów e-booków Virtualo sprzedało w 2013 roku prawie pół miliona e-booków Zmiany w Złotych Myślach – czy pionier e-booków w Polsce przetrwa? „Sezon burz” w oficjalnym e-booku – nareszcie! Nie ma DRM – i gdzie są teraz Twoje książki? 