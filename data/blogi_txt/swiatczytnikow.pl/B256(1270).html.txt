W sobotę promocje tygodniowe dają nam odpocząć. Za to parę ciekawych powieści. Bez mojej zgody (9,90 zł w Nexto; MOBI + EPUB) – powieść Jodi Picoult, znana z ekranizacji z 2009, w której stawiane są pytania o etyczną stronę osiągnięć współczesnej medycyny. Ocena w LC to aż 7,8/10. Annie nic nie dolega, a mimo to żyje ona tak, jakby była obłożnie chora. W wieku trzynastu lat ma już za sobą niejedną operację, wielokrotnie oddawała krew, żeby utrzymać przy życiu swoją starszą siostrę Kate, która we wczesnym dzieciństwie zapadła na białaczkę. Anna została poczęta w sztuczny sposób, tak aby jej tkanki wykazywały pełną zgodność z tkankami siostry. Jest dla niej dawcą idealnym. Aż do tej pory akceptowała tę życiową rolę. Teraz Anna, wzorem większości nastolatków, zadaje sobie pytania dotyczące tego, kim jest naprawdę. Różnica pomiędzy nią a większością nastolatków polega na tym, że przez całe życie postrzegano ją wyłącznie przez pryzmat siostry i tego, co dla niej robi. Anna dojrzewa do podjęcia decyzji, która dla wielu osób byłaby nie do pomyślenia, decyzji, która podzieli jej rodzinę, a dla ukochanej siostry będzie oznaczać śmierć. Świt o zmierzchu (5,95 zł w Virtualo; MOBI + EPUB + PDF) – powieść Stanisława Brejdyganta. Opowieść o losach niegdyś oklaskiwanego artysty, potem prześladowanego opozycjonisty, wreszcie, gdy nastała wolność, przez krótki okres prominentnego działacza politycznego. Gdy go poznajemy, rozczarowany wolnością, o którą walczył, pędzi żywot bezdomnego. I pisze powieść o przedziwnych początkach pierwszego niepodległego państwa w Afryce, Liberii, kreuje bohatera tamtego zdarzenia, jak on uwikłanego w dylematy wolności. Bo też co to znaczy: wolność? Oto podstawowe pytanie, które stawia autor tej intrygującej, wartko opowiadanej historii, nie pozbawionej napięć znamionujących dobry thriller. A ponad to, jest to rzecz o miłości. O miłości tak niezwykłej i niemożliwej, jak świt o zmierzchu. Wojownik SEO. Sztuka osiągania najwyższych pozycji w wyszukiwarkach (32,90 zł  w eBookpoint; MOBI + EPUB + PDF) – książka Johna Jerkovica wydana przez O’Reilly. To promocyjna powtórka. Prawie 400 stron i to jest straszliwa ilość szczegółów. Przykładowo osobne rozdziały poświęcono tylko plikowi robots.txt, albo przygotowaniu właściwych plików XML dla Google. Autor próbuje nam przede wszystkim wyjaśnić, w jaki sposób różne mechanizmy działają – dopiero potem decydujemy, co z nimi zrobić. Pod koniec książki (we wszystkich formatach) jest wielki i podlinkowany indeks tematyczny. Bambino (5,99 zł w Publio; MOBI + EPUB) – powieść Ingi Iwasiów na temat ludzi, którzy po II wojnie światowej znaleźli się w Szczecinie. Odsyłam m.in. do recenzji na blogu Krytycznym Okiem. Maria przybyła tu z ubogich Kresów, Janek z bogatej Wielkopolski, Ula ma naprawdę na imię Ulrike i chowa w tajemnicy niemieckie pochodzenie, tak jak Stefan ukrywa, że jest Żydem. Oderwani od swych rodzin, w mieście bez tradycji, próbują zbudować coś nowego, swojego. Uczą się, pracują, szukają ciepła i miłości. Lecz układając swe życie, nie są w stanie wyzbyć się kompleksów i nawyków wpojonych im w trudnym dzieciństwie, bo nie da się uciec od swego pochodzenia… Oryginalna narracja i świetnie wyeksponowane przez Ingę Iwasiów szczegóły życia w PRL-u przyniosły powieści nominacje do wielu prestiżowych nagród literackich, m.in. „Nike”, „Gdynia”, „Angelus”. Inne, ale nie gorsze (19,00 zł; MOBI + EPUB) – to kolejny e-book wydawnictwa Linia, o którego książce na temat „drogi inwestora” już kiedyś pisałem. Tym razem Grzegorz Zalewski przeprowadza wywiad z 7 rodzicami dzieci z autyzmem, m.in. o tym jak w życiu pomaga im prowadzenie blogów i kontakt internetowy z innymi rodzicami. Autyzm jest zaburzeniem, o którym powszechna wiedza jest wciąż ograniczona. Dlatego ważne jest, żeby poznać świat osób z autyzmem od strony ich najbliższych. Z jakimi wiążę się ograniczeniami, wyzwaniami, co można zmienić. W książce znalazło się siedem rozmów. W każdej z nich rodzic dziecka opowiada o tym, jakie wyzwania stawia życie z dzieckiem z zaburzeniami ze spektrum autyzmu. Siedem różnych osób to siedem odmiennych światów, tak jak zupełnie inny jest świat dzieci z całościowymi zaburzeniami rozwoju, takimi jak np. autyzm wczesnodziecięcy czy zespół Aspergera. Każdy z rozmówców pokazuje jak bardzo stara się być zwykłym rodzicem w niezwykłej sytuacji. Jeszcze kilka zbiorczych promocji:  Thrillery w Kindle Daily Deal – 10 tytułów po $1,99. Trudno mi cokolwiek polecać, jak widać, większość ma sporo recenzji.  5 książek Iwony Kienzler, która specjalizuje się w opowieściach o roli kobiet w historii. Wszystkie wydane przez Bellonę. Kupić możemy m.in. Kobiety w życiu Marszałka Piłsudskiego (11,94 zł; MOBI + EPUB) – o jego pierwszej dziewczynie, dwóch żonach, zakochanej w nim poetce i o dwóch, właściwie hipotetycznych romansach pod koniec życia Marszałka. Dość dokładnie, bo wydanie papierowe ma aż 304 strony. Pozostałe promocje tygodnia:  Świat Dysku -40% w Virtualo to wszystkie książki z cyklu Terry’ego Pratchetta w cenie 14,34 zł. To niesamowita okazja, żeby wreszcie ulżyć półkom i skompletować brakujące części. Pierwszą częścią cyklu jest Kolor Magii. Najbardziej znane to jeszcze: Kosiarz, Straż! Straż!, Blask Fantastyczny albo Trzy Wiedźmy. Jack Higgins od 5,95 zł – promocja w Legimi na takie kryminały jak Odwet, albo Zabójcza ziemia. Galopująca promocja Złotych Myśli na e-booki od 11,90 zł. Czwarty dzień promocji, która trwa 30 września. O jej zasadach pisałem w odrębnym poście, tam też omówienia wszystkich książek. Duża promocja dla Dużych Chłopców w Woblinku. Wojna, służby specjalne, spiski wojskowe – 20 e-booków do 60% taniej, w tym kilka takich, których dotąd promocja się nie imała. Przykładowe tytuły: Snajper. Przetrwać piekło (4,32 zł), Upał (9,55 zł), Mój brat obalił dyktatora (18,00 zł), Psy z Karbali. Dziesięć razy Irak (4,75 zł), Agent Tomasz i inni. Przykrywkowcy (8,59 zł), Nazywam się Zacharski. Marian Zacharski (24,50 zł). Jak zwykle w Woblinku nie wszystkie tytuły są w MOBI, niektóre tylko w EPUB ADE. Laureaci światowych nagród literackich – do 70% taniej w Woblinku – do 1 października. Przykładowe nazwiska: Aleksander Sołżenicyn, Cormac McCarthy, José Saramago, Salman Rushdie, Wiliam Wharton, Jerzy Kosiński, John Irving. Dzień Chłopaka w Publio świętują dając 50% rabatu na „męskie” tytuły. W tym parę rzeczy, które rzadko bywają w promocji, albo wręcz nigdy. Do 2 października. Przykładowo:  Nie wierzę w życie pozaradiowe (13,94 zł), Nielegalni (22,45 zł), Ja, Urbanator (15,94 zł), Perfekcyjna niedoskonałość (21,54 zł), Biuro tajnych spraw  (17,44 zł). Wszystkie tytuły wydawnictwa Amber -35% w Virtualo. L.J. Smith, Simon Becket, Clive Cussler, Amanda Hocking (tak – ta słynna self-publisherka), Toni Maguire. Promocja na książki kulinarne w Virtualo: królują Barbara Jakimowicz-Klein, Hanna Szymanderska oraz Robert Makłowicz. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Powieści historyczne Elżbiety Cherezińskiej o 50% taniej w Woblinku. Do 30 września przenosimy się w czasy średniowiecza.  Premiery tygodnia:  E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. W jednej osobie (26,89 zł w Publio; MOBI + EPUB) – jeśli kupimy w Publio najnowszą powieść Johna Irvinga, to dowolną inną jego książkę dostaniemy gratis. Sekrety Apple – czyli kim jest Tim Cook. Jak naprawdę działa najbardziej podziwiana i najbardziej tajemnicza firma Ameryki (31,90 zł w Woblinku; MOBI + EPUB ADE). Książka Adama Lasińskiego (znaczy Lashinsky’ego), który twierdzi, że tak naprawdę o Apple to my nie za wiele wiemy, mimo jej popularności.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 