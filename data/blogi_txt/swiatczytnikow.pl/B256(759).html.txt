Czytnik Kindle Paperwhite dostał nowe oprogramowanie. Jest to zmiana o oczko wyżej od poprzedniego 5.3.3 ze stycznia 2013. Wersja 5.3.4 ukazała się parę dni temu i nie przynosi żadnych nowych funkcji, a jedynie „ogólne poprawki”. Tym razem Amazon nie podał żadnych dodatkowych informacji, a więc pewnie są to zmiany kosmetyczne. Użytkownicy forum Mobile Read zauważyli dwa efekty:  E-booki jednego autora są teraz posortowane alfabetycznie, a podobno wcześniej tak nie było /nie zwróciłem uwagi, ale sądziłem że to jest domyślne zachowanie, gdy posortujemy wg autora/. Podobno nie pojawia się już błąd, gdy przy zamknięciu odpowiedniej okładki (np. testowanej oryginalnej) światło gasło czasami dopiero po paru minutach. Ja trafiłem na ten błąd raz w ciągu ostatniego miesiąca, po restarcie już się nie pojawił. Inna sprawa, że błąd zdarza się dość losowo, na razie więc nie ma dowodu, że ta poprawka go likwiduje.  Jeśli czytnik działa prawidłowo, to nie ma chyba raczej sensu instalować tej wersji ręcznie. Jeśli nie zaktualizujemy czytnika sami, zrobi to automatyczne w ciągu najbliższych tygodni. Wystarczy go pozostawić  przez dłuższy czas z włączonym WIFI. Jak zaktualizować Kindle Paperwhite? Ściągamy plik Update_kindle_5.3.4.bin ze strony Amazonu. Ma on aż 164 MB. Korzystając z kabla USB, przegrywamy plik do katalogu głównego Kindle. Odłączamy kabel. Wybieramy kolejno: Menu » Settings » Menu » Update Your Kindle. Aktualizacja trwa kilka minut.  Przed aktualizacją warto  sprawdzić, którą mamy wersję: Menu » Settings » Menu » Device Info - bo czytnik mógł się zaktualizować samodzielnie. naładować baterię – choć czytnik i tak nie dopuści do aktualizacji, jeśli poziom baterii będzie zbyt niski.  Czytaj dalej:  Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika I znów oczko wyżej – Kindle Paperwhite w wersji 5.3.6 Oprogramowanie „starego” Paperwhite 5.3.9 – poprawa stabilności w PDF „Stary” Kindle Paperwhite dogania „nowego” – oprogramowanie 5.4.4 i mnóstwo zmian Pierwsza wersja Kindle Paperwhite już niedostępna, ale ma poprawkę 5.3.8.1 