Aktualizacja z 24.02: Amazon wreszcie wysyła zaległy numer Polityki. Jeśli jednak ściągnęliśmy go sobie wcześniej, to nowy plik od razu trafi do sekcji „Periodicals:Back Issues” (ostatnia strona na liście książek), skąd go możemy wyciągnąć.   Nie wszyscy jeszcze zapisali się na nowy profil Świata Czytników na Facebooku, więc doniosę o tym, co dotyczy prenumeratorów Polityki na Kindle. Dziś na czytniki dostaliśmy nowy numer Polityki, który okazał się być… numerem sprzed tygodnia. Redakcja Polityki opublikowała informację dla czytelników wydania Kindle: Z przyczyn, na które redakcja POLITYKI nie ma wpływu, zamiast  najnowszego numeru 9/2011 z datą okładkową 26 lutego (w kioskach od 23  lutego), Amazon dostarczył dziś Czytelnikom poprzednie wydanie – 8/2011. Awarię zgłosiliśmy dystrybutorowi już o poranku, z naszej praktyki wynika jednak, że na odpowiedź możemy czekać ok. 24 godzin. W zamian na podanej stronie opublikowano linki do Polityki w wersji MOBI, którą każdy może sobie sciągnąć i wrzucić na czytnik, również jeśli nie jest prenumeratorem. Plik nie jest zabezpieczony, więc można go przeczytać też w Kindle for PC, choć nie będzie specyficznej nawigacji, jaką mają tylko czasopisma na czytniku. Jest to więc okazja, aby zapoznać się z wersją Kindle bez zapisywania się na prenumeratę. Czytaj dalej:  Polityka Cyfrowa na prezent – test funkcji Specjalny (i darmowy) numer miesięcznika „W drodze” Świt ebooków #2 – drugi numer pisma z RW2010 „Czas fantastyki” za darmo na czytniki! Magazyn „W Punkt” w wersji na czytniki! Gazeta Wyborcza łączy paywalla, prenumeratę na czytniki i aplikacje 