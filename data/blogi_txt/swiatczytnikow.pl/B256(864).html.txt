Firma PRESTIGIO przedstawiła zaktualizowaną wersję aplikacji Prestigio eReader, przeznaczonej dla urządzeń z systemem Android i obsługującej Adobe DRM. Wpis sponsorowany, przygotowany na podstawie informacji od Prestigio. Zdecydowałem się na publikację, gdyż posiadacze urządzeń z Androidem mają niewiele opcji jeśli chodzi o czytanie książek z DRM i ta aplikacja będzie dla nich bardzo przydatna.  W marcu 2013 firma ogłosiła premierę programu Prestigio eReader 3.0 – nowej wersji aplikacji służącej do czytania książek elektronicznych, z wbudowanym dostępem do księgarni internetowej Prestigio Plaza. Pierwsza wersja aplikacji powstała rok wcześniej, niemniej została zainstalowana na całym świecie przez ponad 100.000 osób. Główną różnicą w stosunku do drugiej wersji aplikacji, jest obsługa technologii Adobe DRM.  Prestigio eReader oferuje dostęp do księgarni Prestigio Plaza, która oferuje ponad 622 tysięcy publikacji dostępnych w 22 językach (w tym 30 tysięcy po polsku), przy czym 30 tysięcy książek jest bezpłatnych.  Po otwarciu programu widzimy zakładkę My Shelf (tj. «Moja półka») z książkami ostatnio czytanymi na górze. Jeśli jakiś plik nie ma przypisanej okładki, aplikacja automatycznie wybiera jedną z 8 okładek domyślnych – co stanowi eleganckie rozwiązanie tego problemu. Zbiór książek można oczywiście sortować i przeszukiwać, a także gromadzić w zbiory.   Aplikacja Prestigio eReader aktualizuje swoją bazę danych z dowolnego katalogu, jaki wybierzemy na urządzeniu. Zawartość każdego podkatalogu będzie traktowana jako oddzielny zbiór w zakładce «Moja półka». Zakładka «Moja biblioteka» (My Library) jest zasadniczo uproszczoną wersją zakładki «Moja półka» (My Shelf). Również ułatwia nawigację i edycję zbiorów książek, a także dostęp do ulubionych i ostatnio czytanych.   Zakładka «Księgarnia» (Bookstore) zapewnia dostęp do księgarni internetowej Prestigio, oferującej szeroki wybór książek w różnych językach.   Po dotknięciu książki, wyświetlany jest pełny opis książki, razem z ceną. Płacimy z kont, które zasilamy za pomocą kuponów o wartości 5 – 100 EUR. Kupony te są dostępne bezpośrednio z poziomu aplikacji lub na stronie Prestigio (ebooks.prestigioplaza.com). Akceptowane sposoby płatności obejmują: PayPal, przelewy bankowe oraz karty debetowe i płatnicze. Trwają prace nad płatnościami bezpośrednimi (bez kuponów).   Po zarejestrowaniu nowego konta, na ekranie głównym zakładki «Księgarnia» (Bookstore) pojawia się menu «Moje konto» (My account). Można tu sprawdzić i uzupełnić kredyt na koncie, obejrzeć listę ostatnich zakupów, ustawić kryteria filtrowania treści itd. Książki kupowane z poziomu zakładki «Księgarnia» (Bookstore) nie są przypisane do żadnego konkretnego urządzenia. Każda książka otrzymana z księgarni ma oddzielną stronę, na której znajduje się odnośnik umożliwiający bezpośrednie pobranie książki.  Czytanie: po ponownym otwarciu książki program automatycznie wyświetla ostatnio czytaną stronę. Strony można zmieniać na kilka sposobów, np. przesuwając palcem z lewej do prawej strony (tak, jak w prawdziwej książce). Taki sam efekt powoduje dotknięcie prawej krawędzi ekranu. Jasność ekranu można regulować przesuwając palec w górę lub w dół, w lewej części ekranu. Jest też tryb nocny.  Zaznaczony tekst można skopiować, przesłać pocztą elektroniczną, na Twittera, Skype albo Facebooka. W menu ustawień można zmodyfikować tło, kolor czcionki, sposób zmiany stron, itd. Aplikacja obsługuje książki zapisane w następujących formatach: EPUB (również pliki zabezpieczone za pomocą technologii Adobe DRM), PDF (w tym, pliki zabezpieczone przy pomocy tech-nologii Adobe DRM). FB2, DOC, RTF, HTML oraz TXT. Program Prestigio eReader 3.0 można bezpłatnie pobrać ze strony firmy Prestigio (link do APK), albo z serwisu Google Play.  Czytaj dalej:  Earl – tablet z e-inkiem dla turystów Rzucania czytnikiem ciąg dalszy: Nook Simple Touch i Kobo Aura Nowy Nexus 7 prosto z Amazonu? Kolejne poszerzenie zakresu wysyłki do Polski Test czytników e-booków w magazynie PC World Test czytnika PocketBook Mini – maluch, który dużo może… Pocketbook Cover Reader – czyli zmień telefon w czytnik… 