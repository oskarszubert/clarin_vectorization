Zapraszam do kolejnej promocji zorganizowanej z księgarnią eBookpoint. Tym razem czeka na Was aż 19 e-booków poświęconych programowaniu w PHP o 30% taniej. Aktualizacja z 12 grudnia 2013: do 18 grudnia jest jeszcze większa promocja: Książki o języku PHP o 45% taniej w Ebookpoint. Aby skorzystać z niższej ceny, należy przy zamówieniu podać kod rabatowy: SWIATCZYTNIKOW.PL Zmniejszy on wartość koszyka o 30% i aktywny będzie do 25 października. Język PHP od wielu lat cieszy się popularnością, dlatego wyszło już mnóstwo książek na jego temat. Starałem się zorientować, jaki jest cel i zawartość każdej z książek. Wszystkie poza jedną kupimy w trzech formatach. Książki dla początkujących Te książki przedstawiają język w całości, można od nich zacząć naukę PHP. W nawiasach cena już z naliczonym kodem. PHP5. Tworzenie stron WWW. Ćwiczenia praktyczne. Wydanie III (13,93 zł) – proste i przyjemne ćwiczenia z podstaw PHP. Począwszy od opisania zmiennych, funkcji, tablic, przez korzystanie z baz danych, aż do obiektów i rozdziału o bezpieczeństwie. Przykładowe ćwiczenia to stworzenie księgi gości, utworzenie formularza z różnymi rodzajami przekazywania informacji, stworzenie prostego programu łączącego się z bazą danych. 272 strony. Z recenzji: Tak jak sobie ją wyobrażałem – bez zbędnego tłumaczenia podstaw pętli, definiowania zmiennych i innych bzdur. Dużo ciekawych przykładów, nie są zbyt długie, ale w różnym stopniu trudności. Nie należy jednak traktować tej książki jako jedynego podręcznika – raczej jako bardzo dobre (i tanie) uzupełnienie, o czym zresztą lojalnie piszą we wstępie: Niniejsza książka nie aspiruje do tego, by stać się podręcznikiem do nauki PHP. Choć opisuje podstawowe konstrukcje tego języka, to zakłada jednak, że Czytelnik ma dostęp do innej literatury dotyczącej PHP lub bierze udział w zajęciach o takiej tematyce. PHP i MySQL. Od podstaw. Wydanie IV (60,90 zł) – to już klasyk, czwarte wydanie. 668 stron wprowadzenia do PHP i MySQL – chwalone za przejrzysty układ i brak lania wody. Jeden z najpopularniejszych podręczników programowania. Z recenzji: Oprócz niezliczonych opisów funkcji autor zamieścił w książce wiele krótkich, ale konkretnych przykładów ich wykorzystania, dzięki czemu poznanie różnych tajników programowania jest proste i pozbawione zbędnych dygresji. Niewątpliwym plusem publikacji jest jej aktualność – obok standardów, jakie zakorzeniły się w PHP przez inercję z jego starszych wersji, autor przedstawia także najnowsze osiągnięcia w rozwoju języka, szczegółowo analizując jego strukturę.   Tablice informatyczne. PHP 5 (6,93 zł; tylko PDF) – szybka ściąga z najważniejszych funkcji i poleceń PHP oraz z zasad działania tego języka. Serii tablic informatycznych z Helionu poświęciłem niegdyś osobny artykuł.  PHP 5. Leksykon kieszonkowy (13,93 zł) – to takie szybkie przypomnienie zasad języka na 150 stronach. Coś jak instrukcja, tyle że po polsku. PHP i HTML. Tworzenie dynamicznych stron WWW (22,39 zł) – to książka też dla (bardzo) początkujących, od pierwszego skryptu, po zaawansowane efekty i wspomnienia o bezpieczeństwie. Jak na tak szeroki zakres (bo i HTML i CSS), pozycja dość cienka: tylko 208 stron. Pod koniec każdego rozdziału są pytania sprawdzająće wiedzę.  PHP 5. Praktyczny kurs. Wydanie II (38,36 zł) – to kolejny solidny podręcznik. Na 456 stronach Marcin Lis pokazuje jak stworzyć podstawową aplikację PHP.  Z recenzji: Książka opisuje zagadnienia od podstaw do obiektów i współpracy z bazami danych. Jeśli ktoś nigdy nie programował w php to gorąco polecam. Podstawy programowania są bardzo czytelnie opisane (z przykładami). Jedno zastrzeżenie: trochę za mało informacji dotyczących programowania obiektowego.  Książki dla zaawansowanych To już pozycje dla osób, którzy mają już doświadczenie w programowaniu. PHP5. Bezpieczne programowanie. Leksykon kieszonkowy (9,73 zł) – podstawy bezpiecznego programowania. Sposoby obsługi danych z zewnątrz, obsługi błędów, obrony przed atakami XSS czy SQL injection. Wbrew nazwie „kieszonkowy” to aż 160 stron.  PHP. Zaawansowane programowanie (32,90 zł) – to wszystkie tematy które zaawansowani powinni znać. Obiektowość, biblioteki, bezpieczeństwo, bazy danych, dokumentacja, XML, korzystanie z API dla mediów społecznościowych. 360 stron. Z recenzji: Książka zawiera sporo ciekawych tematów (np bazy danych noSQL), jednak żadnego nie omawia w sposób wyczerpujący – ze względu na niewielką objętość każdy rozdział to jedynie wstęp do danego tematu, o którym można by napisać osobną (i to nie jedną) książkę. Niemniej jednak polecam każdemu kto chce poszerzyć horyzonty, ta lektura będzie dla niego dobrym wprowadzeniem do dalszej nauki. Rzeczywiście – poszczególne rozdziały mają po 20-30 stron, a to trochę za mało, żeby o wszystkim napisać.  Programowanie obiektowe w PHP 5 (20,93 zł) – 264 strony o programowaniu obiektowym od podstaw – aż do opisania wzorców projektowych, XML, architektury MVC oraz baz danych. Z recenzji: Książka co najwyżej dobra dla średniozaawansowanych. Dla początkujących może być miejscami niezrozumiała. Przedstawiono sporo ciekawych rozwiązań, lecz opisy często są lakoniczne i zbyt pobieżne.  PHP. Obiekty, wzorce, narzędzia. Wydanie III (44,03 zł) – to kolejna książka o obiektowości, ale znacznie bardziej obszerna – 496 stron. Nie przeczytamy tu jednak np. o XML – to już czytelnik powinien znać. Według recenzji: Pod względem szczegółowości i stylu (tu słowa uznania dla tłumacza) bije na głowę popularne „PHP5. Zaawansowane programowanie”, które wiele istotnych zagadnień traktuje po łebkach i bez uwzględnienia wielu przypadków szczególnych.  PHP 5. Narzędzia dla ekspertów (44,03 zł) – tutaj na 424 stronach mamy przedstawienie zagadnień dla zaawansowanych programistów. Kolejno – standardy pisania kodu, korzystanie z PHPDocumentator, Eclipse, zarządzanie kodem źródłowym, wersjonowanie, debugowanie, testowanie i wybór frameworków. Książka opisuje dziesiątki różnych narzędzi, które mogą ułatwić codzienną pracę. Według recenzji na Amazonie – jedna z najbardziej głębokich pozycji na temat tego języka. Książki o PHP w kontekście To są pozycje nie zawsze dla zaawansowanych, ale przedstawiające konkretne zastosowanie PHP. PHP5. Programowanie z wykorzystaniem Symfony, CakePHP, Zend Framework (32,90 zł) – przedstawienie zasad programowania z użyciem frameworków. Najpierw dokładne omówienie wzorca Model-View- Controller, a potem przykładowe aplikacje w trzech frameworkach. 360 stron. Warto zajrzeć do zakładki „Opinie”, gdyż te są bardzo skrajne.  PHP i jQuery. Receptury (31,43 zł) – kilkadziesiąt sposobów na połączenie PHP i jQuery, np. wymiana danych między aplikacją webową, a interfejsem, praca z formularzami, tworzenie nawigacji i korzystanie z Firebuga. To bardziej pozycja o jQuery – idealna dla programistów, którzy tej biblioteki nie znają. Książka opiera się o krótkie opisy i powiązane z nimi ćwiczenia, które lepiej wykonywać, bo inaczej nie nadążymy. Z recenzji: Dobra książka dla osób znających technologie XHTML, CSS, AJAX i PHP na poziomie dostatecznym, uczących się na przykładach bądź szukających gotowych rozwiązań wyjściowych. Dobrze skomponowana, napisana zrozumiałym językiem. Minusem jest brak zestawień najczęściej używanych konstrukcji jQuery, trzeba wertować książkę, aby odnaleźć przykłady.  Symfony w przykładach (32,90 zł) – książka Włodzimierza Gajdy wyłącznie na temat frameworka Symfony. 384 stron o instalacji i kolejnych krokach do tego, aby osoba która kompletnie Symfony nie znała, mogła uruchomić pierwszą aplikację.  Poziom szczegółowości może zirytować bardziej zaawansowanych, ale wtedy trzeba zacząć czytać dalej. W zakładce „Opinie” interesujący dialog autora z czytelnikami. Polecam też jego stronę domową.  Zend Framework od podstaw. Wykorzystaj gotowe rozwiązania PHP do tworzenia zaawansowanych aplikacji internetowych (48,93 zł) – książka tego samego autora, na podobnych zasadach, co powyższa. Aż 536 stron prowadzi od podstaw przez środowisko Zend, choć oczywiście wymaga znajomości programowania.  CakePHP 1.3. Programowanie aplikacji. Receptury (32,90 zł) – a tu kolejny framework i 60 gotowych przepisów na rozwiązanie problemów związanych z CakePHP. M.in. automatyzacja zadań, zabezpieczenia aplikacji, tworzenie usług sieciowych. AJAX i PHP. Tworzenie interaktywnych aplikacji internetowych. Wydanie II (25,90 zł) – książka  po kolei przedstawia technologię AJAX oraz możliwość integracji JavaScript i PHP. Na końcu skupia się jednak na jQuery i prezentuje przykładową aplikację chata. Projektowanie systemów CMS przy użyciu PHP i jQuery (32,90 zł) – i kolejna rzecz o jQuery, tym razem dość specjalistyczna, bo skupia się na tworzeniu własnego systemu zarządzania treścią. 320 stron. Z recenzji: Ogólnie książka jest napisana prostym językiem, ale aby zrozumieć treści w niej zawarte jest wymagana pewna wiedza z zakresu programowania obiektowego w php. Dopiero w miarę z upływem czasu, poświęconego na zrozumienie kodu, odkryłem bogactwo tej pozycji. Autor opisuje wiele ważnych kwestii związanych z projektem systemu m.in bezpieczeństwo aplikacji (logowanie, reCaptcha) obsługa użytkowników oraz tworzenie uprawnień, zasada działania silnika aplikacji itd. Jedyny minus, który wpłynął na to, że nie daję najwyższej oceny, to że kod systemu momentami bywał nieczytelny. Smarty. Szablony w aplikacjach PHP (20,93 zł) – popularny swego czasu prosty system szablonów. Nigdy mi się go nie udało 6 lat temu nauczyć. :-) Ta książka przeznaczona jest dla początkujących programistów i zaczyna od wyjaśnienia, po co w ogóle taka technologia i w jaki sposób projektować architekturę swojej aplikacji. Co wybrać? Na początku wyjaśnienie – ja sam nauczyłem się programowania w PHP samodzielnie jakoś na przełomie stuleci – i zajmowałem tym zawodowo do mniej więcej 2006 roku. Ostatnio, gdy pracowałem nad porównywarką (która była moim pierwszym projektem programistycznym od 6 lat), postanowiłem wrócić do tematu, uświadomiłem sobie wtedy, jak bardzo poszło wszystko do przodu. Dlatego przeglądając książki z eBookpoint zaglądam zarówno do tych dla początkujących (aby sobie odświeżyć), jak i dla zaawansowanych (aby zorientować się o co chodzi, chociaż na nauczenie nowych rzeczy nie ma czasu). Tak więc nie chciałbym tutaj wyrokować. Podzieliłem książki na 3 grupy. Określ, co jest Ci potrzebne i przejrzyj spisy treści, recenzje oraz przede wszystkim darmowe fragmenty. Wiele z tych książek pochodzi z renomowanych wydawnictw, przede wszystkim Packt oraz Apress. Już samo to może być gwarancją jakości. Ja osobiście:  Gdybym miał się nauczyć języka PHP od podstaw: wybrałbym PHP i MySQL. Od podstaw – to była pozycja słynna już w czasach, gdy sam uczyłem się PHP czyli jakieś 12 lat temu. Gdybym miał rozwinąć dzisiaj swoje umiejętności, sięgnąłbym po: PHP. Obiekty, wzorce, narzędzia. Wydanie III- jest chyba najbardziej uniwersalna, choć Programowanie obiektowe w PHP 5 wydało mi się bardziej zrozumiałe. Gdybym umiał już wszystko – to przeczytałbym PHP 5. Narzędzia dla ekspertów aby sobie uświadomić, że jeszcze nie do końca.  Przypomnę, że promocja na wszystkie książki z kategorii PHP trwa do 25 października włącznie. 