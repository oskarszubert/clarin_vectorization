Jest to kolejny artykuł na Świecie Czytników o podręcznikach elektronicznych, bo te wprawdzie bezpośrednio nie dotyczą naszej tematyki, ale być może na czytnikach będzie się z nich korzystać. Wczoraj  (7 grudnia 2011) w redakcji Gazety Wyborczej odbyła się debata na temat e-podręczników. Obszerna relacja z tej debaty jest na stronie GW. Parę cytatów: W Katalonii mieliśmy przykład, jak zbyt szybkie i nieprzemyślane wprowadzenie cyfryzacji do szkoły obraca się przeciw dziecku, szkole i twórcom projektu – opowiadał Jaume Vicens z Hiszpanii, dyrektor wydawnictwa Vicens Vives. – W 2009 r. zabroniliśmy dzieciom kupować papierowe podręczniki, za wiele milionów euro kupiliśmy laptopa każdemu dziecku. Program upadł. Minister edukacji stracił posadę, zbuntowali się rodzice i uczniowie, nauczyciele byli bierni. Nie poradziliśmy sobie. Problemy techniczne, np. tracenie czasu na podłączanie różnych kabli i szukania połączenia z internetem wykończyły tak radykalny pomysł. Teraz zaczynamy od nowa – na spokojnie. To prawda. Cyfryzacja dla samej cyfryzacji będzie zawsze porażką, jeśli nie pomyśli się o tym, jak ma to wszystko działać i przede wszystkim nie przetestuje na małych grupach. - W dobrym e-podręczniku uczeń znajdzie materiał, który odpowiada wymogom szkoły. Podsuwa uczniowi filmy, nagrania audio, artykuły, które np. pozwolą mu przygotować wiedzę o Unii Europejskiej. Dziecko nie szuka na oślep po całym internecie, ma materiał wyselekcjonowany, dobrany do jego wieku i wymaganego zakresu wiedzy. Potrzebne jest profesjonalne przygotowanie e-podręczników. Tymczasem… Andrzej Grabowski, Jarocin Kreatywna Szkoła: Co to jest e-podręcznik? Ta nazwa może być myląca. E-podręcznik to nie jest zeskanowana książka. To zupełnie co innego. To jest szeroki zasób różnych materiałów: gry, piosenki, artykuły, filmy, nagrania głosowe. Pamiętajmy też że: - Uczniowie chcą się bawić! Chcą, żeby lekcja była tak skonstruowana, żeby oni się naturalnie angażowali, jak w najlepszą zabawę – mówił Piotr Peszko, organizator konferencji EduCamp, pasjonat nowoczesnych technologii. Na naszym rynku nie ma zasobów ani usług pozwalających zrezygnować z papierowego podręcznika. To co jest dostępne na rynku, ma wiele wad: książki są niemal przeniesione żywcem z papieru do sieci. Łącznie np. z zaproszeniem „naklej” czy „pokoloruj”. Czy dziecko ma naklejać na ekranie? Poza tym obecnie tylko wolnelektury.pl można używać np. na Kindlu. Reszta jest niedostępna na iPadzie, Kindlu czy w telefonie. Właściwie sprowadza się to do tego, że na ekranie peceta można sobie wyświetlić PDF. Potrzebna jest o wiele lepsza oferta od wydawnictw. Prezentacja Piotra Peszki do obejrzenia poniżej. E-materiały edukacyjne w ofercie polskich wydawnictw: przegląd ofert oczami praktyka  Piotr na swoim blogu opisuje, jak prezentacja powstawała. W ramach przygotowań próbował znaleźć udostępnione w internecie materiały, które już dziś mogą pretendować do określeń „e-podręcznik”. Znalazł… zaledwie 3 miejsca, które mają coś wartościowego. Wniosek smutny: „na naszym rynku w tej chwili nie ma zasobów ani usług pozwalających na rezygnację z podręczników papierowych”. Sama debata w relacji tego samego autora, to starcie tych co chcą (pieniędzy, świętego spokoju, e-podręczników), nie chcą (zawracania głowy, e-podręczników) i którzy wiedzą, że nie będzie tak łatwo. Minister Boni zadeklarował 50 milionów na cyfryzację szkół. I co z tego? (Zdjęcie: The Big Book, autor: That Red Stripe, CC BY- NC-SA) Czytaj dalej:  Amazon – ukryte imperium Test czytnika PocketBook Mini – maluch, który dużo może… „Następca Paperwhite” może być w rzeczywistości następcą DX! Film z „Pojedynku Ekspertów” na temat przyszłości e-czytania Kobo Aura – czytnik 6,8″ o rozdzielczości HD – czy ma szansę? E-papier wchodzi do Tesco 