Po prawie dwóch miesiącach wracam z darmochą. Dzisiaj finanse, biznes, polityka i religia, trochę też powtórek.  Extreme Money: Masters of the Universe and the Cult of Risk – autor używając wielu metafor tlumaczy ostatnie 30 lat na rynkach finansowych świata i próbuje wyjaśnić dzisiejsze kryzysy. Książka nominowana do nagrody Goldman Sachs Business Book of the Year za rok 2011, ma ponad 70 komentarzy. How I Made Over $42,000 in 1 Month Selling My Kindle eBooks – kanadyjska autorka chwali się, jak udało się jej zarobić na amazonowym programie self-publishingu KDP Select i w pewnym momencie dostać na 4 miejsce list sprzedaży… The Castro Gene – powieść sensacyjna łącząca byłego boksera, operatora funduszu hedgingowego oraz rodzinę Fidela Castro… There Are No Dumb Questions About Money: Answers and Advice to Help You Make the Most of Your Finances – odpowiedzi na pytania o pieniądze, zarządzanie nimi, oszczędności i inwestycje. Część ma sens tylko w Stanach, ale część przyda się i nam. Jest np. rozdział z poradami, jak radzić sobie z pieniędzmi w małżeństwie, albo o sensie (lub bezsensie) kupowania ubezpieczenia na życie. Technical Analysis Trading Methods and Techniques (Collection) – trzy książki poświęcone analizie technicznej: George Lindsay and the Art of Technical Analysis, Mastering Market Timing oraz Trade the Trader. Essential Lessons on Leadership (Collection) – trzy książki na temat zarządzania ludźmi: Winners Never Cheat, Moral Intelligence oraz Do The Right Thing. Hard Aground, Again: The Incomplete Idiot’s Guide to Doing Stupid Stuff With Boats – coś dla tych, którzy lubią sobie popływać… God’s Love: How the Infinite God Cares for His Children – książka z serii „Classic Theology” analizująca różne aspekty miłości Boga. Trusting God: Even When Life Hurts with Bonus Content – poradnik na temat wiary w Boga w trudnych życiowych momentach, analizujący władzę i niezależność Boga od ludzi. Fodor’s 100 Hotel Awards 2012 – 100 najlepszych hoteli z 41 krajów świata. Książka dziś w pre- orderze, będzie wysyłana na czytniki jutro. (ponownie) The Rules of Life, Expanded Edition: A Personal Code for Living a Better, Happier, More Successful Life (Richard Templar’s Rules) – to zbiór 105 zasad, które mają prowadzić do szczęśliwszego życia. Jeśli ktoś czytał, lubi i pamięta książki Dale’a Carnegie, ta będzie bardzo miłym odświeżeniem. (ponownie) Evolution: A View from the 21st Century – o ewolucji wiemy bardzo dużo, choć wciąż pojawiają się nowe teorie, aby wyjaśnić to, z czym teorie istniejące nie potrafią sobie poradzić lub wstydliwie zamiatają pod dywan. James Shapiro patrzy na ewolucję z punktu widzenia mikrobiologii i stara się dokonać rzeczy niemożliwej: napisać pracę naukową dostępną też dla laików. Między innymi dlatego większość przypisów szczegółowych oraz i dodatków znajdziemy nie w książce, a na stronie FTPress.com/shapiro. (ponownie) Presentations in Action: 80 Memorable Presentation Lessons from the Masters – nie pierwszy raz już wspominam, że Jerry Weissmann jest autorem mojej ulubionej książki o prezentacjach, „Presenting To Win”. Dlatego bez wahania ściągnąłem jego nową książkę z maja 2011, która ma już sporo pozytywnych recenzji. Tym razem to nie jest opis całego systemu prezentacji, a raczej różnych pomysłów, wyciągniętych od „mistrzów”. Jest to więc raczej zbiór dla doświadczonych prezentujących, niż dla kogoś, kto chce się nauczyć prezentować. (ponownie) Lead with LUV: A Different Way to Create Real Success – ten niezbyt przyciągający tytuł to długi wywiad Kena Blacharda z Colleen Barrett, szefową Southwest Airlines w latach 1971-2008. Dziś już starsza pani stała się niemal symbolem tej linii. LUV to oznaczenie Southwest na giełdzie, a „kierowanie z miłością” stało się zasadą firmy, która radzi sobie doskonale, działając inaczej niż jej konkurenci. (ponownie) Critical Thinking Strategies for Success (Collection) – kolejna kolekcja trzech książek, tym razem o krytycznym myśleniu: The Truth About Making Smart Decisions, Critical Thinking: Tools for Taking Charge of Your Professional and Personal Life oraz Now You’re Thinking! – wszystkie razem kosztują kilkadziesiąt dolarów, a przez ten tydzień za darmo. Warto dodać, że twórcy serii nauczyli się wreszcie robić spis treści – spis główny zawiera teraz listę rozdziałów ze wszystkich trzech książek. (ponownie) Death by China: Confronting the Dragon – A Global Call to Action – książka – ostrzeżenie dla świata zachodniego przed Chinami, z którą zachód robi interesy, a pewnych rzeczy nie chce widzieć. Według autora skończy się to bardzo źle.  Przypomnienie:  Wszystkie polecane, a wciąż darmowe e-booki z Kindle Store znajdują się na stronie zbiorczej. Sprawdzaj zawsze cenę przy kupnie, ale jeśli się pomylisz, masz 7 dni na zwrócenie książki. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 