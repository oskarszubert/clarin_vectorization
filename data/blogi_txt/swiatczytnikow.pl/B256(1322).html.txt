Po tygodniu wakacyjnej przerwy (w okolicach zamku Bobolice nawet Kindle łapał tylko jedną kreskę GPRS) wracam do codziennego opisywania promocji. Widzę, że radziliście sobie dobrze z donoszeniem o promocjach pod poprzednim wpisem. :-) Zadziwiający Maurycy i jego edukowane gryzonie (9,56 zł w Nexto; EPUB + PDF + MOBI) – humorystyczna powieść Terry’ego Pratchetta w nowym tłumaczeniu Piotra W. Cholewy (poprzednie wydanie nosiło tytuł Zadziwiający Maurycy i jego uczone szczury). Opowiada ona o losach kota Maurycego i grupy szczurów, przemienionych przez odpadki z Niewidocznego Uniwersytetu w inteligentne zwierzęta, myślące jak ludzie, oraz chłopca Keitha. Za pomysłem Maurycego chodzą oni od miasta do miasta, powodując „plagę szczurów”, a następnie wyprowadzając je za pieniądze niczym grajek z Hamelin. Aż do pewnego miasteczka w Überwaldzie, w którym dzieją się dziwne rzeczy. Saga Sigrun (8,50 zł w Virtualo; EPUB + MOBI) – pierwsza część cyklu „Północna Droga” Elżbiegy Cherezińskiej. Mamy w tej książce wszystko, co pozwala zupełnie zatopić się w napisanej z epickim rozmachem opowieści o życiu wikingów i na czas lektury stać się jednym z nich. Ogromna erudycja i wyobraźnia Autorki sprawia, że uczestniczymy w świecie absolutnie przekonującym – zmysłowym i detalicznym. To hipnotyczna uczta czytelnicza. Sprzedawanie samego siebie. Nowa psychologia handlowania. (22,39 zł w eBookpoint; MOBI+EPUB+PDF) – poradnik Kevina Hogana i Williama Hortona na temat trudnej sztuki sprzedawania. Czytałem już kiedyś „Dlaczego mnie nie rozumiecie” Hogana i jest to dość solidny autor w swojej dziedzinie. Ten przełomowy poradnik Hogana i Hortona jest jednocześnie krokiem w tył i skokiem naprzód. Łączy koncepcje z przeszłości z odważnymi, postępowymi teoriami, tworząc tym samym nowy model sprzedaży XXI wieku. Poznaj cztery główne pragnienia (i szesnaście pobocznych), które odczuwa Twój odbiorca, i naucz się odwoływać do tych potrzeb. Dowiedz się, jak wykorzystywać prawo perspektywy czasu, a także dziewięć innych praw perswazji, które pomogą Ci przekształcić zwykłych „oglądaczy” w prawdziwych klientów. Łatwa trudność zROZUMIEnia (12,45 zł w Złotych Myślach; MOBI+EPUB+PDF) – kolejna książka Mariusza Szuby znanego z popularyzacji NLP. Autor, dzieląc się kilkoma historiami ze swojego życia, pragnie uświadomić Ci, jak ważna w życiu jest odpowiedzialność za własne wybory, nieskończona liczba rozwiązań w sytuacjach, które wydają się bez wyjścia oraz to, że popełnione błędy i porażki są w życiu tak samo ważne jak odniesione sukcesy. MY – czyli jak być razem (9,95 zł w Złotych Myślach; PDF) – kiedyś już o tej książce wspominałem – Tadeusz Niwiński napisał najlepszy polski poradnik na temat udanych związków. Książka „MY” mówi o związkach, o tym, jak je tworzyć i pielęgnować. Wyjaśnia, na czym polegają te udane, jakie są ich dobre i złe strony oraz jak warto w takim związku postępować. Traktuje również o miłości, przyjaźni i zasadach współżycia z ludźmi: jak zgodnie, a jednocześnie asertywnie i z poczuciem własnego prawa do samorealizacji współdziałać z innymi. Publikacja opiera się na założeniu, że tylko Ty możesz zmienić cokolwiek w swoim życiu. Nie ma tu więc rozważań na temat Twojego partnera i wszystkiego, co by było, gdyby… Świat jest taki, jaki jest, a my możemy zmienić tylko to, co jest w nas samych. Podane tu rady prowadzą więc do zmian, których możesz dokonać w sobie. Inne promocje:  Wydawnictwo O’Reilly z okazji „Dnia przeciwko DRM” obniża o 50% ceny wszystkich swoich e-booków. Przy zamówieniu należy podać kod DRMFREE. Nadal jest obniżka o 47% na Pozycjonowanie i optymalizacja stron WWW. Jak się to robi. Wydanie III (29 zł w Ebookpoint; EPUB + MOBI + PDF). Wydawnictwo The Facto przeceniło dwie książki Andrzeja Mellera z księgarni Virtualo: Miraż. Trzy lata w Azji (19,92 zł; EPUB i MOBI) oraz Zenga zenga, czyli jak szczury zjadły króla Afryki (17,52 zł; EPUB i MOBI). Wydawnictwo RW2010 zaczęło wielką majówkową promocję na Virtualo. Książki Joanny Łukowskiej, Pitera Murphy czy Andrzeja Rodana kupimy taniej o 30-50%. Po kupnie do ściągnięcia oczywiście dwa formaty. W ramach akcji e-Juraszek, RW2010 przez najbliższe dwa tygodnie co drugi dzień publikować będzie za darmo jedno opowiadanie Dawida Juraszka. Aby ściągnąć e-booki, trzeba się zarejestrować.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 