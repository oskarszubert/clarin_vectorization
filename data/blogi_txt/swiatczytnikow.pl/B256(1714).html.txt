W Publio dzisiaj prapremiera książki Vadima Makarenki, Zawód: Zwycięzca. Z tej okazji mamy dla Was specjalne kody oraz konkurs. Vadim Makarenko od kilkunastu lat zajmuje się w Gazecie Wyborczej tematyką gospodarczą, w szczególności przygląda się firmom technologicznym i temu jak wpływają na nasz świat. Kilka lat temu napisał książkę „Tajne służby kapitalizmu. Skąd firmy tyle o nas wiedzą?”. Zawód: Zwycięzca ukazuje się jako e-book na tydzień przed premierą wersji papierowej. Przygotowując „Zwycięzcę” Makarenko przeprowadził rozmowy z ludźmi, którzy rządzą korporacjami, firmami medialnymi, wpływowymi naukowcami i postaciami świata sztuki. Jeśli nie Steve Jobs, to kto? W poszukiwaniu klucza do zawodowych sukcesów, od Doliny Krzemowej po polską szkolę plakatu – rozmowy z kandydatami na liderów współczesnego świata. Vadim Makarenko odpowiedzi szukał m.in. w Nowym Jorku, Dolinie Krzemowej, Moskwie, Tel Awiwie i Warszawie. Rozmawiał z ludźmi, którzy wygrali w starciu z kryzysem. Którzy swoimi ideami zarazili świat. Którzy pomagają rządzącym zrozumieć wyzwania współczesności. Którzy nie bali się zainwestować w rewolucyjne pomysły, a dziś zbierają owoce globalnego sukcesu. Wśród jego bohaterów są: Marissa Mayer, jedna z twórczyń Google’a, obecnie prezes Yahoo; Terry Leahy, który zmienił lokalną sieć sklepów Tesco w globalną korporację; Richard Plepler, wiceprezes HBO, najbardziej innowacyjnej telewizji świata; guru psychologii społecznej Philip Zimbardo; Josh Tyrangiel, redaktor naczelny „Bloomberg BusinessWeek”, i Arkadij Wołożyn, który stworzył największą wyszukiwarkę internetową w Rosji. Książka Makarenki jest dla mnie ważnym pytaniem o osoby decydujące o kierunku rozwoju naszego świata, które jednocześnie stają się naszymi autorytetami. Czy możemy się czegoś od nich nauczyć? Skąd też biorą motywację, aby zmieniać świat zgodnie z własnymi założeniami? I co właściwie zakładają? Na razie jestem po pierwszych dwóch wywiadach – z emerytowanym izraelskim generałem i prezesem SAS i już jest ciekawie. Promocja tylko w piątek Specjalnie dla Was księgarnia Publio przygotowała specjalne warunki zakupu tej pozycji - ale to było w piątek. :-) Konkurs – szukamy liderów! Publio organizuje także mały konkurs. Pytanie konkursowe: Kogo w dzisiejszej Polsce uważasz za wzorcowego lidera – biznesowego, społecznego czy politycznego? Odpowiedź uzasadnij. Zapraszam do pozostawiania odpowiedzi w komentarzach. Wybierzemy trzy najciekawsze, a ich autorzy otrzymają bon o wartości 50 zł na zakupy w Publio. Na odpowiedzi czekamy przez tydzień – do 26 września włącznie, a wyniki opublikujemy do 30 września. Link do regulaminu konkursu. Aby móc odebrać nagrodę, należy mieć konto na Publio, lub takie założyć do końca trwania konkursu. 