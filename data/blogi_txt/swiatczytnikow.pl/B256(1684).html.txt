Tylko w tym tygodniu książki o języku HTML w eBookpoint dostępne są taniej o 50%. Tutaj przeczytasz moje opisy i rekomendacje.  W koszyku podajemy kod SWIATCZYTNIKOW.PL - i łączna cena zostanie obniżona. To jest aż 21 książek. Wszystkie z wyjątkiem dwóch w formatach MOBI+EPUB+PDF, tak więc można dokształcić się teoretycznie na czytniku, a potem otworzyć PDF-a na komputerze i kopiować przykłady (te są często i tak do pobrania z serwera). Postanowiłem się wszystkim tytułom przyjrzeć i określić, co warto kupić w jakiej sytuacji. HTML dla początkujących Podstawy zapisu HTML przydadzą się każdemu, kto ma do czynienia z publikacjami w internecie. Na przykład pisząc ten artykuł na blogu WordPress mam do dyspozycji edytor wizualny, ale czasami trzeba się przełączyć na tekstowy i tam już widzimy tajemnicze znaczniki. Często „ręcznie” jestem w stanie coś poprawić znacznie szybciej. Kilka książek przeznaczonych jest do nauki podstaw języka. Czy w tytule jest HTML5 czy XHTML nie ma się co przejmować, bo najczęściej i tak mamy do czynienia z podstawowymi znacznikami i nie dotykamy nowych funkcji. ABC języka HTML i XHTML. Wydanie II (13,95 zł) – wprowadzenie do języka – o co chodzi z tymi znaczkami, jak formatować tekst, jak dodawać linki, jak wstawiać obrazy i tabele, wreszcie – jak używać podstawowych znaczników CSS. Maria Sokół cierpliwie wprowadza kolejne elementy. 272 strony. Z opisu: W przystępny sposób wyjaśnia ona podstawowe zagadnienia związane z używaniem najpopularniejszych języków hipertekstowych, opisuje strukturę i metody tworzenia dokumentów WWW, a także wskazuje narzędzia, które mogą ułatwić pracę projektanta. Dzięki lekturze tego podręcznika zdobędziesz wiedzę niezbędną do kodowania treści witryn i dowiesz się, jak należy opracować właściwy system nawigacji. HTML5. Ćwiczenia praktyczne (11,45 zł) – Bartosz Danowski jest trochę bardziej zwięzły (190 stron), ale w prostych ćwiczeniach pokazuje, jak używać kolejnych elementów. Dzięki tej książce poznasz najważniejsze założenia i zasady tego języka, zdobędziesz wiedzę o znacznikach i atrybutach oraz zrozumiesz, jak tworzyć optymalną strukturę dokumentów HTML. Nauczysz się wykorzystywać komentarze, listy, tabele, formularze, elementy blokowe, wstawiane i osadzone. Dowiesz się, jak działają kaskadowe arkusze stylów, a potem połączysz to wszystko w całość w praktycznych projektach! Wstęp do HTML5 i CSS3 (18,50 zł) – druga książka Danowskiego, tym razem w konwencji podręcznika. Co do HTML – poznamy podstawy, najważniejsze jest opisanie zasad działania CSS3 – kolejno mamy omówione różne przykłady. Książkę zamykają tabelaryczne zestawienia znaczników. Znajdziesz w niej szczegółowy opis podstawowych konstrukcji i znaczników HTML5 oraz sposobów ich wykorzystania do osiągnięcia określonych celów. Nauczysz się też używać stylów CSS i poznasz wpływ poszczególnych elementów na ostateczną prezentację dokumentu HTML w oknie przeglądarki internetowej. Okazją do praktycznego przećwiczenia nowych umiejętności i utrwalenia zdobytej wiedzy będzie opis konkretnego przypadku, a dokładniej metody tworzenia prostej strony WWW w języku HTML5 i formatowania jej za pomocą CSS3. Projektowanie stron internetowych. Przewodnik dla początkujących webmasterów po (X)HTML, CSS i grafice (34,95 zł) – w tytule nie znajdziemy HTML5, bo to pozycja z roku 2008, a więc poświęcona starszej wersji języka, również CSS jest w starszej wersji (2.1). Nie zmienia faktu, że wciąż przydatna, szczególnie na kompletnych nowicjuszy. Na 488 stronach zaczynamy od tego… jak działa internet i strony internetowe, a dopiero potem przechodzimy do podstawowych dokumentów. Od czego mam zacząć? Czy ja się do tego nadaję? Nie mam na to czasu… Wielu z nas właśnie z takim nastawianiem zabiera się do pisania swojej pierwszej strony internetowej. Takie i podobne wątpliwości rozwiewa właśnie ta książka, przeznaczona dla osób niemających żadnej wiedzy na temat tworzenia stron internetowych, a które chciałyby taką stronę wykreować. Czytając ją i pracując nad wieloma przykładami, nauczysz się, jak opracować swoją pierwszą stronę internetową i stopniowo odkryjesz w sobie pasję webmastera! PHP i HTML. Tworzenie dynamicznych stron WWW (15,99 zł) – książka dla początkujących, od pierwszego skryptu, po zaawansowane efekty i wspomnienia o bezpieczeństwie. Bardziej o PHP niż HTML czy CSS – jak na tak szeroki zakres pozycja dość cienka: tylko 208 stron. Pod koniec każdego rozdziału są pytania sprawdzające wiedzę. W opisie książki czytamy: Książka ta ma szanse zastąpić kilka innych podręczników poświęconych tworzeniu serwisów WWW – moim zdaniem raczej zachęci do kupowania kolejnych podręczników, gdy już ją przerobimy. :) HTML5 i CSS3. Praktyczne projekty (34,95 zł) – niezwykle rozbudowany podręcznik autorstwa Włodzimierza Gajdy, który w logiczny ale i szczegółowy sposób wprowadza kolejne zagadnienia. Aż 50 rozdziałów i 618 stron. Zaczynamy od elementarza HTML i CSS, następnie przechodzimy przez omówienia znaczników i zagadnienia szczegółowe: czcionki, układ strony, tła, tematy zaawansowane, choć nowości wprowadzonych w HTML5 autor praktycznie nie dotyka. Idealna pozycja dla początkujących i średniozaawansowanych. W tej książce znajdziesz mnóstwo ćwiczeń, których zadaniem jest przybliżenie Ci sposobu działania poszczególnych elementów języka HTML5 i właściwości CSS3, a także większych projektów, które pozwolą Ci opanować i przetestować wiedzę na temat większych partii materiału. Obok szczegółowego omówienia języka HTML znajdziesz tu porady na temat tego, jak pilnować poprawności kodu HTML5 i CSS3, pracować w trybie standardów, tworzyć układy strony czy projektować szablony. Warto dodać, że w promocji jest też pozycja HTML, XHTML i CSS. Praktyczne projekty. Wydanie II (31,45 zł) – jest to po prostu poprzednie wydanie książki Gajdy, tylko odrobinę tańsze, więc nie ma sensu się nim interesować. HTML dla odświeżenia + nowe funkcje HTML5 Język HTML przeszedł w ciągu ostatnich kilkunastu lat długą drogę, na której były i długie przestoje (gdy przeglądarki nie nadążały) i ślepe uliczki (XHTML 1.1 i 2.0), wreszcie wydana została wersja HTML5, która staje się coraz bardziej przydatnym standardem. Najwięcej książek w ofercie eBookpoint przeznaczonych jest dla osób, które może już HTML znają, ale chcą go odświeżyć – i poznać, co pojawiło się przy okazji HTML5. HTML5. Nieoficjalny podręcznik (27,50 zł) – książka O’Reilly z serii The Missing Manual - książka wymaga pewnego doświadczenia, bo rzuca na głęboką wodę, każe zmienić sposób myślenia o tworzeniu stron WWW.  W drugiej części poznajemy nowe elementy HTML5, szczególnie dotyczące formularzy, multimediów i canvas, a w trzeciej zobaczymy jak tworzyć aplikacje. Dzięki kolejnej książce z serii „Nieoficjalny podręcznik” nie musisz odkrywać tajników HTML5 na własną rękę. Znajdziesz tu wszystkie istotne informacje, dzięki którym błyskawicznie zaczniesz korzystać z dobrodziejstw HTML5. W trakcie lektury nauczysz się dynamicznie rysować elementy, używać geolokalizacji oraz przechowywać dane użytkowników w lokalnych magazynach danych. Ponadto poznasz nowe znaczniki oraz ich przeznaczenie. Podrecznik HTML5. Smashing Magazine (23,50 zł) – książka z serii promowanej przez znany portal – oceny ma jednak wyjątkowo słabe. Oryginał w Amazonie 2,1/5, nie lepiej oceny na stronie Helionu. Wydaje mi się, że dlatego, że książka próbuje na 352 stronach przekazać zbyt wiele – czasami np. zaczyna od polemiki z zastosowaniem jakiegoś znacznika, nawet niespecjalnie go omawiając – na stronie 112 trafiłem np. na dwa akapity wywodu na temat znaczników figure i figcaption, które wcześniej pojawiają się tylko w skromnej tabelce. Ten podzielony na cztery części podręcznik pokaże Ci, jak zacząć pracę z najnowszą wersją HTML5, używać znaczników tego języka oraz różnych atrybutów i wartości. Dowiesz się, jak pracować z CSS oraz zapewniać swoim stronom doskonały wygląd i poprawne wyświetlanie na wszelkich możliwych nośnikach – od monitora komputera po ekran telefonu komórkowego. Zobaczysz także, jak zoptymalizować media w sieci, i zaczniesz sprawnie korzystać z tekstu, grafiki, audio, wideo czy nawigacji w przeglądarkach kompatybilnych z HTML5. HTML5. Podręcznik programisty (26,45 zł) – ta książka kojarzy mi się z wojskową musztrą – krótko i konkretnie – przepisy dla początkujących, średnio zaawansowanych i weteranów, bez lania wody. Początkujący powinni jednak znać podstawy HTML – bo już w pierwszym rozdziale poznamy nowe elementy strukturalne HTML5 jak np. nav, header czy hgroup. Logiczna nawigacja pozwala na szybkie znalezienie tego co nas interesuje.  Oryginał, „HTML Developer’s Cookbook”, też ma dobre oceny. Dowiesz się konkretnie, jak zapewniać nowoczesne zachowania aplikacji poprzez integrację nowych i ulepszonych elementów HTML5 z CSS3, multimediami i API języka JavaScript. Zgodnie z obecnymi standardami książka skupia się w pierwszym rzędzie na funkcjach HTML5 obsługiwanych w przeglądarkach oraz określa dla nich poziom wsparcia. HTML5. Przewodnik encyklopedyczny (49,50 zł) – najgrubsza książka w tym zestawieniu: 856 stron. Jest to rzeczywiście – przewodnik ostateczny – jak w oryginale: The Definitive Guide to HTML5. Omówiono tu chyba wszystko co się da według schematu: znacznik, tabelka z informacjami, przykłady. Dzięki tej książce szybko opanujesz zasady HTML5. Już wkrótce bez najmniejszego problemu będziesz korzystał z nowych znaczników canvas, audio i video. Ponadto nauczysz się stosować mechanizmy do przechowywania danych w lokalnych zasobach przeglądarki oraz sprawdzisz, gdzie w danej chwili znajduje się użytkownik. Autor książki kładzie nacisk na poprawność semantyczną tworzonego kodu. Jest to niezwykle istotne w obecnych czasach, gdy Twoje dzieło będzie oglądane na przeróżnych urządzeniach – zarówno stacjonarnych, jak i mobilnych Tablice informatyczne. HTML 5 (4,95 zł) – tu sprawa jest jasna – dostajemy 6 pełnoekranowych stron PDF, które pokazują najważniejsze elementy HTML oraz CSS. Dobra ściągawka, którą można sobie wrzucić np. na tablet leżący na biurku. Jak ktoś się uprze, na czytniku też da radę przy pomocy programu cut2col – o czym kiedyś wspominałem. Wprowadzenie do HTML5. Nauka HTML5 i JavaScriptu na przykładzie gier (19,50 zł) – wprawdzie w pierwszym rozdziale mamy krótkie wprowadzenie do HTML – ale to raczej pozycja dla osób z doświadczeniem, bo od drugiego zaczyna się jazda – gra w kości, quiz, labirynt, gry logiczne, wisielec – na podstawie każdej z nich poznajmy nowe funkcje HTML5, CSS i JavaScript. Z drugiej strony zaawansowani będą się podobno nudzili.  Na początku znajdują się wymagania, a następnie funkcje HTML5, CSS i JavaScriptu niezbędne do konkretnej implementacji. W dalszej części szczegółowo omawiana jest sama implementacja. Jeśli masz nieco większe doświadczenie w tworzeniu stron WWW, ta książka przybliży Ci sposoby wykorzystania JavaScriptu w połączeniu z dokumentami HTML oraz zapozna Cię z nowościami w HTML5, takimi jak obsługa zdarzeń, walidacja formularzy, wykorzystanie lokalnego magazynu danych czy elementy canvas, video i audio. HTML5. Zaawansowane programowanie (23,50 zł) – przewodnik dla zawodowców wydany dwa lata temu i dopiero dzisiaj znajdujący pełne zastosowanie. Omówione wszystkie funkcje HTML5. Dzięki tej książce poznasz najbardziej zaawansowane możliwości HTML5. Nauczysz się wykorzystywać mechanizm geolokalizacji i będziesz w stanie dostarczać użytkownikom spersonalizowane treści w zależności od ich miejsca pobytu. Ponadto przekonasz się, jaki potencjał kryje element canvas. Za jego pomocą stworzysz niezwykle atrakcyjny interfejs bez konieczności stosowania dodatków do przeglądarki. W dalszych rozdziałach sprawdzisz, jak prosta może być komunikacja przeglądarki z serwerem za pośrednictwem WebSockets oraz jak zachować funkcjonalność Twojej aplikacji w przypadku braku połączenia z siecią. Kuloodporne strony internetowe. Jak poprawić elastyczność z wykorzystaniem XHTML-a i CSS. Wydanie III (19,50 zł) – ta książka odpowiada na pytania, co zrobić, aby strony z najnowszymi rozwiązaniami działały pod każdą przeglądarką i dla każdego użytkownika. Pozycja szczególnie cenna dla doświadczonych projektantów, którzy przyzwyczaili się do robienia czegoś w określony sposób – dziś da się to zrobić łatwiej i bardziej elastycznie. Każdy rozdział rozpoczyna się opisem rozwiązania, które nie jest kuloodporne. Rozwiązanie takie przeważnie opiera się na tradycyjnych technikach i zwykłym kodzie HTML. Dan Cederholm, autor tej bestsellerowej pozycji, rozkłada je na czynniki pierwsze i pokazuje przy okazji różne ograniczenia. Następnie proponuje zastosowanie wariantu alternatywnego, opracowanego przy użyciu HTML-a oraz CSS. Ten wariant umożliwia zastąpienie opasłego źródła odchudzonym, strukturalnym kodem oraz przemyślnie opracowanymi regułami CSS. W rezultacie otrzymany projekt jest lekki i dostępny dla wielu użytkowników. HTML5 i CSS3. Zaawansowane wzorce projektowe (31,45 zł) – autorzy na 512 stronach pokazują dziesiątki sztuczek – np. związanych z osadzaniem obrazów, formatowaniem tabel i układami stron. Każdy rozdział opisany jest według schematu – problem – rozwiązanie – ograniczenia – wzorce – zastosowania – przykłady. Bardzo dobre kompendium dla szukających sposobów na uzyskanie jakiegoś efektu. Warto jednak pamiętać, że „5″ jest tutaj niewiele – raczej standardowy HTML i CSS. Każdy wzorzec można stosować w połączeniu z innymi, co daje nieskończoną liczbę możliwości udoskonalania produktów. Dzięki przedstawionym tu technikom nie trzeba stosować żadnych sztuczek i można uniknąć testowania w nieskończoność aplikacji w różnych przeglądarkach internetowych. Autorzy szczegółowo opisują wszystkie przydatne własności CSS3 oraz pokazują, jak połączyć je z kodem HTML5, aby uzyskać praktyczne rezultaty. Z książką tą nauczysz się tworzyć płynne układy stron, inicjały, uwagi na marginesie, cytaty i alerty. Ponadto poznasz wiele nowych technik, takich jak zaokrąglanie rogów i sprawdzanie danych wprowadzanych do formularzy. HTML5. Rusz głową! (34,95 zł; tylko PDF) – to, wbrew pozorom dość zaawansowany tytuł, skupia się na tworzeniu aplikacji przy pomocy HTML5 oraz JavaScript. Już we wstępie początkujący odsyłani są do innych tytułów. W kolejnych rozdziałach poznamy metody na interakcję, geolokalizację, Web Storage, Web Workers i inne. 566 stron, szkoda że bez formatów czytnikowych, choć olśniewający układ trudno byłoby przerobić do nudnego epuba… Chcesz tworzyć strony internetowe, które są dynamiczne, interaktywne, bogate w treści i utrzymują łączność z innymi serwisami. Chwila, na pewno chodzi Ci o strony internetowe? A może lepiej użyć HTML5 do tworzenia pełnokrwistych aplikacji internetowych? A jeżeli już, to czemu nie skorzystać z najnowszych technologii, które sprawdzą się zarówno w przeglądarkach desktopowych, jak i urządzeniach mobilnych? Poza tym na pewno interesują Cię nowe możliwości oferowane przez HTML5, takie jak geolokalizacja, wideo, grafika 2D, składowanie danych, wątki robocze i wiele innych, prawda? HTML5 dla wyjadaczy Ebookpoint ma też kilka tytułów specjalistycznych – dla osób, które po prostu potrzebują wykonać konkretne zadanie – tu najbardziej przydają się nowe funkcje HTML5. HTML5 Canvas. Receptury (23,50 zł) – szczegółowe przerobienie rewolucyjnego elementu Canvas, który pozwala na tworzenie animacji, operacji na obrazach i osadzanie gier. Książka składa się z kilkudziesięciu dokładnie wyjaśnionych przykładów. Z recenzji: Brak komentarzy do tej książki w blisko pół roku po jej debiucie w ofercie Helionu pokazuje, że raczej zdecydowanie jest co tu studiować i rozdział o stworzeniu gry będący kwintesencją podręcznika, o czym wspomina sam autor, a w którym jak w soczewce skupiają się wszystkie wyłożone wcześniej oraz nowe zagadnienia, może być dla wielu czytelników sporym wyzwaniem, ciekaw jestem ilu czytelników postarało się rozłożyć ten i inne kody do najdrobniejszych detali i jak to widzą a ilu odpaliło przykłady na zasadzie „a, fajne, fajne” i na tym się skończyło. HTML5. Programowanie aplikacji (14,95 zł) – ta książka niedawno była dostępna w promocji dnia. Tylko 168 stron – co raczej wskazuje na wprowadzenie do tematu. Również recenzenci oryginału w Amazonie są zgodni – istnieją bardziej rozbudowane pozycje. Dzięki temu praktycznemu przewodnikowi odkryjesz skuteczne metody pracy z językiem HTML5, takie jak lokalne magazynowanie danych i przetwarzanie wielowątkowe. Zaznajomisz się również z zaawansowanymi narzędziami JavaScriptu, które ułatwiają korzystanie z całej gamy elementów języka HTML5 HTML5. Tworzenie gier (26,45 zł) – 511 stron o zastosowaniu języka HTML w tworzeniu gier, co kilka lat temu byłby jeszcze niewyobrażalne. Oryginał miał podtytuł Creating Fun with HTML5, CSS3, and WebGL, co wskazuje na zastosowane technologie. Książka pokaże Ci, jak użyć dobrze znanych narzędzi, by przebyć przepaść dzielącą tradycyjne witryny od ekscytujących gier. W trakcie lektury poznasz elementy składowe gry oraz charakterystykę urządzeń mobilnych. Zorientujesz się, jakie są kolejne etapy procesu wytwarzania nowej aplikacji. Nauczysz się tworzyć wielowątkowe rozwiązania dzięki technologii Web Workers oraz rysować atrakcyjne elementy graficzne przy użyciu elementu canvas. Z kolejnych rozdziałów dowiesz się, jak oprogramować sterowanie ruchem oraz jak przygotować efekty dźwiękowe dla Twojej gry, a potem poznasz tajniki tworzenia grafiki 3D oraz przechowywania danych lokalnie w przeglądarce użytkownika. Tworzenie izometrycznych gier społecznościowych w HTML5, CSS3 i JavaScript (13,45 zł w eBookpoint) – tylko 136 stron i w zasadzie pokazanie konkretnego przykładu opartego na technologiach canvas, WebWorkers i innych. W trakcie lektury dowiesz się, jak wykorzystać nowości HTML5 i CSS3 do osiągnięcia interesujących efektów, takich jak rzut izometryczny. Ponadto zobaczysz, jak wzbogacić aplikację o efekty dźwiękowe oraz przygotować atrakcyjny interfejs użytkownika. Wiedza tutaj zawarta pozwoli Ci na przygotowanie kompletnej gry z pomocą HTML5, CSS3 i JavaScriptu, a następnie zintegrowanie jej z Facebookiem. Co polecam? Wśród tych wszystkich 21 tytułów można się pogubić, dlatego w podsumowaniu kilka moich poleceń:  Dla początkujących, którzy chcą poznać wyłącznie podstawy: ABC języka HTML i XHTML. Wydanie II.  Dla początkujących, którzy chcą się dalej rozwijać w tej dziedzinie: HTML5 i CSS3. Praktyczne projekty. Dla weteranów, którzy potrzebują odświeżenia swoich zwyczajów pracy: Kuloodporne strony internetowe. Dla weteranów, którzy chcą poznać po prostu nowe funkcje HTML5 – HTML5. Podręcznik programisty albo HTML5. Nieoficjalny podręcznik. Dla magików i specjalistów, którzy potrzebują dowiedzieć się najbardziej zaawansowanych technologii: HTML5 Canvas. Receptury oraz HTML5. Tworzenie gier. Dla poszukujących kompletnego podręcznika: HTML5. Przewodnik encyklopedyczny.  Przypominam, że aby zapłacić mniej, podajemy w koszyku kod „SWIATCZYTNIKOW.PL”, tak jak na poniższym obrazku. Kod rabatowy ważny jest do 21 lipca. Czytaj dalej:  Książki o języku Python o 40% taniej – promocja i nasze rekomendacje Matrioszka czyli książka o Rosji i konkurs Photoshop i Lightroom w eBookpoint – moje rekomendacje Dwa lata księgarni eBookpoint + TOP20 Ebookpoint zmienia oznaczenie książek, m.in. po Waszych uwagach Zniżki dla stałych klientów w eBookpoint.pl 