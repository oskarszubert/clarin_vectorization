Zainteresowanych i mających wolny czas zapraszam 26 lipca na Rewolucję w komunikacji – seminarium organizowane przez Gazeta.pl i Publio.pl. To takie cykliczne spotkania, na których rozmawia się o różnych problemach na pograniczu mediów oraz internetu. Temat tym razem: E-publikacje. Jak zarabiać na czytaniu. Celem spotkania będzie prezentacja przemian zachodzących na rynku wydawniczym w zakresie tworzenia, a także dystrybucji cyfrowych książek oraz czasopism. W trakcie konferencji poruszymy tematy dotyczące nowych modeli biznesowych, zmian w sposobie konsumpcji oraz monetyzacji treści następujących w wyniku pojawienia się e-booków, e-wydań oraz audiobooków. Na konferencji będę miał prezentację otwierającą: „Wprowadzenie do świata czytników”. Opowiem w niej, jak czytanie e-booków wygląda z punktu widzenia zwykłego człowieka, jakie czytniki są popularne na polskim rynku – i dlaczego – oraz na co trzeba zwracać uwagę sprzedając publikacje elektroniczne. Na sali będzie pewnie paru wydawców, wspomnę też więc o magii rozsądnych cen. :-) Inne prezentacje poprowadzą ludzie z serwisów Audioteka, Booklikes, Nexto, Proseed, Publio, Puls Biznesu oraz Wolters Kluwer. Szczegółowy program na stronie konferencji. Spotkanie odbędzie się dokładnie za tydzień, czyli 26 lipca, w godzinach 10-14 na Czerskiej 8/10 w Warszawie, czyli w siedzibie Agory. Udział jest bezpłatny, trzeba się jednak wcześniej zapisać: Wszystkich zainteresowanych uczestnictwem w najbliższym spotkaniu zapraszamy do rejestracji: konferencje_internet@agora.pl Z powodu ograniczonej liczby miejsc zastrzegamy wejście na konferencję po otrzymaniu przez uczestników mailowego potwierdzenia zgłoszenia po uprzedniej rejestracji. Przy okazji, ktoś zgłosił mnie do listy prelegentów na Blog Forum Gdańsk 2012. Kto chce, może zagłosować (trzeba mieć konto na Wykopie). Byłem tam rok temu, głównie jako widz, choć miałem też krótką prezentację Świata Czytników. Czytaj dalej:  Amazon – ukryte imperium Test czytników e-booków w magazynie CD-Action Amazon wchodzi do Polski… ale nie ze sklepem Sony zapowiada 13-calowy czytnik. Raj dla czytających PDF? Kobo Aura – czytnik 6,8″ o rozdzielczości HD – czy ma szansę? Jeszcze wiele miesięcy budowania świadomości o tym, czym są czytniki 