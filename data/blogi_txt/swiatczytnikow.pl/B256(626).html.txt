Kończy się miesiąc. Co jeszcze wydarzyło się w maju, a o czym nie udało mi się napisać. Nowe magazyny Wydawany przez Biblionetkę magazyn Literadar ma już wersję czytnikową! Podobnie jak w Filmradarze jest to starannie przygotowane MOBI/EPUB. Z kolei Mensis – to magazyn dla zainteresowanych e-commerce, którego majowy numer wyszedł w wersji na czytniki. Ostatni numer ściągniemy z archiwum. Oba pisma są oczywiście darmowe. Newsy z Woblinka Woblink doniósł na Facebooku, że we wciąż aktywnej promocji „-60% na Dzień Dziecka” sprzedało się 1117 e-booków. Niesamowita liczba. Jednocześnie warto donieść, że jeśli ktoś kupił e-booka „Orzeł biały, czerwona gwiazda” w wersji multimedialnej, to ze swojej półki może już pobrać także MOBI. Antyweb wygrał zakład Wspominałem o akcji Antywebu, w której Grzegorz Marczak założył się z YetiPay, że przez dwa tygodnie nie sprzeda 1000 e-booków z Virtualo. Nie sprzedał, ale było blisko – bo poszło prawie 950 sztuk. Jednocześnie jestem przekonany, że taka promocja na Świecie Czytników przyniosłaby znacznie większą sprzedaż. Zresztą wiem, że dzięki naszym codziennym przypomnieniom sporo ludzi przechodziło do Antywebu. Nowy sklep Nexto Nexto wspólnie z Orange uruchomiło sklep z e-bookami dla klientów Orange. Nie zawiera on całego asortymentu Nexto, ale dla klientów Orange są różne promocje. Na przykład pobrać można 3 książki za darmo – choć raczej średnio ciekawe. Charakterystyczne jest to, że można płacić przy pomocy Premium SMS – to chyba jedyny polski sklep z e-bookami z tą formą płatności. Niestety kupione w ten sposób książki są droższe średnio o kilka złotych. Kończące się promocje Dzisiaj kończy się promocja Maj Miesiącem Finansów w Złotych Myślach. Jutro o 9.00 skończy się comiesięczna promocja na Amazonie: 100 Kindle Books for $3.99 or Less, przy czym niektóre mogą być w Europie trochę droższe. Warto poszperać, może coś znajdziecie dla siebie. Ja w tej promocji kupiłem „The Power of Less. The Fine Art of Limiting Yourself to the Essential…in Business and in Life” ($3,49), znanego blogera Leo Babauty. Czytaj dalej: Virtualo sprzedało w 2013 roku prawie pół miliona e-booków „Promocje to problem”, ale i jedyne skuteczne narzędzie – wywiad z szefem CDP.pl GUS: Średnio na książki wydajemy 19 zł, a z podręcznikami już 70 zł… Harry Potter wreszcie po polsku w Pottermore Shop oraz Woblinku Kapuściński, Domosławski, książki elektroniczne i efekt Streisand Ranking „Magazynu Literackiego KSIĄŻKI” #198 – marzec 2013 