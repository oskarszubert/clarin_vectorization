Dzisiaj na początku dwa zdecydowane bestsellery. Niestety wszyscy się znamy (16,90 zł w Woblinku; MOBI + EPUB ADE) – biografia Bohdana Smolenia, człowieka, który bawił całe pokolenia Polaków, a za kulisami przeżywał prywatne dramaty. W fascynującej rozmowie z Anną Karoliną Kłys Bohdan Smoleń po raz pierwszy szczerze opowiada o zagmatwanej historii swojej rodziny, życiu osobistym, młodości w Krakowie, pracy w kabarecie, zarobkach artysty w PRL-u i karierze piosenkarza disco polo. Sypie anegdotami jak z rękawa, ale mówi też o tym, co ważne i trudne. Rozlicza się z przeszłością. Nie każ mi myśleć! O życiowym podejściu do funkcjonalności stron internetowych. Wydanie II  (16,73 zł w Ebookpoint; EPUB+MOBI+PDF) – książka Steve’a Kruga powinna być obowiązkową lekturą wszystkich, którzy mają cokolwiek wspólnego z web designem. Nie dopuszczałbym do tworzenia stron internetowych nikogo, kto nie przeczytał tego „elementarza użyteczności”. W atrakcyjny sposób autor wyjaśnia, jak ludzie korzystają ze stron internetowych i co trzeba zrobić, aby było to dla nich najbardziej udane. Nie ma napuszonych teorii, jest zdrowy rozsądek. W kolejnym wydaniu doskonałej książki „Nie każ mi myśleć! O życiowym podejściu do funkcjonalności stron internetowych” znajdziesz wskazówki, dzięki którym projektowane przez Ciebie witryny WWW będą spełniały podstawowe wymaganie większości użytkowników internetu — będą przejrzyste, czytelne i łatwe w nawigacji. Nauczysz się projektować strukturę witryny, opracowywać logiczny schemat nawigacji i przygotowywać elementy graficzne, które będą uatrakcyjniać stronę, a nie odwracać uwagę użytkownika od jej treści. Jestem zakochany w tej książce od 9 lat, a samego autora miałem okazję kiedyś poznać na konferencji UXLX w Lizbonie. Jak pisałem w swojej recenzji sprzed 4 lat, wadą polskiej edycji jest tłumaczenie, które zawiera sporo poważnych błędów. Dogrywka (7,90 zł w Virtualo; EPUB + PDF) – kryminał dla pań autorstwa Katarzyny Gacek i Agnieszki Szczepańskiej. Uwaga: brak MOBI, ale konwersja epuba nie powinna stanowić problemów. Gacek   Szczepańska nie zawiodą swoich czytelników. „Dogrywka” ma w sobie wszystkie zalety, które zjednały autorkom szerokie grono fanów: pełnokrwiste postacie (zabawne charakterystyki na wstępie), ironiczny dystans (także do swoich bohaterek), humor (ujawniający się już nawet w tytułach rozdziałów), potoczysty styl i zabawną intrygę.  Porcja porządnej rozrywki gwarantowana! Szary diabeł (12,00 zł w Publio; EPUB + MOBI) – jedna z klasycznych powieści Grahama Mastertona.  Detektyw Decker na tropie mordercy posługującego się niewidzialną szablą. Aby rozwikłać zagadkę, będzie musiał poznać tajemnice afrykańskiej magii. W Richmond dochodzi do serii okrutnych zbrodni, których policja nie potrafi wyjaśnić. Sprawca posługuje się niewidzialną szablą, nie pozostawia po sobie żadnych śladów. Aby rozwikłać zagadkę, detektyw Decker będzie musiał poznać tajemnice magicznej religii z Czarnego Lądu Dość dobre recenzje na LC (6,3/10), m.in. „Jedna z pierwszych książek Pana Mastertona jaką przeczytałem. To ona przekonała mnie do tego autora.”. Promocje tygodnia:  Jasne i ciemne karty historii II wojny światowej z Woblinka – w momencie tego wpisu część książek była jeszcze po niższej cenie, ale promocja powinna zniknąć. Woblink startuje dzisiaj z paroma nowymi promocjami, ale widzę, że jeszcze ich nie umieścili.  Inne promocje:  W Nexto dzisiaj Grona gniewu – audiobook z powieścią Johna Steinbecka. Od Valinoru do Mordoru – Świat mitu a religia w dziele Tolkiena  (14,90 zł w Virtualo; EPUB + MOBI) – to wznowienie popularnej książki Andrzeja Szyjewskiego, która była od wielu lat niedostępna, na Allegro osiągała astronomiczne ceny. Teraz ukazała się wyłącznie wersja cyfrowa. „Igrzyska Śmierci” kupimy po 9,90 zł  w Virtualo oraz Legimi.  Darmocha: Ukazał się nowy, 21. numer magazynu Literadar – trzy formaty do pobrania. Tak samo w 3 formatach mamy 9. numer magazynu Mensis. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 