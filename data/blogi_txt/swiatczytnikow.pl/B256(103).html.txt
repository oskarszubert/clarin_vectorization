W postaci e-booka ukazał się właśnie „Bunt sieci”, jedna z najbardziej dyskutowanych książek o przyszłości Internetu, demokracji i naszego kraju. Edwin Bendyk należy do tych nielicznych polskich dziennikarzy, którzy rozumieją co się dzieje wokół Internetu i potrafiących przedstawić spójną diagnozę. Rzetelnie opisuje też zjawiska, wokół których wyrosło sporo mitów, powtarzanych przez media – można to zobaczyć po artykule na temat polskiej Wikipedii umieszczonego niedawno w Polityce. W swojej książce Bendyk pyta: czy Polska przetrwa do 2030 roku i zachęca do refleksji nad światem, w którym ludzie protestujący dziś na ulicach będą mieli realny wpływ na rzeczywistość. Zacytuję opis redakcyjny: „Bunt Sieci” powstał zainspirowany protestami przeciwko porozumieniu ACTA, choć tematy w nim poruszane zajmują mnie od wielu lat. Oczywiście, nie wiedziałem że w styczniu 2012 r. dojdzie do masowych wystąpień. Obserwując jednak przemiany społeczne i kulturowe w Polsce i na świecie często zadawałem, również podczas publicznych wystąpień, pytania o to, jak nowe formy uczestnictwa w kulturze, które umożliwia m.in. Internet mogą przełożyć się na nowe formy mobilizacji społecznej i politycznej. [...] Gorącą analizę tego, co wydarzyło się na przełomie stycznia i lutego (część I książki, „Wirtualna wojna domowa”) uzupełniam tekstami, jakie powstały w związku z projektem „Buntu Sieci” w ciągu ostatnich kilku lat (część II, „Wyznania kogniwojażera”). Dokumentują one przemiany w różnych sferach życia – zestawione razem pozwalają nie tylko odczuć ich klimat, lecz także odsłaniają procesy in statu nascendi, jakby to powiedzieli chemicy. Książkę kupimy w księgarni Nexto za 18,99 zł. Co już jest miłym standardem, w cenie dostajemy trzy formaty (EPUB, MOBI, PDF). Aby ściągnąć MOBI/PDF trzeba się w Nexto zarejestrować, cena którą podałem jest też tylko dla zarejestrowanych. Poniżej spis treści – dwa rozdziały dostępne są na stronie buntsieci.pl. Prolog Część I. Wirtualna wojna domowa  1.0. Rewolucja. Czas Manifestów 2.0. Wojna światów 3.0. Bój o ACTA z Madzią w tle 4.0. Jak teraz żyć, panie Premierze? 5.0. Czy Polska przetrwa do 2030 r.? 6.0. Sympatyczny Lewiatan czyli problem podwójnej delegitymizacji  Część II. Wyznania kogniwojażera  Wprowadzenie Koniec utopii Krytyka rozumu cyfrowego Kultura na rozdrożu Pokawałkowane ja Burzenie cyfrowego muru. Próba antropologii cyberprzestrzeni To idzie młodość! Na marginesie rządowego raportu „Młodzi 2011″ Przyszłość jest kobietą Wielość i solidarność Zamiast zakończenia   Nie obyło się bez wpadki ze strony wydawcy. Wersja papierowa ukazała się już na początku kwietnia, a e-book dopiero 3 tygodnie później. A przecież powinno być odwrotnie. Tak czy inaczej, od razu e-booka kupiłem i zabiorę się po południu do lektury. „Buntu sieci” jeszcze nie czytałem, ale nie mam wątpliwości, że dla wszystkich, których interesuje szybko zmieniająca się „cyfrowa rzeczywistość”, będzie to pozycja obowiązkowa. Czytaj dalej:  Najlepszy BookRage w dziejach: sześć e-booków Janusza Zajdla! Inspiracje i drogowskazy – prezes WIMED-u rozdaje e-booka Harry Potter wreszcie po polsku w Pottermore Shop oraz Woblinku E-book na prezent 2013 – gdzie kupić? „Zawód: zwycięzca” – wyniki konkursu Jeff Bezos i era Amazona – przedsprzedaż, moje wrażenia i konkurs 