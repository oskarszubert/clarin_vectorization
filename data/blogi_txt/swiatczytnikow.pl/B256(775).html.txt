1 marca obchodzimy Narodowy Dzień Pamięci „Żołnierzy Wyklętych”, poświęcony żołnierzom antykomunistycznego podziemia po II wojnie światowej. Z tej okazji Instytut Pamięci Narodowej przygotował Pamiętniki Zdzisława Brońskiego „Uskoka” pod redakcją Sławomira Poleszaka. Zdzisław Broński „Uskok” (1912–1949) od jesieni 1943 r. dowodził oddziałem partyzanckim w Obwodzie AK Lubartów, brał udział w akcji „Burza”. Po „wyzwoleniu” walczył z komunistami. Zginął otoczony w bunkrze, gdzie przez dwa lata ukrywał się przed UB. Ukrywając się spisywał wspomnienia. Jest to źródło unikatowe, gdyż pozwala poznać motywy, jakie skłoniły żołnierzy wyklętych do pozostania w konspiracji. Ze wspomnień przebija zdumiewająca wyobraźnia społeczna i polityczna autora, który trafnie analizował zmieniającą się sytuację międzynarodową i wewnętrzną w Polsce. Publikacja do pobrania za darmo ze stron IPN w formatach MOBI/EPUB. Niestety podobnie jak przy poprzedniej książce Jerzego Eislera zapomniano o podlinkowaniu przypisów, które po prostu są na końcu każdego rozdziału. Jeśli nie przeszkadza nam format PDF, na stronach IPN znajdziemy kilkanaście innych publikacji, m.in. „Polski rok 1968″, albo „Stan wojenny w Polsce 1981–1983″. Czytaj dalej:  Darmocha na czytniki: Kresowa Księga Sprawiedliwych, Wprowadzenie do historii cyfrowej, Wolne licencje Dwie kolejne pozycje z IPN na czytniki, m.in. Warszawa podczas stanu wojennego Zmierzch dyktatury – kolejny świetny tytuł z IPN Dwie nowe pozycje IPN na czytniki: Inteligenzaktion i Uchodźcy polscy z ZSRR Miesięcznik „Charaktery” dostępny w formatach EPUB/MOBI „Lumen fidei” – encyklika na cztery ręce i w trzech formatach 