Konsekwentnie wspieram pomysły wydawania polskich czasopism w formatach czytnikowych. Było już o Polityce, Nowym Obywatelu i magazynie Gram.pl. Tym razem coś dla miłośników literatury. @trament to „elektroniczny magazyn literacki”, którego trzeci numer ukazał się parę dni temu. Wszystkie numery pisma pobierzemy bezpłatnie z serwisu Publixo.com. Każdy numer ma swój temat przewodni:  nr 1 – kobieta nr 2 – magia nr 3 – pamięć i zapominanie  Znajdziemy też kilka stałych działów: opowiadania, poezja, recenzje, a także poradnik dla początkujących pisarzy. Mnie wciągnął temat pisania dialogów – nie wiedziałem, że tyle problemów może spawiać interpunkcja. :-) Pismo jest związane z wydawnictwem MyBook.pl, znajdziemy tam też prezentacje wybranych książek, gdzie autorzy wyjaśniają, w jaki sposób powstały, a także ich fragmenty. Oto początek spisu treści ostatniego numeru:  Pismo jest dostępne jako PDF oraz EPUB, a także MOBI (a więc nie ma już potrzeby konwertowania pliku EPUB). Część autorów to self-publisherzy, zatem poziom będzie zapewne różny, ale to dobra okazja, żeby poznać twórców, na których pewnie inaczej byśmy nie natrafili. Polecam! Przypominam też, że bardzo chętnie napiszę o kolejnych czasopismach w wersjach na czytniki dostępnych w Polsce. Warunek – dobre sformatowanie i brak DRM. Jeśli takie pismo znasz, albo wydajesz, skontaktuj się ze mną. Czytaj dalej:  Magazyn „W Punkt” w wersji na czytniki! Świt ebooków #2 – drugi numer pisma z RW2010 Magazyn „Rebel Times” na czytniki – coś dla miłośników gier planszowych Miesięcznik „Charaktery” dostępny w formatach EPUB/MOBI epodreczniki.pl już działają – na razie tylko matematyka: EPUB, PDF i online Magazyn „Detektyw” na czytniki 