Aktualizacja: 10 stycznia 2013.  Często dostaję pytania dotyczące czasu wysyłki czytnika Kindle ze Stanów.   jak długo trzeba czekać?  jaki jest czas przysyłki Kindle i co na niego wpływa? jeśli zamówię Kindle w poniedziałek, to czy przyjdzie do następnego poniedziałku?  Odpowiedź krótka: jeśli na stronie produktu widzimy „In Stock”, czyli „na stanie” -  wtedy Kindle będzie wysłany następnego dnia i dojdzie w ciągu około 4-6 dni. Przyjrzyjmy się jednak bliżej tematowi wysyłki. Na stanie, czy czekamy? Przy każdym fizycznym produkcie w Amazonie widzimy informację o jego dostępności, znajduje się ona bezpośrednio pod ceną. Powyżej przykład z najtańszego obecnie Kindle  Classic. Obecnie czytniki wysyłane do Polski mają zielony napis „In Stock.” – oznacza to, że Kindle jest dostępny w magazynach i w ciągu jednej doby pójdzie do wysyłki. Jeśli jest to czerwony napis „Expected to ship in 2-3 days”, albo „Usually ships within 4 to 6 days.” – wpadliśmy na chwilowe problemy z dostawą i trzeba się grzecznie ustawić w kolejce. Kindle są wysyłane według zasady „first come, first served”, czyli pierwszy zamówisz, pierwszy dostaniesz. Pamiętajmy, że pieniądze z karty ściągane są dopiero w momencie wysyłki, a do paru godzin przed wysyłką możemy zamówienie anulować. W okolicach grudnia wysyłka czytników ma zwykle opóźnienie – bo pierwszeństwo mają klienci ze Stanów. Dlatego jeśli myślisz o kupieniu Kindle na gwiazdkę, może warto zamówić jeszcze w listopadzie… Potwierdzenie wysyłki Gdy Kindle zostaje wysłany, otrzymujemy maila z przewidywaną datą otrzymania, nazwą firmy kurierskiej i numerem przesyłki. Przesyłkę możemy śledzić na stronach Amazona, albo bezpośrednio w firmie kurierskiej po podaniu numeru. Trasa przesyłki Obecnie Kindle wysyłany jest przy pomocy dwóch firm kurierskich: UPS oraz DHL. Trasa wygląda nieco inaczej, ale ma wiele części wspólnych. Popatrzmy na zapis przesyłki z DHL (to jest mój Kindle Classic, zamówiony krótko po premierze).  Jeśli porównamy trasę z treścią maila powyżej, to widzimy, że przesyłka dotarła 3 dni szybciej, niż przewidywał to Amazon. Wysłana 29 września (czwartek), w piątek wieczorem była już w Niemczech, tam posiedziała przez weekend, a w poniedziałek rano trafiła do Polski, a o godzinie 14 już ją miałem. A teraz zapis z UPS (to jest Kindle Keyboard 3G, którego zamówiłem w lipcu 2011 dla koleżanki).  Tu jest podobnie – 6 i 7 sierpnia to weekend, transport z Kolonii jest trochę dłuższy niż z Lipska, więc 8 sierpnia Kindle zdąży tylko trafić do służb celnych, ale rano 9 sierpnia rusza już z nim kurier. Jakie są więc etapy:  Wysyłka ze Stanów i tamtejsze magazyny Amazonu. Europejskie centrum dystrybucyjne – dla UPS jest to Kolonia, dla DHL – Lipsk. Przelot do Polski – UPS wysyła do Katowic albo Warszawy, DHL chyba tylko do Warszawy. Odwiedziny w urzędzie celnym. Lokalne centrum dystrybucyjne – dla UPS jest np. Wólka Kosowska koło Warszawy. Kurier w drodze do klienta.  W praktyce:  Jeśli widzimy „in stock”, możemy być pewni, że Kindle dotrze do nas w ciągu tygodnia od kliknięcia „Place Your Order”. Powyżej macie przykłady dostawy do Warszawy – jeśli mieszkacie poza dużym miastem, to bezpiecznie dodatkowo doliczyć 1-2 dni, ale w 7 dni powinien się zmieścić. Jestem w stanie zaryzykować stwierdzenie, że wyrobi się jednak wcześniej – zamówiony w czwartek dostaniemy np. w środę. Zamówiony w poniedziałek rano – ma szansę dotrzeć na piątek. Pamiętajmy, że w Polsce kurierzy nie pracują w soboty, niedziele i święta, również procesowanie za granicą może być zatrzymane w niedzielę.  I ostatnia uwaga: nie uzależnij się od zbyt częstego sprawdzania statusu przesyłki (patrz: Nie śpię bo czekam na Kindle). Czytnik wreszcie dotrze i wtedy czas, który byś stracił(a) na sprawdzanie poświęcisz na czytanie. :-) Czytaj dalej:  Paperwhite II wysyłany od dzisiaj do Polski – mój już leci! :-) [nieaktualne] 13 dni czekania na nowego KPW „All- New” Kindle Paperwhite już jest! Oto pierwsze uruchomienie i moje wrażenia Jeden, samotny… Kindle Touch 3G wrócił do sprzedaży Nie śpię, bo czekam na Kindle #3 – nie śpij, bo kurier zadzwoni Nowy KPW znowu wysyłany na bieżąco 