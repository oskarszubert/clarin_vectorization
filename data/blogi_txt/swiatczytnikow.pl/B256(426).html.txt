Wysyłanie książki do chmury Amazonu daje nam synchronizację między różnymi czytnikami oraz aplikacjami Kindle, które podpięliśmy do tego konta. Ma to efekty uboczne jeśli książki czyta kilka osób. O różnych metodach wysyłania książek na czytnik wspominałem kilka tygodni temu. Jeśli książkę wrzucimy mailowo, wtedy synchronizują się notatki, podkreślenia, a także miejsce w książce, gdzie skończyliśmy czytać. Jak to ostatnie działa w praktyce? Czytamy przez 10 minut na telefonie, potem przerzucamy się na czytnik – o ile podłączony jest do WIFI, to książkę zaczniemy od tej strony, na której skończyliśmy ją na telefonie – trzeba tylko potwierdzić komunikat. Jeśli się nie pojawi, wywołujemy Menu » Sync to Furthest Read.  Ja wykorzystuję to czytając książki na swoim czytniku „przenośnym” (Paperwhite) oraz „biurkowym” (Keyboard). Problemy pojawiają się, gdy do danego konta podłączonych jest kilka czytników używanych przez więcej niż jedną osobę. I jeśli kilka osób czyta tę samą książkę, wtedy będzie irytował komunikat, że na innym czytniku czytamy już w dalszym miejscu. Przykładowo mąż skończył książkę na swoim Classicu i zaczęła żona na swoim PW. Oczywiście – synchronizację da się wyłączyć na koncie Kindle w zakładce Device Synchronization,  Ale to będzie oznaczać, że np. nie zaciągną się notatki i podkreślenia z drugiego czytnika – a przecież czasami chcemy zwrócić drugiej osobie uwagę na ciekawe fragmenty. Problem zauważył Amazon już jakiś czas temu – i na koncie Amazonu przy konkretnej książce w menu „Actions” widzimy m.in. „Clear furthest page read”.  W pomocy radzą, aby funkcji używać po zakończeniu czytania książki. W ten sposób druga osoba będzie ją czytała od początku bez przeszkód. Jaki haczyk? Z niewiadomych przyczyn ta opcja widoczna jest tylko dla pozycji kupionych w Kindle Store, nie ma zaś przy tych, które sami wrzuciliśmy do chmury. Zaradzić postanowił temu Robert Błaut, który na swoim blogu umieścił dziś zakładkę do czyszczenia postępu czytania dokumentów osobistych (linkuję do drugiej jej wersji). Obsługa jest bardzo podobna jak w przypadku zakładki do usuwania książek z chmury Kindle, którą obszernie opisywałem rok temu.  Najpierw instalujemy zakładkę z przygotowanej przez Roberta strony. Na stronie Personal Documents na koncie Amazonu wyszukujemy książkę, dla której chcemy zresetować postęp czytania. Klikamy na zakładkę. Przy konkretnych książkach zobaczymy link „Clear furthest page read…”  Otworzy się strona z komunikatem, którą możemy zamknąć.  I oto potwierdzenie, że wszystko działa – otworzyłem znowu „Bóg nigdy nie mruga” i z menu wybrałem „Sync to furthest read”:  Zobaczyłem komunikat, że nie można pobrać informacji o postępie czytania. Od tej chwili najdalszym zapamiętanym miejscem będzie to, na którym przestaniemy czytać bieżącą książkę – czyli albo ją zamkniemy, albo czytnik się uśpi. Po pełny opis zakładki odsyłam do bloga Roberta. Aktualizacja z 3.12: pojawiła się druga wersja zakładki, która nie wyświetla nowego okna przy użyciu. Czytaj dalej:  Mailem czy po kablu? Porównanie dwóch metod wrzucania książek na Kindle OpenDyslexic – font ułatwiający czytanie przy dysleksji Kindle, Calibre, formaty i jak uzyskać idealny plik Vocabulary Builder – czyli jak powtarzać słówka z nowym Paperwhite Automatyczna aktualizacja książek z Kindle Store – włączać czy nie? Nowy wygląd konta Kindle – krok do przodu i dwa kroki w tył… 