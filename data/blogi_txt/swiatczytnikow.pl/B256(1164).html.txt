Dziś odrobina fantastyki i sensacji. Czas żyć, czas zabijać (9,90 zł w Nexto; MOBI + EPUB) – zbiór opowiadań fantasy Miroslava Žambocha, wydany przez Fabrykę Słów. W LC ocena 7,43. Miroslav Žamboch to jeden z najpopularniejszych autorów fantastyki w Czechach. W powieści Czas żyć, czas zabijać opisane są losy jednego z jego wyjątkowych bohaterów – Bakly’ego. Conan, Rambo i cała plejada herosów mogą mu pozazdrościć siły i charakteru. Skończył się czas, aby żyć. Nadszedł czas, by zabijać… Poznaj zabójcę czarodziejów i poszukiwacza przygód. Przebrnij pustynię w pogoni za Czerwoną Gwiazdą. Poczuj dławiący strach przenikający do szpiku kości. Skryj się w ciemności, bowiem… Nadchodzi Bakly – najemnik, zabójca, szarlatan. Twardy, nieustępliwy, plujący śmierci w twarz. Zabijanie cesarskich żołnierzy, morderców lub wyspecjalizowanych zabójców jest proste i stało się nudne. Zabijanie czarodziejów sprawiało mi czystą radość” – zwykł twierdzić. Książka ma niezłe recenzje, przykładowo valkiria.net, kawerna.pl. Odwet (6,99 zł w Virtualo; MOBI + EPUB) – powieść sensacyjna Jacka Higginsa. W LC ocena 7,17. Jack Fox, odznaczony bohater wojny o Kuwejt, absolwent Harvardu, poważany biznesmen, jest zarazem wschodzącą gwiazdą międzynarodowego kartelu kryminalnego, siostrzeńcem szefa nowojorskiej mafii. Młoda, ambitna dziennikarka Kate Johnson odkrywa drugie oblicze Foxa i płaci za to śmiercią. Blake – jej były mąż, szef tajnej jednostki zwanej Piwnicą, podległej bezpośrednio prezydentowi USA, postanawia się zemścić. W wymierzeniu sprawiedliwości pomaga mu Sean Dillon, były bojownik IRA obecnie zaufany współpracownik brytyjskich służb specjalnych. Śmieszni kochankowie (14,93 zł w Publio; MOBI + EPUB) – zbiór opowiadań Mariusza Cieślika. Link do recenzji w GW. Dziesięć opowieści o miłości, płci, seksie i innych demonach. Opowieści groteskowych, choć zupełnie serio. Bo przecież w tej materii wszystko bywa jednocześnie śmiertelnie poważne i zabójczo śmieszne.  Kim jest Mariusz Cieślik, wie z pewnością każdy czytelnik „Gazety Wyborczej”, „Polityki” czy „Rzeczpospolitej” – to krytyk piszący o najnowszych, czasem dziwnych zjawiskach naszej kultury. Debiutancki tom jego opowiadań jest tak samo na czasie, jak jego artykuły prasowe. Autora interesuje chwila obecna, „tu i teraz”. Świetnie podsłuchuje język warszawskiej ulicy, ale jednocześnie z niezwykłą wnikliwością oddaje atmosferę prowincji. Tematy jego opowiadań można uznać za wizytówkę naszej epoki: seks, alkohol, tożsamość, zagubienie… Nie jest to jednak nigdy tylko literacki koncept – lecz doskonale uchwycony obraz współczesnego świata. JavaScript – praktyczny kurs (27,30 zł; MOBI + EPUB + PDF) – obszerny kurs Marcina Lisa, która w szybki sposób uczy języka JavaScript od podstaw. Książka „JavaScript. Praktyczny kurs” ma za zadanie przedstawić Ci możliwości kryjące się w języku JavaScript i pokazać, jak od razu można wykorzystać je w praktyce. Nie wymaga ona od Ciebie innych umiejętności, poza znajomością podstaw języka (X)HTML — wręcz przeciwnie, to dzięki niej zdobędziesz wiedzę w zakresie projektowania interesujących stron WWW. Dowiesz się, jak umieszczać skrypty w kodzie HTML, poznasz standardy i instrukcje JavaScriptu, a także zasady współpracy z różnymi przeglądarkami. Nauczysz się tworzyć pętle, funkcje, tablice i obiekty, zapewniać obsługę błędów i zdarzeń. Jeśli zależy Ci na szybkiej i efektywnej nauce, to idealna książka dla Ciebie! Dziś kończą się:  Do niedzieli włącznie w Woblinku kupimy taniej powieści Emily Giffin i kryminały Marka Krajewskiego. Ceny 9,90 i 14,90. Ale uwaga – Giffin jest tylko w EPUB (z DRM). Krajewskiego kupimy także w MOBI. Jak pracując mniej, zarabiać więcej (9,90 zł w Złotych Myślach; PDF) – na weekend poradnik Wiesława Kluza o tym, jak mądrze zarządzać swoimi pieniędzmi.  Inne promocje tygodnia:  W Publio świętują urodziny Stephena Kinga. Z tej okazji - 65% rabatu na niemal wszystkie jego e-booki! Przykładowe tytuły: Dallas ’63  (13,65 zł), Cmętarz Zwieżąt  (8,95 zł), Miasteczko Salem  (10,07 zł), Lśnienie(10,07 zł). Urodzinową promocję na książki Kinga (-30%) ogłosiło także Virtualo. Drożej, ale trochę więcej tytułów. Wielka promocja z Wydawnictwem M – 60% taniej w Publio. Promocja na wszystkie e-booki tego wydawnictwa, chyba najtaniej jak dotąd. Przykładowe tytuły i ceny: Tolkien i C. S. Lewis  (6,36 zł), Lech Kaczyński – portret (6,99 zł), Skup się (Leo Babauta) (3,96 zł), Ojciec Eliasz. Czas apokalipsy  (7,96 zł), Benedykt XIV – Jezus z Nazaretu, cz I (5,95 zł) Wydawnictwo M taniej o 60% ma także Woblink (MOBI + EPUB ADE). Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Thrillery z wydawnictwa Albatros – po 19,90 w Virtualo. Ludlum, Harris, Llorens. Ta sama promocja w Legimi. Bajkowe przygody z wydawnictwem Siedmioróg – taniej o 40% w eBookpoint. Dziesiątki klasycznych bajek za kilka złotych. MOBI+EPUB albo MP3. Calineczka, Czerwony kapturek, Plastusiowy pamiętnik, a także pomysły na zabawy dla dzieci. Nowości Naszej Księgarni na Virtualo – są to kolejne tomy serii Dziewiąty Mag, thrillery prawnicze Chrisa Tvedta i Kroniki krwi. Podobną promocję mają Publio oraz Woblink Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Autobiografia Salmana Rushdiego (22,90 w Virtualo; MOBI + EPUB), a obok niej dwie inne jego książki ze zniżką 40%. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. Spalony (11,45 zł w Legimi; MOBI + EPUB) – to kolejny e-book, który dotąd w promocji nie był. Autobiografia Andrzeja Iwana, z której dowiemy się wiele o polskiej piłce nożnej ostatnich 30 lat. Mały pamiętnik (21,90 zł w Woblinku; MOBI + EPUB ADE) – najnowsza książka portugalskiego noblisty José Saramago.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 