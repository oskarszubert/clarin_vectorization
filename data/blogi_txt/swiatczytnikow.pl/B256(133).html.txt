Wielu użytkowników Kindle korzysta z funkcji wysyłania plików mailem. Co jakiś czas dostaję jednak pytania w rodzaju: „podałem maila Kindle w serwisie X / programie Calibre, ale pliki nie dochodzą”. Jest kilka przyczyn, dla których tak się może dziać i omówię je po kolei. 1. Wyłączone lub niedziałające WIFI Zacznijmy od przyczyny najbardziej oczywistej. Sprawdźmy czy na czytniku widzimy ikonkę połączenia WIFI. Wbrew pozorom Kindle nie sprawdza co chwilę, czy aby nie czeka dla niego jakiś nowy plik. Trzeba mu czasami o tym przypomnieć wybierając Menu » Sync and Check for Items. 2. Włączone tylko połączenie 3G. Uwaga dla użytkowników czytników z 3G. Wprawdzie internet na tych urządzeniach działa bezpłatnie (czasem z ograniczeniami jak w Touch 3G) – ale wysyłka mailowa nie jest bynajmniej bezpłatna. Amazon poza Stanami pobiera za korzystanie z adresów moja- nazwa@kindle.com opłatę rzędu $0,99 za 1MB. To cena dość zaporowa, dlatego najlepiej korzystać z adresu moja- nazwa@free.kindle.com – albo na stronie Personal Document Settings ustawić limit płatności np. $0,00. W takim wypadku, nawet jeśli wyślemy plik na adres @kindle.com przy wyłączonym WIFI, dostaniemy maila: A file was recently e-mailed for wireless delivery to your Kindle from [...]. The file sent was 1.66 MB in size which would have a delivery fee of 1.98 USD. Because this exceeds the charge limit you set of 0.50 USD, the document was sent to your @free.kindle.com account. You can download the file(s) to your computer so they can be transferred onto your Kindle through the USB cable by logging into your Amazon.com account and clicking on the link below (i tutaj link do skonwertowanego pliku) 3. Brak adresu nadawcy na koncie Amazonu O tym zapominają początkujący. Na nasz czytnik trafią pliki wysłane wyłącznie z tych adresów mailowych, którym na to pozwoliliśmy. Jest to konieczne w celu ochrony przed spamem. Aby udzielić zgody na wysyłanie nam maili na czytnik trzeba zalogować się do konta Amazonu i w sekcji Approved Personal Document E-mail List dodać adres nadawcy.  Większość serwisów wysyłających maile na Kindle nam o tym przypomina – oto przykładowo strona ustawień z Readability – patrz punkt 1.  4. Korzystanie z Gmaila Najpopularniejszy serwis pocztowy świata nie zawsze lubi się z Kindle.  Szczególnie jeśli skonfigurujemy go w Calibre – to może się zdarzyć, że pliki nie zostaną wysłane, albo wysłane z dużym opóźnieniem. Prawdopodobnie chodzi tutaj o zabezpieczenia konta Google przed częstą wysyłką wielu załączników. Sposobem tutaj jest skorzystanie po prostu z innego adresu mailowego – w Calibre podajemy wtedy dane serwera SMTP. Jest to rada uniwersalna dla wszystkich, którzy odczuwają opóźnienia – korzystając z Calibre spróbujcie skorzystać z innych adresów mailowych. Zwykle oczekiwanie na plik nie powinno być dłuższe niż kilka minut. 5. Konfiguracja Calibre Po ustawieniu serwera w Calibre pamiętajmy zawsze, aby kliknąć „Testowy e-mail” i sprawdzić czy w ogóle coś się wysyła.  6. Za duży plik Pojedyncze pliki wysyłane na konto Amazonu mogą mieć najwyżej 50 MB. Jeśli wysyłamy kilka książek, możemy je spakować jako ZIP, ale nadal obowiązuje ograniczenie dla pojedynczego pliku. Niektóre e-booki z polskich księgarni, szczególnie te bogato ilustrowane mogą mieć więcej niż 50MB. Ciekawostka: jeśli załadujemy taki plik do Calibre i wybierzemy konwersję z MOBI do… MOBI – uzyskamy czasami plik dwa razy mniejszy. Być może to te słynne znaki wodne, a być może niektóre księgarnie wysyłają nam już „przyszlościowy” format KF8, z którego nie ma za bardzo pożytku (bo na razie nie stosuje się bogatszego formatowania), a który w jednym pliku zawiera tak naprawdę dwa e-booki, w starym i nowym formacie. 7. Błędny plik Czasami zdarza się, że wysłaliśmy po prostu do Kindle plik w formacie, którego Amazon nie obsługuje (np. EPUB), albo uszkodzony. W takich przypadkach zostaniemy powiadomieni na adres e-mail, z którego wysyłany był plik. The following document, sent at 06:45 AM on Wed, Oct 19, 2011 GMT could not be delivered to the Kindle you specified: * Wprost.mobi The Kindle Personal Document Service can convert and deliver the following types of documents: Microsoft Word (.doc, .docx) Rich Text Format (.rtf) HTML (.htm, .html) Text (.txt) documents Archived documents (zip , x-zip) and compressed archived documents Mobi book Images that are of type JPEGs (.jpg), GIFs (.gif), Bitmaps (.bmp), and PNG images (.png). Adobe PDF (.pdf) documents are delivered without conversion to Kindle DX, Second Generation and Latest Generation Kindles. Adobe PDF (.pdf) can be converted to Kindle format and delivered on an experimental basis. If the document that failed belonged to one of the above document types, please ensure the document is not password protected or encrypted. Note that the Latest Generation Kindles support password protected PDFs. W przypadku powyżej chodziło o gazetę wysłaną z Calibre, która się tam nieprawidłowo wygenerowała i była pusta. Sporadycznie zdarza się też, że Amazon nie akceptuje plików konwertowanych w Calibre (szczególnie w formacie KF8), albo pobieranych z księgarni internetowych. Nie oznacza to, że pliki te są uszkodzone, po prostu mogą odbiegać od jakiegoś standardu. Pozostaje nam wtedy wysłanie ich po kablu. Mnie to się nigdy nie zdarzyło, ale słyszałem takie sygnały. Podsumowanie Jak widać, problemy mogą dotyczyć każdego etapu wysyłki:  Wysłany mail z załącznikiem trafia do Amazonu Amazon sprawdza plik oraz adres nadawcy, jeśli jest OK, to konwertuje go na format Kindle. Jeśli nie jest OK, na adres nadawcy wysłany zostanie mail z informacją – choć niewiele nam to da, jeśli wysyłamy pliki np. z Instapaper. Nasz czytnik po włączeniu sieci odbiera gotowy plik.  Alternatywy dla wysyłki mailowej Pamiętajmy, że Amazon ma też alternatywy dla adresów mailowych, mianowicie program Send To Kindle for PC albo dla Maca. Jest też rozszerzenie Send To Kindle for Chrome ułatwiające przesyłanie artykułów. Tam nie trzeba podawać maili, wystarczy zalogować się na konto i wybrać czytnik, do którego plik ma trafić. Czytaj dalej:  [Prenumerata cykliczna w Nexto] – jak ustawić wysyłkę na Kindle? Mailem czy po kablu? Porównanie dwóch metod wrzucania książek na Kindle Oprogramowanie Kindle Paperwhite 5.3.8 – ważna poprawka działania słownika Oprogramowanie 5.4.3 dla nowego Paperwhite – poprawa działania PDF, kolekcji i słownika Kindle, Calibre, formaty i jak uzyskać idealny plik Instapaper ma nowy wygląd – i trochę nie rozumiem po co…. 