Aktualizacja z 29.09.2012: Amazon usunął możliwość rejestracji przy pomocy numeru seryjnego. Dlatego ta sztuczka, choć nadal działa, jest już nieprzydatna. Pamiętajcie, aby zarejestrować czytnik zanim będzie za późno.  Pisałem już kiedyś, dlaczego warto zarejestrować Kindle, o ile oczywiście nie otrzymaliśmy go od razu zarejestrowanego na nas. Najważniejszy jest dostęp do gwarancji. Kindle, który nie jest na nikogo zarejestrowany pozostaje niczyj – Amazon  nie ma żadnego dowodu, że to urządzenie należy do nas i że to nam trzeba wysłać nowy. Ale co w momencie, gdy nie zarejestrujemy czytnika, a ekran nam się zepsuje? Wczoraj na Wykopie przy naszym wpisie o gwarancji pojawił się następujący komentarz: Kurtka na wacie – nie zarejestrowałem Kindle’a, matka wyrzuciła pudełko podczas sprzątania, a ja zepsułem wyświetlacz i nie wiem jak mam cholera go zareklamować, bo teoretycznie nie jestem jego oficjalnym właścicielem póki go nie zarejestruje z numeru seryjnego :( Czy wszystko stracone? Oczywiście nie. Poniższy sposób nie ja wymyśliłem, ale nie mogłem teraz znaleźć źródła. Da się dojść do numeru seryjnego urządzenia, nawet jeśli masz uszkodzony ekran. Wszystko dzięki funkcji robienia zrzutów ekranowych. Oto co trzeba po kolei wcisnąć: Jeśli masz Kindle Keyboard:  HOME wciskamy ALT+SHIFT+.  (kropka) wciskamy ALT+SHIFT+G  Jeśli masz Kindle Classic:  HOME Przytrzymujemy KEYBOARD i 2 razy naciskamy przycisk „poprzednia strona” z lewej strony Kundla Przytrzymujemy KEYBOARD i wciskamy MENU  Następnie: Podłączaszmy Kindle do komputera i w katalogu „documents” widzimy plik gif ze zrzutem ekranowym strony na której jest numer seryjny.  ten numer rejestrujesz w Amazonie.  Rejestracja w Amazonie to dwa kroki, o których pisałem wcześniej:  Wchodzimy na stronę „Manage Your Kindle” w Amazonie i przechodzimy do „Register your Kindle”. Następnie podajemy numer seryjny:  Tak więc, nawet z pozornie trudnych tarapatów da się wyjść, ale tak czy inaczej – sugeruję Kindle zarejestrować od razu po kupnie. Przypominam jednocześnie, że jeśli kupowaliśmy w Amazonie, to czytnik przychodzi zarejestrowany – wystarczy tylko włączyć sieć (Menu – Wireless On) i od razu będzie miał nasze dane. Aktualizacja z 20.01: poniżej w komentarzach Antek przedstawił prostszy sposób na uzyskanie numeru seryjnego, który działa w Kindle 3 i 4, dlatego zastąpiłem nim starszy opis. Czytaj dalej: [Prenumerata cykliczna w Nexto] – jak ustawić wysyłkę na Kindle? Ćwiczenia z rzucania nowym Paperwhite. Przeżył! Amazon wreszcie udostępnia pełne archiwa gazet na koncie Kindle Kindle jako czytnik… mangi! – Wydanie III Kindle, Calibre, formaty i jak uzyskać idealny plik Jak wyczyścić informację o postępie w książce Kindle? 