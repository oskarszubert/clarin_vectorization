Jutro kończy się Bookrage, czyli pierwsza tak udana akcja sprzedaży pakietów e-booków w Polsce. W tym momencie poszło 1661 pakietów za łączną sumę 38 tysięcy złotych. Z tego prawie 27 tysięcy dostaną autorzy i po 6 tysięcy Fundacja Nowoczesna Polska oraz organizatorzy akcji. Jeszcze ostry finisz, więc te liczby się zwiększą, nie zdziwiłbym się gdyby łączna sprzedaż przekroczyła 2 tysiące, bo niektórzy do końca się wahają. Jest to bardzo dobra wiadomość dla polskiego rynku e-booków!   Do tej pory księgarnie chwaliły się rzadko wielkością sprzedaży, bo i nie było czym – Publio donosiło o 1200 egzemplarzach Greya w miesiąc, podobne liczby padały nieoficjalnie z innych księgarni -ale tutaj mamy wszystko namacalnie i na żywo. Żałuję, że organizator(zy) podobnego projektu Cyfrowej Kultury nie ujawniali liczb, tym bardziej że część z nich znam. Byłaby bardzo ciekawa podstawa do porównań. Ma jednak znaczenie to, że przyciągnięto parę bardziej znanych nazwisk, szczególnie Dukaja. 27 tysięcy dla autorów dzielimy na pięć (Grabiński to domena publiczna) – i… wychodzą sumy, z których każdy autor będzie zadowolony. Tym bardziej że w większości przypadków chodziło o rzeczy już wcześniej wydane, których prawa wróciły już do autorów. Oczywiście, nie są to jeszcze złote góry – ale BookRage pokazuje, że e-booki nie są już jakąś niedochodową niszą. A na pewno wyszło lepiej niż poprzedni projekt MusicRage, gdzie w ostatniej edycji zebrano równowartość 3 tysięcy złotych… W świetle tych wyników spodziewam się kolejnych polskich klonów Humble Ebook Bundle – byle z sensem. Porównując z pierwowzorem – oczywiście – tam było 84 tysięcy pakietów, ale to jest różnica między rynkiem globalnym i polskim.  Jeszcze parę cytatów z wywiadów z twórcami – ze SpidersWeb na temat umów autorskich: Umowy które przygotowaliśmy dla autorów, nie różniły się specjalnie – poza specyfiką wynikającą z rynku – od tych, którymi posługujemy się w przypadku MusicRage. Autor udzielał nam 14 dniowej licencji, bez prawa ekskluzywności, na tekst do którego miał pełne prawo autorskie, my go za to sprzedajmy na zasadach widocznych w serwisie. Niczego poza tym od nikogo nie chcemy. Ryzyko wejścia w ten interes ze strony autora było, jest i będzie pozbawione jakiegokolwiek ryzyka. My ryzykujemy tylko naszym czasem i chęciami ;) W Dobrych Programach o tym, że sama aplikacja jest… prosta: BookRage to aplikacja którą napisałem w Ruby On Rails, technologii mi najbliższej. Kodu jest naprawdę niewiele (kilkaset linii), aplikacja jest prosta i skupiona na swojej podstawowej funkcji. Całość chodzi na jednym serwerku, obok jeszcze paru innych moich projektów. Dzięki prostocie serwisu i, będę nieskromny, kilku udanym decyzjom projektowym, udało się aplikację zoptymalizować tak, że nawet w chwilach największego ruchu serwer ledwo zauważał obciążenie. O planach na przyszłość: Decyzję o kontynuowaniu (bądź nie) BookRage odłożyliśmy do czasu zobaczenia wyników pierwszego pakietu. Dość powiedzieć że już drugiego dnia po starcie wiedzieliśmy, że jest to decyzja pozytywna. Zatem tak, będą kolejne akcje. Z tym zastrzeżeniem, że nieprędko: przeczytanie książek wymaga czasu, takoż i znalezienie autorów na kolejne pakiety. W tego typu akcjach bardzo łatwo doprowadzić do przesytu. Zamierzamy celować w jakość, a kolejny pakiet będzie gotowy kiedy będzie gotowy. Z racji tego, że wydaliśmy książki, prowadząca BookRage firma Tomasza została wydawcą najzupełniej formalnie, włączając w to rejestrację w systemie ISBN. Jeśli chodzi o nowości, nasze stanowisko zawiera się w dwóch słowach: „bardzo chętnie”. „Czy w ogóle to będą książki?” — poza muzyką i książkami jest jeszcze jeden rodzaj treści który wszyscy uwielbiamy i który chcielibyśmy sprzedawać w tej formule. To na razie wszystko co mogę powiedzieć, reszta zależy od rezultatów rozmów z twórcami. Trzymam kciuki, a jeszcze raz przypomnę, że do listy plików doszedł drugi tom opowiadań Grabińskiego, a w ciągu najbliższych godzin ma dość i trzeci. Aktualizacja z 13 marca: Akcja przed chwilą się zakończyła, a oto końcowe statystyki:  Łącznie wpłacono 46 288,02 PLN  Dla autorów 31 725,77 PLN Dla Fundacji 7 263,23 PLN Dla BookRage 7 299,02 PLN   Sprzedanych pakietów 1996 Średnia wpłata 23,19 PLN  Może warto też wspomnieć o liczbie, której w podsumowaniu nie było. Prawie 9 tysięcy złotych z tej sumy dostanie Skarb Państwa w postaci podatku VAT, który od e-booków wynosi 23%. By żyło się lepiej. :-) Czytaj dalej: ComicsRage – tak jak BookRage, ale z komiksami „Zajdlowy” BookRage uzbierał 100 tysięcy! Ruszył BookRage 3 – tym razem polskie fantasy: Piskorski, Guzek, Brzezińska, Kres Book Rage 2 już działa: Twardoch, Lewandowski, Dębski, Szewczyk + Skowroński, Gütsche, Doyle Najlepszy BookRage w dziejach: sześć e-booków Janusza Zajdla! Nadprogramowy BookRage wolnościowy! 