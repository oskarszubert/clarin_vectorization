Dzisiaj na Warszawskich Targach Książki chciałem obejrzeć przede wszystkim te modele czytników, których wcześniej nie widziałem. Wystawców w części elektronicznej było niestety mniej niż rok temu, brakowało np. Artatechu (dystrybutora Onyxów). Na początku stoisko Virtualo – i porównanie Onyxa i62 z Kindle Touch.   Co zaskakuje to bardziej szary tekst w przypadku i62, choć to przecież ekran Pearl. Jeśli porównamy powiększone ekrany i62 oraz Touch – widać różnicę. Nie wiem na ile jest to spowodowane tym, że w EPUB-ach wgranych na Booxa były osadzone czcionki nie bardzo pasujące do ekranu e-papierowego.  Tak wyglądało stoisko Virtualo.  Teraz  stoisko Empiku – dumne Trekstory i między nimi Prestigio ratujący honor e-papieru.  Obsługa stoiska opowiadała przypadkowym klientom różne mniej czy bardziej zabawne rzeczy – że lepiej wybrać Trekstora, bo jest prostszy w obsłudze i można czytać w nocy.  Poza Prestigio mieli jeszcze Irivery Story HD, którym się przyglądałem w listopadzie. Teraz najciekawszy czytnik, który chciałem obejrzeć, czyli JetBook Color – ze stoiska BezKartek. Czy rzeczywiście ma tyle wad jak wynikało z omówienia parę tygodni temu?  Kolory rzeczywiście są symboliczne. Bardzo pastelowe odcienie zielonego, niebieskiego i żółtego. Obsługa rysikiem dość dziwna – jeśli chcemy np. przejść z zaznaczania do rysowania, trzeba wcisnąć menu, poczekać, wybrać „stylus mode”, poczekać, wybrać tryb, poczekać, i już można coś robić. Jetbooki nie są typowymi czytnikami – a raczej czymś pomiędzy czytnikiem i tabletem edukacyjnym. Poza listą książek znajdziemy tam różne pomoce naukowe, np. układ okresowy pierwiastków, różne tabele, podręczniki, no i podręczną galerię dzieł sztuki. Tak wygląda jeden z obrazów. Porównanie z czerwonymi krawędziami pudełka pokazuje, że na wierność kolorystyczną nie ma co liczyć.  Tutaj obraz z głównym motywem czerwonym – dla porównania z Kindle DX.  Jak już porównujemy – zestawienie z Kindle DX pokazuje jak beznadziejnie szary jest ekran Jetbooka i jakim samobójem było wyposażenie go w białą ramkę.  Podsumowując – nie zmienię zdania na temat pierwszego kolorowego czytnika na świecie – kolor jest symbolicznym dodatkiem, rozdzielczość robi wrażenie, które psuje kolor ekranu i dość słaba responsywność urządzenia. Stoisko Legimi.com – już nie mieli żadnych czytników, tylko tablety, w tym taniego „Dante” – moim zdaniem to podejście bardziej fair niż w przypadku Empiku – nie przekonuje się nikogo, że się sprzedaje czytnik… Sam tablet, jak na swoje 399 zł zrobił na mnie niezłe wrażenie.  Na końcu zaskoczenie – na stoisku Bez Kartek wypatrzyłem Cybooka Odyssey – model mało w Polsce znany, a konkurujący nieźle z Onyxami. Po pierwsze – bardzo wyraźny ekran Pearl, po drugie – błyskawiczne działanie (szybciej niż w Kindle i Onyksie), po trzecie – obsługa w miarę intuicyjna.   I na zakończenie – jeśli ktoś zmęczył się oglądaniem czytników, mógł zawsze odwiedzić Ebook Cafe.  Więcej zdjęć na profilu Świata Czytników w Google+. Czytaj dalej:  Na porządny kolorowy e-papier to my sobie jeszcze poczekamy… Pocketbook Color Lux – kolejny czytnik z kolorowym e-papierem Kobo Aura – czytnik 6,8″ o rozdzielczości HD – czy ma szansę? Test czytnika Onyx AfterGlow i aplikacji Legimi – część I – pierwsze wrażenia Ranking marek czytników wg obsługi PDF E-drukarka ePP2 czyli… drukarka z e-papierem 