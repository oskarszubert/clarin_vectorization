Kindle Keyboard 3G to chyba jedyne tak popularne urządzenie, które oferuje darmowy dostęp do internetu na niemal całym świecie. Aktualizacja 30.01.2013: aktualizacja dotycząca Kindle Paperwhite 3G – który podobnie jak Touch 3G ma ograniczony internet przez 3G. To zupełnie zaskakuje ludzi, którym o Kindle mówię. Nie dowierzają, mają dużo pytań, chcą wiedzieć jak to działa. Przecież 3G w takich urządzeniach jak telefon czy tablet zawsze oznacza opłaty! O temacie już pisałem na samym początku istnienia tego bloga w artykule Darmowy Internet na Kindle – jak to działa – ale postaram się jeszcze raz zebrać to wszystko w formie pytań i odpowiedzi. 1. Co oznacza właściwie darmowy Internet 3G? Oznacza możliwość korzystania z przeglądarki internetowej wbudowanej w Kindle przy pomocy połączenia 3G/2G, za które nie płacimy. Połączenie to działa w Polsce oraz kilkudziesięciu innych krajach świata. W pozostałych krajach działa Wikipedia (angielska) oraz Kindle Store i możliwość ściągania na czytnik zakupionych przez nas wcześniej książek. 2. Czy darmowy Internet 3G w Polsce nadal działa? TAK. To akurat najczęstsze pytanie, więc odpowiedzmy sobie na nie – od maja 2010 wersje Kindle z modemem 3G mają w Polsce dostęp do całego internetu przez wbudowaną przeglądarkę. 3. Czy to jest naprawdę za darmo? Tak, to jest naprawdę za darmo. Nic nie płacimy za korzystanie z przeglądarki internetowej. Nie ma ukrytych i dodatkowych opłat. Mylące dla niektórych osób są dwie rzeczy: Płatna jest usługa wysyłania plików przez e-mail na czytnik, ale wyłącznie gdy korzystamy z adresu @kindle.com i gdy włączone jest 3G. Jeśli ustawimy adres @free.kindle.com – to pliki trafią do nas poprzez WIFI. Co istotne – w ustawieniach konta możemy wyłączyć płatność, aby niczego przypadkowo nie zapłacić. Koszt przesyłki bezprzewodowej (Whispernet) zawarty jest, podobnie jak VAT, w cenie książek z Kindle Store – ale jest on niezależny od tego, w jaki sposób książkę ściągamy.  4. Kto za to płaci? Gdzie jest haczyk? Płaci za to Amazon. Technologicznie jest to po prostu roaming międzynarodowy, z wykorzystaniem polskich operatorów. Ruch idzie przez irlandzkie serwery Amazona. A teraz haczyk. Od lipca 2012 Amazon wprowadził (w związku z nadużyciami tej usługi) limit danych ściągniętych przez 3G. W miesiącu można ściągnąć 50 MB. Po tym, gdy przekroczymy limit, dostajemy jeszcze 24 godziny na korzystanie z łącza, potem trzeba już poszukać sieci WIFI. 5. Które modele Kindle maja pełne darmowe 3G? Jedyny model, w którym działa darmowe 3G to:  Kindle 3 – czyli obecnie Kindle Keyboard w wersji 3G  Kindle Keyboard ma nowoczesną przeglądarkę opartą o silnik WebKit – mniej więcej taką samą jak Safari na iPadzie. Darmowe 3G działa także w innych, starszych modelach:  Kindle 2 (niedostępny już w sprzedaży) Kindle DX Graphite (sprzedawany od maja 2010) Kindle DX1 (sprzedawany od końca 2009)  Modele te mają jednak starszą wersję oprogramowania i uproszczoną przeglądarkę tekstową, która nie obsługuje polskich znaków. 5b. Które modele Kindle mają OGRANICZONE 3G? Czytniki dotykowe: Kindle Touch 3G oraz Kindle Paperwhite 3G nadal mają darmowe 3G, ale nie dotyczy ono przeglądania internetu na całym świecie.  Trzeba włączyć WIFI. Darmowe 3G przydaje się do trzech rzeczy:  Dostęp do „chmury” czyli zakładki Cloud z naszymi plikami na koncie Amazonu Dostęp do Kindle Store Przeglądanie Wikipedii (działa zarówno polska, jak i angielska).    6. Ale na stronie Amazona wciąż piszą tylko o dostępie do Wikipedii! To prawda. Gdy wybierzemy „Poland” na stronie produktu, otwiera się okno z informacjami, wśród których jest: Access Wikipedia via Whispernet on the experimental web browser. Access other websites like Google via a Wi-Fi connection. Z tego by wynikało, że w Polsce strony internetowe są dostępne wyłącznie przez WIFI. Praktyka jest jednak inna. Jak wspomniałem wyżej – w maju 2010 roku, Amazon włączył po cichu dostęp w kilkudziesięciu krajach świata i oficjalnie potwierdza to… w zupełnie innym miejscu. 7. W jakich krajach działa darmowe 3G? Jedyna oficjalna informacja na temat darmowego 3G znajduje się na stronie Amazon UK, gdzie przeczytamy: If you are travelling outside the United Kingdom, you can access Wikipedia in over 100 countries anywhere you have a 3G connection (check the wireless coverage map here). You can browse other websites globally via a Wi-Fi connection. Access to other websites while travelling abroad is available via a 3G connection in the 61 countries listed below. A zatem, wyróżnione są dwie kategorie dostępności 3G na świecie:  gdzie działa 3G, ale mamy tylko Wikipedię i sklep Kindle Store: ponad 100 krajów świata; gdzie działają wszystkie strony: 61 krajów.  Lista tych krajów znajduje się w poniższej tabelce:    Albania Argentina Aruba Australia   Bahamas Barbados Bermuda Bolivia   Brazil Bulgaria Canada Cayman Islands   Chile Colombia Croatia Czech Republic Dominican Republic Ecuador El Salvador Grenada   Guam Guatemala Guyana Haiti   Honduras Hong Kong Hungary Iceland   India Ireland Jamaica Japan   Kenya Liechtenstein Macedonia Mexico Montserrat Nicaragua Norway Panama   Paraguay Peru Philippines Poland   Puerto Rico Romania Russia Saint Kitts and Nevis Saint Lucia Saint Vincent and the Grenadines South Africa Slovakia   Slovenia Switzerland Taiwan Thailand   Ukraine United States of America Uruguay US Virgin Islands   Venezuela Polska tu jest – jak widać. Ta lista krajów jednak nie jest kompletna. Mój Kindle 3G działał na przykład w Estonii i Finlandii – a tych krajów na liście nie ma. Inny problem  jest taki, że np. „polskie” Kindle (tzn. zamówione w amazon.com) działają też w Niemczech – ale jeśli ktoś kupił w samych Niemczech (przez amazon.de) – to ma tylko Wikipedię… 8. Czy jest różnica między amerykańską i międzynarodową wersją Kindle 3G? W Polsce powinno działać 3G/2G (Edge) w każdym z modeli Kindle Keyboard 3G, niezależnie czy kupimy go wysyłkowo (wersja miedzynarodowa) czy sprowadzimy prywatnie (wersja amerykańska). Gdy wyjedziemy z Polski, może być jednak różnica w zasięgu. Mapa zasięgu, którą widzicie w Skrótach w prawej kolumnie ma dwa warianty. Międzynarodowy:  Amerykański:  Ciemniejszy kolor to zasięg 3G – jaśniejszy – zasięg 2G, czyli najczęściej Edge. Jak widać – wersja międzynarodowa ma zasięg w krajach bałtyckich, w Maroko, czy Uzbekistkanie – tam wersja US już nie dociera. Ale uwaga – to jest mapa zasięgu sieciowego, co nie oznacza to, że w tych krajach działa przeglądarka. Mamy więc zaznaczone te 100 krajów o których wspominała strona brytyjskiego Amazonu. 9. Czy Amazon może to wyłączyć? Może. Bądźmy tego świadomi, że funkcja przeglądania internetu w Kindle jest nadal określona jako „eksperymentalna”. Amazon o niej głośno nie mówi, więc pewnego dnia mogą… nic nie powiedzieć, a dostęp przestanie działać. Z drugiej strony – nie zrobili tego prawie przez 1,5 roku. Co więcej – gdy zapowiadali, że Kindle Touch 3G będzie miał ograniczony internet, jednocześnie potwierdzili, że w starszych modelach pozostanie to bez zmian. Warto jednak pamiętać, że takie ryzyko istnieje. Od lipca 2012 Amazon wprowadził limit danych ściągniętych przez Kindle Keyboard 3G, ale co ważne – nie wyłączył tej usługi. 10. Z jakiego operatora korzysta Kindle? W Polsce Kindle korzysta z dowolnego operatora, którego uda mu się złapać. Na przykład gdy jedziemy warszawskim metrem, Kindle przełącza się na Play, który jest jedynym operatorem, który działa w metrze między stacjami. Aby zobaczyć z którego operatora obecnie Kindle korzysta, wchodzimy do Menu»Settings i wciskamy 311 (czyli ALT+EQQ). Pojawi się menu z listą dostępnych operatorów 2G oraz 3G:  Możemy tam zmienić operatora, którego używamy, choć nie jest to zalecane. 11. Czy można wyciągnąć kartę SIM z Kindle i włożyć do laptopa? Nie ma takiej możliwości. Wprawdzie w środku jest fizyczna karta SIM i jeśli rozbierzemy urządzenie, to jesteśmy w stanie ją wyciągnąć, ale pozostaje jeszcze kwestia zalogowania do sieci. Poza tym, cały ruch przez 3G jest przepuszczany przez serwer proxy w Irlandii, dlatego Amazon dobrze wie, do czego używana jest karta i będzie w stanie szybko taki ruch zablokować. (aktualizacja z lipca 2012) Parę miesięcy po napisaniu tego artykułu pojawiła się możliwość wykorzystania podłączonego Kindle jako modemu – jednak z obawy przed nadużyciami blogerzy nie wspominali o niej. Kto chce ten znajdzie. Niestety konsekwencją tej „sztuczki” jest wprowadzenie limitu na korzystanie z łącza 3G. 12. Do czego mi właściwie internet 3G w Kindle? To temat na odrębny wpis. :-) Ogólnie możemy sobie wyobrazić dwa zastosowania:  Czytanie: portale internetowe, serwisy informacyjne. Kindle ma funkcję „Article Mode”, która każdą stronę przerabia na wersję „artykułową”. Bardzo wygodnie da się także czytać RSS – zobacz artykuł o Google Reader na Kindle. Funkcje mobilne: poczta (mobilny gmail i inne zwykle działają), mapy (patrz artykuł o Kindlemap.net), rozkłady jazdy (np. mobilne strony m.jakdojade.pl czy mobile.sitkol.pl).  W związku z ogólnoświatowym zasięgiem – Kindle może się przydać za granicą jako alternatywa dla drogiego roamingu. Pamiętajmy tez o dostępie do Wikipedii (który jest także na Kindle Touch 3G oraz na Keyboard 3G po wyczerpaniu limitu). Kindle może więc służyć jako mobilny przewodnik po świecie i nie tylko, co dobrze ujął rysownik z xkcd.com…  13. Jakie są wady internetu przez 3G? Przeglądarka na Kindle nie nadaje się do swobodnego surfowania – działa czasami zbyt wolno, no i sterowanie nie jest tak proste jak na telefonach czy tabletach. Inna wada kindlowej przeglądarki to brak możliwości otwierania linków w nowych oknach oraz brak zakładek – możemy więc przeglądać w jednym momencie tylko jedną stronę. Wprowadzone w lipcu 2012 limity powodują, że jeśli planujemy opierać się tylko na internecie z Kindle, to warto wyłączać obrazki w opcjach przeglądarki (Menu – Browser Settings – Disable Images). 14. Pomocy! 3G przestało działać? Czasami zdarza się, że 3G nie chce z jakąś stroną się połączyć i woła o połączenie WIFI. Wtedy warto wyłączyć sieć (Menu – Wireless Off), włączyć i spróbować ponownie. Można też spróbować wejść do Kindle Store i angielskiej Wikipedii – a połączenie „załapie” także na pozostałych stronach. Była też sytuacja użytkownika, który przyjechał do Polski z Wielkiej Brytanii z zakupionym tam czytnikiem. 3G nie chciało działać. Pomogło przerejestrowanie czytnika na amazon.com i kontakt z supportem. W połowie 2011 zdarzały się komunikaty „HTTP 1.1…” na niektórych stronach. Pomaga tutaj restart Kindle (Menu»Settings»Menu»Restart), ale to chyba poprawili, bo już od paru miesięcy się nie zdarzało. 15. Czy mogę przez 3G ściągać pliki? Można ściągać tylko te pliki, które zostaną otwarte na Kindle, zatem: MOBI, PRC, AZW, TXT. Z niewiadomych dla mnie przyczyn nie można ściągać PDF. Korzysta z tego np. Magiczny Katalog Bookini – mamy katalog w postaci książki na Kindle, z niego wybieramy książkę, którą ściągamy przez przeglądarkę już nie wychodząc z Kindle. Tak samo możemy skorzystać zdalnie z serwisu Wolnych Lektur – jest to pewną gwarancją, że gdy jesteśmy „w trasie”, to nigdy nie zabraknie nam tematów do czytania. Nie zapomnijmy też o Kindle Store – wszystkie darmowe pozycje można ściągać bezpośrednio z Kindle. Jeden ze znanych serwisów z listą darmowych książek – eEeaderIQ ma wersję mobilną: m.ereaderiq.com, zoptymalizowaną dla Kindle. W 2012 wystartowała też księgarnia Woblink.mobi, w której możemy kupować książki bezpośrednio na Kindle, a także ściągać kupione wcześniej e-booki przy pomocy wirtualnej półki. 16. Czy warto ze względu na 3G dopłacać 50 dolarów +VAT? Na to pytanie już kiedyś odpowiadałem. To jest tak naprawdę pytanie, jak warte są dla nas takie rzeczy:  dostęp (choćby i awaryjny) do internetu z niemal każdego miejsca na świecie, dostęp do naszych książek w Kindle Store, lub w innych miejscach, możliwość kupna dowolnej książki w Kindle Store w każdym miejscu, oszczędność na kosztach roamingu za granicą.  Grzegorz Marczak na Antywebie pisał, że Kindle wygrało na jego wakacjach: Niezależnie jednak od wydajności Kindle i działania przeglądarki www bez większych problemów korzystałem z mobilnej wersji gmaila, przeglądałem Antyweb czy też sprawdzałem kursy franka szwajcarskiego :) Co ważne wszystko to mogłem robić niezależnie od lokalizacji, cen internetu czy kosztów roamingu. To samo mogę potwierdzić – Kindle fajnie sprawuje się na wakacjach, gdzie potrzebujemy sprawdzić parę rzeczy, choć niekoniecznie pracować. Podobna była relacja Swojaka, który ze swoim Kindle DX podróżował po Puerto Rico: Kindle okazał się rewelacyjnym narzędziem szukania drogi na tropikalnym pustkowiu. Mając darmowe połączenie z internetem spokojnie patrzyłem jak Kindle ściąga kolejne zdjęcie satelitarne z Google Maps, a sieciowy licznik pokazuje 1MB transmisji przy każdej klatce. Wolę nie myśleć ile kosztowałby roaming przy takiej transmisji danych. Dlatego przydatność wersji 3G ocenia każdy sam. Ja wybrałem już na samym początku wersję Kindle Keyboard 3G i tego wyboru nie żałowałem. Na zdjęciu – Facebook na plaży w Gdyni – Orłowie, październik 2011. Czytaj dalej:  Kindle Paperwhite i Touch korzystają z polskiej Wikipedii! Jaki czytnik będzie najlepszy do przeglądania internetu? Instapaper ma nowy wygląd – i trochę nie rozumiem po co…. Vocabulary Builder – czyli jak powtarzać słówka z nowym Paperwhite Kupujemy czytnik Kindle babci lub dziadkowi Nowy wygląd konta Kindle – krok do przodu i dwa kroki w tył… 