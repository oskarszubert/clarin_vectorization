Wystartowały Nowe Media, kwartalnik, który od razu ma też wersję czytnikową. To chyba pierwszy taki przypadek w Polsce.  Nowe Media są zbiorem artykułów poświęconych tym wszystkim zmianom, które wiążą się z internetem, sieciami społecznościowymi, upadkiem prasy i zmianą roli dziennikarzy. Są tam rozmowy o innowacjach, marketingu i komunikacji, o tym jak rozmawiać w erze bombardowania informacjami z każdej strony. „Nowe Media” to teksty i analizy interdyscyplinarne, poszukujące, futurologiczne wręcz rozważania autorytetów najwyższej klasy, ludzi z wiedzą, pasją, doświadczeniem, ale i nieprzeciętną intuicją. Takich ludzi szukamy, takich gromadzimy przy naszym przedsięwzięciu. Z czasem może tworząc zaczyn nowocześniejszego think-tanku. Dzięki wsparciu z Francji sięgamy po najlepszych tamtejszych autorów. Ale także zaprosiliśmy do współpracy najlepszych autorów z Polski, Stanów Zjednoczonych, Kanady, Szwajcarii, a nawet Australii. Zaprosiliśmy do współpracy naukowców i praktyków, badaczy i wybitnych publicystów; Redaktorem naczelnym pisma jest Eryk Mistewicz, kreujący się na specjalistę od mediów i Twittera, felietonista Forbes i autor paru książek. Na stronie czasopisma dostępny jest spis treści i streszczenie artykułów. Dlaczego o tym wspominam? Bo Nowe Media są pierwszym polskim pismem, które od pierwszego numeru ukazuje się jednocześnie w wersji czytnikowej. Wydanie papierowe kosztuje 26 złotych, natomiast e-booka (PDF, MOBI, EPUB) możemy kupić za 19,95 zł w księgarni eBookpoint. Znacznie taniej nie jest, ale to ponad 200 stron. Tak wygląda w Kindle for PC.  W Nowych Mediach znajdziemy teksty takich specjalistów jak Dan Ariely (autor „Potęgi irracjonalności”), Scott Stratten (autor „Bezmarketingu”), ale także Richarda Stallmana, jest nawet artykuł ministra Sikorskiego o Twitterze. Część tekstów ukazała się jednak wcześniej w innych miejscach. Na razie w drodze na basen zrobiłem szybki przegląd i widzę, że będzie sporo do przeczytania. Bardzo się cieszę, że Nowe Media nie zapomniały o wydaniu elektronicznym. Zresztą tematyka sprawia, że jest ono właściwie obowiązkowe. Pismo traktujące m.in. o internecie i rozwoju społeczeństwa cyfrowego po prostu nie może nie mieć takiego wydania. Czytaj dalej:  Dwa pisma debiutują na czytnikach: Esensja oraz Res Publica Nowa Magazyn „W Punkt” w wersji na czytniki! Świt ebooków #2 – drugi numer pisma z RW2010 Rzeczpospolita ma wersję na Kindle! „Czytaj bez limitu” na czytniki? Nowa aplikacja Legimi już w grudniu! Pożegnamy promocje? Wydawcy i księgarze chcą stałych cen na nowości! 