Aktualizacja z 16.03.2012: KindleMap nosi teraz nazwę eReaderMap.com.  Czasami, gdy jesteśmy w obcym mieście, chcemy się szybko zorientować w naszym położeniu. Pod względem wygody niewiele tutaj przebije telefon z GPS. Ale jeśli takiego nie mamy, lub przebywamy za granicą i nie uśmiecha nam się ładowanie map na roamingu – wtedy przyda się czytnik. Mamy dwa sposoby na przeglądanie map na czytniku:  KindleMap (obecnie: eReaderMap.com) – głównie dla posiadaczy Kindle Keyboard 3G, choć w centrach wielu miast coraz łatwiej o złapanie publicznego WIFI… eBookMaps – dla wszystkich czytników obsługujących formaty MOBI lub EPUB.  KindleMap.net – obecnie eReaderMap.com Strona eReaderMap.com to po prostu Google Maps dostosowane do możliwości naszego Kundelka. Po wejściu na stronę główną mamy do dyspozycji kilka możliwości.  Szukałem ulicy Więziennej we Wrocławiu – wpisałem więc „Wiezienna Wroclaw” i kliknąłem w przycisk „Map”. Bardzo szybko pojawia się gotowa mapa, którą możemy powiększać i przesuwać. Przyciski w górnym, prawym rogu służą do szybkiej zmiany powiększenia o 3 lub 4 stopnie.  Możemy też skorzystać z funkcji prowadzenia „od-do”. Gdybym w ostatnią niedzielę w Krakowie nie miał mapy papierowej, to pewnie od Kopca Kościuszki wróciłbym przy pomocy Kindle!  Trzeba powiedzieć, że serwis wykorzystuje bardzo dobrze możliwości kindlowej przeglądarki. eBookMaps.com Twórcy serwisu eBookMaps poszli inną drogą. Wzięli po prostu ogólnie dostępne mapy z projektu OpenStreetMap i przerobili je do formatów MOBI oraz EPUB. Posiadacze czytników mogą więc ściągnąć i wgrać plany setek miast z całego świata.  Dla Polski dostępne są plany pięciu miast:  Gdańsk Kraków Szczecin Warszawa Wrocław  Po otwarciu widzimy… nie, nie mapę, a instrukcję obsługi.  Zaraz, żeby przejść o poziom niżej muszę 5 razy kliknąć „Następna”?! No, ale inaczej się pewnie nie dało, wolałbym jednak normalne linki. Dobry pomysł to spis ulic – jeśli szukam np. ulicy Karłowicza, to ją sobie mogę kliknąc w indeksie i przejść do widoku ulicy.  Sam jednak widok ulicy jest mniej czytelny niż w Kindlemap, choć mapy zawierają czasami więcej informacji. Ale jeśli Twój czytnik ma mniej niż 16 poziomów szarości, to może być ciężko z korzystaniem.  Wadą planów z Ebookmaps jest też ograniczenie do centrum miasta, więc to rozwiązanie dla turystów, którzy nie zapuszczają się za daleko. Podsumowanie Z dwóch podanych rozwiązań bardziej podoba mi się eReaderMap, która jest i szybsza i skuteczniejsza, bo sprawdzimy tam każde miasto, a nie tylko te, które przygotowano do ściągnięcia. Będąc użytkownikiem Kindle Keyboard 3G korzystałem z niej w Warszawie, Pradze i Helsinkach i parę razy bardzo mi pomogła, gdy miałem np. znaleźć jakąś ulicę, lub w ogóle zorientować się gdzie jestem. Nie oznacza to, że spisuję eBookMaps na straty – warto spróbować, szczególnie jeśli nie możesz skorzystać z pierwszego serwisu. Czytaj dalej:  Jaki czytnik będzie najlepszy do przeglądania internetu? Kindle Paperwhite i Touch korzystają z polskiej Wikipedii! Kupujemy czytnik Kindle babci lub dziadkowi Kindle jako czytnik… mangi! – Wydanie III Instapaper ma nowy wygląd – i trochę nie rozumiem po co…. Amazon wreszcie udostępnia pełne archiwa gazet na koncie Kindle 