W niedzielny wieczór mam dla Was informacje o kilku niedawno udostępnionych e-bookach. Historia Kresów z IPN Kresowa księga sprawiedliwych 1939–1945. O Ukraińcach ratujących Polaków poddanych eksterminacji przez OUN i UPA – to książka Romualda Niedzielko poświęcona ukraińskim „Sprawiedliwym” podczas rzezi wołyńskiej. Wydał ją w 2007 roku Instytut Pamięci Narodowej. Korzystając z zachowanych relacji świadków, w książce odnotowano wydarzenia w 500 miejscowościach (na terenie województw: wołyńskiego, poleskiego, tarnopolskiego, lwowskiego, stanisławowskiego, rzeszowskiego i lubelskiego), w których z rąk OUN-UPA poniosło śmierć blisko 20 tysięcy Polaków. Część skazanych na zagładę polskich mieszkańców otrzymała pomoc humanitarną ze strony ukraińskich sąsiadów, zazwyczaj członków rodzin mieszanych, krewnych lub przyjaciół, czasem nieznajomych, kierujących się chrześcijańską miłością bliźniego, w sporadycznych przypadkach – także ze strony katów. Zachowani we wdzięcznej pamięci ocalonych Ukraińcy – główni bohaterowie tej książki (ponad 1300 osób, niestety częstokroć anonimowych) zasłużyli na zaszczytne miano „sprawiedliwych” i na publiczne uhonorowanie, ponieważ z narażeniem życia, indywidualnie, a nawet całymi rodzinami, przeciwstawili się czynnie ludobójstwu. Ostrzegali przed napadem, udzielali schronienia, wskazywali drogi ucieczki, zaopatrywali w żywność i ubranie, przewozili w bezpieczne miejsce, do lekarza czy szpitala, przyjmowali pod opiekę, a nierzadko na długoletnie wychowanie sieroty po zamordowanych, odmawiali wykonania rozkazu zabicia członka własnej rodziny – np. żony lub męża – narodowości polskiej. Publikacja ukazała się w trzech formatach – PDF, EPUB i MOBI – i co ciekawe: w trzech językach, po polsku, ukraińsku i angielsku. Przy poprzedniej pozycji z IPN (Pamiętnikach „Uskoka”) narzekałem na brak podlinkowania przypisów – tutaj jest już wszystko w porządku. Przypominam, że jeśli nie przeszkadza nam format PDF, na stronach IPN znajdziemy kilkanaście innych publikacji, m.in. „Polski rok 1968″, albo „Stan wojenny w Polsce 1981–1983″. Historia cyfrowa Wprowadzenie do historii cyfrowej – to książka Marcina Wilkowskiego opublikowana na licencji CC BY- SA. Od digitalizacji i repozytoriów cyfrowych po archiwa WWW i historyczne badanie gier online – Internet stał się ważną perspektywą dla nauki historycznej i naszego rozumienia przeszłości. Wprowadzenie do historii cyfrowej to próba opisu najważniejszych zagadnień związanych z wykorzystywaniem Internetu w badaniach historycznych i z historycznym myśleniem o Sieci. W publikacji silnie zaznaczono także wątek otwartości publicznych instytucji pamięci. Wilkowski jest uczestnikiem programu doktorskiego Katedry Socjologii w Colegium Civitas oraz twórcą portalu Historia i Media. Pracuje też w Fundacji Nowoczesna Polska. Do pobrania 3 formaty. Jak zapowiada na stronie – tekst niedługo będzie też dostępny w GitHub, jako podstawa do dalszego przetwarzania. Wolne licencje dla naukowców Wolne licencje w nauce. Instrukcja - to publikacja, o której dowiedziałem się z bloga Marcina, a którą wydało Centrum Cyfrowe Projekt:Polska. Jest to krótkie opracowanie przeznaczone dla autorów prac naukowych i edukacyjnych, które ma wyjaśnić, dlaczego i w jaki sposób publikować swoje prace na wolnych licencjach, przede wszystkim Creative Commons. Dwa formaty: PDF i EPUB. Posiadacze Kindle mogą przygotować sobie wersję MOBI przy pomocy programu Calibre. Czytaj dalej:  Accelerando – nagradzana powieść SF na licencji CC Historia polskiej muzyki w kolejnych tomach za darmo i na czytniki Pies Łańcuchowy – wydawnictwo literackie z książkami… za darmochę! Dwie nowe pozycje IPN na czytniki: Inteligenzaktion i Uchodźcy polscy z ZSRR Dwie kolejne pozycje z IPN na czytniki, m.in. Warszawa podczas stanu wojennego ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński 