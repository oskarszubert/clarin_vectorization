Starzy czytelnicy pamiętają na pewno Magiczny Katalog Bookini, czyli plik z linkami do wszystkich darmowych e-booków z bookini.pl, które można sobie było ściągnąć bezpośrednio na Kindle. Zaleta takiego rozwiązania jest prosta – w każdej chwili możemy mieć na czytniku dostęp do bazy paru tysięcy książek w domenie publicznej, a więc nigdy nie zabraknie nam czegoś do poczytania. Teraz mam coś dla miłośników zarówno Bookini.pl jak i Wolnych Lektur. Napisał do mnie pan Andrzej Skowron ze swoim pomysłem. Kilka tyg. temu wykorzystując przerwę świąteczną postanowiłem zrobić katalog do tych dwóch serwisów. Co prawda istnieje podobny katalog dla bookini, ale mnie w nim nie podoba się nawigacja. W tym zamiast wyszukiwać po tytule lub nazwisku mamy na początku spis liter kierujący do nazwisk, co umożliwi w miarę szybkie wyszukanie autora bez wpisywanie czegokolwiek do czytnika. Katalog ma około 4000 pozycji, a wersje mobi i epub (nie testowana) są na serwisie github pod adresem: https://github.com/andsko/ebook_catalog W przypadku Kindle użycie jest proste – ściągamy plik bookini_wolnelektury.mobi, wgrywamy na czytnik – a następnie gdy chcemy przeczytać coś nowego – otwieramy ten plik. Widzimy katalogi obu serwisów. Wybieramy literę, nazwisko autora i konkretne dzieło. Tak to wygląda dla Bookini:  A tak dla Wolnych Lektur:  Gdy wybierzemy już plik – uruchomiona zostanie przeglądarka i będziemy mogli ściągnąć plik PRC (Bookini) albo MOBI lub TXT (Wolne Lektury). Co ciekawe, w przypadku Wolnych Lektur całkiem przyzwoicie działa też opcja „Czytaj online”, która po prostu uruchamia przeglądarkę. Najlepsze rezultaty osiągniemy przekręcając czytnik i wybierając „Actual size” z ustawień wielkości. Powinno to działać podobnie w przypadku innych czytników z przeglądarkami internetowymi. Zachęcam do ściągnięcia katalogu – kto wie, kiedy nam się jeszcze przyda… Czytaj dalej:  Dzień Domeny Publicznej 2014 + konkurs na okładkę dla Wolnych Lektur Wasze propozycje okładek dla Wolnych Lektur – wyniki konkursu Ile kosztuje digitalizacja książki? Wyjaśnienia z Wolnych Lektur Na „Damę Kameliową” już mają, teraz Wolne Lektury zbierają na Bułhakowa! Wolne Lektury zbierają na Damę Kameliową ebooks43.pl rok później czyli sporo darmochy – c.d. Bazylka, Urban, Wyszkowski, Kapela, Sosnowski, Grabiński 