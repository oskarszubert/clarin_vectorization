Ze strony miesięcznika „W drodze” możemy pobrać specjalny świąteczny numer pisma, wydawanego przez polską prowincję dominikanów. Do wyboru są formaty MOBI oraz PDF, artykuły możemy też przeglądać online. Tak o zawartości specjalnego numeru pisze redaktor naczelny, Roman Bielecki OP: Boże Narodzenie ma jeszcze jeden wymiar: tego dnia świętujemy tajemnicę wejścia Boga w rzeczywistość ziemską, która choć nadal ziemska, staje się także miejscem Jego obecności „po wszystkie dni aż do skończenia świata”. Z tym większą radością oddajemy do Waszych rąk ten specjalny świąteczny numer miesięcznika „W drodze”. Pierwszy i – mamy nadzieję – nie ostatni w historii pisma. Nietypowy, w formie prezentu na czas Oktawy Bożego Narodzenia. Stworzony z myślą o dniach przełomu roku. A w nim, niczym w świątecznej kuchni, sacrum miesza się z profanum. W kuchenno-smakową podróż zabierze Was Tessa Capponi-Borawska, geniusz radiowego mikrofonu Tomasz Zimoch przeprowadzi przez Turniej Czterech Skoczni, a legenda baletu i choreografi i Ewa Wycichowska zaprosi do tańca, przypominając, że każdy z nas jest tancerzem. Nietuzinkowy poeta Ernest Bryll opowie o konsekwencjach wcielenia, a to, czego nie ma w ewangelicznych opisach dzieciństwa Jezusa, tropić będzie przenikliwa biblistka siostra Judyta Pudełko. Po przesłaniu na Kindle (prenumeratorzy nie dostają go automatycznie) plik MOBI ma klasyczny format gazetkowy. Tak wygląda spis treści na moim Paperwhite:   Brakuje EPUB, ale konwersja z MOBI powinna być udana. Przypomnę, że miesięcznik możemy zaprenumerować w Kindle Store ($1,99/miesiąc) albo – w dwóch formatach – w Nexto (11,40 zł/numer; 57 zł/pół roku). Nie ukrywam, że spośród periodyków dostępnych na czytniki, „W drodze” jest dla mnie najciekawszą lekturą, każdy numer czytam prawie „od deski do deski”. Może i dzięki temu, że to miesięcznik, więc łatwiej znaleźć czas. Półtora roku temu redakcja chwaliła się, że wersję na Kindle prenumeruje 400 osób, co w stosunku do sprzedaży papierowej (6500 egz.) jest dość znaczące. Czytaj dalej:  Miesięcznik „Charaktery” dostępny w formatach EPUB/MOBI Świt ebooków #2 – drugi numer pisma z RW2010 Los książki… według ankiety z 1958 roku (oraz archiwum Miesięcznika ZNAK) „Czas fantastyki” za darmo na czytniki! TOP15 polskich księgarni e-booków według miesięcznika Press Krytyka Polityczna i Fronda na czytniki 