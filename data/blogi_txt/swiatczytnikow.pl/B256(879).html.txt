Dziś kończy się Tydzień eKsiążki, z tej okazji księgarnie przygotowały nam kilka bardzo świeżych publikacji Piter (9,87 zł w Nexto) to powieść Szymuna Wroczka osadzona w uniwersum Metro 2033, o której pisałem parę dni temu. Przypomnijmy że chodzi o świat po przejściu wojny atomowej. Dawniej: Piotrogród, Leningrad; dziś: Sankt Petersburg, Petersburg lub po prostu Piter. W mieście nad Newą, podobnie jak w Moskwie, atomową apokalipsę przetrwali tylko ci, którzy mieli szczęście znaleźć się w odpowiednim miejscu, czyli w metrze. Iwanowi Mierkułowowi, Diggerowi z Wasilieostrowskiej, przygotowania do ślubu przerywa wybuch wojny z chodnikami, na których padło podejrzenie kradzieży agregatu prądotwórczego. Zacytuję fragment recenzji z Lubimy Czytać: Porównując „Pitera” do „Metra 2033” Głuchowskiego, mam wrażenie, że pana Wroczka śmiało można nazwać uczniem, który przerósł mistrza. Pod względem fabularnym „Piter” jest znacznie bardziej dopracowany od „Metra 2033”, które było miejscami trochę nijakie. Tutaj nie ma chwili wytchnienia, ciężko wskazać jakiś wyraźnie słabszy fragment, a całość powieści trzyma równy poziom, dzięki czemu czytanie jej jest niezwykle przyjemne. Jak zwykle ostatnio – jest to EPUB bez zabezpieczeń DRM. Pan Adam z Nexto zapewnił mnie, że teraz już wszystkie e-booki sprawdzają dokładniej zanim zostaną rzucone na głęboką wodę w Okazji dnia. ;-) Nie mów nikomu (12,50 zł w Virtualo) to najnowsza ostatnio wznowiona powieść kryminalna Harlana Cobena. Od śmierci Elizabeth z rąk seryjnego zabójcy minęło osiem lat, ale młody lekarz David Beck nie potrafi o niej zapomnieć. Niespodziewanie pocztą elektroniczną otrzymuje niezbity dowód, że jego żona nadal żyje. Jak to możliwe, skoro jej ciało zostało zidentyfikowane ponad wszelką wątpliwość? Beck ignoruje ostrzeżenie ‚nie mów nikomu’ i próbuje dotrzeć do sedna mrocznej tajemnicy, której ślady wiodą w przeszłość. Padają następne ofiary, zagadka goni zagadkę… Portret klienta (19,53 zł w eBookpoint) to rzecz o tym, jak zrozumieć klientów detalicznych, ich gusta, pragnienia i potrzeby. Książka ta powstała z połączenia dwóch sprzecznych na co dzień perspektyw: sprzedawcy i klienta. Pomoże Ci rozpoznać potrzeby klienta i dotrzeć do tych, które przekładają się na największy zysk. Zrozumiesz też, dlaczego Ty sam zachowujesz się tak, a nie inaczej w sytuacjach zakupowych. Zaczniesz manewrować między kaprysami odbiorców, zmiennymi megatrendami i faktycznymi potrzebami nabywców Twoich produktów. Ebookpoint ma dzisiaj kolejną promocję „kuponową” na książkę Trening intelektu, którą tylko dzisiaj możemy kupić za 10 złotych. Niestety dostępna jest ona wyłącznie jako PDF.  Przypominam też, że dzisiaj kończy się obniżka-30% Złotych Myśli na 35 książek, które można od niedawna kupić jednocześnie w trzech formatach: MOBI, EPUB, PDF. Pisałem o tym parę dni temu. Ściągnąłem sobie kilka z nich (i ba, jedną – Zarabianie prawdziwych pieniędzy – nawet przeczytałem we wczorajszy wieczór), mogę powiedzieć, że formatowanie zostało już całkiem nieźle zrobione. 