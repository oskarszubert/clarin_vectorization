Do tego krótkiego wpisu skłoniła mnie dzisiejsza promocja eBookpoint – według wpisu z bloga, korzystając z kodu rabatowego C0A207-4F3B85-E można kupić o 30% taniej trzy e-booki fotograficzne:  Twórcze ujęcie natury i krajobrazu. Obudź w sobie fotograficzny zmysł Fotograf w podróży (z tej pozycji pochodzi screen na początku artykułu) Krajobrazy. Kreatywna fotografia  Wszystkie te e-booki mają jednak tylko format PDF, tak więc na komputerze obejrzymy dokładne odwzorowanie książek drukowanych. Na czytnik można wrzucić, ale wiadomo – książka z dwoma czy trzema kolumnami nie będzie prezentować się świetnie. No i oczywiście kwestia zdjęć, które na czytnikach będą czarno- białe. Czasami to nie przeszkadza, gdy np. autor wyjaśnia kompozycję, a czasami kompletnie nie ma sensu – gdy mowa jest o kolorze. Czy więc posiadacze czytników powinni odpuścić książki fotograficzne? Nie zawsze to się sprawdza. Kupiłem kiedyś e-booka The Art of Photography (w Polsce wydany przez Helion jako „Sztuka fotografii”, tylko w papierze), no i to się daje czytać na czytniku. Ale to jest szczególny przypadek, bo autor więcej pisze niż pokazuje – mamy 3 strony tekstu i zdjęcie. Inna sprawa, że zdjęcia w kolorze mogę w każdej chwili podejrzeć na swoim telefonie – bo książkę mam też w Kindle for Android. Wiele książek fotograficznych tworzonych jest na zasadzie albumu – zdjęcia oraz ich omówienie i tu byłoby już trudno uważnie je czytać. Dlatego nie wiem co sądzić, gdy widzę w Kindle Store (i to po zbójeckiej cenie) książki Michaela Freemana, które mam w papierze w doskonałym opracowaniu National Geographic. Inna sprawa, że na czytniku zamiast patrzeć najpierw na zdjęcia, a potem na tekst, to dokładnie wszystko przeczytał co Freeman ma do powiedzenia. Może i w tym jest metoda. Aktualizacja z 4.08.2012 – a jednak: pierwsza z omawianych książek jest już także w formatach EPUB/MOBI. Warto zaglądać na swoją półkę. :-) Czytaj dalej:  Ebookpoint zmienia oznaczenie książek, m.in. po Waszych uwagach Photoshop i Lightroom w eBookpoint – moje rekomendacje Matrioszka Rosja i Jastrząb – wyniki konkursu oraz kod rabatowy Dwa lata księgarni eBookpoint + TOP20 Książki o języku Python o 40% taniej – promocja i nasze rekomendacje Wszystkie książki o HTML o 50% taniej. Promocja eBookpoint i Świata Czytników 