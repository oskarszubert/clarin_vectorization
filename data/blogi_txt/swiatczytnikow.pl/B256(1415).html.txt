Druga część informacji o promocjach na dzisiaj, ale tym razem to spore hity.  Zacznę od Kindle Daily Deal, którym dziś jest pozycja historyczna: We Die Alone: A WWII Epic of Escape and Endurance (0,99$). Książka opowiada prawdziwą historię norweskiego żołnierza Jana Baalsruda, który z grupą komandosów dostaje się w 1943 do okupowanej przez Niemców Norwegii. Niestety, zostają zdradzeni, Baalsrud, ranny, bez dobrego ubrania, ścigany przez żołnierzy -  jest sam poza kołem podbiegunowym. Udaje mu się jednak uciec – i co najważniejsze – przeżyć. „We Die Alone”, wydaną oryginalnie w 1955 roku porównywano do słynnego „Długiego marszu” Sławomira Rawicza. Druga bardzo dobra okazja na dziś to „Wojownik SEO. Sztuka osiągania najwyższych pozycji w wyszukiwarkach” za jedyne 10 zł, co oznacza obniżkę o 78%. eBookpoint promuje ją na swoim profilu Facebookowym – ale dostałem zgodę żeby obrazek przekleić. Dodajemy książkę do koszyka i wpisujemy kod z obrazka. Właśnie ta książka dostarczy Ci niezbędnej wiedzy na temat wszystkich aspektów pozycjonowania i optymalizacji witryn, dzięki którym osiągniesz przewagę nad swoją konkurencją. Przede wszystkim zrozumiesz, czym w ogóle jest optymalizacja i jakie niesie ze sobą korzyści. Dzięki temu uda Ci się sformalizować ten proces i na bieżąco śledzić jego postępy. Dowiesz się wszystkiego na temat działania najważniejszych obecnie wyszukiwarek, czyli Google, Yahoo! i Binga, oraz poznasz używane przez nie algorytmy. Zobaczysz w akcji i porównasz sobie różne wewnętrzne i zewnętrzne czynniki wpływające na pozycję w wynikach wyszukiwania oraz dowiesz się, jakie pułapki mogą sprawić, że Twoja strona nie zostanie poprawnie zindeksowana przez roboty internetowe. O „Wojowniku” już kiedyś pisałem:  jest to jedna z pierwszych pozycji O’Reilly wydana także w formie e-booka po polsku. MOBI, EPUB, PDF. Mam oryginał (bezpośrednio z OReilly), to dobra i aktualna rzecz na temat współczesnych trendów w tej dziedzinie, choć – oczywiście o tym co dzisiaj w Google jest naprawdę naprawdę aktualne, to nikt nie napisze książki… 