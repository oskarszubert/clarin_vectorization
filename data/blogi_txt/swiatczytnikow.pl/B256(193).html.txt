Aktualizacja z 13.02: uwaga – część jest już płatna, proszę uważnie sprawdzać cenę.  Trochę spóźniona porcja darmochy – w poniedziałek po południu część z tych książek będzie już płatna, ale kto zdąży ten zdąży. :-)  The Obesity Cure: Weight Control, Metabolic Health, Revitalized Youth With Power Amino Acids – szczegółowa, poparta danymi naukowymi i zdobywająca świetne recenzje pozycja o przyczynach otyłości i sposobach na kontrolę wagi i zachowanie równowagi metabilicznej. Best of TOC 2012 – zbiór artykułów i wywiadów na temat stanu przemysłu wydawniczego w 2012, przygotowanych przez firmę O’Reilly. Sporo treści – o narzędziach, piractwie, standardach i przyszłości książki. Na końcu wypowiada się sam Tim O’Reilly. Beyond the Keynesian Endpoint: Crushed by Credit and Deceived by Debt — How to Revive the Global Economy – analiza dzisiejszej gospodarki światowej, która dotarła do granic wytyczonych przez ekonomię keynesowską. Trudne, ale potrzebne jeśli chcemy zrozumieć przyczyny obecnych kryzysów. It Takes a Genome: How a Clash Between Our Genes and Modern Life is Making Us Sick – o tym jak nasze geny wzięte z epoki kamiennej przeszkadzają nam żyć w epoce cyfrowej. Ale według komentujących, autorowi daleko do Dawkinsa. Essential Rules from Richard Templar (Collection) – zbiór trzech książek: Rules of Life, Rules of Management, Rules of Work – które były już dostępne wcześniej osobno. Teach Anyone to Read: A No- Nonsense Guide – jakbyście potrzebowali nauczyć kogoś czytać, ta książka może się przydać. Zawiera techniki nauczania osób dorosłych, dzieci i cudzoziemców, oczywiście z amerykańskiego punktu widzenia. Winning the Zero Moment of Truth – ZMOT (Enhanced Version) – dziwne, że tej książki wcześniej nie omawiałem, bo darmowa jest od dawna – ale dopiero niedawno ściągnąłem ją na iPada (na Kindle nie ma sensu: zajmuje 170MB, z czego większość to materiały video). Warto zajrzeć jeśli interesuje nas współćzesny marketing, bo definiuje koncepcję „ZMOT” wymyśloną w Google o tym, jak internet zmienia nasze myślenie o produktach i markach zanim w ogóle zetkniemy się z nimi. The Gang That Shot Up Hollywood: Chronicles of a Chronicle Writer: Vol. 1 – historie zza kulis Hollywood sprzed kilkudziesięciu lat, pełne nazwisk, których totalnie nie kojarzę. 40 Unforgettable Dates with Your Mate, Us: A User’s Guide – dwa poradniki na temat związków On Writing Romance: How to Craft a Novel That Sells – masz ochotę napisać romansidło? Ten poradnik Ci w tym pomoże. (ponownie) Presentations in Action: 80 Memorable Presentation Lessons from the Masters – nie pierwszy raz już wspominam, że Jerry Weissmann jest autorem mojej ulubionej książki o prezentacjach, „Presenting To Win”. Dlatego bez wahania ściągnąłem jego nową książkę z maja 2011, która ma już sporo pozytywnych recenzji. Tym razem to nie jest opis całego systemu prezentacji, a raczej różnych pomysłów, wyciągniętych od „mistrzów”. Jest to więc raczej zbiór dla doświadczonych prezentujących, niż dla kogoś, kto chce się nauczyć prezentować. (ponownie) Lead with LUV: A Different Way to Create Real Success – ten niezbyt przyciągający tytuł to długi wywiad Kena Blacharda z Colleen Barrett, szefową Southwest Airlines w latach 1971-2008. Dziś już starsza pani stała się niemal symbolem tej linii. LUV to oznaczenie Southwest na giełdzie, a „kierowanie z miłością” stało się zasadą firmy, która radzi sobie doskonale, działając inaczej niż jej konkurenci. (poprawiony link!) First Year Teacher: Wit and Wisdom from Teachers Who’ve Been There – poradnik dla nauczycieli w pierwszym roku nauczania. Ciekaw jestem czy doświadczenia amerykańskie są w jakiś sposób do przeniesienia na polski grunt. Książka zaczyna się od zadania sobie pytania, po co się wybrało taką drogę i to na pewno jest pytanie uniwersalne.  Przypomnienie:  Wszystkie polecane, a darmowe e-booki z Kindle Store znajdują się na stronie zbiorczej. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 