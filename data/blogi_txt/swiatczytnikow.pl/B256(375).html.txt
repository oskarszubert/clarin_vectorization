Aktualizacja: polskie wydanie Igrzysk Śmierci już jest – pierwszy tom w Woblinku tylko po 9,90 zł.  W polskich kinach robi furorę film „Igrzyska Śmierci”. Na temat fabuły nie będę się wymądrzał, odsyłam do Filmwebu. Tymczasem powieść Suzanne Collins „Hunger Games”, na podstawie której powstał film możemy kupić w Kindle Store za $5,00, czyli niecałe 16 złotych, tyle co bilet do kina ze zniżką. Opis zaczerpnę jednak z polskiej wersji, która niestety e-booka nie ma: Czy zdołałbyś przetrwać w dziczy, zdany na własne siły, gdyby wszyscy dookoła próbowali wykończyć cię za wszelką cenę? Na ruinach dawnej Ameryki Północnej rozciąga się państwo Panem, z imponującym Kapitolem otoczonym przez dwanaście dystryktów. Okrutne władze stolicy zmuszają podległe sobie rejony do składania upiornej daniny. Raz w roku każdy dystrykt musi dostarczyć chłopca i dziewczynę między dwunastym a osiemnastym rokiem życia, by wzięli udział w Głodowych Igrzyskach, turnieju na śmierć i życie, transmitowanym na żywo przez telewizję. Bohaterką, a jednocześnie narratorką książki jest szesnastoletnia Katniss Everdeen, która mieszka z matką i młodszą siostrą w jednym z najbiedniejszych dystryktów nowego państwa. Katniss po śmierci ojca jest głową rodziny – musi troszczyć się, by zapewnić byt młodszej siostrze i chorej matce, a to prawdziwa walka o przetrwanie… Powieść najwyraźniej stała się tak popularna, że Amazon zrezygnował (podobnie jak w przypadku Kindle Daily Deal) z dwudolarowego haraczu dla Europy i nawet VAT jest wliczony w cenę. :-) Dostępna jest też edycja filmowa: The Hunger Games: Movie Tie-In Edition, ale na podstawie sampla wydaje mi się, że różni się wyłącznie okładką. Drugą część w serii, czyli Catching Fire (W pierścieniu ognia) kupimy za $7,70, a trzecią, Mockingjay (Kosogłos) za $7,14. Łącznie za trzy części wyjdzie niecałe 21 dolarów, ale wtedy lepiej kupić The Hunger Games Trilogy – trzy części w jednym e-booku kosztują $18,99. I podpowiedź – jeśli chcemy zapoznać się dłużej z pierwszą częścią, pobierzmy sampla z Trylogii, bo zawiera on 5 pierwszych rozdziałów „Hunger Games”. Amazon darmowy fragment określa procentowo, a jeśli e-book zwiera trzy książki, to sporą część pierwszej przeczytamy za darmo. :-) Aktualizacja z 4.04: poprawiłem link do pierwszej części, która nagle zrobiła się droższa, ale pod nowym linkiem wciąż kosztuje 5 dolarów. Czytaj dalej:  Ceny e-booków w Amazonie, czyli jak to zamiast Luksemburga, znaleźliśmy się w Polsce The Science Fiction Megapack – mnóstwo czytania za dolara z Wildside Press Kindle Matchbook czyli Amazon dokłada e-booka do książki papierowej Automatyczna aktualizacja książek z Kindle Store – włączać czy nie? Amazon przejmuje Goodreads i możliwe, że zintegruje go z Kindle Polska edycja Fantasy   Science Fiction wyłącznie w Kindle Store 