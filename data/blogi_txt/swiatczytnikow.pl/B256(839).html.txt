W serwisie cokupic.pl pojawiło się porównanie czytników Kindle Paperwhite oraz wprowadzonego niedawno na polski rynek Pocketbooka 623 Touch Lux. Podobnie jak Paperwhite, albo podświetlane modele Nooka i Onyxa, nowy czytnik ma rozdzielczość 1024×758 oraz oświetlenie. Podstawowe różnice między czytnikami zobaczymy na filmie:  Bardzo byłem ciekaw, co też ukraińska firma wymyśliła w czytniku o rok nowszym niż Kindle czy Nook. Czy to już kolejna generacja? Niestety porównując trzy cechy istotne dla codziennego użytkowania możemy się rozczarować: Czas uruchomienia: Pocketbook – kilkanaście sekund, Kindle – natychmiast. Nie wiem jak wygląda wstawanie z uśpienia, powinno być szybsze, żaden z testów o tym nie wspomina.  Zmiana stron: wyraźnie szybciej Kindle. Zwróćcie uwagę, że w pewnym momencie Pocketbook zaczął odświeżać co stronę – nie wiem dlaczego, zmęczył się? Przy pełnym odświeżeniu zdarzają się też okołosekundowe „zawieszenia” na białym ekranie. Bardzo to dziwne, bo gdy kiedyś używałem starszego modelu, to nie pamiętam takiego zachowania. Podświetlenie: w Pocketbooku chyba trochę mniej równomiernie – autor pisał: „Jeżeli najważniejsza jest dla Was jakość podświetlenia oraz naturalne odwzorowanie białej kartki papieru, to wybór padnie na model Kindle”  Jak wyglądają ekrany przy maksymalnym (?) poziomie podświetlenia – widać też poniżej.  Pocketbook (który kosztuje 650-700 zł, czyli troszkę drożej) jest czytnikiem bogatszym funkcjonalnie od Kindle – obsługuje sporo formatów, ma dźwięk, a także fizyczne przyciski. Ma też lepszą baterię, choć nie wiem czy mierzenie ile czasu wytrzymuje przy maksymalnym oświetleniu to dobra metoda, bo przecież w taki sposób nie czytamy. Ciekawostką jest ułatwione przełączanie między kilkoma otwartymi książkami, oraz aplikacja ReadRate umożliwiająca dzielenie się książką w specjalnym serwisie społecznościowym. Spore omówienie tego czytnika ukazało się też na Antywebie. Urządzenie wywarło na mnie pozytywne wrażenie jakością wykonania, przyjemnym dla oka designem oraz intuicyjnym oprogramowaniem. Wrażenie robi też bardzo dobry, równomiernie podświetlany wyświetlacz, liczba dodatkowych funkcji oraz odczytywanych formatów. Do minusów zaliczam budzące duże wątpliwości responsywność oraz wydajność czytnika, a także dość ubogą liczbę polskich słowników. Problemem może być tutaj też to swoiste przeładowanie funkcjami. PS. Dostawałem pytania o to, czy na Świecie Czytników pojawi się również test tego modelu. Niestety nie. Firma zajmująca się jego promocją na polskim rynku nie była zainteresowana współpracą. Czytaj dalej: Pocketbook Color Lux – kolejny czytnik z kolorowym e-papierem PocketBook i książki czyli pakiety świąteczne w Virtualo (oraz zapowiedź testu) Pierwsze filmy z Kindle Paperwhite II Kindle Paperwhite II już w Stanach, oto pierwsze recenzje PocketBook Basic Touch i jego funkcje internetowe: Dropbox, Send-to- PocketBook, RSS PocketBook CAD Reader czyli czytnik dla architektów 