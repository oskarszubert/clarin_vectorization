Świat według Clarksona 1 (9,96 zł w Nexto.pl) to dzisiejsza Okazja Dnia. Jeremy Clarkson to znany brytyjski dziennikarz motoryzacyjny, w Polsce popularny dzięki TVN Turbo i programowi „Top Gear”. Plik EPUB oczywiście bez DRM. Z książki dowiemy się, jak funkcjonuje psychika mężczyzny, dlaczego nie warto być milionerem i jak polować na lisy używając radzieckiego noktowizora. Clarkson wyjaśni, dlaczego powinno nam być żal Concorde’a i zniechęci nas do posiadania prywatnego basenu. Zdradzi nam, czy lubi Niemców i Unię Europejską oraz opowie, jak opiekował się trójką swoich dzieci pod nieobecność żony. Pierwsza część felietonów, napisanych w latach 2001-2003 była tak popularna, że ukazało się później kilka następnych części – w Polsce są już cztery. Przyznaję, że ja Clarksona głównie kojarzę ze słynnego filmu w którym zmiażdżył (nie tylko werbalnie) samochód FSO Polonez.   :-) Prawa charyzmy. Jak wpływać na ludzi, aby osiągać sukcesy (20,93 zł w eBookpoint) to książka o tym jak być zawsze w centrum uwagi i skłaniać ludzi do robienia tego, co chcemy. Mnie autor na kupienie książki nie nakłonił. Krucha Jak Lód (12, 50 zł w Virtualo) to „niezwykle emocjonująca i głęboko poruszająca powieść Jodi Picoult ukazuje rodzinę żyjącą z nieprawdopodobnym ciężarem, walkę o utrzymanie rodzinnych więzi oraz potężną siłę miłości.” 