Dzisiaj wybór nieco bardziej zróżnicowany. Uwaga: większość będzie darmowa tylko przez kilka dni albo nawet godzin.  Richard Templar’s Rules: The Complete Compilation – zbiór aż 6 książek Richarda Templara, który w krótkich rozdziałach pisze, jak radzić sobie z życiem, pieniędzmi, pracą, zarządzaniem, rodziną i miłością. :-) Zaryzykuję stwierdzenie, że warto się przynajmniej zapoznać, bo punkt widzenia bardzo zdroworozsądkowy. Oczywiście żadnej z jego książek (były wcześniej za darmo) nie przeczytałem w całości, ale to jest „self-help”, którego czytania nie należy się wstydzić. If Greece goes?: The impact of a Greek default on Europe and the world economy – co stanie się, jeśli Grecja wyjdzie ze strefy Euro, albo w ogóle upadnie mimo wpompowanych w nią miliardów? Analiza dziennikarzy Financial Times z 1 czerwca 2012, więc trochę już od tego czasu się działo. The Crime Interviews Volume Three: Bloody Scotland Edition – jak napisać kryminał i jak na nim zarobić? Książka zawiera 12 wywiadów ze szkockimi pisarzami powieści kryminalnych. Why Good People Can’t Get Jobs: The Skills Gap and What Companies Can Do About It – książka na temat bezrobotnych, którzy mimo świetnego wykształcenia nie mogą dostać pracy, ale także na temat firm, które mimo bezrobocia nie mogą znaleźć pracowników. Jak zetknąć tutaj popyt z podażą? Dobra analiza bieżącego kryzysu na rynku pracy, który w Polsce jest chyba znacznie większy niż w Stanach. Autor, piszący zwykle dla Wall Street Journal, dekonstruuje też sporo mitów na temat tego, że studenci są nieprzygotowani do roboty, albo że wybierają niewłaściwe kierunki. The Option Trader’s Hedge Fund: A Business Framework for Trading Equity and Index Options – jak handlować giełdowymi opcjami i jak zarządzać swoim portfolio inwestycyjnym. 15 Ways to Take Control of Your Career Now – 15 krótkich książeczek na temat poszukiwania pracy i sterowania swoją karierą zawodową. Power of Vitamin D New Scientific Research Links Vitamin D Deficiency to Cancer, Heart Disease, Diabetes, High Blood Pressure, Kidney Disease, Fibromyalgia, … Diseases, Dental Problems and Depression – książka o potędze witaminy D, której niedobór ma powodować setki chorób. Przyznaję, że jestem zaskoczony ogromną ilością pozytywnych recenzji. Albo to zaawansowana forma nadmuchiwania, ale widzę tam ludzi z TOP500 komentarzy w Amazonie. Więc może faktycznie warto tę pozycję pobrać. The Low Carb Revolution: Why the Secret to Losing Weight is to Fall Back in Love With Yourself! – o tym, jak niewielkie zmiany w tym co jemy, a tym czego nie jemy, może spowodować chudnięcie. Skupia się na wyróżnieniu „złych węglowodanów” o wysokim indeksie glikemicznym, co jest podstawą wielu innych diet, np. popularnego w Polsce Montignaca. Sam tę dietę kiedyś stosowałem i jest skuteczna. Tylko jak tu się oprzeć świeżym, pachnącym, mięciutkim pszennym bułeczkom…? Less Stress and More Profit How Small Business Owners Can Be Happier Today and Richer – krótka, motywacyjna książeczka biznesowa, oparta na własnym doświadczeniu autora. Poleca ją sam Brian Tracy. (ponownie) The Art of Asking: Ask Better Questions, Get Better Answers – książki o zarządzaniu reprezentuje tym razem wyłącznie poradnik na temat zadawania właściwych pytań… Recenzenci też zadają pytania, np. dlaczego spędzili czas nad tą książką. Są jednak też zadowoleni, a szybki przegląd pokazuje, że będzie całkiem przydatna. Zastrzeżenie: w swojej pracy – webaudit.pl – zadaję dużo pytań. :) (ponownie) ETF Trading and Investing Strategies (Collection) – kolekcja trzech książek o inwestycjach w fundusze indeksowe, które niedawno dotarły wreszcie do Polski. Są to: The ETF Trend Following Playbook, Buy—Don’t Hold oraz Investing with Exchange Traded Funds Made Easy. Każda z nich jest osobno warta kilkanaście dolarów. (ponownie) Death by China: Confronting the Dragon – A Global Call to Action – książka – ostrzeżenie dla świata zachodniego przed Chinami, z którą zachód robi interesy, a pewnych rzeczy nie chce widzieć. Według autora skończy się to bardzo źle. Darmocha po polsku:  Instytut Misesa wydał po polsku książkę „Wielki Kryzys w Ameryce”. Jest to stworzona przez Murraya Rothbarda analiza tego, co spowodowało wielki kryzys lat 30. w Stanach i krytyka keynesiańskiej ekonomii, która zdobyła popularność na fali walki z kryzysem. Lektura trudna, ale ważna, w końcu pewne mechanizmy powtarzają się czasami wiele lat później. Książka do pobrania w trzech formatach – brawo! Przypomnienie:  Wszystkie polecane, a wciąż darmowe e-booki z Kindle Store znajdują się na stronie zbiorczej. Sprawdzaj zawsze cenę przy kupnie, ale jeśli się pomylisz, masz 7 dni na zwrócenie książki. Aby korzystać z darmowych książek, nie trzeba mieć czytnika, wystarczy jedna z aplikacji Kindle, np. Kindle for PC. Nowe wpisy z tej kategorii można śledzić przez RSS pod adresem: http://feeds.feedburner.com/darmocha. Można też zapisać się na powiadomienia e-mailowe o nowych książkach. 