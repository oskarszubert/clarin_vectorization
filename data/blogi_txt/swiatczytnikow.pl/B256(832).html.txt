Pół roku temu informowałem, że Polityka w wersji na Kindle sprzedaje się lepiej niż wersja na iPada.W październiku ubiegłego roku kindlowa Polityka miała 2100 prenumeratorów. Jak jest teraz? O tym dowiadujemy się z artykułu w NaTemat.pl: „Trzeba pamiętać, że e-prasa to pojęcie szerokie. My rozumiemy ją również jako wydanie POLITYKI na iPadzie (numer na Majówkę pobrało z AppStore 2800 czytelników), Kindle (3300 aktywnych abonentów), e-wydania w Nexto, e-kiosku plus oczywiście uruchomioną w ostatnim tygodniu kwietnia naszą własną – bo obsługiwaną przez nasze wydawnictwo – Politykę Cyfrową. Jeśli to wszystko się zsumuje, to da łącznie całkiem niezły wynik. I we wszystkich podanych przeze mnie „cyfrowych mutacjach” słupki sprzedaży rosną, i to bardzo dynamicznie” – ocenia Piotr Stasiak, redaktor naczelny serwisów internetowych „Polityki”. Tak więc wersja Kindle ma teraz 3300 prenumeratorów i nadal przewagę nad wersją iPadową. Pamiętajmy jednak że przeciwstawianie sobie tych urządzeń byłoby uproszczeniem. Wersję Polityki na Kindle można czytać:  na fizycznych czytnikach Kindle w aplikacjach Kindle for Android w aplikacjach Kindle for iOS (szczególnie po ostatniej aktualizacji wydanie na iPadzie wygląda doskonale).  Mogą więc być czytelnicy Polityki, którzy kupują wersję Kindle, aby ją (między innymi) czytać na iPadzie. W drugą stronę to oczywiście niemożliwe. Pamiętajmy też, że od pewnego czasu istnieje Polityka Cyfrowa – w której za 15,99 zł miesięcznie dostaje się wersje PDF, MP3, EPUB oraz dostęp przez WWW. Wersja ta jest więc nieco droższa niż w Kindle Store, a użytkownik Kindle będzie musiał ją konwertować, ma jednak sporo zalet:  inne formaty, w tym dostęp do wszystkich ilustracji, tabelek, infografik, które nie wszystkie są dostępne w wersji Kindle możliwość zapisania plików na dysku i robienia z nich co chcemy – z Amazona możemy ściągnąć tylko 8 ostatnich numerów.  Bardzo mi się podoba wersja webowa Polityki:  Artykuł można wygodnie czytać na każdym rozmiarze ekranu, chociaż brakuje mi widoku „w stylu Instapaper” i braku możliwości wysyłania do tegoż. (Zdjęcie: Press.pl) Czytaj dalej:  Polityka Cyfrowa na prezent – test funkcji Cyfrowa prasa? Tylko formaty czytnikowe! Magazyn „W Punkt” w wersji na czytniki! Rzeczpospolita ma wersję na Kindle! Prenumeraty cykliczne w Nexto – czy się przyjmą? Dwutygodnik FORUM również w MOBI/EPUB! 