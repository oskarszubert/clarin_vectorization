Za największą na świecie tablicą z papieru elektronicznego stoi częściowo polska firma MpicoSys z Gdyni. Pod koniec września w Kwaterze Głównej ONZ w Nowym Jorku została zainstalowana tablica o szerokości 6 metrów i rozdzielczości 26400 x 3360. Ma zastąpić tradycyjne tablice informacyjne, wyświetlać harmonogramy obrad i aktualności. Tablicę przygotowały firmy E-Ink Holdings (twórca e-papieru), Pervasive Displays (producent wyświetlaczy) i MpicoSys Solutions B.V. Ta ostatnia działa w Holandii, ale jest spółką córką firmy polskiej – MpicoSys Innovations, działającej w Gdyni. Jak czytamy na trojmiasto.pl: Firma MpicoSys została założona w 2006 roku jako inkubator przedsiębiorczości w ramach Pomorskiego Parku Naukowo-Technologicznego w Gdyni. MpicoSys jest firmą działającą w obszarze innowacyjnych mikrosystemów elektronicznych. Oferuje rozwiązania oparte na technologiach kart chipowych Smart Card, elektronicznych etykiet i identyfikatorów. Wykorzystuje przy tym potencjał elastycznych wyświetlaczy elektroforetycznych, tzw. papieru elektronicznego. MpicoSys realizuje usługi badawczo-rozwojowe, prowadzi prace outsourcingowe i dostarcza gotowe rozwiązania dla międzynarodowych klientów biznesowych i centrów naukowych. Tablica nie jest może szczytem piękna (dziwią mnie trochę rozmiary ramki), ale zapewne spełni dobrze swoją rolę, a przede wszystkim ograniczy odblaski, jakie przy tablicach LCD by tam pewnie były. Nie jest to coś, co ma jakiekolwiek znaczenie dla rynku czytników, ale bardzo miła jest informacja, że e-papierowy ekran zaprojektowany w polskiej firmie trafia do ONZ. Czytaj dalej:  E-papier wchodzi do Tesco Zastosowania e-papieru: rozkłady jazdy i… tablice rejestracyjne Miejska Biblioteka Publiczna w Gdyni wypożycza czytniki [+informacje z Opola] PocketBook CAD Reader czyli czytnik dla architektów Kraków, Opole i Gdynia – jak wyglądają statystyki wypożyczeń czytników? Amazon wchodzi do Polski… ale nie ze sklepem 