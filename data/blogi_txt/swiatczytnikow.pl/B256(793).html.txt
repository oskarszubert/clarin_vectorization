Powoli przybywa nam polskojęzycznych książek w Kindle Store. Była pierwsza powieść, a teraz pierwszy w historii przewodnik turystyczny po polsku, czyli książka „Nowy Jork – 101 miejsc, które musisz zobaczyć”. Oto co pisze na jej temat wydawca: „Nowy Jork – 101 miejsc, które musisz zobaczyć” to przewodnik po Nowym Jorku napisany przez mieszkańców tego miasta i wydany w wersji drukowanej w grudniu 2010. Autorzy, Aneta Radziejowska i Marek Rygielski dzielą się w nim najciekawszymi atrakcjami Nowego Jorku oraz proponują „ukryte skarby”, dzięki którym Czytelnik ma wreszcie szansę odkryć jego prawdziwy charakter. Książka została stworzona z myślą o zarówno turystach zagranicznych jak i nowojorskiej Polonii. Jest również doskonałym materiałem do przygotowań dla tych, którzy wyjazd do Nowego Jorku mają w odleglejszych planach. Wersja drukowana dostępna jest w sieci Amazon i w polonijnej księgarni Nowego Dziennika z siedzibą przy Times Square. Przewodnik zawiera ponad 100 zdjęć w formacie czarno-białym oraz rozbudowaną sekcję informacji praktycznych. Wersja elektroniczna wyposażona jest w żywe linki umożliwiające szybkie otwarcie stron internetowych opisywanych muzeów i atrakcji. Bezcennym dodatkiem jest lista dni, w których wstęp do muzeów jest bezpłatny lub po uiszczeniu symbolicznej opłaty (normalnie wstęp do najważniejszych nowojorskich muzeów kosztuje od 12 do 20 dolarów od osoby dorosłej). Jak została wydana? Przewodnik opublikowano w systemie Kindle Direct Publishing (KDP), który umożliwia wydawcom pełną kontrolę nad opisem i zawartością pozycji. Jest to szczególnie istotne w przypadku przewodników, które powinny zawierać informacje aktualne w dniu ich zakupu. Aktualnie KDP oferuje możliwość publikowania książek w 19 językach, w tym po łacinie. Na  liście wciąż nie ma jednak języka polskiego. Wierzymy, że dzięki naszej inicjatywie, a także następnych pozycjach, które są w przygotowaniu, już wkrótce Amazon Kindle Store zacznie oficjalnie zezwalać na wydawanie książek języku polskim. Cena książki „Nowy Jork – 101 miejsc, które musisz zobaczyć” jest dość atrakcyjna (nawet dla nas po doliczeniu VAT), bo $8.04 to znacznie mniej od ceny wersji drukowanej ($17.50). Dlatego, jeśli ktoś się wybiera do Stanów, polecam. :-) Jeśli chodzi o brak języka polskiego w KDP (który zmusza wydawców do publikowania książek jako English), to prawdopodobnie wynika to z problemów z polskimi literami. O ile w treści jest wszystko OK, to w tytułach już nie zawsze – podobnie jak polskiego nie ma żadnych języków wschodnioeuropejskich. Przy okazji korzystając z uprzejmości wydawcy, pożyczyłem od niego tę książkę. Tak jak pisałem wcześniej – możliwość pożyczania innym mają tylko klienci Amazon z USA. Jednak odbiorcą takiej książki może być też osoba spoza Stanów. Samo pożyczenie jest bardzo proste – dostałem maila:  Po kliknięciu „Get your loaned book now”, mogę książkę wysłać na czytnik – tak samo jak z kupioną. Za 14 dni mi ją zapewne skasują, więc zabieram się za czytanie. :-) Tak wygląda pojedynczy rozdział w Kindle for PC:  Dla wydawców i autorów: jeśli zamierzasz opublikować polską książkę w Kindle Store, to bardzo chętnie o tym napiszę w Świecie Kindle. Warto promować takie inicjatywy. Czytaj dalej:  Polska edycja Fantasy   Science Fiction wyłącznie w Kindle Store Tygodnik „W Sieci” na czytniki – za 3,50 zł miesięcznie, a od listopada za 10 zł Wydawnictwo SQN w Kindle Store Automatyczna aktualizacja książek z Kindle Store – włączać czy nie? Autorzy protestują przeciwko… polityce zwrotów e-booków w Amazonie Dwutygodnik FORUM również w MOBI/EPUB! 