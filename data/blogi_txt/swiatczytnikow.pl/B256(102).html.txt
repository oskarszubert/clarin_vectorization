Dostałem właśnie informację o powstaniu kolejnego, największego jak dotąd  słownika angielsko-polskiego na Kindle. Ze strony bumato.pl ściągniemy „New English-Polish Dictionary”. Słownik ten zawiera 200 tysięcy słów angielskich i 150 tysięcy polskich. Jego podstawą są angielski i polski Wikisłownik, a także inne słowniki dostępne na wolnej licencji. Zasada jest taka, że najpierw mamy definicję polską (jeśli jest), a następnie angielską – szerszą. Dla rzadszych słów jest tylko definicja angielska, ale słownik powinien i tak wystarczyć ludziom uczącym się języka – bo podstawowe słownictwo będą mieli wyjaśnione.  To już drugi słownik przygotowany przez BuMato. Poprzedni – w dwóch wersjach – polsko-angielskiej i angielsko-polskiej, oparty był na bazach Wordnet. Pamiętajmy, że cały słownik dostępny jest na wolnej licencji (CC-BY-SA 3.0) dlatego możemy z niego korzystać legalnie i bez przeszkód. Instalacja jest prosta – plik MOBI po rozpakowaniu wrzucamy na Kindle do katalogu „documents”. Następnie wybieramy Menu » Settings » Menu » Change Primary Dictionary.  Na razie chyba nie ma sposobu, aby słownik włączyć np. w Kindle for PC. Czytaj dalej:  Oprogramowanie Kindle Paperwhite 5.3.8 – ważna poprawka działania słownika Oprogramowanie 5.3.5 dla Kindle Paperwhite – poprawki słownika Paperwhite 5.3.8 – zmiana słownika w praktyce Oprogramowanie 5.4.3 dla nowego Paperwhite – poprawa działania PDF, kolekcji i słownika Vocabulary Builder – czyli jak powtarzać słówka z nowym Paperwhite Kindle Paperwhite i Touch korzystają z polskiej Wikipedii! 