Wspominałem już kiedyś o projekcie Worldreader, którego celem jest dostarczenie książek elektronicznych (i czytników) dzieciom w Afryce.  Ciekawe jest podsumowanie pierwszego roku projektu, gdzie 350 dzieci w Ghanie dostało Kindle Keyboard:  Dzieci nauczyły się błyskawicznie obsługi czytników, chociaż 43% nie dotykało nigdy komputera. Dali też sobie radę z internetem i muzyką, choć to już niekoniecznie się podobało nauczycielom. Na 600 czytników tylko dwa zaginęły – zatem niemal zero kradzieży. Wśród młodszych dzieci czytniki pozwoliły poprawić wyniki testów, ale wśród starszych nie było poprawy. Zastanawiający jest stosunek uczniów do treści na czytnikach. Jeden z nauczycieli twierdzi, że musiał ich przekonywać, że e-booki nie są nieomylne i mogą zawierać błędy. Inni – że uczniowie preferowali lekcje z czytnikami, zamiast „zwykłych”. Kindle w Afryce się psuje – i to w sposób zatrważający: spośród 600 urządzeń uszkodzeniu uległo 243 czyli aż 40 procent. Ponieważ w 90% przypadków uszkodzony był ekran, Amazon zaczął wysyłać do Afryki modele ze wzmocnionym ekranem. Czytniki z e-bookami są droższe niż tradycyjne podręczniki – ale według wyliczeń Worldreader, koszt na jednego ucznia jest wyższy o 8-11 dolarów na przestrzeni czterech lat. A przecież czytnik daje dostęp nie tylko do podręczników, ale i innych książek.  Wróćmy jeszcze do tych awarii. 40% to na pewno nie jest odsetek, jaki mamy w Polsce. Wiadomo – dzieci pewnie nie są tak ostrożne jak dorośli. Według wpisu z bloga Worldreader sprzed paru dni przeprowadzono nawet zajęcia na temat obchodzenia się z czytnikami. Tutaj mamy przedstawiciela Worldreader, który pokazuje, że z Kindle trzeba jak z jajkiem. :-)  Najczęściej uszkadzane są ekrany – tak więc uczestnicy projektu doszli do podobnego wniosku jak jeden z naszych czytelników – zamiast wysyłać do Amazonu można wymienić ekran samodzielnie. Powstał więc miniwarsztat naprawy Kindli. Na stronach Worldreader pojawiają się kolejne migawki z projektu, a czytniki dotarły też do Kenii. Warto też przeczytać 60-stronnicowy raport (link do PDF) przygotowany po pierwszym roku w Ghanie. Część doświadczeń z Afryki można wykorzystać i w naszych szkołach. (zdjęcia: Worldreader) Czytaj dalej: Vocabulary Builder – czyli jak powtarzać słówka z nowym Paperwhite Ćwiczenia z rzucania nowym Paperwhite. Przeżył! Kindle jako czytnik… mangi! – Wydanie III Kupujemy czytnik Kindle babci lub dziadkowi Świecący panel do czytnika? Daj sobie spokój i lepiej kup lampkę… Kolejna zima z czytnikami 