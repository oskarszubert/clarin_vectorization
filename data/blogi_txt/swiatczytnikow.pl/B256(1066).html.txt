Dziś miałem wpisu o promocjach nie publikować, ale pierwsza z książek w końcu mnie przekonała. Zbrodnia w błękicie (9,00 zł w Virtualo; EPUB + MOBI) – to kryminał w stylu retro napisany przez Katarzynę Kwiatkowską. Wysoka ocena w LC: 7,22/10. Młody podróżnik i detektyw hobbysta, Jan Morawski, przybywa w śnieżną zadymkę do pałacu w Tarnowicach. Pierwszy wspólny posiłek z gospodarzami i ich gośćmi ujawnia niespodziewane urazy, konflikty i żale. Ta podminowana atmosfera ma tragiczny finał. Następnego ranka w błękitnej sypialni pokojówka znajduje zwłoki kobiety. Do akcji wkracza Morawski. Przytłacza go jednak ogrom wykluczających się dowodów i sprzecznych zeznań, skrywanych grzeszków, animozji i zdrad. Co gorsza niemal wszyscy mieli motyw i możliwość popełnienia zbrodni. Ale czy to koniec morderstw? Czy ktoś jeszcze zginie? Zainteresowały mnie recenzje, porównujące powieść Kwiatkowskiej do Agathy Christie. Spróbowałem – faktycznie, jest odcięty od świata dwór, przyjęcie, trup, detektyw amator i dziesiątki możliwych motywów zbrodni. Warsztatowo widać, że to nie ta klasa – np. pod względem dialogów autorce bliżej jest raczej do Pilipiuka, ale wygląda na to, że kryminał niezły. Tworzenie aplikacji dla Windows. Od prostych programów do gier komputerowych.(37,80 zł w eBookpoint; MOBI+EPUB+PDF) – książka na temat środowiska programistycznego Dev-C++. Z książki „Tworzenie aplikacji dla Windows. Od prostych programów do gier komputerowych” może skorzystać każdy, kto chce nauczyć się programowania: zarówno studenci kierunków informatycznych, jak i osoby, które nie mają takiego przygotowania. Podręcznik kolejno odsłania poszczególne elementy wiedzy programistycznej — od najprostszych po najbardziej zaawansowane. Dowiesz się więc, jak wprowadzać niewielkie zmiany w kodzie, jak projektować aplikacje wielowątkowe i definiować biblioteki, jak budować duże, składające się z kilku plików projekty, aby na koniec samodzielnie stworzyć grę komputerową. Inne promocje:  Dziennik Jerzego Pilcha (14,94 zł w Legimi; EPUB z DRM) – promocja tygodnia w Legimi. Czwarta droga. Przełom w budżecie domowym (9,95 zł w Złotych Myślach; MOBI+EPUB+PDF) – pozycja na temat oszczędzania z „polskiej” perspektywy. Ebookpoint ma wciąż po 9,90 zł dwie książki Artura Króla, coacha, trenera i psychologa: Talent nie istnieje. Droga do praktycznego osiągania mistrzowskich umiejętności  oraz Opowieści zmieniacza. Jak zmienić swoje życie na lepsze? (obie MOBI+EPUB+PDF) Maj Miesiącem Finansów to dłuższa promocja w Złotych Myślach. Wystarczy polubić podlinkowaną stronę na Facebooku, a wszystkie wymienione tam e-booki finansowe kosztują o 33% mniej. W Publio dzisiaj Mężczyźni rozmawiają o wszystkim, po 16,20. Na Antywebie dzisiaj taniej Lilka Małgorzaty Kalicińskiej za 15,90.  Zakupu trzeba dokonać przez widżet na stronie Antywebu – tylko wtedy cena jest niższa.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 