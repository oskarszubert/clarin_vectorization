Ciekawy (nomen omen) ruch na rynku dystrybutorów e-booków. Firma RUCH S.A., czyli znany kolporter prasy papierowej przejęła udziały w firmie Netpress Digital, która prowadzi znaną nam księgarnię Nexto.pl. Parę cytatów z informacji prasowej: Przejęcie udziałów w NetPress jest krokiem milowym w naszej strategii wejścia na rynek e-commerce. Zakup spółki, która ma najwięcej tytułów prasowych jest kontynuacją przyjętej i ogłaszanej już przez nas strategii wejścia na rynek e-prasy. RUCH ma najszerszą ofertę wśród tradycyjnych kolporterów prasy, która teraz, dzięki temu, że uzyskamy dostęp do platformy oferującej zakup publikacji elektronicznych w formatach tekstowych i audio, będzie dostępna również przez Internet. – powiedział Paweł Szymański, Prezes RUCH S.A. Z dniem dzisiejszym RUCH S.A. staje się większościowym udziałowcem NetPressu. Na mocy umowy nabywa pakiet 80% udziałów, a pozostałe 20% pozostaje w rękach założyciela spółki. Oznacza to, że NetPress żegna się z dotychczasowym inwestorem, Grupą MCI Management S.A. I moje ulubione pytanie – co to oznacza w praktyce? E-booki w kiosku? To nie taka głupia odpowiedź. Wyobraźmy sobie, że idziemy do kiosku Ruchu po najnowszy numer Polityki i dostajemy darmowy kupon na wersję elektroniczną. Albo możemy tam kupić prenumeratę elektroniczną na cały rok. Przejęcie przez tak dużego gracza jak RUCH może oznaczać też odważniejsze wejście w rynek prasy elektronicznej. Wydaje mi się, że jest to całkiem dobra wiadomość dla wszystkich e-czytelników w Polsce. Inną firmą z rynku dystrybucji prasy, która próbowała kiedyś wejść w e-booki był Kolporter. Jednak projekt eClicto niezbyt się udał, strasząca DRM-ami księgarnia wciąż istnieje, ale nie widać sygnałów świadczących o rozwoju. Sądzę jednak, że tutaj będzie inaczej, w końcu RUCH przejmuje znaczącego gracza. Czytaj dalej: Nexto uruchamia kiker.pl – serwis grupowych zakupów e-booków Amazon przejmuje Goodreads i możliwe, że zintegruje go z Kindle Nexto pozbywa się ostatecznie Adobe DRM „Promocje to problem”, ale i jedyne skuteczne narzędzie – wywiad z szefem CDP.pl Bartłomiej Roszkowski: musi być efekt skali, którego w tej chwili nie mamy Prenumeraty cykliczne z Nexto – podsumowanie i ostatnia seria kodów 