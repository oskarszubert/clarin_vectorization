Chyba każdy, kto interesuje się nauką słyszał o konferencjach TED. Zaproszeni goście opowiadają tam o „ideach wartych rozpowszechnienia”. Z jednej strony mamy duży show, z drugiej propagowanie wiedzy. Wszystkie wykłady dostępne są online, a w ostatnich latach imprezy z serii TEDx odbywają się także w w Polsce. Mało kto, oglądając filmy wie jednak, że istnieją też książki z serii „TED Books”. Zwykle jest tak, że jakiś wykład ma dużą popularność i jego autor rozwija jego główne punkty w wersji książkowej, albo – jak w przypadku „Make Love not Porn” opisuje, jaki był ciąg dalszy. Kindle Singles  Książki TED wydawane są wyłącznie w postaci tzw. singli Kindle. To nowa forma publikacji, którą Amazon wymyślił mniej więcej rok temu. Wyobraźmy sobie artykuł, który jest za długi na czasopismo, ale za krótki na regularną książkę. W wersji papierowej byłaby to więc broszura – a w wersji elektronicznej jest singel (choć wolę niepoprawną pisownię singiel). Takie książeczki są do przeczytania w jeden wieczór, ale kosztują też odpowiednio mniej – zwykle kilka dolarów. Obecne książki TED W Kindle store znajdziemy 6 książek TED:  The Happiness Manifesto – badania pokazują, że narody najbogatsze niekoniecznie są najszczęśliwsze. Jak by wyglądał świat, gdyby celem narodów nie był rozwój ekonomiczny, ale rozwijanie poczucia pomyślności i szczęścia?  Weekday Vegetarian: Finally, a Palatable Solution – zostań wegetarianinem w tygodniu, w soboty i niedziele wracaj do mięsa.  Beware Dangerism! – jeszcze 30 lat temu dzieci biegały po ulicach i podwórkach, dzisiejsze siedzą w domu, a zatrzymuje je strach ich rodziców. Jak można go powstrzymać? Autor w prezentacji mówił o „5 niebezpiecznych rzeczach, na które dzieciom należy pozwolić”.  Homo Evolutis – jeśli gatunek ludzki jest efektem ewolucji, to prawdopodobnie będzie dalej ewoluować. Jakie więc będą nowe gatunki ludzkie? Media Makeover: Improving The News One Click at a Time – dzisiejsze media nami manipulują, więc spróbujmy zrozumieć w jaki sposób działają i jak można się przed tym obronić.  Make Love Not Porn: Technology’s hardcore impact on human behavior  – w jaki sposób powszechny dostęp do pornografii zmienia myślenie ludzi na temat seksu? Autorka prowadzi zabawną stronę MakeLoveNotPorn.com z mitami na temat seksu, które wprowadza „twarda” pornografia. Książka zawiera relacje ludzi, którzy skorzystali z jej strony.   $2.99 czy $5.74 Klikając na linki zauważycie, że ceny są różne. Na stronie TED przeczytamy, że każda kosztuje $2.99. Ale w momencie, gdy to piszę, pierwsze pięć faktycznie ma cenę $2.99, ale ostatnia $5.74. Jak już pisałem w artykule o cenach w Kindle Store, mamy jako mieszkańcy Europy ten wątpliwy przywilej, że dopłacamy $2.00 za przesyłkę każdej książki oraz 15% VAT. I tak z ceny $2.99 zrobiło się $5.74. Jednak Amazon, z sobie tylko znanych powodów nie zawsze stosuje tę zasadę. Gdy przeglądam teraz listę najlepiej sprzedających się Kindle Singles, to ceny także dla nas  wynoszą tam $0.99, $1.99 i $2.99. Ostatnia książka, Make Love Not Porn, nie została oznaczona w Amazonie jako „single”, dlatego jej cena jest wyższa. Czy warto poczytać książki z TED? Wystąpienia z TED są krótkie, inspirujące i rzeczywiście prowokujące do myślenia, nawet jeśli z nimi się nie zgadzamy. Książki mogą być więc dobrym rozwinięciem wykładów, choć nie ma się co oszukiwać – kilkadziesiąt stron, to będzie nadal rzecz, którą można jeszcze rozwinąć. E-booki kosztują niewiele (9-15 złotych), dlatego jeśli coś nas interesuje, to może warto spróbować. Wcześniej jednak obejrzyjmy nagrania. Są za darmo, a na stronach TED znajdziemy napisy po polsku. Czytaj dalej: Rzeczpospolita ma wersję na Kindle! The Science Fiction Megapack – mnóstwo czytania za dolara z Wildside Press Ceny e-booków w Amazonie, czyli jak to zamiast Luksemburga, znaleźliśmy się w Polsce Automatyczna aktualizacja książek z Kindle Store – włączać czy nie? Nagroda Zajdla: 11 nominacji i… 10 ma wersje e-bookowe! Kindle Matchbook czyli Amazon dokłada e-booka do książki papierowej 