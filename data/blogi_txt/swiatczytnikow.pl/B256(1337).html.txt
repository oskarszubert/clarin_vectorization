Powieść Johna Irvinga, Ostatnia noc w Twisted River (9,74 zł) to dzisiejsza Okazja Dnia w Nexto.pl. To obniżka aż o 71%  (z 33 złotych). Była to książka roku 2009 według Financial Times. New Hampshire, rok 1954. Spławianie drewna powoli staje się przeżytkiem. W podupadającej osadzie Twisted River kucharz o trudnym do wymówienia nazwisku Dominic Baciagalupo prowadzi stołówkę dla robotników z tartaku. Niefortunna pomyłka jego dwunastoletniego syna Danny’ego wyzwala lawinę zdarzeń, które na zawsze odmienią jego życie. Zmuszeni do ucieczki, ojciec i syn rozpoczynają pięćdziesięcioletnią podróż w poszukiwaniu szczęścia i utraconej tożsamości. Przyznam, że z Irvinga znam tylko słynny „Świat według Garpa”, więc możliwe że się skuszę. :-) Morderstwo pod cenzurą (17,45 zł) to powieść Marcina Wrońskiego. Jest to wznowienie pierwszego w cyklu kryminałów z komisarzem Maciejewskim. Lublin na kilka dni przed 11 listopada 1930 roku jest ogarnięty przygotowaniami do patriotycznego święta. Tymczasem redaktor naczelny lokalnej prawicowej gazety zostaje brutalnie zamordowany we własnym mieszkaniu. Śledztwo prowadzi Zygmunt „Zyga” Maciejewski, 30-letni policjant, od którego odeszła żona, za to nie opuściły go skłonności do abnegacji i pociąg do alkoholu oraz słabość do boksu. Pierwsze podejrzenia padają na redaktorów naczelnych dwóch innych lubelskich gazet. Tym bardziej, że jeden z nich to komunistyczny agitator, a o drugim krążą pogłoski, jakoby deprawował młodych chłopców. Maciejewskiemu nie ułatwia pracy ani nowy współpracownik, przydzielony mu z komendy wojewódzkiej, ani dość niesubordynowani podwładni. Kiedy kropla drąży skałę, czyli droga do mistrzostwa w komunikacji perswazyjnej (20,93 zł) to poradnik z eBookpoint, tradycyjnie w 3 formatach. To przewodnik, który pozwoli Ci z łatwością płynąć przez świat myśli oraz uczuć i kruszyć po drodze skamieniałe serca rozmówców. Dowiedz się, jak podlewać i pielęgnować ogród pozytywnych relacji z innymi. Pamiętajcie o tym, aby o godzinie 12 odwiedzić Świat Czytników – pierwsza odsłona konkursu, który potrwa od poniedziałku do piątku, a w którym można wygrać vouchery na zakupy. :-) 