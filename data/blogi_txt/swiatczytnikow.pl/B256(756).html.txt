W skrócie: nie ma się czym podniecać. :-) Z reguły nie opisuję tu rzeczy, z których polscy użytkownicy Kindle i tak nie będą korzystali, ale ponieważ temat pojawił się w mediach, warto parę rzeczy wyjaśnić. Po pierwsze – ważne że nie chodzi tutaj o pożyczanie książek OD Amazonu. Fajnie by może było na 2 tygodnie wziąć książkę, której nie potrzebujemy na stałe, no i zapłacić mniej. Tego jednak nie wprowadzono i raczej się nie wprowadzi, bo kto by kupował na stałe powieści? :-)  (Są pewne modele bibliotek elektronicznych, ale to inna sprawa). W pożyczaniu chodzi możliwość, aby właściciel książki kupionej w Kindle Store mógł ją udostępnić wybranej osobie. I zanim pobiegniemy to testować, ochłodzę: usługa działa wyłącznie w USA. Na tym właściwie mógłbym skończyć, ale jeszcze parę faktów:  Pożyczać można ze strony swoich ustawień – „Manage Your Kindle” – tam gdzie widzimy listę zakupionych pozycji. Według bloga Kindle World, na razie tylko około 30% książek ma opcję pożyczania. Zakupioną książkę można pożyczyć na maksymalnie 14 dni. W czasie, gdy pożyczyliśmy książkę, nie mamy do niej sami dostępu. Jeśli książkę pożyczyliśmy raz, to nie możemy jej już nigdy i nikomu pożyczyć. Osoba, której pożyczamy, nie musi mieć e-czytnika, może skorzystać z jednej z aplikacji Kindle (na PC, Androida, Iphone itd.)  Podsumowując – idea ciekawa, ale strasznie wykastrowana przez (prawdopodobnie) wymagania wydawców. E-booki nadal przegrywają tutaj z książkami papierowymi, które możemy każdemu pożyczyć i na okres dowolny. No, może zaletą systemu Amazona jest to, że po 14 dniach e-książka do nas wróci, a z papierowymi to różnie bywa. :-) Zdjęcie z bloga Kindle World, gdzie jest też więcej informacji. Czytaj dalej:  Cytat na niedzielę: Marek Krukowski o swojej kolekcji książek O książkach elektronicznych w „Wydarzeniach” Polsatu Automatyczna aktualizacja książek z Kindle Store – włączać czy nie? Polska edycja Fantasy   Science Fiction wyłącznie w Kindle Store Marcin M. skaczący po książkach, czyli suplement do „felietonowej afery” Książki o języku Python o 40% taniej – promocja i nasze rekomendacje 