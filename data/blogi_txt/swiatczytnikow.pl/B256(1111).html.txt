Dzisiaj w akcji Nexto kolejna pozycja, która wprawdzie nie jest najnowsza (1991) – trafiła jednak do kanonu swojego gatunku. Kosiarz (9,90 zł w Nexto; MOBI + EPUB + PDF) – humorystyczna powieść Terry’ego Pratchetta, najlepiej oceniana jego książka w Biblionetce (5,08 w skali szkolnej i 3103 ocen). Śmierć zaginął, zapewne już… gdzieś odszedł. A to prowadzi do chaosu, jaki pojawia się zawsze, kiedy ulega załamaniu ważny społecznie sektor usług. Pan Reg Shoe, aktywista Martwych Praw – Połączmy swe siły, bo inaczej leżymy – nagle ma więcej pracy, niż mógłby sobie wymarzyć. A niedawno zmarły mag Windle Poons budzi się w trumnie i odkrywa, że powrócił na świat jako zwłoki. Ale to właśnie Windle i członkowie niezbyt przerażającej grupy nieumarłych z Ankh-Morpork muszą uratować świat dla żyjących. Tymczasem daleko od miasta, na małej farmie, pewien mroczny przybysz okazuje się znakomitym kosiarzem. Plon czeka na żniwa… A poza tym czeka go całkiem inna walka. Zacytuję jeszcze recenzję asghana także z Biblionetki: Niewiele książki trzeba przeczytać, żeby wybuchnąć szczerym i nieokiełznanym śmiechem :). Przy czytaniu książki kilkakrotnie otoczenie spoglądało na mnie jak na wariata, ale co mi tam. Ważne są emocje, a pozytywnych w Pratchetcie nie brakuje. I o to chodzi ;) Pozostałe dzisiejsze promocje:  Lennox (12,59 zł w Virtualo; MOBI + EPUB) – powieść Craiga Russella, dzieje się w roku 1953 w Glasgow, a jej bohaterem jest prywatny detektyw Lennox. Na LC ocena bardzo wysoka, ale mało ocen. Zdrowie masz we krwi! Jak żyć w zgodzie z grupą krwi. (16,73 zł  w eBookpoint; MOBI+ EPUB + PDF) – o tym, że w zależności od grupy krwi A, B, AB lub 0 żyjemy różnymi, czterema stylami życia. Kto chce niech wierzy. Ja wolę, gdy wydawnictwa Helionu przeceniają coś na temat programowania czy biegania. :)  Premiera z Woblinka:     Sen pod baobabem (19,90 zł w Woblinku; MOBI + EPUB) – opowieść Tadeusza Biedzkiego o współczesnej Afryce. Ta historia jest o codziennej walce na Czarnym Lądzie. Ale nie na karabiny i maczety, lecz o tej najważniejszej: o kawałek bagietki, trochę mąki i dwa banany. Zwycięstwo pozwala przeżyć do jutra i cieszyć się najpiękniejszymi na świecie marzeniami, które zastępują pracę i sprawiają, że czas płynie tam wolniej niż gdziekolwiek na Ziemi. „Sen pod baobabem” to opowieść o niezwykłych losach ludzi, także białych zamieszkujących ten kontynent, który nie dla nich jest stworzony. I o tym, dlaczego zabija się albinosów i wypija ich krew, o biedzie, która jest powodem do dumy oraz wierze w duchy, która wyjaśnia, dlaczego sąsiad złamał nogę. A także o plemieniu, które twierdzi, że przybyło z kosmosu, sprzedawaniu dzieci i wielu innych rzeczach niepojętych dla Europejczyka. Jacek Pałkiewicz: Tak interesującej książki o Afryce nie było od czasu Hebanu Kapuścińskiego. Biedzki dowodzi, w przeciwieństwie do wielu autorów, że zna i rozumie Czarny Ląd, jego mieszkańców i ich  niewyobrażalną dla Europejczyków codzienność A wiecie, że Woblink ma wreszcie koszyk? ;-) Pozbyli się także DRM z większości plików EPUB. Napiszę o tym dokładniej jutro. Literatura kobieca z Virtualo o 30% taniej – promocja kończy się dzisiaj. Takie autorki jak Beata Kępińska, Marta Osa, Aneta Nawrot, Dorota Wachnicka, Jolanta Wrońska. Nie muszę dodawać, że nic mi te nazwiska nie mówią. :-) Dziś kończy się jeszcze: Dzień Chłopaka w Publio świętują dając 50% rabatu na „męskie” tytuły. W tym parę rzeczy, które rzadko bywają w promocji, albo wręcz nigdy. Przykładowo:  Nie wierzę w życie pozaradiowe (13,94 zł), Nielegalni (22,45 zł), Ja, Urbanator  (15,94 zł), Perfekcyjna niedoskonałość (21,54 zł), Biuro tajnych spraw (17,44 zł).  Pozostałe promocje tygodnia:  Sekrety genialnych projektantów w eBookpoint – książki na temat projektowania zostały przecenione o 40%. Przykładowo: Design dla hakerów (28,20 zł), Firma w Internecie (19,19 zł), Podrecznik HTML5. Smashing Magazine (28,20 zł), Projektowanie nawigacji strony WWW (31,74 zł),Usability w e-biznesie (17,94 zł), Webwriting. Profesjonalne tworzenie tekstów dla Internetu (17,94 zł). Świat Dysku -40% w Virtualo to wszystkie książki z cyklu Terry’ego Pratchetta w cenie 14,34 zł. Jeśli nam przypasuje dzisiejsza Okazja Dnia, tutaj można uzupełnić pozostałe części cyklu.. Pierwszą częścią cyklu jest Kolor Magii połączona z Blaskiem Fantastycznym. Najbardziej znane to jeszcze: Straż! Straż!  albo Trzy Wiedźmy. Jack Higgins od 5,95 zł – promocja w Legimi na takie kryminały jak Odwet, albo Zabójcza ziemia. Duża promocja dla Dużych Chłopców w Woblinku. Wojna, służby specjalne, spiski wojskowe – 20 e-booków do 60% taniej, w tym kilka takich, których dotąd promocja się nie imała. Przykładowe tytuły: Snajper. Przetrwać piekło (4,32 zł), Upał (9,55 zł), Mój brat obalił dyktatora (18,00 zł), Psy z Karbali. Dziesięć razy Irak (4,75 zł), Agent Tomasz i inni. Przykrywkowcy (8,59 zł), Nazywam się Zacharski. Marian Zacharski (24,50 zł). Wszystkie tytuły wydawnictwa Amber -35% w Virtualo. L.J. Smith, Simon Becket, Clive Cussler, Amanda Hocking (tak – ta słynna self- publisherka), Toni Maguire. Promocja na książki kulinarne w Virtualo: królują Barbara Jakimowicz-Klein, Hanna Szymanderska oraz Robert Makłowicz. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). 5 książek Iwony Kienzler, która specjalizuje się w opowieściach o roli kobiet w historii. Wszystkie wydane przez Bellonę. Kupić możemy m.in. Kobiety w życiu Marszałka Piłsudskiego (11,94 zł; MOBI + EPUB).  Niedawne premiery:  E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. W jednej osobie (26,89 zł w Publio; MOBI + EPUB) – jeśli kupimy w Publio najnowszą powieść Johna Irvinga, to dowolną inną jego książkę dostaniemy gratis. Sekrety Apple – czyli kim jest Tim Cook. Jak naprawdę działa najbardziej podziwiana i najbardziej tajemnicza firma Ameryki (31,90 zł w Woblinku; MOBI + EPUB ADE). Książka Adama Lasińskiego (znaczy Lashinsky’ego), który twierdzi, że tak naprawdę o Apple to my nie za wiele wiemy, mimo jej popularności.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 