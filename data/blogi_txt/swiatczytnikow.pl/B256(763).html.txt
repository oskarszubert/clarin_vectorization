Pierwsza, wycofana już ze sprzedaży (z wyjątkiem modelu 3G) wersja Kindle Paperwhite doczekała się kolejnej aktualizacji oprogramowania. Wersja 5.3.9 przynosi trzy zmiany:  Możliwość ukrycia informacji o postępie czytania – dotykając dolnego lewego rogu ekranu widzimy kolejno: numer lokacji, czas pozostały do końca książki, czas do końca rozdziału albo nic – i to jest ta nowość. Optymalizacja działania PDF – większa stabilność przy bardziej skomplikowanych plikach i krótszy czas na otwieranie dokumentów Poprawione wyszukiwanie homonimów w słownikach japońskim i chińskim.  To ostatnie nas niezbyt interesuje, natomiast bardzo przydatne może być poprawienie stabilności przy odczycie PDF – w Paperwhite zdarzały się niespodziewane komunikaty o braku pamięci.  (Źródło: GroovyPost.com) Strona aktualizacji nosi tytuł „Kindle Paperwhite (1st Generation) Software Updates” – co oznacza, że prawdopodobnie nie dojdzie do unifikacji wersji z obecnym modelem i że obecny też dostanie może niedługo aktualizację – problem z pamięcią w PDF również w nim występuje. Choć to nadal nie wyklucza aktualizacji PW1 o funkcje znane z PW2. Jak zaktualizować Kindle Paperwhite?  Ściągamy plik update_kindle_5.3.9.bin ze strony Amazonu. Ma on ponad 160 MB. Korzystając z kabla USB, przegrywamy plik do katalogu głównego Kindle. Upewnijmy się, że mamy na czytniku dostateczną ilość miejsca! Odłączamy kabel. Wybieramy kolejno: Menu » Settings » Menu » Update Your Kindle. Aktualizacja trwa kilka minut.  Przed aktualizacją warto:  sprawdzić czy na czytniku mamy dostateczną ilość miejsca, żeby wgrać plik z oprogramowaniem. upewnić się, którą mamy wersję: Menu » Settings » Menu » Device Info - bo czytnik mógł się zaktualizować samodzielnie. naładować baterię – choć czytnik i tak nie dopuści do aktualizacji, jeśli poziom baterii będzie zbyt niski.  Czytaj dalej:  Oprogramowanie 5.3.5 dla Kindle Paperwhite – poprawki słownika Oprogramowanie Kindle Paperwhite 5.3.8 – ważna poprawka działania słownika I znów oczko wyżej – Kindle Paperwhite w wersji 5.3.6 Oprogramowanie 5.3.4 dla Kindle Paperwhite – drobne poprawki Oprogramowanie 5.4.3 dla nowego Paperwhite – poprawa działania PDF, kolekcji i słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian 