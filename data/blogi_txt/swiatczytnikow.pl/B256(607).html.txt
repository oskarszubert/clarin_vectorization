Literadar - pismo wydawane przez Biblionetkę i określane jako „największy cyfrowy magazyn o popkulturze” wróciło niedawno na rynek.  O Literadarze wspominałem w maju 2012, gdy ukazała się pierwsza edycja (numer #19) w formatach EPUB/MOBI. Niestety po dwóch kolejnych numerach jego wydawanie zostało zawieszone. Ostatnio jednak wokół Biblionetki zaczyna się coś dziać – zdaje się, że wrócą do walki o tron lidera wśród serwisów książkowych, gdzie obecnie zasiada Lubimy Czytać. W listopadzie 2013 powrócono też do wydawania Literadara. Dopiero jednak numer grudniowy (#23) ma znowu wersję EPUB i MOBI. Co w tym numerze? Zacytuję wstęp Piotra Stankiewicza: Filmy, gry, komiksy, książki i ich kontynuacje – czy to nie brzmi jak świetna popkulturowa kopalnia złota? Breloczki, seria figurek, limitowane koszulki i całe tony stuffu robione małymi, sprytnymi azjatyckimi rączkami. Ja bym tylko chciał figurki – na początek Geralta, Jaskra, Yennefer, a potem innych postaci. Takie zwyczajne, dziecinne… Polecam w tym względzie tekst Tomka Chmielika o zbierackich obsesjach. Warto się zastanowić, co już zbieramy (mniej lub bardziej świadomie), a co bylibyśmy gotowi? Gdyby tylko oczywiście ktoś nam taką nową kolekcjonerską podnietę dostarczył. Jeśli chodzi o mnie – aż boję się myśleć. Piszemy sporo o Wiedźminie. Nie ma co ukrywać, asumpt do tego dał sam Sapkowski, zaskakując wszystkich nową książką. Jakie były kulisy jej powstania i motywacje autora – nie dowiecie się tego w tym numerze, ale prawdopodobnie w następnym już tak. W przyszłym Literadarze zadamy kilka pytań samemu „AS-owi”. Co poza tym w numerze? Bardzo ciekawy wywiad z Angeliką Kuźniak, badaczką losów Papuszy i autorką jej biografii, rzuci może więcej światła na osobę i historię cygańskiej poetki. Mateusz Wielgosz przygląda się kolejnemu kandydatowi do remake’u, a Tomek Łomnicki pisze o popkulturowych kontekstach w twórczości zespołu Queen. No i oczywiście jak zawsze mnóstwo recenzji. Tym razem nawet więcej, żebyście mieli w czym wybierać na gwiazdkowe prezenty. Wersja MOBI jest książkowa (spis treści z linkami), formatowanie poprawne. Fragment wywiadu z autorką „Papuszy”. Aby pobrać Literadar w jednym z trzech formatów, trzeba podać swojego maila. PS. Przypominam, że w formatach czytnikowych pobierzemy za darmo również następujące czasopisma:  Esensja - format EPUB, numery od marca 2013. O Esensji pisałem też w marcu. Dwutygodnik – link do wersji EPUB znajdziemy w stopce każdego numeru i to nieprzerwanie od ponad dwóch lat, bo o magazynie pisałem już w listopadzie 2011.  Czytaj dalej:  „Czas fantastyki” za darmo na czytniki! Miesięcznik „Charaktery” dostępny w formatach EPUB/MOBI Magazyn „Rebel Times” na czytniki – coś dla miłośników gier planszowych Magazyn „W Punkt” w wersji na czytniki! Krytyka Polityczna i Fronda na czytniki Dwa pisma debiutują na czytnikach: Esensja oraz Res Publica Nowa 