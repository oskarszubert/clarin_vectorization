Kiedy będzie dobry moment na zamówienie Kindle? Czy obecny kurs dolara (około 3,00) jest dobry, czy nie? Czy poczekać aż znowu spadnie do 2,80 – czy też zamawiać, bo może wzrosnąć? Nikt nie jest w stanie odpowiedzieć na to pytanie. Popatrzmy na wykres kursu dolara ze Stooq za lata 2002-2010.  Zaczynaliśmy z wysokiego pułapu. Przez całe lata 90. dolar szedł w górę, jesienią 2000 osiągnął nawet 4,50. Pamiętacie, że elektronika była wtedy bardzo droga? Za jeden z tańszych dysków (IBM 30GB) płaciłem wtedy 800 złotych. No między innymi dlatego. Potem od 2001 roku trwał powolny spadek. Z poziomu 4 złotych w 2008 zrobiło się 2,20-2,30. Raj dla zamawiających z Amazona i biorących kredyty. Ale skończyło się nagle. Osłabienie złotówki i skok do 3,80. No i od tego czasu nie ma stałego trendu. Dolar trochę spadł, dwa razy zatrzymał się na podstawie 2,80, ale dla odmiany raz wybił do 3,50. Co dalej? Nikt na to nie odpowie. Eksperci mówią,  że złotówka się będzie umacniała i wrócą czasy taniego dolara i euro. Inni z kolei, że nasze zadłużenie i problemy fiskalne mogą pogrązyć gospodarkę i waluty wystrzelą. Są jeszcze tacy, którzy przewidują światowy kryzys i apokalipsę, a jedynym rozwiązaniem będzie złoto i metale szlachetne. No, za sztabkę złota chyba Kindle nieprędko kupimy. Nawet nie podaję linków. Wiem jedno: bez porządnego przygotowania ekonomicznego nie będziemy w stanie nawet ocenić podawanych argumentów. I że nikt ze specjalistów nie przewidział tego odwrócenia trendu w 2008. Moja rada: jeśli obecna cena Cię zadowala, to nie patrz na kurs, ale kupuj. Nie ma się co wozić i zastanawiać czy za miesiąc zapłacisz akurat o 20 złotych więcej, czy nie. Jeśli cena Cię nie zadowala, to czekaj na ewentualne obniżki lub zmiany kursu. Ja mam coraz większą ochotę na Kindle DX, ale jeszcze poczekam, bo to musi spaść. Większy ekran nie uzasadnia ponad dwukrotnej różnicy. Z kolei cena K3 (obecnie $139) raczej już znacząco nie spadnie. No i jeszcze jedna uwaga. Czekając, oszczędzamy (być może) pieniądze, ale tracimy okazję do korzystania z urządzenia. To liczy się nie tylko w przypadku czytników. Swoją lustrzankę kupiłem w połowie ubiegłego roku przy ówczesnej górce cenowej. Po wakacjach mógłbym ją mieć 300 złotych taniej. Ale nie miałbym setek zdjęć z Tatr, które są wspaniałą pamiątką. I wcale nie żałuję, że przepłaciłem. Czytaj dalej:  Amazon namawia do zapłaty w złotówkach, tylko… po jakim kursie?! [Nieaktualne] Tylko dzisiaj: Kindle Classic za 59 dolarów! [nieaktualne] 13 dni czekania na nowego KPW Kindle DX za $239 – wreszcie sensowna przecena 10-calowego weterana Test „All-New” Kindle Paperwhite – część II – nawigacja po książce „All-new” Kindle Paperwhite 3G również dostępny i wysyłany od 8 listopada 