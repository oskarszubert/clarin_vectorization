Powyżej widzicie dobrze znany ekran ustawień tekstu w pierwszej edycji Kindle Paperwhite. W drugiej się chyba nie zmieni.  Wraz z premierą modelu z ekranem o wyższej rozdzielczości, Kindle dostał 6 głównych czcionek, zamiast trzech w poprzednich modelach. Dodatkowy, siódmy krój może dodać wydawca książki, możemy go sobie też ustawić sami, jest to wtedy tzw. „publisher font”. Domyślnym krojem jest – podobnie jak w poprzednich modelach – Caecilia, czyli krój specjalnie zaprojektowany dla ekranów e-ink, korzysta z niego również Nook. Jestem bardzo ciekaw, których krojów używacie najczęściej. Czy zostaliście przy domyślnym, czy zmieniliście na któryś z nowych, czy też stosujecie inne rozwiązania. Dlatego jeśli korzystacie z Paperwhite – zapraszam do wypełnienia ankiety. Można zaznaczyć kilka opcji.      Na swoim Kindle Paperwhite używam najczęściej kroju:  Baskerville  Caecilia  Caecilia Condensed  Futura Helvetica  Palatino  Ustawiam czcionkę alternatywną (USE_ALT_FONTS)  Osadzam czcionkę w e-booku Zobacz wyniki Loading ... Wyjaśnień wymagają dwie ostatnie pozycje: Ustawienie czcionki alternatywnej – opisywałem w osobnym artykule. Trzeba w głównym katalogu utworzyć folder „fonts”, do którego przegrywamy czcionkę w czterech wersjach, do tego trzeba w głównym folderze dodać plik „USE_ALT_FONTS”. Niestety ta funkcja nie będzie działała już w Paperwhite II. Osadzenie czcionek w e-booku – stało się możliwe wraz z premierą formatu KF8 (AZW3), czyli następcy MOBI. Możemy to zrobić przy konwersji w Calibre, korzystając z odpowiedniej opcji w ustawieniach konwersji – sekcja „Wygląd i zachowanie”.  Tak przygotowany plik trzeba wysłać po kablu, bo wysyłka mailowa może go popsuć.  PS. Jeśli nie wiesz, jakiej czcionki w tym momencie używasz, zawsze to możesz sprawdzić, wybierając z menu przycisk „Aa”. ;-) Czytaj dalej:  Czego nie robić z Kindle Paperwhite na plaży Kindle Paperwhite i Touch korzystają z polskiej Wikipedii! „Tajne” polecenia w Kindle Paperwhite / Touch „Stary” Kindle Paperwhite dogania „nowego” – oprogramowanie 5.4.4 i mnóstwo zmian Paperwhite czy starszy Kindle z lampką? Pierwsza wersja Kindle Paperwhite już niedostępna, ale ma poprawkę 5.3.8.1 