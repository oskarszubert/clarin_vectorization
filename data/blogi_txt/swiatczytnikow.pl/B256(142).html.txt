Aktualizacja z 7 listopada 2012: czarnego Kindle Classic można już ponownie zamawiać, ma dostępność 3-5 dni.  Jeden z naszych czytelników miał dzisiaj problem z zamówieniem czarnego Kindle Classic. Zmagam się z następującym problemem. Chcę zamówić podstawowego Kindla, wykonuję wszystkie kroki jakie mam do zrobienia, ale cały proces zatrzymuje się zaraz po wybraniu adresu do wysyłki. Dostaję następujący komunika: „We’re sorry. This item can’t be shipped to your selected destination. You may either change the shipping address or delete the item from your order”. Dodam, że próbuję zamówić wersję International i dla obu zdefiniowanych przeze mnie polskich, standardowych adresów Amazon odmawia współpracy. Czy spotkaliście się z takim problemem? Nie sądzę, żeby przyczyną był długi okres oczekiwania na wysyłkę deklarowany obecnie na stronie Kindla. Sprawdziłem – i niestety. Nawet w przypadku wersji International, po wybraniu adresu dostajemy komunikat:  Sprawdziłem dla kilku adresów w Polsce. Podobny komunikat znajdziemy także w koszyku, gdy klikniemy „Estimate your shipping and tax”.  Co się stało? Nie wiadomo. Prawdopodobnie czarnych czytników jest tak mało, że w Amazonie ograniczyli wysyłkę międzynarodową. Szkoda jednak, że zrobili to tak podstępnie – bo komunikat widać dopiero przy wyborze adresu. Co zrobić? Szara wersja Kindle Classic jest wysyłana i dostępna od ręki (In Stock). Jak sam Amazon przyznał, między wersją szarą (grafitową) i czarną nie ma żadnej różnicy. Podobnie zamówić można od ręki starego (ale dobrego) Kindle Keyboard 3G. Nadal nic nie wiemy o tym, kiedy do sprzedaży wrócą modele Touch. Na stronie produktu przeczytamy także: „Delivery may be impacted by Hurricane Sandy. Proceed to checkout to see estimated delivery dates.” Centra magazynowe Amazonu nie są zagrożone, uwaga dotyczy raczej usług kurierskich na terenie samych Stanów. Czytaj dalej:  [nieaktualne] 13 dni czekania na nowego KPW [Nieaktualne] Tylko dzisiaj: Kindle Classic za 59 dolarów! Kindle Classic w Niemczech za 49 euro Paperwhite II wysyłany od dzisiaj do Polski – mój już leci! :-) [NIEAKTUALNE] Ostateczna przecena na Kindle DX – tylko $189! Tablety Kindle Fire do $40 taniej i… fałszywy alarm (?) jeśli chodzi o Classica 