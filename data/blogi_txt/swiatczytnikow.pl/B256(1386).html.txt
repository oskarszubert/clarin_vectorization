Wszystko drożeje, a żyć trzeba, jak mawiała jedna moja znajoma czarodziejka, dlatego wracamy do wyszukiwania przecenionych e-booków. Czego by o tej książce nie mówić, to i tak część z Was ją kupi. :-) Pięćdziesiąt twarzy Greya (19,80 zł w Nexto; MOBI + EPUB) – powieść, która „wstrząsnęła rynkiem literatury kobiecej”, choć podejrzewam, że wielu facetów też ją w cichości swoich czytników podgląda. Książka zdecydowanie 18+. Młoda, niewinna studentka literatury Anastasia Steele jedzie w zastępstwie koleżanki przeprowadzić wywiad dla gazety studenckiej z rekinem biznesu, przystojnym i zamożnym Christianem Greyem. Mężczyzna od pierwszych sekund spotkania fascynuje ją i onieśmiela.  [...]. W tym miejscu kończy się „disneyowskie” love story, choć młodziutka, niedoświadczona dziewczyna nie wie jeszcze, że Christian opętany jest potrzebą sprawowania nad wszystkim kontroli i że pragnie jej na własnych, dość niezwykłych warunkach… Czy dziewczyna  podpisze tajemniczą umowę, której warunki napawają ją strachem i fascynacją? Teraz promocje tygodniowe, których uzbierało się sporo.  Kroniki krwi – kolejna wampirza seria Richelle Mead w Publio. Sydney za wszelką cenę musi ochronić morojską księżniczkę Jill Dragomir. Uwagę dziewczyny rozprasza jednak pewien arogancki wampir. Skontrapunktuję ten opis oceną 8,17/10 z Lubimy Czytać.  Książki religijne o 50% taniej w Woblinku. Kilkadziesiąt książek w całkiem niezłych cenach, przykładowo: Sekrety Biblii Anny Świderkównej (7,45 zł), Od chrztu do zmartwychwstania biskupa Długosza (tak, tego od internetowego mema „Chrześcijanin tańczy”; 10,00 zł), albo Inwazja neopogaństwa Aleksandra Posackiego, czołowego polskiego egzorcysty (5,95 zł). Ciekawe, że nie można kupić tego w zestawie w jakąś powieścią o wampirach… Są też poradniki znanego benedyktyna Anselma Gruena. Zwracajcie uwagę na format – nie wszystkie są w MOBI.  Premiery wakacji do 60% taniej – i znowu Woblink przecenia parę tegorocznych nowości. Przykładowe tytuły:  Wszyscy jesteśmy nomadami (11,16 zł) Dallas ’63 (23,40 zł) Od Valinoru do Mordoru (9,96 zł) Krowy tłuste, krowy chude (7,00 zł) Lód (28,50 zł) Igrzyska śmierci (10,00 zł)   Erotyczny wrzesień na Virtualo – wszystko na ten temat. :) M.in. na wyłączność Trzy oblicza pożądania.  E-booki Olgi Tokarczuk – kilka tytułów naszej popularnej autorki, na przykład Dom dzienny, dom nocny (sam przeczytałem kiedyś!),  Prawiek i inne czasy.  Saga Virginii C. Andrews – wszystkie trzy części taniej w Virtualo, począwszy od bestsellerowych Kwiatów na poddaszu.  Poradniki wydawnictwa Edgard w Publio. Jesteś w ciąży, nie masz kasy, chcesz wychować śliczne dziecko, albo kupić sobie psa. Promocja do 11 września. Umberto Eco do 40% taniej w Woblinku. Cmentarz w Pradze oraz Imię Róży po 17,90 zł.  Muzyczne biografie w Woblinku. Adele (13,96 zł), Iggy Pop (22,90 zł), Michael Jackson (15,96 zł), Tomasz Stańko (28,00 zł), Keith Richards (34,90 zł), Violetta Villas (11,16 zł), Queen (18,90 zł), Urszula Sipińska (7,60 zł). A teraz już „tradycyjne” promocje dnia: Czerwień Rubinu. Trylogia czasu (15,90 zł w Virtualo; MOBI + EPUB) – powieść Kerstin Gier, bardzo wysoko oceniana na Lubimy Czytać: 8,14/10 (z ponad 1000 ocen) Gwendolyn ma szesnaście lat, dwoje rodzeństwa, oddaną przyjaciółkę w klasie i lekko dziwaczną rodzinę. Z dnia na dzień dowiaduje się, że jest obdarzona  genem podróży w czasie.  Drugim podróżnikiem jest niejaki Gideon - bezczelny i arogancki młodzian, który tajną misję najchętniej zachowałby  wyłącznie dla siebie. Ale bez Gwendolyn nie uda mu się misji wypełnić… Seks, lunch i warszawskie garnitury (11,99 zł w Publio; MOBI + EPUB) – powieść Poli Hart Renata to przedsiębiorcza trzydziestoparolatka, która pozornie ma wszystko – dobrą pracę, mieszkanie, narzeczonego. Pewnego dnia dowiaduje się jednak, że jej wybranek, Michał ma osobliwe hobby – lubi korzystać z usług prostytutek. Renata początkowo wpada w złość, później postanawia, że lepiej poznać wroga, czyli świat warszawskiego seksbiznesu. Odkrywa, że jest on nastawiony wyłącznie na to, by zaspokajać męskie potrzeby. A dlaczego my, kobiety, nie możemy mieć podobnej frajdy? ProBlogger. Jak czerpać zyski ze swojego bloga (22,39 zł w eBookpoint; MOBI + EPUB + PDF) o tym, jak zarabiać na swoim blogu piszę Darren Rowse, który od niszowych blogów religijnych doszedł do Digital Photography School i innych znanych na całym świecie blogów. Nie wierz pogłoskom mówiącym, że blogi najlepsze czasy mają już za sobą. Wręcz przeciwnie, zapotrzebowanie na ciekawe, unikalne, dobrej jakości treści nieustannie rośnie. Internetowe dzienniki przyciągają rzesze fanów i przysparzają dochodów. Teraz już nie musisz na własną rękę odkrywać, jak robią to zawodowcy. Ta książka, napisana przez starych wyjadaczy w branży, to nieocenione źródło informacji, dzięki któremu unikniesz wielu nieprzewidzianych pułapek, zaoszczędzisz cenny czas, zapewnisz sobie apetyczne źródło dochodów i staniesz się złotym dzieckiem blogosfery. Złote Myśli mają przez weekend trzy książki o perswazji i reklamie:  Tajniki warsztatu legendarnego copywritera (10,95 zł; MOBI + EPUB + PDF) Manipulacja neuroperswazyjna (10,95 zł; MOBI + EPUB + PDF) Scientific Advertising (9,95 zł; MOBI + EPUB + PDF)  Inne promocje tygodnia:  Wyłącznie dla odwiedzających Świat Czytników eBookpoint przygotował kod rabatowy na wszystkie droższe książki o SEO/SEM. Przedłużamy wakacje – to promocja Nexto (-50%) na książki podróżnicze. Przykładowe tytuły – Beata Pawlikowska: Blondynka w Indiach (4,75 zł), Poradnik globtrotera, czyli blondynka w podróży (19,62 zł), Piotr Kraśko: Świat według reportera – USA (4,66 zł), Świat według reportera – Włochy (4,66 zł). Tworzenie stron WWW z Gajdą – książki o programowaniu Włodzimierza Gajdy o 30% taniej: m.in.   GIMP. Ćwiczenia praktyczne (16,73 zł), jQuery. Poradnik programisty (22,39 zł). 7 września ostatni dzień promocji! ZYSKujesz 50% - czyli 7 książek wydawnictwa ZYSK o połowę taniej w eBookpoint. Haczyk? Niestety, tylko format PDF, co mnie bardzo dziwi. W innych księgarniach (patrz: porównywarka) znajdziemy te książki trochę drożej, ale w formatach czytnikowych. Do 9 września. Cormac McCarthy do 35% taniej w Publio. Powieści takie jak Krwawy południk  (16,19 zł) albo Strażnik sadu (16,19 zł). Łącznie 8 książek. Tylko w Publio: Władysław Anders – Życie po Monte Cassino (19,20 zł; MOBI + EPUB) – dramatyczna historia powojennych losów twórcy polskiej armii w ZSRR i na Zachodzie. Kolekcja dzieł Stanisława Lema w Publio – to ogromny zbiór 38 książek w cenach 9,90-19,90 zł. Począwszy od wczesnych: Szpital Przemienienia albo Człowiek z Marsa – do ostatnich, jak Okamgnienie. Jest  i słynny Powrót z gwiazd, w którym Lem przewidział istnienie czytników e-booków. Warto zacząć od Bajek Robotów (łatwiejsza) i Solaris (trudniejsza).  Darmocha na Woblinku:  Dokąd zmierza Kościół? – książka Giana Franco Svidercoschiego o kryzysie w Kościele katolickim.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 