Od dzisiaj można już zamawiać droższą wersję najnowszego modelu Paperwhite. „All-New” Kindle Paperwhite 3G wysłany zostanie po 8 listopada. Niestety, w stosunku do pierwszego Paperwhite 3G cena wzrosła o 10 dolarów, co czyni ją z naszego punktu widzenia jeszcze bardziej zaporową. Oto wyliczenia, które zobaczymy po dodaniu do koszyka i kliknięciu „Estimate your shipping and tax”.  Kolejno:  $209 – wartość urządzenia $20,98 – przesyłka kurierska $63,36 – polskie opłaty podatkowo-celne Razem: $293,34 Dolar trochę ostatnio spadł, ale i tak po średnim kursie to 915 zł, a w praktyce pewnie o kilkanaście złotych więcej. Jeśli porównamy to z wyliczeniami dla Paperwhite WIFI ($196,78; czyli ok. 615 zł) - to jest niemal o 100 dolarów więcej! Dopłacać 300 złotych za możliwość korzystania z łącza 3G? Zasady wykorzystania łącza 3G się nie zmieniły. Na stronie produktu czytamy: Kindle Paperwhite 3G’s experimental web browser is based on WebKit. It’s easy to find the information you’re looking for right from your Kindle Paperwhite 3G. Kindle Paperwhite 3G enables you to connect to the Kindle Store and access Wikipedia, all over 3G or Wi-Fi. Experimental web browsing on other websites is only available over Wi-Fi. Tak więc łącze 3G przydaje się do trzech rzeczy, które opisywałem w artykule Komu opłaci się zakup Paperwhite 3G:  Stały dostęp do Kindle Cloud Stały dostęp do Wikipedii (polskiej i angielskiej) Stały dostęp do Kindle Store i prasy  Aby przeglądać inne strony poza Wikipedią, trzeba poszukać sieci WIFI. Czy to się opłaca – trzeba ocenić samemu. Ja nie żałowałem kupna PW1 w wersji 3G, bo funkcja się przydała choćby jako mobilny przewodnik na Słowacji… Ale na razie nie anuluję swojego zamówienia na „All-new” Paperwhite WIFI, tym bardziej, że czytnik będzie wysłany wcześniej, a chciałbym go dla Was jak najszybciej przetestować. Przy okazji, na stronie produktu w Amazonie pojawiły się pierwsze recenzje wersji WIFI. Na razie średnia ocena to 4,4/5 wśród 49 osób, choć oczywiście zaniżona przez:  dwie jedynki – kogoś kto dostał instrukcję po francusku i kogoś, komu się nie spodobały reklamy… w wersji z reklamami. dwie dwójki – klienta który narzeka na brak obsługi audiobooków, z czego sobie nie zdawał sprawy oraz brak możliwości edycji tytułów (ktoś mu od razu w komentarzach podpowiedział skorzystanie z Calibre)…  Przy trójkach pojawiają się już bardziej konkretne uwagi – choć głównie dotyczą tego, że w porównaniu do PW1 nie ma ogromnych różnic. Jest to jednak zupełnie inny widok niż przy pierwszej generacji Paperwhite, gdzie występowały na początku problemy z równomiernym oświetleniem, ludzie wymieniali czytniki i narzekali w recenzjach. Nas to raczej ominęło, bo w styczniu, w momencie międzynarodowej premiery dostawaliśmy już poprawione partie produkcyjne. Czytaj dalej:  „All-New” Kindle Paperwhite 3G wysyłany już do Polski. Warto dopłacać? „All-New” Kindle Paperwhite wysyłany do Polski od 15 października! „All-New” Kindle Paperwhite już jest! Oto pierwsze uruchomienie i moje wrażenia Test „All-New” Kindle Paperwhite – część II – nawigacja po książce Test „All-New” Kindle Paperwhite – część III – czytanie, wyszukiwanie, podkreślanie, słownik Kilka zdjęć Kindle Paperwhite II 