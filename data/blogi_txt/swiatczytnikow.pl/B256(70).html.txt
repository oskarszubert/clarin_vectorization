Parę miesięcy temu mogliście przeczytać opis instalacji własnych czcionek na Kindle Classic oraz Keyboard. Nie wymaga on modyfikacji oprogramowania, wystarczy zmienić tylko jeden plik i zrestartować urządzenie. Problem, że większość fontów True Type na czytniki… się nie nadaje. Są po prostu zbyt cienkie i przez to ich czytelność jest znacznie gorsza niż fontów standardowych, które umieścili producenci. Przykładowo czcionka Apolonia przystosowana do wyświetlania na ekranie komputera – na papierze elektronicznym wyglądała jakby miała anoreksję. Twórca Apolonii, dr Tomasz Wełna, przygotował jednak specjalną „grubszą” odmianę Apolonia 500. Można ją pobrać ze strony polskalitera.pl. Specjalna odmiana Apolonii opracowana z myślą o czytnikach e-book, choć oczywiście może być także używana w komputerach. Wzmocnione znaki są czytelniejsze na urządzeniach przenośnych. Format TrueType umożliwia instalację na czytnikach wszystkich producentów. Zaś Adam Hyski przygotował szczegółowy opis instalacji Apolonii 500 na Kindle w obu wersjach (Classic oraz Keyboard). Tak wygląda Apolonia na Kindle:  Osobiście jeszcze jej nie testowałem, ale zachęcam chętnych do eksperymentów. Przypomnę, że dodanie własnego kroju nie blokuje dostępu do trzech standardowych – jest on widoczny jako czwarty. Posiadacze Kindle Touch muszą obejść się smakiem, bo niestety na ten czytnik nie ma jeszcze bezinwazyjnego sposobu instalacji własnych fontów. Metody, którą opisano na MobileRead nie polecam ze względu na znikomą, acz potencjalną możliwość uszkodzenia czytnika oraz utraty gwarancji. Czytaj dalej:  OpenDyslexic – font ułatwiający czytanie przy dysleksji „Tajne” polecenia w Kindle Paperwhite / Touch [Ankieta] Z jakich krojów czcionki korzystacie na Paperwhite? Mailem czy po kablu? Porównanie dwóch metod wrzucania książek na Kindle Oprogramowanie 5.3.5 dla Kindle Paperwhite – poprawki słownika AmazonBasics Black Leather Folio Cover – budżetowa okładka ze stojakiem dla Kindle 