To są wyniki, które mogą zaskoczyć. Według badania Nielsena przeprowadzonego w marcu na 12 tysiącach respondentów w Stanach, e-czytniki są już na 3 miejscu jeśli chodzi o urządzenia mobilne.  Smartfony posiada 36% Amerykanów Odtwarzacze multimedialne: 13% E-czytniki: 9% Netbooki: 8,2% Tablety: 4,8% A oto, jak zmieniała się popularność tych urządzeń w kolejnych kwartałach:  Źródło: Moconews.net Skok czytników z 6% na 9% wynika chyba z gwiazdkowej ofensywy Kindle 3. Zastanawia mnie wciąż niska penetracja tabletów, no ale jako urządzenia droższe pewnie nie są aż tak masowo kupowane. Zdziwił mnie też ciągły wzrost liczby netbooków, o których się mówi, że zaraz wyginą, zastąpione przez lżejsze i wygodniejsze tablety. Kiedy Amerykanie używają e-czytników?  61% w łóżku (!) 35% oglądając (jednocześnie?) telewizję 32% czekając na coś po 17% w łazience (hm…) i przebywając z rodziną.   Źródło: Nielsen Wzrost popularności czytników wiąże się mocno z ostatnią informacją prasową Amazona. Jak ogłoszono wczoraj, od kwietnia, na 100 książek papierowych, sprzedali 105 książek elektronicznych. Do papierowych wliczyli zarówno miękką i twardą oprawę, natomiast do e-booków nie wliczali pozycji darmowych, co jak nietrudno sobie wyobrazić jeszcze bardziej mogłoby poprawić statystyki. Sądzę, że spory wpływ na popularność e-booków mają książki samodzielnych autorów, które kosztują poniżej $5 i ludzie kupują je tuzinami. W efekcie średnia cena e-booka na pewno jest niższa niż książki papierowej. Na naszych oczach dokonuje się rewolucja. To nie tak jak w Polsce, gdzie dopiero e-booki czekają na poważne potraktowanie. W Stanach książki elektroniczne już wyprzedzają papier i są stałym elementem krajobrazu, a czytnik to urządzenie codziennego użytku dla co 11 mieszkańca Stanów. Europa, nie tylko Polska, nie wyciąga właściwych wniosków. Na przykład we Francji wprowadzono regulację cen e-booków, a i u nas coraz głośniej się o niej mówi. Czytaj dalej:  Test Nook Simple Touch – część II: jako „prawie tablet” z e-inkiem Earl – tablet z e-inkiem dla turystów Sony zwija się ze Stanów, a klientów odsyła do Kobo Test czytników e-booków w magazynie CD-Action Antyweb wieści „zmierzch rynku e-papieru”. Znowu?! Kobo Aura – prawie jak tablet 