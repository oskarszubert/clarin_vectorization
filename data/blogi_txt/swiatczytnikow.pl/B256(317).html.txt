Mogłoby się wydawać, że między światem książki elektronicznej i papierowej są bariery nie do pokonania. Bo papierowej nigdy nie przeszukamy, a elektroniczna nigdy nam nie zapachnie. Pogodziliśmy się z tym, cieszymy się e-papierem w naszych czytnikach, który daje nam wrażenie książki papierowej. A gdyby tak czytać jednocześnie wersję papierową i płynnie przenosić się na ekran? Najpierw obejrzyjcie film.  No i kto jeszcze zbiera szczękę z podłogi? :-) Elektrobiblioteka to praca dyplomowa Waldemara Węgrzyna, studenta Akademii Sztuk Pięknych w Katowicach. Zainspirowany manifestem El Lissitzkiego z 1923 roku Węgrzyn postanowił stworzyć „nową książkę”, która ma swój odpowiedni papierowy i elektroniczny. Elektroksiążkę podłączamy do komputera i przekręcenie kartki fizycznej skutkuje zmianą strony na ekranie. Pomysł prosty, ale realizacja to długie godziny spędzone od strony oprogramowania i sprzętu. Możecie zobaczyć to na filmie. Teza całej pracy: Mnie książka interesuje jako rodzaj interfejsu, którym ludzie posługiwali się przez setki lat, a który współcześnie znajduje cyfrowych następców, O polskim wynalazku tydzień temu napisało większość zagranicznych serwisów technologicznych, np. The Verge i Gizmodo – i chwalą słusznie, bo choć książka w tej postaci nie miałaby szansy na produkcję, to jej koncepcja może kogoś zainspirować do stworzenia takiej integracji. A poza tym jest po prostu piękna. :-) Nie jest to jedyny pomysł na połączenie świata elektroniki i papieru. W warszawskim Muzeum Chopina w sali odsłuchowej mamy do dyspozycji „książki”, których każda karta jest osobnym ekranem dotykowym.  Więcej o koncepcji elektrobiblioteki przeczytamy w jej wersji online, szersza analiza także w serwisie Lustro Biblioteki. A kiedy będzie można dotknąć osobiście? Niedawno była w Łodzi na Hackdays. A może będzie też na innych wydarzeniach. A może ktoś zaprosi autora na Targi Książki w Krakowie? Czytaj dalej:  Pomysł na self-publishing, czyli książka Alexa Barszczewskiego DRM zmieniający treść e-booków? No nie… Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią „Sezon burz” – wydawnictwo nie chce e-booka? Fani go sami zrobili… Świt ebooków – kwartalnik z RW2010 Jeff Bezos i era Amazona – przedsprzedaż, moje wrażenia i konkurs 