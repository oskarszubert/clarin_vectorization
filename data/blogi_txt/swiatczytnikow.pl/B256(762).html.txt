Dzisiaj ukazała się nowa wersja oprogramowania dla „starego” Kindle Paperwhite. To jeszcze nie jest oczekiwany przez nas zestaw funkcji z „nowego” Paperwhite, ale i tak mamy przynajmniej jedną ważną zmianę. Wersja 5.3.8 wprowadza trzy nowe funkcje:  Możliwość sprawdzenia danego słowa w pozostałych słownikach zainstalowanych na urządzeniu. Możliwość przechodzenia do kilku alternatywnych definicji danego słowa ze słownika, jeśli takie istnieją. Podświetlanie wyszukiwanych fraz w wynikach wyszukiwania oraz na stronie książki, gdy do niej przejdziemy.  Szczególnie ta pierwsza funkcja jest strzałem w dziesiątkę. Jak wspominałem kilka razy – na co dzień używam Merriam-Webster’s Advanced Learner’s Dictionary ze względu na bardziej zrozumiałe definicje – ale czasami warto coś podejrzeć w standardowym słowniku Oxforda, albo po prostu w angielsko- polskim słowniku Bumato. Brak możliwości przełączenia słownika na bieżąco bardzo przeszkadzał. Nie ma zrzutów ekranowych, bo wersji 5.3.8 jeszcze nie testowałem. Przy tym internecie jaki mam tutaj na Słowacji, aktualizacja ściągałaby się pewnie ze dwie godziny… Jak zaktualizować Kindle Paperwhite?  Ściągamy plik update_kindle_5.3.8.bin ze strony Amazonu. Ma on ponad 160 MB. Korzystając z kabla USB, przegrywamy plik do katalogu głównego Kindle. Upewnijmy się, że mamy na czytniku dostateczną ilość miejsca! Odłączamy kabel. Wybieramy kolejno: Menu » Settings » Menu » Update Your Kindle. Aktualizacja trwa kilka minut.  Przed aktualizacją warto:  upewnić się, którą mamy wersję: Menu » Settings » Menu » Device Info - bo czytnik mógł się zaktualizować samodzielnie. naładować baterię – choć czytnik i tak nie dopuści do aktualizacji, jeśli poziom baterii będzie zbyt niski.  Czytaj dalej:  Oprogramowanie 5.3.5 dla Kindle Paperwhite – poprawki słownika Oprogramowanie 5.3.4 dla Kindle Paperwhite – drobne poprawki I znów oczko wyżej – Kindle Paperwhite w wersji 5.3.6 Oprogramowanie „starego” Paperwhite 5.3.9 – poprawa stabilności w PDF Oprogramowanie 5.4.3 dla nowego Paperwhite – poprawa działania PDF, kolekcji i słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian 