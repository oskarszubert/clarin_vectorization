A jednak się myliłem. Opóźnienie w wysyłce „all-new” Kindle Paperwhite nie było chyba związane z okresem przedświątecznym. Komunikat o 13-14 dniach oczekiwania, o którym pisałem kilka dni temu już zniknął – i czytnik jest znowu „na stanie” (In Stock). Dodatkowo na stronie produktu mamy obietnicę, że jeśli zamówimy do piątku – to czytnik dostaniemy w najbliższy wtorek… Mam nadzieję, że jutro uda mi się wrzucić trzecią część testu. PS. Dla odważnych – ukazała się nowa wersja jailbreaka, która działa z czytnikami w wersji 5.0.x-5.4.2 czyli także z nowym Paperwhite. Jak zwykle, takich operacji nie zalecam, chyba że dobrze znasz angielski, dobrze wiesz, co chcesz osiągnąć i jesteś w stanie podjąć ryzyko uszkodzenia sprzętu. A można np. wgrać program Cool Reader stanowiący alternatywę dla standardowego oprogramowania i odczytujący takie formaty jak EPUB czy FB2, albo KoReader – czytnik m.in. PDF/DJVU. Czytaj dalej:  „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite 3G wysyłany już do Polski. Warto dopłacać? Jak odróżnić od siebie PW2 i PW1? [nieaktualne] 13 dni czekania na nowego KPW „All-New” Kindle Paperwhite wysyłany do Polski od 15 października! Kindle Paperwhite 3 będzie miał ekran Mobius? 