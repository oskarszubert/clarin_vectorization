Temat dość banalny, ale paru osobom może się przydać. Czytelnik dostał Kindle Paperwhite w prezencie i chciałby mieć pewność, czy jest to nowy model („All-new”) czy też stary. Wygląd Z przodu nie ma między tymi modelami żadnej różnicy. Oczywiście jeśli włączymy światełko to szybko je odróżnimy, gdyż PW2 ma znacznie bardziej naturalny i równomierny odcień – jak to zostało pokazane w pierwszej części jego testu. Ale jeśli mamy przed sobą tylko jeden czytnik, to niekoniecznie jest oczywiste. Czytniki różnią się jednak wyglądem tylnej obudowy. Z tyłu PW2 ma wklęsłe i błyszczące logo „amazon”, w przypadku PW1 jest to matowy napis „kindle”. Widzimy to na zdjęciu – nowy Paperwhite po lewej, stary po prawej.  Przy okazji widzimy też jak mocno obudowa Paperwhite zbiera odciski palców, co widać w mocnym świetle lampki…. Z tyłu na dole widzimy numerki i loga różnych zezwoleń – jest też numer modelu, ale o ile wiem nie odcyfrowano wszystkich znaczeń. Jeśli nasz czytnik jest modelem 3G, właśnie „3G” przeczytamy na samym dole.  Warto zaznaczyć, że z tyłu nie ma numeru seryjnego urządzenia, który poznamy dopiero gdy je włączymy. Wersja oprogramowania Modele różnią się też wersją oprogramowania:  PW2 ma 5.4.x (aktualna to 5.4.2) PW1 ma 5.2.x lub 5.3.x (aktualna to 5.3.9)  Wersję sprawdzamy wchodząc do Menu » Settings » Menu » Device Info   W okienku zobaczymy także adres MAC sieci WIFI, numer seryjny, dostępne łącza oraz ilość wolnego miejsca na dysku. PW2 można też rozpoznać po prostu z niego korzystając – ma on takie funkcje jak Page Flip czy Vocabulary Builder, których dotąd nie wprowadzono w PW1 – choć wciąż nie jest to wykluczone. Czytaj dalej:  „All-New” Kindle Paperwhite wysyłany do Polski od 15 października! Kindle Paperwhite II już w Stanach, oto pierwsze recenzje „All-new” Kindle Paperwhite 3G również dostępny i wysyłany od 8 listopada „All-New” Kindle Paperwhite już jest! Oto pierwsze uruchomienie i moje wrażenia Paperwhite II wysyłany od dzisiaj do Polski – mój już leci! :-) Test „All-New” Kindle Paperwhite – część II – nawigacja po książce 