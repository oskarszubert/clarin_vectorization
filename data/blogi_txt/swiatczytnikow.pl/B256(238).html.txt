To nie tylko Kindle Store funduje nam co jakiś czas darmowe książki do ściągnięcia. Jeśli rozejrzymy się po polskich księgarniach, można czasami też trafić na okazje. Oto co znalazłem eksplorując dział „Darmowe” na Virtualo. Nie dla mięczaków (tylko EPUB) to mini-powieść, której autorką  jest znana „kobieca”   pisarka, Monika Szwaja. Książeczka w wersji papierowej (ok. 90 stron) była rozdawana przez Empik przy okazji zeszłorocznego Światowego Tygodnia Książki. Zrób  coś! Gdybym miała szukać motta wspólnego dla wszystkich moich powieści - mogłoby ono brzmieć właśnie tak. Bohater minipowieści „Nie dla mięczaków” – tym razem mężczyzna! – znalazł się  w pewnym zawieszeniu,  zakończywszy ważny etap w swoim życiu. Rozwiódł się i praktycznie zerwał  ze swą dawną rodziną (swoją drogą – trochę trudno mu się dziwić). W  momencie kiedy wychodzi z sądu i cieszy się świeżo odzyskaną wolnością,  przypadek, potężne bóstwo, stawia na jego drodze kobietę. Niby wiadomo,  jak sprawy się potoczą – ale oto wkraczają na scenę tak zwane cienie przeszłości. Bohater sam czuje, że musi coś zrobić, podjąć jakąś decyzję. Happy end? A to już zależy, co kto uważa za szczęście… Powieść Szwai jest za darmo w nieustającej promocji. W Biblionetce ocena 3,77, więc bez rewelacji, jak ktoś określił – czytadło na jedno popołudnie. Druga pozycja jest bezpłatna tylko dzisiaj – jej autor postanowił najwyraźniej pójść w ślady swoich kolegów z Amazonu. :-) Skazany na Boga (EPUB, MOBI, PDF ADE) – to polemika z naukami Kościoła katolickiego przeprowadzona przez Martina Napę. Reklamowana samymi sloganami: Niebezpieczna dla wiary ●●● Zabójcza dla religijnych dogmatów ●●● Prowokująca do myślenia ●●● Bezkompromisowa ●●● Wstrząsająca ●●● Książka Skazany na Boga? ●●● A w niej: ●●● Rzeczywiste źródła władzy Kościoła ●●● Selekcja kapłanów czyli wielka tajemnica wiary ●●● Konklawe – wewnętrzna walka w siedzibie piotrowej ●●● Istota nieomylności omylnych papieży ●●● Duch Święty i jego pomyłki ●●● Święci w niebie czyli lobbing na najwyższym poziomie ●●● Powstanie świata i człowieka ●●● Tajne watykańskie dokumenty obciążające papieży Jana Pawła II i Benedykta XVI ●●● Zbawienie i inne cuda ●●● Moralność Boga i człowieka ●●● Otwórzcie oczy, abyście mogli zobaczyć! Kto chce, niech wierzy, ja osobiście podobne publikacje stawiam tam, gdzie czasopisma pokroju „Faktów i Mitów”, albo „Nie”, ale nasz blog z założenia jest apolityczny i jeśli coś dają za darmo, to może warto popatrzeć. Poszerzenie horyzontów nikomu nie zaszkodzi. Czytaj dalej:  „Lumen fidei” – encyklika na cztery ręce i w trzech formatach Jakub Ćwiek – darmowe opowiadanie sposobem na nagrodę Zajdla? Darmocha od Nexto i Wydawnictwa MAG: Gwiezdny pył i Kamienna Ćma 150 darmowych książek z Microsoftu i… 3,5 miliona pobrań! Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Dwie nowe pozycje IPN na czytniki: Inteligenzaktion i Uchodźcy polscy z ZSRR 