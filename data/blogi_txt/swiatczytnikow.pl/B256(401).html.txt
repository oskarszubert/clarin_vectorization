Opisywałem swego czasu jak ustawić własną, alternatywną czcionkę na Kindle Keyboard i Classic. Od niedawna można ją także zmienić na Touch i Paperwhite.  Sposób został opisany przez jednego z uczestników forum Mobile Read i co ważne, nie wymaga modyfikacji oprogramowania (typu jailbreak), jest zatem bezpieczny, także z punktu widzenia ew. realizacji gwarancji. Sposób powinien zadziałać na czytnikach z oprogramowaniem 5.3, a więc na Kindle Paperwhite (tylko PW1 – patrz dopisek do artykułu) oraz Touch z niedawną aktualizacją. Co trzeba zrobić:  Przejdź do ekranu głównego i podłącz czytnik do komputera przez USB. W folderze czytnika utwórz/skopiuj pusty plik o nazwie: USE_ALT_FONTS Utwórz folder „fonts” w głównym folderze czytnika. Przegraj swój font w 4 wersjach: regular, bold, italic, bold-italic do nowego folderu.  Odłącz czytnik od komputera. Zrestartuj czytnik: Menu»Settings»Menu»Restart.  Tutaj na przykładzie omawianej u nas już czcionki Apolonia 500. Po restarcie, włączeniu książki i wybraniu fontów taki oto widok (zamieszczam zdjęcie, bo nie udało się zrobić zrzutu ekranowego).  Poza Apolonią w menu pojawiło się też… 5 innych fontów, z których tylko Futura ma normalną nazwę. Widać, że aktywowaliśmy po prostu „roboczą” i niedopracowaną funkcję oprogramowania – bo one niewiele różnią się od standardowej Helvetiki. Apolonia wygląda całkiem ładnie – choć jak to zwykle bywa w przypadku podmiany czcionek – alternatywne nie są zwykle lepsze od oryginalnych. Warto jednak potestować. Jeśli chcemy funkcję odinstalować: trzeba usunąć plik USE_ALT_FONTS i folder „fonts”, a następnie zrestartować czytnik. Uwaga: jeden z komentujących po dodaniu swojej czcionki i restarcie dostał mrożący krew w żyłach komunikat „Your Kindle Needs Repair” – najwyraźniej czytnik niektórych czcionek nie lubi. Robimy w takim przypadku tak, że usuwamy wszystkie wspomniane pliki i restartujemy czytnik (przytrzymanie przycisku uruchamiania na ok. 15 sekund). Aktualizacja z 14 listopada 2013: Jak donoszą użytkownicy Paperwhite II – w nowym modelu nie działa sztuczka z USE_ALT_FONTS. Na razie nie można na to nic poradzić. Jeśli w swojej książce chciałbyś mieć ulubioną czcionkę, skorzystaj z Calibre do osadzenia jej, a na czytnik prześlij format AZW3. Czytaj dalej:  [Ankieta] Z jakich krojów czcionki korzystacie na Paperwhite? „Tajne” polecenia w Kindle Paperwhite / Touch Oprogramowanie Kindle Paperwhite 5.3.8 – ważna poprawka działania słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian Kindle Paperwhite i Touch korzystają z polskiej Wikipedii! Aktualizacja Kindle Touch 5.3.7 – poprawki słownika i wyszukiwania 