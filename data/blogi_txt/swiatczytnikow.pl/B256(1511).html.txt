Jak odświeżyć stronę? Jak wpisać cyfry? Jak przełączyć operatora 3G? Jak dodać zakładkę? Jak przejść do książek na literę K? Klawiatura Kindle Keyboard przydaje się nie tylko do wpisywania tekstu. Kindle ma trochę skrótów klawiszowych, które ułatwiają życie. Zebrałem tutaj te najbardziej przydatne. Tam gdzie mówię o przesunięciu kursora i kliknięciu, mam na myśli kontroler po prawej stronie urządzenia, z przyciskiem, który można wcisnąć. Wpisywanie tekstu  od ALT+ Q do ALT + P – cyfry od 1, 2, 3 itd. do 0. Wielka szkoda, że nie ma podpowiedzi na klawiaturze, bo czasami można się pomylić. SYM - wprowadzenie cyfr i znaków specjalnych. ALT + DEL – usunięcie całości wpisanego tekstu z pola wyszukiwarki lub pasku adresu w przeglądarce.  Strona główna i lista książek  Cyfra (czyli ALT + górny rząd literek), a następnie kliknięcie - przejście do wybranej strony na liście książek. Wcale więc nie musimy wciskać wielokrotnie „Next”, żeby trafić do poszukiwanej książki.  Litera, a następnie kliknięcie – przy sortowaniu wg autora lub tytułu – przejście do autora lub tytułu na tę literę. Działa to też w obrębie poszczególnych kolekcji.  Menu»Archived Items – przejście do wszystkich książek zakupionych, których nie mamy na urządzeniu. Zaznaczenie ksiązki + lewo – usunięcie książki (jesteśmy proszeni o potwierdzenie przez kliknięcie, poruszenie kursorem w inną stronę likwiduje pytanie)  ALT + Z - ponowne przeskanowanie listy plików (w zasadzie niepotrzebne, bo Kindle orientuje się dość sprawnie jeśli coś wgraliśmy lub ściągnęliśmy). MENU - w górnej belce zobaczymy ilość miejsca w pamięci Kindle oraz aktualną godzinę. ALT + HOME – przejście do sklepu Kindle.  Poruszanie się po książce  Kursor lewo-prawo – przejście do poprzedniego/następnego rozdziału, o ile książka to obsługuje. Działa tylko dla MOBI. Kursor góra-dół- pojawienie się kursora na tekście książki;  Przesunięcie obok słowa uruchamia słownik; Kliknięcie pozwala zaznaczyć wybrany fragment. Po kliknięciu możemy wpisać notatkę, albo kliknąć ponownie, aby zapisać podkreślenie. Wciśnięcie jakiejkolwiek litery otwiera okno pisania notatki.  Zapisujemy ją przez Enter, a wciśnięcie ALT+ENTER pozwala się podzielić fragmentem (wraz z notatką lub bez niej) na Facebooku lub Twitterze.   ALT + B – dodanie lub usunięcie zakładki z bieżącej lokalizacji. Zakładkę zobaczymy jako trójkącik w górnym, prawym rogu. Do zakładek mamy dostęp przez Menu»View Notes   Marks. MENU - od wersji 3.1 kliknięcie MENU pokazuje numer lokacji oraz w przypadku przystosowanych książek, numer konkretnej strony.  Gdy czytamy książkę w PDF i nie mieści się na ekranie.  kursor - przesuwanie książki o dość duży obszar. SHIFT + kursor – delikatne przesuwanie książki. Skróty dotyczące ekranu  ALT+G - odświeżenie ekranu, w przypadku gdy poprzednie strony pozostawiły ślady e-atramentu (tzw. ghosting). Najbardziej się przydaje przy książkach z obrazkami, albo przy przeglądaniu internetu. ALT + SHIFT + G (lub ALT + SHIFT + H) – zrobienie zrzutu ekranowego – jest to plik .GIF, który znajdziemy w katalogu „documents”.  Uruchamianie funkcji Text-to-speech: funkcja działa tylko przy otwartej książce. SHIFT + SYM – włączenie/wyłączenie czytania. SPACJA - pauza / wyłączenie pauzy. Aa – zmiana między głosem męskim i żeńskim, zmiana szybkości czytania, możliwość wyłączenia. (Automatycznie) – zmiana stron – gdy TTS jest włączony, nie możemy poruszać się po książce.  Odtwarzacz muzyczny: po kolei odtwarzane są MP3 z folderu „music”.  ALT + SPACJA – włączenie / wyłączenie odtwarzania. ALT + F – następny utwór.  Gry:  ALT+SHIFT+M – włączenie Sapera. G (gdy jesteśmy w Saperze) – włączenie Gomoku. Dane techniczne Kindle – musimy wcześniej wejść do Menu»Settings:  311 (czyli ALT+EQQ) – zmiana dostawcy sieci komórkowej – Kindle 3G to jedno z niewielu urządzeń w Polsce, gdzie możemy bez problemu przełączyć się np. z Orange na Plusa. 411 (czyli ALT+RQQ) – numer seryjny Kindle oraz sporo innych informacji.  611 (czyli ALT+YQQ) – informacje o modemie 3G. 711 (czyli ALT+UQQ) – informacje o karcie WIFI. ALT + SHIFT + . (kropka) – numer seryjny Kindle i kod kreskowy.  Wszystkie możliwe skróty klawiaturowe po angielsku znajdziecie na stronie From down the hill. To próba zebrania w ogóle wszystkich funkcji Kindle oraz tego jak je uruchomić. A których skrótów najczęściej używacie? Czytaj dalej:  Mailem czy po kablu? Porównanie dwóch metod wrzucania książek na Kindle „Tajne” polecenia w Kindle Paperwhite / Touch Amazon wreszcie udostępnia pełne archiwa gazet na koncie Kindle Nowy wygląd konta Kindle – krok do przodu i dwa kroki w tył… Przegląd wszystkich ustawień Kindle Paperwhite (oraz Touch) OpenDyslexic – font ułatwiający czytanie przy dysleksji 