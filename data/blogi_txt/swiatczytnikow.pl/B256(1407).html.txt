Dzisiejsze promocje to kolejne obniżki na poradniki Złotych Myśli, doskonały wywiad ze Stańką, no i laureat wczorajszej nagrody NIKE.  Zacznę od powtórki z Galopującej Promocji wydawnictwa Złote Myśli. Tak jak dwa tygodnie temu – trzy książki są najtaniej dzisiaj (5,90 – 7,90), a jutro i w środę będą o dwa złote droższe. Zrobię to dzisiaj! (7,90 zł; PDF) – Bartek Popiel uczy jak unikać prokrastynacji. Czytałem od dawna jego bloga, dzisiaj jest okazja, żeby kupić książkę. Jednym z największych marzeń ludzi na całym świecie jest uwolnienie się od nawyku odkładania wszystkiego na potem. Dlaczego? Bo wtedy życie staje się satysfakcjonujące, masz czas na wszystko i możesz oddawać się swym pasjom. Czerpiesz garściami z każdego dnia! Dzięki tej książce odkryjesz sprawdzone metody na zbudowanie prawdziwie efektywnego życia. Jak zostać szefem (5,90 zł; MOBI + EPUB + PDF) – poradnik Tomasza Pietrzaka dla wszystkich, którzy chcą założyć swoją firmę. Chcesz zacząć się rozwijać? Myślisz o własnej firmie i chcesz zostać szefem? Zainspiruj się! Jeśli pracujesz w biurze, masz rodzinę, chcesz stawiać pierwsze kroki w biznesie – ta publikacja ujawni wizję ścieżki Twojej kariery zawodowej i pomoże Ci obudzić potencjał, który poprowadzi Cię wprost do zawodowego i osobistego sukcesu. Żyj i bogać się (6,90 zł; MOBI + EPUB + PDF)  – kolejny z poradników Arkadiusza Bednarskiego, tym razem o przekonaniach jakie mamy na temat pieniędzy i zarabiania.  Pieniądze szczęścia nie dają? Bogaci to złodzieje? Aby być niezależnym finansowo, potrzebna jest zmiana myślenia, a potem działanie. Publikacja doświadczonego trenera biznesu przeprowadza przez meandry wiedzy finansowej, dociera do głęboko zakorzenionych przekonań i pomaga w ich zmianie, aby osiągnąć obrane cele finansowe. Wszystkie te trzy pozycje można kupić także jako audiobooki. Teraz promocje dnia i prawdziwa gwiazda w Nexto. Desperado (9,90 zł w Nexto; MOBI + EPUB) – wywiad rzeka z Tomaszem Stańką przeprowadzony przez Rafała Księżyka. Nigdy nie byłem fanem Stańki, ale bardzo lubiłem artykuły Księżyka, np. z lat 90. w magazynie BRUM, gdzie promował muzykę kompletnie wtedy w Polsce nieznaną, np. czeską scenę alternatywną. Dlatego wydaje mi się, że książka jest faktycznie podróżą nie tylko dla tych, którzy Stańki słuchają. Ocena w LC to 7,4. Mroczny książę polskiego jazzu. Najsławniejszy i najwyżej ceniony na świecie polski muzyk jazzowy opowiada o początkach polskiego jazzu, legendarnych koncertach i sesjach nagraniowych, o wspaniałych muzykach, z którymi miał okazję współpracować. Razem z trębaczem zaglądamy w nuty, za kulisy i w głąb jego własnej duszy. Idziemy drogą, która zaprowadziła go na szczyty plebiscytów w najlepszych jazzowych periodykach świata, oraz ścieżką wiodącą wprost na dno. Wraz ze Stańką poznajemy podziemny świat ćpunów, dilerów i szaleństwa, by przekonać się, jak po latach w nim spędzonych można powrócić do rzeczywistości. Fragment recenzji w Polityce: Rafał Księżyk w wywiadzie z Tomaszem Stańką to właściwa osoba na właściwym miejscu – przede wszystkim jako kompetentny, wręcz równorzędny partner do rozmowy o muzyce. Bo to wątki związane z twórczością są najciekawsze w tej książce. Te dotyczące narkotyków, strojów, kolorowego jazzowego życia i związków towarzyskich znamy już z wcześniejszych wywiadów ze Stańką, których przez ostatnie lata ukazywało się w prasie mnóstwo. Książka twarzy (14,37 zł w Publio; MOBI + EPUB) – zbiór esejów wczorajszego laureata nagrody NIKE, Marka Bieńczyka. Publio szybko zareagowało i wyróżniło tę pozycję w swojej promocji Nagrody literackie -60%. Nie mam swojego profilu na żadnym portalu społecznościowym, ale jest to mój Facebook, książka twarzy – pisze autor. Wśród przedstawionych przez niego bohaterów są m.in.: pisarze (Hemingway, Coetzee, Malaparte, Chateaubriand), tenisiści (Fibak, Borg, Agassi) czy słynni aktorzy (Bogart). Bieńczyk sypie anegdotami, opowiada o wiosłowaniu na Łotwie i wampirach melancholicznych, o języku zakochanych, stadzie malowanych tramwajów i mnóstwie innych rzeczy, które coś dla niego znaczą. Home: A Memoir of My Early Years ($1,99 w Amazonie) – wspomnienia aktorki Julie Andrews w Kindle Daily Deal. In Home: A Memoir of My Early Years, Julie takes her readers on a warm, moving, and often humorous journey from a difficult upbringing in war-torn Britain to the brink of international stardom in America. Her memoir begins in 1935, when Julie was born to an aspiring vaudevillian mother and a teacher father, and takes readers to 1962, when Walt Disney himself saw her on Broadway and cast her as the world’s most famous nanny. Home is filled with numerous anecdotes, including stories of performing in My Fair Lady with Rex Harrison on Broadway and in the West End, and in Camelot with Richard Burton on Broadway; her first marriage to famed set and costume designer Tony Walton, culminating with the birth of their daughter, Emma; and the call from Hollywood and what lay beyond. Seks na wysokich obcasach (20 zł w Virtualo; MOBI + EPUB) – zbiór wywiadów z Wysokich Obcasów. Paulina Reiter przeprowadziła piętnaście niezwykle szczerych rozmów z edukatorką seksualną, autorką wielu książek dr Alicją Długołęcką na temat kobiecej zmysłowości, życia erotycznego i związków.  Czym jest pożądanie? Dlaczego często wstydzimy się naszych ciał? Jak bardzo to uczucie komplikuje nasze życie seksualne? O czym fantazjują kobiety? Gdzie znajduje się punkt G? Jak być atrakcyjną dla mężczyzn, a zwłaszcza dla długoletniego partnera? Jak internet i pornografia działają na panów? To tylko część pytań postawionych w tym jedynym w swoim rodzaju przewodniku po dzisiejszej sztuce kochania. Analiza techniczna dla bystrzaków (32,90 zł w eBookpoint; EPUB+MOBI+PDF) – podręcznik analizy technicznej z popularnego cyklu „for dummies”. Mechanizm losujący miał dobre wyczucie, bo WIG20 będący w formacji trójkąta zbliża się właśnie do testowanej już dwukrotnie linii oporu sprzed roku, a to może oznaczać wybicie. :) Miedzy innymi te określenia wyjaśni książka.  Możesz być kompletnym laikiem i nie mieć żadnego pojęcia o grze na giełdzie, a po lekturze tej książki będziesz się swobodnie poruszał w gąszczu fachowych pojęć. Analiza techniczna jest wykorzystywana od ponad stu lat, jednak współczesne narzędzia sprawiły, że stała się znacznie bardziej dostępna i precyzyjna. Na co czekasz? Czym prędzej odkryj wiedzę zawartą w tej książce i zweryfikuj ją na parkiecie… Giełdowym! Osobiście polecam inwestycje długoterminowe, m.in. dlatego swój rachunek maklerski prowadzę w ramach IKE, ale analizę techniczną trzeba znać, aby wiedzieć kiedy „wejść” i „wyjść” z danej inwestycji. Grzyboprzypomnienie:    Jeszcze tylko przez 3 dni trwa Wielkie Grzybobranie w Woblinku czyli konkurs, połączony z promocją 100 e-booków o 50% taniej. Przykładowe tytuły: Tajne służby kapitalizmu (9,95 zł), Ludzie na walizkach (9,95 zł), Wypalanie traw (11,45 zł), Bóg, kasa i rock’n’roll (12,45 zł), Igrzyska śmierci (12,50 zł),  Człowiek w białym kombinezonie (14,95 zł), Polactwo (15,45 zł). Co do konkursu – pani Ewa z Woblinka donosi, że „mamy zdecydowaną liderkę, ale jeszcze wszystko może się wydarzyć”, :-) Pozostałe promocje tygodnia: Nagrody literackie – rabat do 60% – w Publio. Wielu polskich autorów, którzy zwykle załapują się na jakieś nagrody. Przykładowe tytuły: Magdalena Grochowska – Jerzy Giedroyc (11,96 zł), Mariusz Szczygieł – Láska nebeská  (12,00 zł), Krzysztof Varga – Nagrobek z lastryko (13,46 zł), Jerzy Pilch – Moje pierwsze samobójstwo (8,36 zł), Olga Tokarczuk – Ostatnie historie (17,50 zł). Wydawnictwo M -50% tym razem w Virtualo. Podobne tytuły jak w poprzednich księgarniach. Ja polecam np. Sekrety Biblii Anny Świderkówny (7,45 zł), Ojciec Eliasz. Czas apokalipsy Michaela O’Briana (9,95 zł), Tolkien i C.S. Lewis. Historia niezwykłej przyjaźni (7,75 zł), Skup się. Prosta droga do sukcesu Leo Babauty (4,95 zł), Artur Barciś. Rozmowy bez retuszu (8,75 zł). Promocja do 9.10. Wydawnictwo Bellona po 19,90 zł w Legimi. Książki historyczne Sławomira Kopra (np. Polskie piekiełko. Obrazy z życia elit emigracyjnych 1939-1945) oraz kryminały Mari Jungstedt. Strzyżenie cen – książki Czarnej Owcy do 60% taniej w Nexto. Przykładowo:  Sztuka kochania Michaliny Wisłockiej (14,16 zł), Bóg ukryty. W poszukiwaniu ostatecznego sensu Victora Frankla (14,16 zł), albo Kiedy jedzenie wymaga odwagi Harriet Brown (też 14,16 zł). Filmowe hity na e-czytniki w Virtualo to 15-50% zniżki na książki, które były zekranizowane. Przykładowe tytuły: Igrzyska śmierci (15 zł) + następne części po tyle samo, Kobieta w czerni (19,90 zł), Abraham Lincoln. Łowca wampirów (12,25 zł). Kryminały i thrillery z wydawnictwa Harlequin o 40% taniej w Publio do 9 października. Wydawnictwa nie powinniśmy kojarzyć wyłącznie z literaturą kobiecą. Takie nazwiska jak Heather Graham, Erica Spindler, Alex Kava, Jason Pinter. Większość w cenie 17,99 zł. Studencka promocja w eBookpoint – kilkadziesiąt książek na tematy informatyczne taniej o 30% do 9 października. Przykładowe tytuły: C#. Tworzenie aplikacji sieciowych. Gotowe projekty (27,30 zł), JavaScript. Programowanie obiektowe (27,30 zł), jQuery. Poradnik programisty (22,39 zł), Projektowanie systemów CMS przy użyciu PHP i jQuery (32,90 zł), Wirtualizacja w praktyce (30,73 zł). Cała oferta wydawnictwa językowego Lingo 30% taniej – na Woblinku. Co ważne, sporo jest już w formacie MOBI. Kilka pozycji jest za darmo, więc można sprawdzić przed kupnem. O tej promocji jeszcze napiszę.  Niedawne premiery: E-wangeliści. Ucz się od najlepszych twórców polskiego internetu (31,99 zł w eBookpoint; formaty MOBI + EPUB + PDF) – seria wywiadów z ludźmi, którzy zarządzali firmami, od których zależy dzisiejszy kształt polskiego Internetu. Na swoim blogu firmowym opublikowałem wczoraj recenzję tej książki. Wałkowanie Ameryki (27,90 zł w eBookpoint; MOBI + EPUB + PDF) – Ameryka w oczach korespondenta Polskiego Radia, Marka Wałkuskiego. Bardzo głośna ostatnio premiera. Sen pod baobabem (19,90 zł w Woblinku; MOBI + EPUB) – opowieść Tadeusza Biedzkiego o współczesnej Afryce. Kochanie, zabiłam nasze koty (17,91 zł w Publio; EPUB + MOBI) – to prapremiera nowej powieści Doroty Masłowskiej. Podróż do miasta świateł (19,91 w Publio; MOBI + EPUB) to najnowsza powieść Małgorzaty Gutowskiej-Adamczyk. Z tej okazji pozostałe jej książki do 50% taniej. Podobną promocję ma Woblink. Linda. Historia pewnej zbrodni (31,40 zł w Publio; MOBI + EPUB) – nowa powieść Leif GW Persona. Gdy dodamy ją do koszyka, możemy za darmo wybrać jedną z 4 innych jego książek. Pluton wyrzutków (19,90 zł w Woblinku; MOBI + EPUB) – wspomnienia Seana Parnella, dowódcy plutonu tzw. „zielonych czaszek” z wojny w Afganistanie. Wilkozacy. Krew z Krwi (27,05 w Publio; MOBI + EPUB) – nowa powieść Rafała Dębskiego. To jest kolejna premiera z Publio, do której możemy dobrać za darmo inną dowolną pozycję autora. Lista książek pojawi się po kliknięciu „Dodaj do koszyka”.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 