Do końca czerwca możemy zapisać się na 30-dniową próbną subskrypcję The New York Times w Kindle Store. Jeśli chcemy zobaczyć jak w wersji Kindle wygląda jeden z większych amerykańskich dzienników, teraz jest dobra okazja. Okres próbny, który zwykle trwa 14 dni został wydłużony do miesiąca. Pamiętajmy, że w ciągu 30 dni powinniśmy anulować prenumeratę na koncie Kindle, bo inaczej nasza karta zostanie obciążona kwotą $27,99 za kolejny miesiąc. Wszystkie informacje dostajemy w mailu z potwierdzeniem.  „Billing date” to 30 lipca, anulować muszę do tego czasu. Co stanie się, jeśli zapomnę i anuluję np. 1 sierpnia? Amazon lojalnie zwróci kasę za niewykorzystany okres. Poza 30 dniami korzystania z wersji Kindle możemy też wejść na stronę www.nytimes.com/kindleaccess i połączyć nasze konto Amazonu z kontem na NYT.  Klikamy na „Sign in using Amazon.com account”, ponieważ link „European Kindle customer” dotyczy Amazon UK. Ja przy próbie połączenia kont dostałem na początku informację o błędzie, ale z otrzymanego maila wynika, że przez cały okres subskrypcji będziemy mieli też dostęp do serwisu NYTimes.com.  To samo potwierdzenie widzimy na naszym koncie w NYT.com.  Drugą promocją, która dzisiaj kończy się w Kindle Store jest 100 Kindle Books for $3,99 or less – u nas zwykle te książki są trochę droższe. Inne promocje:  Fantastyka za pół ceny – to promocja Nexto, w której do 7 lipca wszystkie e-booki Fabryki Słów zostały przecenione o 50%. Komuda, Grzędowicz, Pilipiuk, Ziemiański, Dębski, Ziemkiewicz… Załaduj czytniki na wakacje! – namawia Publio i ma 50% zniżki na kilkanaście książek, m.in. Czarna bezgwiezdna noc Stephena Kinga (14,99 zł), Mężczyźni, którzy nienawidzą kobiet Stiega Larssona (17,44 zł), Lubiewo Michała Witkowskiego (15,94 zł), albo Trzy wiedźmy Terry’ego Pratchetta (11,96 zł). Bestsellery z gwarancją najniższej ceny – to nowa akcja Woblinka. Jeśli kupimy jakąś książkę z listy i znajdziemy ją w innej księgarni taniej, dostaniemy kod rabatowy o wartości 10 złotych. Publio organizuje konkurs dla recenzentów – wystarczy dodać recenzję, najciekawsze dostaną nagrody dnia (ebook do wyboru). Pod koniec jury przyzna główne nagrody, którymi są nowy iPad oraz czytnik Boox i62. Wakacyjne zapasy z Legimi – kto do 2 lipca zrobi najwięcej zakupów w księgarni Legimi wygra tablet Dante z Androidem 4.0. Następni uczestnicy dostaną doładowania konta w wysokości 50 zł. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia Można zapisać się na powiadomienia mailowe o nowych promocjach. Maila dostaniesz raz dziennie około godziny 13.  Czytaj dalej: Magazyn „Rebel Times” na czytniki – coś dla miłośników gier planszowych Polityka Cyfrowa na prezent – test funkcji Miesięcznik „Charaktery” dostępny w formatach EPUB/MOBI Gazeta Wyborcza łączy paywalla, prenumeratę na czytniki i aplikacje [Prenumerata cykliczna w Nexto] – jak skorzystać z prenumeraty? Automatyczna aktualizacja książek z Kindle Store – włączać czy nie? 