Pytanie, która pojawia się co jakiś czas. Na starym czytniku Kindle dodałeś sobie wiele książek do różnych kolekcji. Tymczasem kupujesz nowego – lub choćby wymieniasz w ramach gwarancji. Czy trzeba pracę zaczynać od nowa? Nie, nie trzeba. Informację o kolekcjach są przechowywane na serwerach Amazonu i powiązane z naszym kontem. Między innymi dlatego nie da się zakładać kolekcji jeśli nie zarejestrowaliśmy naszego czytnika. Co trzeba zrobić.  Nowy czytnik rejestrujemy na naszym koncie, jeśli tego jeszcze nie zrobiliśmy. Czytnik kupiony w Amazonie zwykle jest już na nas zarejestrowany, wystarczy go tylko podłączyć do sieci. Wgrywamy do katalogu „documents” wszystkie książki, które były na starym czytniku, ewentualnie ściągamy z chmury Amazonu – Menu » Archived Items (lub „Cloud” na Paperwhite). Uruchamiamy importkolekcji:  Na Kindle Classic / Keyboard: Menu » Archived Items » Add Other Device Collections Na Kindle Touch: Menu » Archived Items » Menu » Import Collections Na Kindle Paperwhite: Cloud » Menu » Import Collections    Wybieramy urządzenie, z którego mamy zaimportować kolekcje.  Tak wygląda to na Keyboard.  A tak na Touch, gdzie na początku widzimy też dodatkowe wyjaśnienie.  Na samej górze mam kolekcje ze swojego starego Keyboarda (Kindel drugi) – tego, którego rok temu odesłałem do Amazonu w ramach gwarancji. Informacja o kolekcjach została, choć nie mam już go na koncie. Są tu wszystkie czytniki oraz aplikacje Kindle for PC na których zakładaliśmy kiedykolwiek kolekcje, nawet jeśli taki czytnik lub aplikację już wyrejestrowaliśmy. Bardzo ważne jest, aby najpierw wgrać na czytnik wszystkie e-booki, które mają należeć do importowanych kolekcji. Import kolekcji nie oznacza wcale ściągnięcia powiązanych z nią książek. A jeśli książki wgramy później to… w kolekcji już się nie pojawią. To niestety dość prymitywny mechanizm. Możemy też zaimportować kolekcje z kilku urządzeń, lub wielokrotnie importować z jednego – ale uwaga na ewentualny bałagan. Kolekcje możemy też zaimportować do programu Kindle for PC – wystarczy z menu „Collections” wybrać „Import Collections” – i wtedy wybieramy skąd mamy je zaimportować. Może to kusić do czynności następującej: zakładamy kolekcje w Kindle for PC – potem je importujemy do Kindle fizycznego. Jest to oczywiście możliwe, ale wbrew pozorom na PC manipulacja kolekcjami nie jest o wiele bardziej wygodna niż na czytniku. Tutaj przypomnieć warto wtyczkę Kindle Collections do Calibre. Niestety nie działa ona na Kindle Touch/Paperwhite. Dodatkowe uwagi:  Dokładność importu nie jest niestety na poziomie 100% – za każdym razem trafiało się sporo tytułów, które się nie importowały, tak więc kolekcje na nowym czytniku były „chudsze”. Na Kindle Keyboard i Classic jest jeszcze inny sposób przenoszenia kolekcji – wystarczy skopiować plik „collection.json”, który znajdziemy w ukrytym katalogu „system” na Kindle (katalog ukryty). Przed podłączeniem Kindle musi być na ekranie startowym (HOME) – a po skopiowaniu i odłączeniu czytnika od komputera, natychmiast go restartujemy.  Czytaj dalej:  Oprogramowanie 5.4.3 dla nowego Paperwhite – poprawa działania PDF, kolekcji i słownika Oprogramowanie 5.4.2 dla Kindle Paperwhite II – Goodreads, FreeTime i kolekcje w chmurze [Prenumerata cykliczna w Nexto] – jak ustawić wysyłkę na Kindle? Oprogramowanie 5.3.5 dla Kindle Paperwhite – poprawki słownika „Stary” Kindle Paperwhite dogania „nowego” – oprogramowanie 5.4.4 i mnóstwo zmian Oprogramowanie Kindle Paperwhite 5.3.8 – ważna poprawka działania słownika 