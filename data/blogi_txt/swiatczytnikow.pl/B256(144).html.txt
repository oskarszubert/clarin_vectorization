Czas Fantastyki to kwartalnik pod redakcją Macieja Parowskiego, z recenzjami, felietonami i wywiadami z gatunku.  Dwa ostatnie numery ściągniemy bezpłatnie z Nexto. I wygląda na to, że następne. Pismo będące pochodną „Nowej Fantastyki” wydawane było od roku 2004. Rolą czasopisma jest – wg jego twórców – popularyzacja polskiej literatury fantastycznej, w tym twórczości znanych i cenionych pisarzy jak również debiutantów. Choć poważane, było raczej specjalistyczne, nie mogło więc osiągnąć popularności większego brata. Od początku tego roku zmieniły się zasady jego wydawania, a samo pismo stało się bezpłatne. W obszernym opisie ostatniego numeru czytamy: Uwaga: od 2013 roku Czas Fantastyki jest bezpłatnym kwartalnikiem wydawanym przez Narodowe Centrum Kultury oraz Prószyński Media. Kwartalnik nie jest dostępny do sprzedaży, można go otrzymać w księgarni firmowej Prószyński Media (ul. Rzymowskiego 28, 02-697 Warszawa), lub przesyłając na adres Prószyński Media ofrankowaną kopertę zwrotną*. Do zdobycia również na największych konwentach. Co najważniejsze dla nas – dostępna jest też wersja elektroniczna: numery 2/2013 oraz 1/2013 do pobrania z Nexto w formatach EPUB i MOBI (ten drugi tylko po rejestracji). Dziwi mnie brak PDF, skoro pismo ma również edycję papierową. Zacytuję spis treści drugiego numeru:   Maciej Parowski: W Bielsku postaci się poruszyły (o filmie „Kongres” Ari Folmana) Anna Dominiczak: Do światła, do życia – wpływ wczesnych doświadczeń na osobowość i twórczość H.P. Lovecrafta Paweł Majka: Więcej niż Kraków („Chochoły”, „Dumanowski” i „Fuga” Wita Szostaka)  Janusz Cyran: Androidy i wychowanie panienek Tadeusz Solecki: Ciemna strona wszechświata Nowe technologie – stara, ale jara SF ( z Wojtkiem Sedeńko rozmawia Rafał Markowski) Zbigniew Wojnarowski: Nasz przyjaciel major Downar Jacek Dukaj: Bezpowrotnie utracona naiwność powieści Sławomir Górski: Magią, karabinem i różańcem Jakub Ostromęcki: Lekcja mitów i strachów Jacek Sobota: Marzenia są ciekawsze Paweł Laudański: Czarne scenariusze, niezapomniane sny Anna Dorota Kamińska: Schaboszczak i atomówka w kosmosie Emil Strzeszewski: Nakładka na rzeczywistość   W limitowanej wersji papierowej to 64 strony, na Kindle 2269 lokacji. Jak widać, ze spisu, sporo czytania od ludzi znanych w środowisku. Plik ma format książkowy z zagnieżdżonym spisem treści odpowiadającym poszczególnym działom. Do końca października trwa konkurs na nową oprawę graficzną czasopisma, zorganizowany przez NCK. Ciekawe, czy ktoś będzie pamiętał o e-bookach. :-) Można przypuszczać, że w formie elektronicznej będą ukazywały się też numery kolejne, przygotowane przez Narodowe Centrum Kultury Brawo! A teraz jeszcze czekamy na Nową Fantastykę na czytniki… Nie, nie musi być bezpłatnie. :-)     Kupił(a)byś Nową Fantastykę na czytniki?  Tak!!!  Nie zależy mi / Nie interesuje mnie tematyka :-)  Pozostanę przy papierze... Zobacz wyniki Loading ...  Czytaj dalej:  Tygodnik „W Sieci” na czytniki – za 3,50 zł miesięcznie, a od listopada za 10 zł Specjalny (i darmowy) numer miesięcznika „W drodze” Magazyn „W Punkt” w wersji na czytniki! Magazyn „Rebel Times” na czytniki – coś dla miłośników gier planszowych Dwa pisma debiutują na czytnikach: Esensja oraz Res Publica Nowa Literadar wraca na czytniki po ponad rocznej przerwie 