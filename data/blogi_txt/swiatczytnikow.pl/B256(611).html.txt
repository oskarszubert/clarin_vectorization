Z serwisu deon.pl można bezpłatnie pobrać e-bookową edycję nowej papieskiej encykliki „Lumen fidei”. Trzy formaty: PDF, EPUB i MOBI przygotowane zostały przez wydawnictwo WAM. Pierwsza encyklika Papieża Franciszka, „Lumen fidei” ma niezwykły charakter. Już sam fakt, że pracę nad nią rozpoczął Benedykt XVI, a podjął Papież przybyły do Wiecznego Miasta „z krańców świata” wskazuje jak bardzo Następca Piotra postrzega siebie w długim szeregu Biskupów Rzymu, w jednej i tej samej posłudze „utwierdzania braci w tym niezmierzonym skarbie, jakim jest wiara, którą Bóg daje jako światło na drodze każdego człowieka” Z tego co widzę, formatowanie bardzo staranne, jest zagnieżdżony spis treści, podlinkowane zostały także przypisy. Domyślnie osadzona została ozdobna czcionka, która przynajmniej na Paperwhite wygląda trochę mało kontrastowo, dlatego w przypadku Kindle opcję „Publisher font” lepiej wyłączyć. W deon.pl znajdziemy też pierwsze komentarze, te już jako normalne artykuły. Poprzednie encykliki Benedykta XVI wychodziły gdy żyłem jeszcze w erze przedczytnikowej. Kopiowałem ich treść z serwisu Opoka, wklejałem do Worda, układałem w dwóch kolumnach i drukowałem korzystając z laserówki w pracy. :-) Choć gdy zacząłem (dzięki Nokii 9300) pierwsze etapy e-bookowego wtajemniczenia, przygotowałem sobie własnoręcznie wersje MOBI z tekstami „Deus caritas est” oraz „Spe salvi”. Pierwszą encyklikę Franciszka dostajemy od razu w wersji na czytniki. I to też jest świadectwo ogromnej zmiany jaką nowe zwyczaje czytania wnoszą w życie Kościoła i kościelnych wydawnictw. PS. Encyklika do pobrania również ze strony wydawnictwa WAM. Czytaj dalej: „31.10. Księga cieni” – trzecia odsłona zbioru opowiadań od polskich autorów do pobrania! Inspiracje i drogowskazy – prezes WIMED-u rozdaje e-booka Artykuł z Biura Analiz Sejmowych o rynku e-booków „W blasku ognia” – zbiór polskich opowiadań z Uniwersum Metro 2033 do pobrania Darmocha od Nexto i Wydawnictwa MAG: Gwiezdny pył i Kamienna Ćma epodreczniki.pl już działają – na razie tylko matematyka: EPUB, PDF i online 