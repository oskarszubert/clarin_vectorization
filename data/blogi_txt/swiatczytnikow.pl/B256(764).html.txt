Jeden z naszych czytelników przesłał mi dziś link do ciekawego filmu przygotowanego przez Orange, a który promuje e-czytanie, skierowanego głównie do rodziców. TechnoPoradnik odc. 2 – książki czy e-booki? – w ciągu pięciu minut niezwykle umalowana pani Katarzyna przedstawia zalety czytników, posługując się, jeśli dobrze zauważyłem, modelem firmy Prestigio.  Dowiadujemy się, że czytnik jest świetną alternatywą dla ciężkich książek papierowych, ale jednocześnie, że musimy pilnować, żeby dziecko… nie popsuło sobie wzroku, gdy korzysta z czytnika.  A popsuje sobie jak będzie na tekst patrzyło zbyt blisko…  Do wypowiedzi zaproszono profesora z kliniki okulistycznej, którzy mówi w zasadzie to samo, co można powiedzieć dla książki papierowej – jak się będziemy przez długi czas wpatrywali w cokolwiek, to będą nas bolały oczy. Dlatego warto sobie zrobić przerwę, popatrzeć na zieleń, i tak dalej. Czytniki mają tę zaletę, że da się ustawić pasujący nam rozmiar czcionki, tak więc odpada problem ze zbyt drobnym tekstem. W dalszym ciągu filmu kilka porad co do wyboru modelu – część, jak myślę dość rozsądna, np. że różne dodatkowe funkcje czytnika (jak np. odtwarzanie MP3) mogą odwrócić uwagę dziecka od treści książki. Szczerze mówiąc, gdy włączałem film, byłem pełen najgorszych przeczuć – łącznie z namawianiem dzieci do czytania na tabletach – Orange ma aplikację „Czytelnia tu i tam”. A tu miłe zaskoczenie. Film, choć może za bardzo się skupia na tej szkodliwości, nie zawiera większych błędów i całkiem skutecznie propaguje e-czytanie. Czytaj dalej:  Porównanie: Kindle Paperwhite vs Pocketbook 623 Touch Lux Dwa testy czytników i jak je czytać: Komputer Świat, PC Format Nowa oferta abonamentowa Legimi już ruszyła: miesiąc od 6,99 zł; czytniki od 479 zł Akunin Book – pierwszy (?) na świecie czytnik firmowany przez pisarza Sony zapowiada 13-calowy czytnik. Raj dla czytających PDF? txtr Beagle – najtańszy czytnik świata? No jednak nie… Już lepiej Kobo Mini. 