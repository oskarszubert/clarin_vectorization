Dostałem interesującą informację prasową od wydawnictwa „Rozdzielczość Chleba”, które pod równie interesującym adresem ść-ch.pl umieściło dwa e-booki:  Rozdzielczość Chleba #1. Niepowszedni nośnik kultury – pierwszy numer periodyku literackiego, w numerze m.in.: Piotr Puldzian Płucienniczak, Roman Bromboszcz, Łukasz Podgórni, Leszek Onak, Tomasz Pułka, Urszula Pawlicka, Arkadiusz Wierzba. Remiks. Teorie i praktyki (red. Michał Gulik, Paulina Kaucz i Leszek Onak): książka, która stanowi pokłosie konferencji Ars Electronica: Remixed   Remastered.  Obie publikacje za darmo i w formatach: PDF, MOBI, EPUB. O tej ostatniej książce tak piszą: Fenomen remiksu wykracza jednak daleko poza obszar zagadnień prawnych. Pojęcie to, zaczerpnięte ze słownika muzycznego, może posłużyć jako doskonałe narzędzie do analizy cyrkulacji tekstów w dobie mediów cyfrowych. Remiks nie charakteryzuje przy tym wyłącznie procesu twórczego, ale – być może przede wszystkim – taktyki odbiorcze. Ogromna część naszego uczestnictwa w kulturze zasadza się bowiem na logice remiksu, w której powtórzenie i oryginalność, determinizm i podmiotowa sprawczość splatają się w jednej figurze. Polecenie „kopiuj-wklej” stanowi tylko najbardziej powierzchniową formę takiego odbiorczego remiksu. Przynajmniej niektóre artykuły powinny więc zainteresować zwolenników „wolnej kultury”. A co to za wydawnictwo? Swoją nazwę tłumaczą oryginalnie: Nazwa uruchomionego w grudniu 2011 r. wydawnictwa Rozdzielczość Chleba nawiązuje do pierwszego – opisanego już na kartach Nowego Testamentu – aktu piractwa, którego dopuścił się sam Jezus Chrystus, pomnażając chleb na potrzeby zgromadzonej wokół siebie ludności. Czym chcą się zajmować? Nakład tomiku poetyckiego w Polsce – kraju zamieszkiwanym przez 38 milionów ludzi – wynosi od 200 do 500 egzemplarzy, nierzadko słabo dostępnych w księgarniach i sklepach internetowych. Powszechne stało się także pobieranie od autorów opłat za wydanie własnej książki. [...]. Występujemy przeciwko podobnym mechanizmom wydawniczym i ślizgającej się po papierze mentalności. Pozycje sygnowane przez Hub Wydawniczy Rozdzielczość Chleba będą udostępniane w Internecie bezpłatnie, na licencjach Creative Commons. [...] Nie zapomnimy też o posiadaczach czytników – każde nasze wydawnictwo będzie dostępne w wersji EPUB i MOBI. No i dobrze. ;-) Doceniam inicjatywę i zachęcam do ściągania. Czytaj dalej:  Magazyn „Rebel Times” na czytniki – coś dla miłośników gier planszowych Jakub Ćwiek – darmowe opowiadanie sposobem na nagrodę Zajdla? Pies Łańcuchowy – wydawnictwo literackie z książkami… za darmochę! Accelerando – nagradzana powieść SF na licencji CC Szwecja, Norwegia, Islandia – za darmo „przewodniki nieturystyczne” z KP Planescape: Torment Novelization – książka fantasy z najlepszą fabułą? 