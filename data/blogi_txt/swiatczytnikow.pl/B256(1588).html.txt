Problemem czytników z e-papierem jest, jak wiadomo, brak podświetlania. Dlatego można próbować używać wraz z nimi lampek takich jakie byśmy kupowali do normalnych książek.  Tę oto lampkę kupiłem niedawno w Empiku. W sklepie internetowym znajdziemy ją za 14,49, w salonie za 15 złotych. Co warto o niej wiedzieć:  Ma klips, za pomocą którego da się ją przymocować do okładki Kindle (z samym Kindle też da radę). Można ją złożyć, gdy jej nie używamy. Zasilana dwoma bateriami AAA, od razu lepiej kupić akumulatorki, bo jak włożyłem normalne baterie, to po 30 minutach widać było już osłabienie światła. Jest jedna żarówka, a jej oprawka nie jest matowa. Co zaraz wyjdzie nam w testach.  Mocujemy do Kindle, tylko z której strony? Zamocowanie z góry od razu pokazuje wszystkie wady.  Z góry nie dość, że oświetla nierównomiernie, to potrafi nam się bardzo nieprzyjemnie odbić – goła żarówka będzie zawsze się odbijała, nawet od powierzchni matowej. Jeśli zmienimy kąt nachylenia lampki (albo spojrzymy z góry), wtedy już się nie odbija:  Można próbować różnych pozycji. Mi najbardziej pasuje umieszczenie z boku.  Wtedy jest możliwie równomiernie (można jeszcze spróbować przesunąć lampkę nad tekst) i nadaje się np. do czytania w słabo oświetlonym autobusie. Pamiętajmy, że test zrobiłem przy zgaszonym świetle, ale przecież jakieś światło dodatkowe też będzie. W praktyce czytać się da, choć nie jest to w pełni komfortowe. Czasami trzeba powiększyć tekst. Za to miny współpasażerów z autobusu – bezcenne! Podsumowanie: Dostajemy generalnie to za co płacimy. Będę szukał innej. Najważniejsze jest chyba to, aby światło z lampki było rozpraszane, a nie punktowe, albo żeby zamiast jednej żarówki (diody) było kilka. W Kindle Store mamy sporo takich lampek, są także okładki z wbudowaną lampką.  Można też kupować w Amazon UK, gdzie mamy bezpłatną dostawę powyżej 25 funtów (za to ceny nieco wyższe). Jak widać z liczby gwiazdek, nie ma produktu idealnego, może trzeba się z tym pogodzić. A którą lampkę Ty masz lub planujesz kupić? Napisz w komentarzu. Czytaj dalej:  Paperwhite czy starszy Kindle z lampką? Świecący panel do czytnika? Daj sobie spokój i lepiej kup lampkę… Ćwiczenia z rzucania nowym Paperwhite. Przeżył! Wasze e-bookowe triki – rozwiązanie konkursu Lifehackera! OpenDyslexic – font ułatwiający czytanie przy dysleksji AmazonBasics Black Leather Folio Cover – budżetowa okładka ze stojakiem dla Kindle 