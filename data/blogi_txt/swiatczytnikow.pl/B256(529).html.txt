A jednak będzie tańsza wersja Kindle 3, chociaż nie taka, jak to sobie wyobrażaliśmy. Kindle 3 WIFI, które dotąd można było kupić za $139, będzie dostępny dla klientów z USA za jedyne $114. Warunek? Wziąć wersję z reklamami, która już pojawiła się w katalogu Amazonu, a oficjalnie wyjdzie 3 maja. Reklamy wyświetlać się będą na dole strony głównej oraz na obrazkach wygaszaczy ekranu, tam gdzie obecnie widzimy różne postaci z literatury światowej. Warto zauważyć, że reklam nie będzie w treści książek! Dodatkowo, kupujący dostanie zniżki na różne oferty, np. kartę podarunkową, audiobooki i MP3. Cel Amazona jest jasny. Kindle ma być jeszcze bardziej dostępny cenowo. Jeff Bezos według informacji prasowej twierdzi: We’re working hard to make sure that anyone who wants a Kindle can afford one Trzeba podkreślić, że ta specjalna wersja Kindle 3 przeznaczona jest wyłącznie dla Amerykanów i to się raczej nie zmieni. No bo jaki interes amerykańscy reklamodawcy by mieli w pokazywaniu tych reklam Polakom, Niemcom czy Japończykom? Zaawansowani użytkownicy Kindle wiedzą, że screensavery można podmienić na swoje – choć wymaga to tzw. jailbreaka, co wiąże się z naruszeniem gwarancji, więc o tym na Świecie Czytników nie piszę. Czy zatem szybko nie pojawią się sposoby na wyłączenie tych reklam? Jak sądzicie, czy oszczędność na poziomie $25 skłoni wiele osób (w Stanach) do zakupu tej właśnie wersji? Mnie by nie zachęciła, al Amerykanie są już tak przyzwyczajeni do wszechobecnych reklam, że być może ofertę uznają za naturalną. Czytaj dalej:  Kilka nowych reklam: Kindle Paperwhite x2 i Classic dla dzieci Kindle Paperwhite II już w Stanach, oto pierwsze recenzje Tablety Kindle Fire do $40 taniej i… fałszywy alarm (?) jeśli chodzi o Classica [Nieaktualne] Tylko dzisiaj: Kindle Classic za 59 dolarów! Amazon namawia do zapłaty w złotówkach, tylko… po jakim kursie?! [NIEAKTUALNE] Ostateczna przecena na Kindle DX – tylko $189! 