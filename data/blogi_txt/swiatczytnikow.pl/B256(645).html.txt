Dotarła dziś do mnie bardzo ciekawa informacja, że Miejska Biblioteka Publiczna w Gdyni rozpoczęła właśnie wypożyczanie czytników. Na razie tylko seniorom – od nowego roku – wszystkim. Czytniki będą wypożyczane w sześciu placówkach:  Filia nr 1 (Obłuże) Filia nr 4 (Pogórze) Filia nr 10 (Wzgórze św. Maksymiliana) Filia nr 14 (Karwiny) Filia nr 18 (Chylonia) Wypożyczalnia Centralna (Śródmieście)  Według informacji, które otrzymałem z Biblioteki – czytników jest na razie 30 (będzie jeszcze dodatkowe 10), są to modele Prestigio Nobile PER3464B. To czytnik dość podstawowy, ale posiada papier elektroniczny, a to jest najważniejsze. Na czytniki wgrane są e-booki z Wolnych Lektur, m.in. Dumas, Doyle, Bułhakow, Poe, Twain, Verne, jak też polscy autorzy. Można też wgrywać własne tytuły. Co ważne – do końca roku czytniki będą dostępne dla osób starszych niż 60 lat, zameldowanych na terenie Gdyni. Od stycznia 2014 – dla wszystkich dorosłych użytkowników biblioteki. Czytniki przekazało bibliotece stowarzyszenie Ovum, które prowadzi projekt Gdynia Czyta. W planach są też szkolenia dla seniorów – szczegóły m.in. w ulotce (PDF).  Jeżeli nie masz wystarczających środków, aby zakupić własny czytnik lub też nie jesteś pewien/na czy w praktyce będzie podobało Ci się jego użytkowanie – możesz bezpłatnie wypożyczyć e-czytnik z biblioteki miejskiej. Czytniki będą wypożyczane wyłącznie seniorom!  Warto zaznaczyć, że można będzie wypożyczyć czytnik z wgranymi na próbę książkami beletrystycznymi. Osoby wypożyczające otrzymają również ulotki, które pozwolą w samodzielny sposób wgrać w czytnik dowolną e-publikację. Warto dodać, że biblioteka naukowa dysponuje bogatą bazą e-książek naukowych, które również można wypożyczać Dla zainteresowanych formalną stroną całej akcji odsyłam do regulaminu oraz formularza wypożyczenia czytnika. Przy wypożyczeniu biblioteka pobiera kaucję w wysokości 250 złotych, a czytnik można wziąć na maksymalnie 30 dni.  Razem z urządzeniem otrzyma się ładowarkę, okładkę oraz instrukcję obsługi. Również bibliotekarze przy pierwszym wypożyczeniu mają pokazywać sposób korzystania z czytnika. Pół roku temu pisałem o wypożyczalni czytników, którą uruchomiła krakowska Arteteka. Dwa tygodnie temu wypożyczalnię czytników uruchomiła też Wojewódzka Biblioteka Publiczna w Opolu, ma taki oto plakat:  W Opolu wypożyczają Onyxy i62 espresso (to jest model, który testowałem rok temu). Regulamin mają jednak znacznie bardziej restrykcyjny: okres wypożyczenia 14 dni, nie można wgrywać własnych e-booków, nie można korzystać z własnych kart SD, nie można też… usuwać historii otwartych publikacji, gdyż ma to znaczenie statystyczne dla biblioteki, za to przy wypożyczaniu wybiera się tytuły, które mają zostać wgrane na czytnik.  Podsumowując: inicjatywa z Gdyni bardzo mnie cieszy – szczególnie ze względu na osoby starsze. Dla kogoś kto ma słabszy wzrok czytnik może okazać się znacznie lepszym rozwiązaniem niż książka papierowa. Inicjatywa z Opola jest dla mnie dziwna. Wypożyczyć czytnik na którym nie można czytać niczego własnego, nawet z karty SD? Czytaj dalej: Kraków, Opole i Gdynia – jak wyglądają statystyki wypożyczeń czytników? Krakowska Arteteka zaczyna wypożyczać czytniki e-booków Sześciometrowa tablica e-papieru w Nowym Jorku, ale… z Gdyni Sony zapowiada 13-calowy czytnik. Raj dla czytających PDF? Amazon wchodzi do Polski… ale nie ze sklepem Kobo Aura – czytnik 6,8″ o rozdzielczości HD – czy ma szansę? 