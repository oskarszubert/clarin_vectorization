Dosyć długo zastanawiałem się nad tą okładką, nie ukrywam że zainteresowała mnie bardziej swoim wyglądem niż wykonaniem. Jako użytkownik zwykłej okładki firmy „krzak” nie widziałem sensu kupna tak drogiej okładki. Jednak pojawiła się okazja kupna taniej i oto i jest. Zaczynając od początku okładka jest znanej firmy Tuff-Luv, której produkty ogólnie stoją na porównywalnym poziomie co oryginalne okładki proponowane przez Amazon. Produkty z serii Eco-nique łatwo poznać, pośród innych ubranek dla Kindla.  Występuje ona w trzech kolorach: brązowy, kremowy i pistacjowy. Pierwsze wrażenia Wszystko praktycznie teraz co się pakuje, jest tak robione by to potem jakoś wykorzystać. Tutaj sprawa jest podobna. okładka zapakowana jest w papierową nakładkę. Patent tego opakowania jest taki, iż w środku znajdziemy linię i instrukcję – jak złożyć papierowy samolot. Ciekawy patent, nie powiem.  Do samego wykonania naszego upragnionego ubranka, nie mam co narzekać. Ba, trzeba nawet pochwalić. Miałem w ręku parę razy oryginalną okładkę Amazona, która jakością jest tak sama praktycznie jak ta Eco-nique. Skóra jest bardzo dobrej jakości. Gruba, z dobrze widocznymi ściegami. Na froncie, tyle i w środku mamy jeszcze materiał który przypomina płótno. Jest miłe w dotyku i dodaje nam to efekt „retro”.  Korzystanie Nasz ukochany Kundelek wchodzi dosyć ciężko, ale daje nam to pewność że na pewno nie wypadnie. Zapinamy go jeszcze na rzep od góry i już nic nie grozi naszemu maleństwu. Z boku jak widać, mamy miejsce na np. zdjęcie naszej pociechy czy drugiej połówki. Dodatkowo całość jeszcze pomieści kartki czy inne płaskie, cienkie rzeczy.  Na  środku natomiast znajdziemy miejsce na długopis, ołówek czy coś innego do pisania. Co prawda mam wrażenie że razem wszystko zamyka się ciężej i potrzeba trochę do tego siły. Z tyłu znajdziemy wycięcie na głośniki, wraz siatką ochraniające je. Po zdjęciach firmowych można sądzić że tam niczego nie ma, a tutaj miła niespodzianka.  Niestety aż tak pięknie nie może być i nie ustrzegło się bez wad. Po pierwsze zamykanie. Jest ono na typową „napę”, nie na magnes. Trzeba dobrze celować i użyć lekkiej siły by zapiąć naszą okładkę. Dwa – waga! Niestety, ale trzymając podczas czytania, wszystko jedną ręką zauważalne jest szybsze zmęczenie naszych nadgarstków. Więcej wad, po całodniowej obdukcji nie zauważyłem.  Czy warto w tej cenie (średnio w Polsce na Allegro – 100 zł) pokusić się na tą okładkę? Moim zdaniem, jak najbardziej. Mimo swoich wad, na pewno wytrzyma bardzo dużo, no i jest „unikatowa”. Teraz tylko zostaje – czytać, czytać i jeszcze raz czytać!  Dopisek od Roberta: Okładki Tuff-Luv Eco-Nique są jednymi z bardziej popularnych okładek do Kindle Keyboard w Polsce. Można je kupić w Amazon UK, u producenta, a także na Allegro (oczywiście u pośredników jest drożej). Bardzo podobne (z serii „Mocha”) są też do Kindle Classic/Touch. Czytaj dalej:  Okładka z magnesem do Paperwhite czyli „zrób to sam” AmazonBasics Black Leather Folio Cover – budżetowa okładka ze stojakiem dla Kindle Nowy wygląd konta Kindle – krok do przodu i dwa kroki w tył… Instapaper ma nowy wygląd – i trochę nie rozumiem po co…. Kindle, Calibre, formaty i jak uzyskać idealny plik Przegląd wszystkich ustawień Kindle Paperwhite (oraz Touch) 