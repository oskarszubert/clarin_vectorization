Do napisania tego artykułu zainspirował mnie fragment wpisu na blogu KHRoNa: I nie, nie używałem Calibre – nie lubię tego programu… czy raczej kombajnu. ”Jak coś jest do wszystkiego, to jest do niczego…” – z czym to się zgadzam. Wolę sobie na spokojnie przygotować parę plików, niż użyć “przyjaznego kreatora z milionem opcji, do obsłużenia którego potrzebna jest gruba instrukcja obsługi, a i tak nie zrobi tego o co nam chodziło”. Sam używam tego programu bardzo często, jednak celem tego artykułu nie jest krytyka osób, które calibre nie cierpią, ale raczej wskazanie na fakt, że dowolne narzędzie jest przydatne tylko wtedy, gdy używa się go we właściwy sposób i poświęci się chwilę na przyjrzenie się jego możliwościom. A więc co możemy zrobić dzięki calibre?  Przygotować na szybko plik mobi lub ePUB z dowolnego dokumentu. Robert opisywał jak można szybko przerobić PDFa na mobi, przy użyciu calibre i Mobipocket Creator. Ja opisałem jak szybko przygotować pliki ePUB/MOBI z użyciem LibreOffice oraz calibre. Jeśli chcemy szybko przekonwertować np. plik ePUB na mobi, a przytłacza nas ilość opcji dostępnych w graficznym interfejsie, warto uruchomić konwersję z linii komend: ebook-convert plik.epub plik.mobi Pobierać newsy z serwisów takich jak Rzeczpospolita i Newsweek, Zarządzać kolekcjami na Kindle. W tym przypadku wtyczka do calibre pomaga w obejściu nielogicznego ograniczenia nałożonego przez Amazon i pozwala na dodanie do kolekcji plików w Kindlowym formacie przeznaczonym dla gazet, np. tych pobranych z Instapaper Wysyłać e-booki za pośrednictwem maila Zarządzać naszą biblioteką e-booków Zmienić ustawienia Kindle (przy użyciu wtyczki do zarządzania kolekcjami) Zmienić czcionkę na Kindle Udostępnić bibliotekę calibre w sieci lokalnej Przygotować publikację elektroniczną w formatach ePUB i MOBI.  Istotne jest właściwe przygotowanie tekstu do konwersji. Nie zawsze jest to proste, ale jeśli właściwie do tego podejdziemy to możemy bez problemu przygotować dobrze sformatowany plik ePUB z polskimi czcionkami, który przechodzi epubcheck. Warto przy tym zaznaczyć, że dobrze wyglądający tekst nie oznacza profesjonalnie przygotowanego pliku, co jest szczególnie ważne w przypadku publikacji przeznaczonych do sprzedaży. Przy skomplikowanych tekstach niebeletrystycznych automatyczna konwersja nie zdaje egzaminu. Calibre posiada również możliwość instalacji wtyczek, które rozszerzają jego możliwości. Alternatywy Z calibre jest jak z edytorami tekstu – posiada mnóstwo opcji, których nigdy nie użyjemy. Czasami zamiast pakietu biurowego wystarczy zwykły notatnik, tak samo calibre można zastąpić multum innych programów, które mogą lepiej wykonywać konkretne zadanie. Niewątpliwą zaletą calibre jest jego dostępność na Windows, Mac OS X oraz Linuxa, podczas, gdy większość innych aplikacji posiada tylko wersje na Windowsa.  Do zarządzania kolekcjami możemy użyć Kindle Collection Manager (opis w artykule o zarządzaniu kolekcjami na Kindle) lub Kindlean Tworzyć e-booki możemy za pomocą Sigila, Mobipocket Creator, InDesign, masy innych narzędzi (płatnych i darmowych) albo po prostu ręcznie. W zależności od naszych potrzeb (użytek prywatny, produkcja niekomercyjna) calibre może wystarczyć lub nie (produkcja komercyjna o dużym stopniu skomplikowania). Czcionki i inne opcje Kindle możemy podmienić modyfikując odpowiednie pliki konfiguracyjne Gromadzić newsy możemy za pomocą Instapaper, Klip.me, ReadLists  Ja osobiście zostanę przy calibre, ponieważ spełnia moje potrzeby dotyczące e-booków. Jednak warto sprawdzić również mniej wszechstronne alternatywy, które nie będą nas przytłaczały ilością dostępnych opcji i pozwolą na szybkie i sprawne działanie. Czasami wystarczy przejrzyście napisana instrukcja obsługi, a program z kombajnu z milionem opcji zmieni się w niezwykle użyteczne narzędzie, którego możemy używać z przyjemnością. Dlatego jeśli chcielibyście poznać bliżej jakieś zastosowanie calibre, piszcie w komentarzach. Czytaj dalej:  Jak tworzyć recepty za pomocą Calibre – krótki podręcznik Calibre 1.0. – pierwsza wersja programu po 7 latach! Jest też konkurencja: BookONO Kindle, Calibre, formaty i jak uzyskać idealny plik Jak pozbyć się wiszących spójników w Calibre? Kindle Comic Creator – nowe narzędzie od Amazonu Mailem czy po kablu? Porównanie dwóch metod wrzucania książek na Kindle 