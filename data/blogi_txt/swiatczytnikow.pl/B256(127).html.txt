Księgarnia Nexto doniosła dzisiaj o dwóch nowościach. Akcja „Poznaj e-booki z Nexto”  Wielka Akcja Rozdawania Prezentów to powtórzenie podobnej akcji z roku 2009, kiedy to jeszcze nie śniło mi się, że będę prowadził bloga o e-bookach i czytnikach. :-) Akcja przeznaczona jest głównie dla nowych klientów, w zamian za rejestrację otrzymują e-mailem do pobrania 15 darmowych książek. W samej akcji może wziąć w niej udział każdy klient Nexto – chodzi w niej o zbieranie punktów, kto zbierze najwięcej – wygrywa nagrody. Pierwsze 26 osób wygra tablety, czytniki, karty pre-paid na 50-150 zł, a dla pozostałych jest nagroda gwarantowana: 100 zł na klasykę literatury z Nexto. Zdobyć punkty można na kilka sposobów – np. polecając Nexto, pisząc recenzje, albo kupując e-booki. E-booki z kiosku  Tak wygląda kupon na e-booka w Nexto z kiosku Ruchu. :-) Gdy w sierpniu tego roku donosiłem o przejęciu Nexto przez RUCH zastanawiałem się, kiedy e-booki będzie można kupić w kiosku. No i można. Jest to pierwszy tak duży projekt w Polsce współpracy księgarni internetowej z fizycznymi punktami sprzedaży. Od dzisiaj dystrybucja ebooków nie jest ograniczona tylko do formy elektronicznej, gdyż w każdym kiosku można kupić książkę papierową oraz ebooka. W przypadku tego drugiego drukowany jest specjalny kod na wzór doładowań do telefonów, który klient w łatwy sposób aktywuje przez stronę internetową lub dedykowaną aplikację mobilną Nexto Reader. Nie jest to jakoś specjalnie dla nas ważne udogodnienie, ale wydaje mi się, że pomoże w rozpowszechnieniu e-booków. Podobną akcję rozpoczęły niedawno Virtualo oraz Empik – odwiedzając sklepy Empiku widzimy „mini- książeczki” z kodami na pobranie e-booka. To oryginalny pomysł na prezent, choć nie na kupowanie dla siebie, bo ceny raczej nie zachęcały. Czytaj dalej:  E-book na prezent 2013 – gdzie kupić? Nexto uruchamia kiker.pl – serwis grupowych zakupów e-booków Ebookpoint wprowadza zakup e-booka na prezent Darmocha od Nexto i Wydawnictwa MAG: Gwiezdny pył i Kamienna Ćma TOP15 polskich księgarni e-booków według miesięcznika Press Prenumeraty cykliczne z Nexto – podsumowanie i ostatnia seria kodów 