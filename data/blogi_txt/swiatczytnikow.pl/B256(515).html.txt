Formaty czytnikowe – EPUB i MOBI wciąż nie do końca sobie radzą z tekstami naukowymi, naszpikowanymi wzorami i symbolami. A już konwersja z zachowaniem wszystkich wzorów bywa ciężka. Często pozostaje w tym przypadku korzystanie z plików PDF. Ten problem na swoim blogu opisuje pracujący we Wrocławiu fizyk Remigiusz Durka: Niestety pdfy (zwłaszcza naukowe) nie są już tak wygodne w obsłudze. Artykuły naukowe pochodzące z arxive.org (gdzie trafia większość naukowych preprintów przed publikacja z fizyki lub matematyki) są wygenerowane z z latex’owego kodu i udostępniane jako pdfy o rozmiarze A4. Ich czytanie używając Kindle Classic przypomina używanie internetu na telefonach przed erą ekranów dotykowych. Sytuację ratuję odrobinę obrócenie ekranu gdzie dodatkowo w miarę możliwości są odcinane boczne marginesy co widać na zrobionym przeze mnie zdjęciu:  Zawsze też można pobawić się w automatyczne docinanie pdfów za pomocą szeregu narzędzi (np. papercrop świetnie daje sobie radę nawet z dwukolumnowymi dokumentami). W nowszych wersjach Kindla (Touch i Paperwhite) działa też dotykowe smartfonowo-tabletowe “pinch and zoom”, ale ciągłe pomniejszanie i powiększanie ekranu E-Ink też nie jest za wygodne. Jakie jest rozwiązanie? Użytkownicy LaTeXa mogą wygenerować pliki PDF dostosowane do ekranu 6-calowego. Na swojej stronie pan Remigiusz umieścił pomocne skrypty oraz trzy przykładowe PDF z różną wielkością tekstu – oto dwa przykłady. Jak widać – z tego samego artykułu można wygenerować PDF-y o liczbie 37 albo 26 stron, tak upakowane tekstem, jak nam odpowiada. Jeśli ktoś korzysta z LaTeXa, odsyłam do artykułu, jednocześnie zastrzegam, że nie jestem w stanie podpowiedzieć nic więcej, bo temat jest mi kompletnie nieznany. Najlepiej zwracać się do autora. Warto też zajrzeć do wątku na StackExchange, gdzie toczyła się dyskusja na temat właściwych opcji konwersji. Czytaj dalej:  Oprogramowanie 5.4.3 dla nowego Paperwhite – poprawa działania PDF, kolekcji i słownika Kindle jako czytnik… mangi! – Wydanie III Kindle, Calibre, formaty i jak uzyskać idealny plik Kindle Comic Creator – nowe narzędzie od Amazonu OpenDyslexic – font ułatwiający czytanie przy dysleksji Mailem czy po kablu? Porównanie dwóch metod wrzucania książek na Kindle 