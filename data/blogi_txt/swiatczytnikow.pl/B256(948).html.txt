Od dzisiaj, w każdą środę do odwołania, Woblink będzie łapał zadyszkę i rozdawał e-booki za dyszkę ;) Na pierwszy ogień idzie:  Nasz mały PRL. Pół roku w M-3 z trwałą, wąsami i maluchem (za 9,90 zł w Woblink) Ocena w LC: 7,23 Na czasy PRL patrzysz z sentymentem…? Niektórzy mówią, że żyło się lepiej… Czyżby? Na to pytanie próbują odpowiedzieć Iza i Witek, którzy postanowili na pół roku przenieść się do rzeczywistości przełomu lat 1981/1982. Zamieszkali w bloku z wielkiej płyty, zrezygnowali z Internetu i komórek, a po Warszawie jeździli fiatem 126p. Dziecku wręczyli zabawki pamiętające czasy Jaruzelskiego, a w ich kuchni zagościły dania polecane przez kultową „Przyjaciółkę”.Autorzy sprawdzili czym różni się współczesne życie od tego sprzed trzech dekad. Zabrali nas w sentymentalną podróż, przyjrzeli się absurdom PRL-u, ale przede wszystkim szukali odpowiedzi na pytanie, czy dziś żyje się nam lepiej.  Okazja dla fanów Philipa K. Dicka na przechwycenie za darmo Transmigracji lub Ubika. Wystarczy kupić w Publio jedną z nowości autora – „Blade runner” lub „Valis„. (Nowy Dick jest także na Woblinku – tam pojedyncze książki taniej niż w Publio, ale nie dostaniemy gratisa) Dzisiaj z adwentowego kalendarza Publio możemy wyciągnąć tytuł w wersji tekstowej i dźwiękowej. Ja, inkwizytor: Wieże do nieba (9,90 zł w Publio) Ocena w LC: 6,98 – dwa opowiadania o początkach inkwizytorskiej kariery Mordimera Madderdina. Młody adept sztuki nawracania poszukuje seryjnego zabójcy i bada przypadek prawdopodobnego użycia czarnej magii. Oto świat, w którym Chrystus zstąpił z krzyża i surowo ukarał swych prześladowców. Świat, gdzie słowa modlitwy brzmią: „i daj nam siłę, byśmy nie przebaczali naszym winowajcom”. Oto on – inkwizytor i Sługa Boży. Człowiek głębokiej wiary. Tutaj wybieramy – albo e-book, albo audiobook. Mordercze grono (15,95 zł w Virtualo) Ocena w LC: 6.44 – Heather Graham udowadnia, że z kryminału można zrobić tak dobry romans. Amazon: Heather Graham z właściwym sobie talentem podtrzymuje napięcie i dozuje  wątki kryminalne i romantyczne w taki sposób, że czytelnik będzie  przewracać kolejne strony książki z niesłabnącym zainteresowaniem.    Boże Narodzenie – kuchnia świąteczna (9,90 zł w Nexto) – Inspirujące przepisy kulinarne na okres Bożego Narodzenia i Sylwestra. Macie ochotę poeksperymentować? Na przykład: zupa rybna „trochę nasza, trochę orientalna”, karp zapiekany z chrzanem i śliwkami, łosoś pieczonym w cieście francuskim.. A Bożonarodzeniowy obiad? „Klasyka z odrobiną szaleństwa” w postaci rosołu z… winem porto, czy „Obiad jak królewska uczta” z pasztetem cielęcym z gruszkami w winie… Pogranicze zbrodni (10,14 zł w Publio) Powieść z pogranicza fantasy. Osią dramatu jest konflikt między dwiema potężnymi indywidualnościami: księciem i magiem. Kruczowłosy miał zawitać do Piekorogów na chwilę, załatwić sprawę i ruszyć dalej. Ale splot wydarzeń, tajemnicze morderstwa i festiwal dwóch bóstw nie pozwalają mu długo pozostawać na uboczu… Pozostałe promocje tygodnia:  2 promocje pakietowe Publio -60% (w pakiecie) lub -50% na wybrane tytuły: Książki Camillą Läckberg, zobacz krótki przewodnik po e-bookach objętych promocją. Książki o  Toksanii. ,zobacz przewodnik Kolejna świąteczna niespodzianka od Virtualo. Jednorazowy zakup za o wartości min. 100 zł otrzyma bezpłatnie ebooka „Biała gejsza„ Świąteczna promocja Zinamon.pl na wszystkie e-booki i audiobooki, które kupimy o 30% taniej i to przez cały grudzień. Przykładowe ceny: Furie i inne groteski – Marcin Szczygielski (17,40 zł), Ofiara losu – Camilla Lackberg (19,90) Stulatek który wyskoczył przez okno i zniknął (20,90 zł), Zamek z piasku który runął  Stieg Larsson (31,40 zł) Pięćdziesiąt twarzy Greya (23,10 zł), Cukiernia Pod Amorem 2 Cieślakowie (17,40 zł) Książki dla dzieci do 50% taniej na Woblinku – klasyka literatury, ale i współcześni autorzy… /strona Woblinku chwilowo padła/ Kowal. Prawdziwa historia + Iwan. Spalony – 2 w cenie 1 – biografie polskich piłkarzy w Legimi. Przez parę tygodni Nexto nakręca nas na Wielką Akcję Rozdawania Prezentów. Akcja przeznaczona dla nowych klientów, w zamian za rejestrację otrzymują e-mailem do pobrania 15 darmowych książek. Więcej o tym we osobnym wpisie.  Kody rabatowe na e-booki:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Jak się okazuje, to już ich stała promocja… Tyle dostajesz ile wydajesz w Złotych Myślach – zwracają wartość zamówienia w postaci kodu rabatowego na e-booki oraz MP3. Kupisz e-booka za 10 złotych? Dostaniesz kod rabatowy o wartości 10 zł. Działa – sprawdziłem przy niedawnej promocji weekendowej. Premiery  tygodnia  Rewolucja social media (31,99 zł w eBookpoint.pl) -Autorem książki jest Michał Sadowski, szef firmy Brand24 zajmującej się monitoringiem mediów społecznościowych i… główny bohater słynnego już teledysku „Internety robię”. :) Premiera książek C.S. Lewisa – i od razu Woblink ma wszystko po 11,90 zł: Chrześcijaństwo po prostu, Cuda, Cztery miłości, Listy starego diabła do młodego, Podział ostateczny – jako fan Lewisa, kupiłem natychmiast wszystko, choć mam też wydania papierowe z Media Rodzina. Warto zauważyć, że wersje na Kindle zostały opracowane w formacie KF8 z osadzoną całkiem ładną czcionką. Można ją wyłączyć przez opcję „publisher font”. Mario Vargas Llosa na Woblinku – 12 książek noblisty po raz pierwszy w formie elektronicznej. W tym najbardziej znane: Rozmowa w katedrze, Miasto i psy czy Szelmostwa niegrzecznej dziewczynki. Trafny wybór (19,90 zł w Woblinku; MOBI + EPUB) to pierwsza powieść J.K. Rowling przeznaczona dla dorosłych. Autorka „Harry’ego Pottera” tym razem zgodziła się na wersję elektroniczną i oto w Polsce mamy e-booka na parę dni przed premierą wersji papierowej. Brawo dla wydawnictwa Znak! Edycja papierowa w miękkiej okładce ma kosztować ok. 35-40 zł.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 