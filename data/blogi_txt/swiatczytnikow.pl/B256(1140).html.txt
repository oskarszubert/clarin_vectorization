Dziś znowu mniej promocji, a jutro nie będzie,    bo jadę na krótki urlop. :) Tune In Tokyo:The Gaijin Diaries – zaczynamy od Kindle Daily Deal. Za $0,99 możemy kupić książkę z relacją Amerykanina, który trafia do Japonii, gdzie nie znając języka i miejscowych obyczajów traktowany jest jako „Gaijin”, czyli obcy. Recenzenci chwalą, że jest zabawna, ale niektórych denerwuje ignorancja autora. Tim Anderson was pushing thirty and working a string of dead-end jobs when he made the spontaneous decision to pack his bags and move to Japan, “where my status as a U.S. passport holder and card-carrying ‘American English’ speaker was an asset rather than a liability.” It was a gutsy move, especially for a tall, white, gay Southerner who didn’t speak a lick of Japanese. But his life desperately needed a shot of adrenaline, and what better way to get one than to leave behind everything he had ever known to move to “a tiny, overcrowded island heaving with clever, sensibly proportioned people that make him look fat?” Przenajświętsza Rzeczpospolita (16,90 zł w Virtualo; EPUB + MOBI + PDF) – powieść Jacka Piekary pokazująca w groteskowych barwach przyszłość naszego kraju. Piekara według swoich słów każe sobie wyobrazić „sojusz osobników pokroju Rydzyka, Millera i Michnika oraz to, co z takiego sojuszu wyewoluowałoby za lat -dzieści.” W scenografii nieustającej orgii alkoholowo-narkotyczno-seksualnej wszyscy próbują wyszarpać dla siebie chociaż odrobinę władzy… „Przenajświętszą” zrujnowały rządy skorumpowanych polityków sterowanych przez mafie, koterie, zagraniczne koncerny i wraże specsłużby. To kraj pogrążony w strugach kwaśnych deszczy, z fanatyzmem religijnym, handlem żywym towarem i Śląskiem zamienionym w obóz koncentracyjny. W „Przenajświętszej”, pod uschniętymi lasami Suwalszczyzny, geologowie odkrywają pokłady ropy naftowej. Uwaga, porównywalne z zasobami arabskimi! Rozpoczyna się Wielka Gra, w której nie będzie litości dla pokonanych, a stawką jest istnienie państwa. Co ugrają politycy, dostojnicy kościoła czy agenci wywiadu, a co sprostytuowany pisarz, zesłany poeta czy drobny urzędnik marzący o wielkiej karierze? Coaching. Inspiracje z perspektywy nauki, praktyki i klientów (22,39 zł w eBookpoint; MOBI+EPUB+PDF), książka dla tych którzy chcą korzystać z coachingu lub sami w ten sposób pomagać. Powtórka promocji z kwietnia. Rzeczowe i praktyczne odpowiedzi na kluczowe pytania  Czym jest coaching? Jak stać się dobrym coachem? Jak doskonalić własną praktykę? Jakie możliwości oferuje coaching oraz jak mądrze i skrzętnie z nich skorzystać? Jak umiejętnie wdrażać coaching w organizacji, aby móc rozwinąć jej potencjał?   Inne promocje:  Ebookpoint ma do końca tygodnia promocję 50% na książki językowe wydawnictwa Lingo. Do dyspozycji – niestety tylko w PDF – są książki na temat angielskiego, niemieckiego, rosyjskiego, włoskiego i hiszpańskiego. Większość w cenie 5-12 zł. Dziennik Jerzego Pilcha (14,94 zł w Legimi; EPUB z DRM) – promocja tygodnia w Legimi. Maj Miesiącem Finansów to dłuższa promocja w Złotych Myślach. Wystarczy polubić podlinkowaną stronę na Facebooku, a wszystkie wymienione tam e-booki finansowe kosztują o 33% mniej. W Nexto dzisiaj audiobook, Pies Baskerville’ów. Na Antywebie dzisiaj Świat wg reportera: USA Piotra Kraśki.  Zakupu trzeba dokonać przez widżet na stronie Antywebu – tylko wtedy cena jest niższa.  Swoją drogą, dzisiaj po raz pierwszy skusiłem się na zakup przez ten widżet – i niestety YetiPay jest dalekie od wygody PayPala. Konto miałem doładowane 2 miesiące wcześniej (gdy kupowałem artykuł w press.pl), tak więc zalogowałem się i… dowiedziałem, że muszę podać jakiś kod PIN. Oczywiście kodu nie pamiętałem, więc cała transakcja wydłużyła się o proces ustawiania nowego PIN i czekania na maila z potwierdzeniem. Nie rozumiem po co takie zabezpieczenia w systemie do mikropłatności, gdzie w końcu nie wrzuca się dużych pieniędzy. Tendencja jest raczej do upraszczania – najnowsze dotykowe karty płatnicze każą nam podawać PIN dopiero po przekroczeniu jakiejś kwoty. Co nie zmienia faktu, że promocje są na tyle atrakcyjne, że warto się czasami trochę pomęczyć. Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 11 rano. 