Pomyślałem, że z okazji wydania kolejnej wersji 0.6 edytora Sigil, warto o nim napisać parę słów. Sigil to program przeznaczony do generowania plików w formacie EPUB. Przy jego pomocy przygotujemy więc porządną książkę elektroniczną. Oto parę jego funkcji:  Pełna obsługa specyfikacji EPUB2 (brak wciąż obsługi EPUB3). Pełna obsługa UTF – można tworzyć e-booki w dowolnym języku i alfabecie. Dwa widoki: albo WYSIWYG (jak w Wordzie), albo czysty kod HTML. Generator spisu treści z zagnieżdżaniem. Możliwość utworzenia indeksu dla całej książki. Obsługa wyrażeń regularnych. Importowanie plików HTML, obrazów, zewnętrznych czcionek oraz innych plików EPUB. Wbudowany walidator poprawności składni e-booka.  Sigil dostępny jest na wolnej licencji na wszystkie platformy. Został też przetłumaczony na polski. Nigdy tego programu nie używałem, wydaje mi się, że ma sporą przewagę nad tradycyjną metodą (Word » HTML » Calibre) przez to, że mamy pełną kontrolę nad zawartością takiego e-booka. Przy pomocy Sigila możemy też edytować istniejący plik EPUB (przykład powyżej to rzecz o wycenie akcji z Ebookpoint) bez potrzeby jego konwersji do innego formatu. Niewiele jest materiałów na temat Sigila po polsku:  Sigil – ePub lekko, łatwo i przyjemnie – krótki tutorial Pawła Wimmera SIGIL – stwórz własnego ebooka – poradnik w serwisie e-tekst.pl  Zainteresowanych najlepiej odesłać do oficjalnego podręcznika – po angielsku. Na końcu spytam, czy ktoś z Was korzysta z Sigila i do czego się Wam przydaje? Czytaj dalej:  Jak podzielić wyrazy w e-bookach KF8 lub EPUB? Specjalny (i darmowy) numer miesięcznika „W drodze” epodreczniki.pl już działają – na razie tylko matematyka: EPUB, PDF i online Teraz Biologia – darmowe podręczniki do gimnazjum w EPUB/MOBI Katalog firm zajmujących się konwersją e-booków + kilka porad Rzeczpospolita ma wersję na Kindle! 