Aktualizacja z 22:44: To było szybkie – złożyliście ponad 150 zamówień, a zapas książek w promocji się wyczerpał parę godzin temu. To swoją drogą fascynujące – książka elektroniczna, która się wyczerpuje…  Konkurencja jest dobra. W polskich księgarniach z e-bookami zaczynają pojawiać się oferty, które atrakcyjnością przypominają Kindle Daily Deal. Nexto ma teraz taką oto okazję dnia:  Książka „W kanałach Lwowa”, na podstawie której nakręcono film „W ciemności” kosztuje dzisiaj 4,84 zł, co oznacza obniżkę o ponad 80%. Książka ma niestety zabezpieczenia DRM, co oznacza, że posiadacze Kindle będą musieli ją przekonwertować. W przeciwieństwie do omawianego przypadku Steve’a Jobsa, dylematów mamy mniej, bo książka w żadnej księgarni nie jest dostępna bez DRM. 