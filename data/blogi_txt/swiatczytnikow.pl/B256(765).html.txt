Już niedługo mecz Polska-Rosja, trochę emocji pozasportowych wokół wizyty rosyjskich kibiców, a my sobie możemy teraz poczytać, co się działo 90 lat temu.  „Orzeł biały, czerwona gwiazda”, to jedna z pierwszych książek historycznych Normana Daviesa poświęcona wojnie polsko-bolszewickiej: Brytyjski historyk dokładnie odtwarza przebieg poszczególnych kampanii i bitew, naświetla polityczny – tak polski, jak i międzynarodowy – kontekst działań wojskowych i tłumaczy, dlaczego Polska zwyciężyła niesioną na bagnetach czerwonoarmistów „robotniczą” rewolucję. Dzisiaj Woblink ogłosił premierę e-booka, którego możemy dostać w dwóch wersjach:  „Orzeł biały, czerwona gwiazda” – wersja zwykła (14,90 zł; MOBI/EPUB) „Orzeł biały, czerwona gwiazda” – wersja multimedialna (19,90 zł; dostępna wyłącznie w aplikacjach Woblinka dla iOS/Android) – jak mi jednak doniesiono, w tej cenie wersja – niemultimedialna – MOBI/EPUB też się znajdzie, choć może to chwile potrwać.  Dzięki uprzejmości Pani Ewy z Woblinka będę miał okazję zapoznać się z wersją multimedialną. Czym się różni? Książka elektroniczna zawiera materiały multimedialne, m.in. powiększane zdjęcia, elementy video, animowane mapy, odgłosy pól bitew czy głos narratora. W wersji multimedialnej zamieszczone zostały 4 multimedialne mapy, 16 map powiększanych (skalowanych) oraz 5 galerii typu slide show. Więcej napiszę w uzupełnieniu do artykułu, gdy tylko uda mi się ściągnąć e-booka, bo serwer Woblinka przeżywa teraz spore obciążenie. Tak według informacji prasowej wygląda pojedyncza strona na iPadzie.  Oto co powiedział profesor Davies: – Od  dawna marzyłem o książce, która dawałaby czytelnikowi coś więcej niż sam tekst, np. animacje, elementy dźwiękowe czy narratora. Sam próbowałem wprowadzać do książek historycznych teksty piosenek czy ilustracje. Zawsze jednak miałem poczucie niedosytu.  Nareszcie mam przed sobą książkę, która mówi do czytelnika i wchodzi z nim w interakcję. Trzeba powiedzieć, że Woblink, który jest własnością m.in. wydawnictwa Znak potrafi przygotować atrakcyjne promocje, przecież ten sam „Orzeł biały…” w papierze kosztuje 53 złote… Z okazji premiery wszystkie pozostałe e-booki Normana Daviesa dostępne na platformie Woblink można kupić 20% taniej: Boże igrzysko. Historia Polski. (19,96 zł) Europa. Między Wschodem a Zachodem (23,92 zł) Powstanie 44 (39,92 zł) Zaginione królestwa (39,92 zł) Mikrokosmos (39,92 zł) Europa walczy (39,92 zł)  W promocji księgarnia ma jeszcze kilkanaście książek przecenionych do 60%, napiszę o nich jutro. Czytaj dalej:  Harry Potter wreszcie po polsku w Pottermore Shop oraz Woblinku Matrioszka Rosja i Jastrząb – wyniki konkursu oraz kod rabatowy Czytelnictwo e-booków w Polsce, czyli błąd statystyczny Opowiadania nominowane do Nagrody Zajdla (w części) za darmo Minibooki z Woblinku – wszystek pieniądz przepuścisz! :-) Dominacja MOBI w Polsce i otwarta forma sprzedaży to fenomen na skalę światową – wywiad z dyrektorem Woblinku 