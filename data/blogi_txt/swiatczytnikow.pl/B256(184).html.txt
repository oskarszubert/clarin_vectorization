Z erą e-booków nastała też era e-autografów! Oto podpis ks. Adama Bonieckiego zdobyty dzisiaj przez naszego czytelnika. Wychodząc dzisiaj z Targów Książki w Krakowie, spotkałem Marcina Szyjkę, który pochwalił się autografem na… tylnej obudowie swojego Kindle Keyboard. Ks. Boniecki – wieloletni redaktor naczelny Tygodnika Powszechnego miał początkowo opory przed podpisywaniem się na takim urządzeniu. Przekonany został argumentem, że jego pismo na tym właśnie czytniku się znajduje. Marcin, który kupił w tym celu specjalny pisak, jutro zamierza upolować autograf Doroty Masłowskiej. :-) Przyznaję, że świetny, choć ekscentryczny pomysł. Na pewno mało kto taką pamiątkę posiada, no i ma ona elitarny charakter, bo liczba autografów jest ograniczona. Gorzej, jeśli czytnik nam się zepsuje – raczej go nie odeślemy do Amazonu… Dłuższą relację z Targów zamieszczę jutro – przede wszystkim porównanie trzech czytników ze światełkiem: Kindle, Nooka i Onyxa. Czytaj dalej:  Jaki czytnik będzie najlepszy do przeglądania internetu? Kindle jako czytnik… mangi! – Wydanie III Kupujemy czytnik Kindle babci lub dziadkowi Czytnik w samolocie – wreszcie będzie można czytać przez cały lot! Vocabulary Builder – czyli jak powtarzać słówka z nowym Paperwhite OpenDyslexic – font ułatwiający czytanie przy dysleksji 