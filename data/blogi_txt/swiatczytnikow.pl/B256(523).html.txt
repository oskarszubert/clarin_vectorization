Funkcja wyszukiwania w Wikipedii z poziomu książki była w Kindle od zawsze. Ale nie wiedziałem, że tak się ostatnio zmieniła i została zintegrowana z czytaną książką.  Na starszych modelach funkcję odpalało się w ten sposób, że zaznaczaliśmy jakieś słowo w książce, ale zamiast dodać notatkę wybieraliśmy „Wikipedia” z opcji dostępnych na dole ekranu. Uruchamiała się wtedy przeglądarka internetowa z angielską wersją Wikipedii. W nowszych modelach, jak się okazuje funkcja uległa znacznej zmianie – i to na lepsze. Na Kindle Paperwhite oraz Touch z najnowszym oprogramowaniem wystarczy zaznaczyć słowo, a gdy pojawi się słownik (dla jednego słowa) lub menu kontekstowe (dla kilku słów) wybieramy „More” i klikamy w „Wikipedia”.  I oto co widzimy:    Jeśli mamy włączoną sieć, Kindle automatycznie łączy się z polską Wikipedią i zaciąga definicję! Jeśli definicja jest dłuższa, możemy ją przewinąć w oknie – tak samo jak ze słownikiem, o czym pisałem przy omawianiu wersji 5.3.5 dla Paperwhite. O ile jednak słownik w Touch działa „po staremu”, to Wikipedia działa dokładnie tak samo jak w Paperwhite. Skąd czytnik wie, że ma szukać w polskiej Wikipedii? Książka musi w metadanych mieć ustawiony język polski, jest to także warunek użycia słownika polskiego, o czym pisałem w lutym tego roku. Jeśli książka jest po angielsku – wtedy wyszukiwanie następuje oczywiście w Wikipedii angielskiej, poniżej przykład. Integracja z Wikipedią nie obsługuje niestety odmiany wyrazów. Poniżej zaznaczyłem nazwisko „Deng Xiaopinga” i dowiedziałem się, że niczego nie znaleziono.  Jeśli jednak kliknę „Launch Wikipedia” – otworzy się przeglądarka z polską wersją Wikipedii, a tam już znajdę bez problemu poszukiwane hasło oraz powiązane, np. „Teoria Deng Xiaopinga”.  Podobnie jeśli w Wikipedii dane słowo ma kilka znaczeń – dla „PKB” wyświetla się strona ze wszystkimi znaczeniami, która wyjaśnia skrót, ale poza tym niewiele daje, bo nie można skorzystać z linków zawartych w definicji.  Można nadal oczywiście kliknąć „Launch Wikipedia” i w przeglądarce wybrać konkretne hasło. Wyszukiwanie w Wikipedii wielu z nas może ułatwić czytanie trudniejszych książek, bardzo dobrze, że dostęp do encyklopedii stał się tak prosty. Przypominam, że funkcja będzie działała w Paperwhite 3G oraz Touch 3G, także jeśli nie jesteśmy w zasięgu sieci WIFI. Pisałem już o tym, co umożliwia 3G w nowych modelach Kindle. Czytaj dalej:  Oprogramowanie Kindle Paperwhite 5.3.8 – ważna poprawka działania słownika „Tajne” polecenia w Kindle Paperwhite / Touch Aktualizacja Kindle Touch 5.3.7 – poprawki słownika i wyszukiwania Oprogramowanie 5.3.5 dla Kindle Paperwhite – poprawki słownika Paperwhite 5.3.8 – zmiana słownika w praktyce Pierwsza wersja Kindle Paperwhite już niedostępna, ale ma poprawkę 5.3.8.1 