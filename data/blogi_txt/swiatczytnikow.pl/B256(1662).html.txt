Znana brytyjska sieć WHSmith zamknęła dzisiaj swoją księgarnię z e-bookami, po tym jak wśród książek dla dzieci znalazły się… tytuły pornograficzne. Jak je wynajdą, to wrócą. O co chodzi? WHSmith zaciąga swoją ofertę z Kobo Books. Jest w niej sporo tytułów autorów self-publishingowych. No i okazało się, ze jak wpiszemy w wyszukiwarce niewinne słowo „daddy” (tatuś) to wśród książek dla dzieci znajdziemy… rozmaite historyjki niekoniecznie dla dzieci, a wręcz i wykraczające poza powszechnie przyjęte normy, choćby z opisami kazirodztwa. Trudno powiedzieć, dlaczego samo Kobo nie miało takich problemów, bo jak tam wpiszę rzeczone słowo – to pierwsza dziesiątka zdecydowanie nie jest dla dzieci. Tak samo jest w Amazonie (2450 książek z kategorii „Erotica”). Czyli co, ta sama treść przeszkadza jednej księgarni, a innej już nie? WHSmith jako sieć rodzinna ma jednak politykę nie dopuszczającą pornografii. Zgaduję, że próbowali wyciąć te tytuły przy integracji z Kobo, ale coś nie poszło. W oświadczeniu czytamy, że teraz ponownie przeglądają całą zawartość – a jest to milion tytułów – aby upewnić się, że wycięto wszystko. Okazuje się że księgarnie e-bookowe też powinny mieć zabezpieczenia rodzicielskie, aby rodzice mogli spokojnie wysyłać tam swoje dzieci. I może to być szerszy problem. Aż dziwne, że z powszechnej dostępności erotyki w serwisach Amazonu czy Kobo nie zrobiono jeszcze afery, szczególnie w Stanach, gdzie obostrzenia na ten temat są większe niż w Europie. Inna sprawa, że podobne problemy zdarzały się sieci WHSmith jeszcze w czasach papieru – w czerwcu 2009 wśród „50 książek dla taty” na dzień ojca umieścili… książkę o Josefie Fritzlu. Wtedy też przepraszali. Tyle, że wpadka nie oznaczała zamykania sklepu… Źródło: independent.ie, podziękowanie dla M. za podesłanie tematu.   Czytaj dalej:  Pomysł na self- publishing, czyli książka Alexa Barszczewskiego TOP15 polskich księgarni e-booków według miesięcznika Press Filmy o polskim rynku e-książki: m.in. wywiady z Woblinkiem, Virtualo, Legimi i Naszą Księgarnią Dwa lata księgarni eBookpoint + TOP20 Ranking „Magazynu Literackiego KSIĄŻKI” #201 – czerwiec 2013 Ranking „Magazynu Literackiego KSIĄŻKI” #203 – sierpień 2013 