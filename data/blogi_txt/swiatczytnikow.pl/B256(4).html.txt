Piękny, cieniutki i straszliwie drogi. No, to chyba go na razie nie kupię… Firma Sony na swojej japońskiej stronie podała szczegóły na temat swojego 13-calowego czytnika, o symbolu DPT-S1, którego premierę zapowiedziano na 3 grudnia 2013. Szokująca jest przede wszystkim sugerowana cena w Japonii – 98 tysięcy jenów, co daje prawie 3100 złotych. O czytniku Sony pisałem w maju tego roku. Teraz mamy więcej danych: Potwierdziło się, że jedynym formatem obsługiwanym przez czytnik będzie PDF. Brak formatów czytnikowych (choćby EPUB), co więcej – brak też DJVU, co już jest sporą wadą. Ma być cieniusieńki – 6,8mm grubości i ważyć 358 g. Pamięci wewnętrznej niedużo, jak na urządzenie przeznaczone do PDF, bo tylko 2,8 GB dla użytkownika. Ale będzie można skorzystać z kart SD. Ładowanie ma wystarczyć na 2-3 tygodnie używania, albo 24 tysiące zmian stron. Ekran 13,3″ (rozmiar kartki A4) o rozdzielczości 1600×1200, w technologii E-ink Mobius. Zdaje się, że bez oświetlenia. Obsługa rysikiem. Korzystanie z pisma odręcznego ma być tak łatwe jak w przypadku papieru. W zestawie poza rysikiem i kabelkami będzie od razu okładka.  Tak czytnik prezentował się podczas materiału Engadget z maja:  Jakie zastosowanie przewiduje Sony dla tak drogiego produktu? Po pierwsze – biznes i użycie podczas konferencji. PDF z dokumentacją będzie mógł być bezprzewodowo rozesłany między wszystkimi uczestnikami spotkania, ci zaś będą mogli zostawić notatki.  Po drugie – nauczanie – prowadzący zajęcia może wysłać pliki do studentów; można też wykorzystać czytnik podczas egzaminów – wszyscy dostają arkusze, wypełniają, a potem wysyłają je z powrotem na główny serwer.  Cena jest szokująca w stosunku do tego, ile czytniki kosztują dziś, ale nie aż taka dziwna, jeśli pamiętamy co działo się jeszcze 4-5 lat temu. Wtedy liderem biznesowego czytnika był model iRex DR 1000, o przekątnej ekranu 10,2″ – miał on sporo funkcji unikalnych nawet z dzisiejszego punktu widzenia – i kosztował właśnie 2-3 tysiące złotych. Znałem jedną osobę, która sobie w 2009 roku iRexa kupiła i była z niego bardzo zadowolona. Skoro w tej cenie ludzie kupują iPady, to czemu nie mieliby kupić czytnika? Pozostaje nam mieć nadzieję, że cena zejdzie wkrótce do akceptowalnego poziomu, za jaki uznaję nieco mniej niż 2 tysiące złotych. Chociaż nie ma co ukrywać – zarówno dzięki rozmiarom, jak i zastosowaniu, to będzie przez długi czas sprzęt dość elitarny. Czytaj dalej: Sony zapowiada 13-calowy czytnik. Raj dla czytających PDF? Sony PRS-T3 czyli czytnik z… odkrytymi plecami :) Sony zwija się ze Stanów, a klientów odsyła do Kobo A jednak będzie nowy Nook with GlowLight – B N zaprezentował model 2013 Jeszcze wiele miesięcy budowania świadomości o tym, czym są czytniki Kindle Paperwhite 3 będzie miał ekran Mobius? 