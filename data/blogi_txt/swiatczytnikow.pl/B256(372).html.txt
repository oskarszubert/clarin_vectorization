Każdy fan gier zna okazjonalne promocje Humble Bundle, gdzie za dowolną cenę można kupić zwykle kilka niezależnych tytułów, a jeśli zapłacimy więcej niż przeciętnie – to dostaniemy bonus. Podczas ostatniego Humble Indie Bundle 6, zebrano ponad 2 miliony dolarów przy sprzedaży 316 tysięcy sztuk. Przyznaję, że biorę udział prawie w każdej wyprzedaży, nawet jeśli nie mam potem czasu żeby w cokolwiek zagrać. Ale skoro można je mieć za dolara… No, a dzisiaj wystartował Humble eBook Bundle. Za dowolną kwotę dostaniemy aż 6 tytułów:  Cory Doctorow: Pirate Cinema Paolo Bacigalupi: Pump Six (zbiór opowiadań) Lauren Beukes: Zoo City Mercedes Lackey: Invasion (część pierwsza cyklu ”The Secret World Chronicle”) Kelly Link: Stranger Things Happen (zbiór opowiadań) Kelly Link: Magic for Beginners (zbiór opowiadań)  A jeśli zapłacimy więcej niż średnia (obecnie ponad $10) – to jeszcze dwa kolejne:  Neil Gaiman + Dave McKean: Signal to Noise John Scalzi: Old Man’s War  (Wszystkie tytuły podlinkowałem do Amazonu – można porównać ceny i recenzje). Po kliknięciu na każdą książkę widzimy od razu podgląd pierwszego rozdziału i krótki opis.  Wszystko dopracowane do najmniejszego szczegółu. Kupując, jak zwykle wybieramy jaka część wpłaconej kwoty ma pójść dla autorów, jaka dla trzech organizacji charytatywnych, a jaka dla twórców promocji. To Stany, nie ma VAT, tak więc 23% nie pójdzie do kieszeni rządu. Po kupnie zaś przechodzimy do strony pobierania.  Są linki do wersji PDF, MOBI, EPUB – oraz możliwość wysłania na Kindle, po tym jak autoryzujemy adres kindle@humblebundle.com na stronie Amazonu. (Przyznaję się, że ponieważ nie zamierzam w tym momencie żadnej z tych książek czytać, to wpłaciłem symbolicznego dolara ;) Tak wygląda film promocyjny.  Niedawno pokazywałem polski projekt Cyfrowa Kultura nawiązujący do modelu Humble Bundle. Było kwestią czasu, kiedy twórcy HB przygotują taką promocję. No i jest – i od razu wyznacza standardy. Ciekaw jestem wyników tego eksperymentu. Czy ludzie rzucą się na książki tak samo jak na gry? Jeśli tak, będzie to kamień milowy w rozwoju self- publishingu. Czytaj dalej:  Wystartował pierwszy Humble Audiobook Bundle Humble eBook Bundle II „Zajdlowy” BookRage uzbierał 100 tysięcy! Najlepszy BookRage w dziejach: sześć e-booków Janusza Zajdla! E-book na prezent 2013 – gdzie kupić? Świt ebooków – kwartalnik z RW2010 