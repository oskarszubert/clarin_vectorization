Gdy otworzysz na swoim Kindle dowolną książkę, otworzy się na tej stronie, na której ją zostawiłeś. Jest to tak oczywiste, że w zasadzie nie ma o czym wspominać. Tę możliwość ma chyba każdy czytnik. A co w sytuacji, gdy książkę czytasz na Kindle, potem (ponieważ czytnik zabrała Ci np. żona) otwierasz ją na PC, albo na telefonie? Książki z Kindle Store Jeśli książka była kupiona przez Kindle Store – wszystko synchronizuje się samo! Jak w tej reklamie, która swoją drogą ma dwie wersje (Android - Iphone oraz Iphone - Android).  W razie, gdyby Kindle był oporny, wystarczy wybrać Menu » Sync to Furthest Page Read. Co właściwie dzieje się podczas synchronizacji? Zgodnie z instrukcją: Kindle łączy się z siecią Amazon Whispernet i porównuje obecną lokalizację z tą, zapisaną w Amazonie. Jeśli jesteś dalej korzystając z innego urządzenia, Kindle daje Ci wybór, aby przejść do najdalszej przeczytanej strony. A więc Kindle zapamiętuje najdalszą stronę, do której doszliśmy, po czym przerwaliśmy czytanie, czyli np. wyszliśmy do ekranu HOME. Działa to dobrze dla powieści, ale w przypadku książek, które czytamy nieliniowo, będzie przeszkadzało, bo jeśli poczytamy sobie ostatni rozdział, wyjdziemy z książki, a potem wrócimy do poprzednich, aplikacja Kindle na innym urządzeniu będzie chciała przechodzić do ostatnich, na co całe szczęście możemy jej nie pozwolić. Wychodzi tu pewną wada oprogramowania – otóż wskaźnika ostatnio czytanej książki nie da się zresetować. Gdy po nas tę samą książkę zacznie czytać kto inny – funkcja synchronizacji stanie się bezużyteczna. Książki skonwertowane samodzielnie Jeśli zaś książkę przygotowaliśmy sobie sami… też możemy synchronizować najdalszą czytaną stronę. Najzabawniejsze, że nic nie musimy robić… o ile mamy nową wersję Calibre. Od paru miesięcy Calibre zapisuje w konwertowanych książkach numer ASIN książki (unikatowy identyfikator Amazonu), co sprawia, że Kindle synchronizuje w niej automatycznie numery stron między wszystkimi aplikacjami i urządzeniami w których otworzymy daną książkę. Oczywiście – urządzenia muszą być zarejestrowane na jednym koncie Kindle. Jak to działa? Oto książka „Wyznania księży alkoholików”, którą kupiłem na woblinku (uwaga: DRM), przekonwertowałem i przeczytałem parę rozdziałów w Kindle for PC. Otwieram ją na Kindle 3 i widzę komunikat:  Nie ma komunikatu? Wejdź do Menu » Sync to Furthest Page Read. Oczywiście uprzednio trzeba włączyć połączenie z siecią. Tak samo w Kindle for Android – wystarczy że książka znajduje się na karcie SD w katalogu „kindle”, lokalizacja będzie synchronizowana.  Jeśli komunikat się nie pojawia trzeba z menu wybrać: Więcej » Sync. Działa jak marzenie. Efekty uboczne? Niestety tak Kindle ma funkcję wysyłania podkreśleń i notatek do sieci społecznościowych. Jeśli ustawimy w opcjach (Menu»Settings»Social Networks) nasze konta Twittera lub Facebooka, fragment wraz z notatką zostanie opublikowany – tu przykład artykułu z jednego z pism ściągniętych przez Calibre: Niestety, jeśli książkę (nie dotyczy to gazet) konwertowaliśmy do formatu MOBI przez Calibre, dostaniemy bardzo przykry komunikat: ta treść nie obsługuje dzielenia.  Dlatego jeśli zależy nam bardziej na wysyłaniu naszych notatek niż na pamiętaniu lokalizacji między urządzeniami, w ustawieniach konwersji Calibre musimy zaznaczyć widoczną na obrazku opcję „Enable sharing of book content via Facebook, etc”.  Ta opcja pojawiła się dopiero z wersją 0.8.19, która wyszła 15 września, dlatego będzie trzeba ściągnąć nową wersję programu. Dlaczego musimy wybierać między tymi dwoma funkcjami – twórca Calibre radzi – spytajcie Amazona. Tylko miejsca w książce? Dobrze, synchronizuje się lokalizacja w książce, a co z zakładkami, podkreśleniami i notatkami? To niestety w przypadku książek konwertowanych samodzielnie, będzie trzeba zrobić ręcznie. Wystarczy, że skopiujemy plik o nazwie takiej samej jak książka i o rozszerzeniu .mbp. O tym napiszę szerzej w kolejnym artykule. Uzupełnienie z 2014: najlepszym sposobem na uzyskanie synchronizacji jest wysłanie książki do chmury Amazonu np. przy pomocy maila lub programu Send To Kindle) Czytaj dalej:  Jak wyczyścić informację o postępie w książce Kindle? Mailem czy po kablu? Porównanie dwóch metod wrzucania książek na Kindle „Tajne” polecenia w Kindle Paperwhite / Touch Kindle, Calibre, formaty i jak uzyskać idealny plik Calibre 1.0. – pierwsza wersja programu po 7 latach! Jest też konkurencja: BookONO Jak tworzyć recepty za pomocą Calibre – krótki podręcznik 