Dokładnie tydzień temu, w poniedziałek, Kindelka oświadczyła Kindelkowi: „Będziemy mieli dzidziusia!” - tak zaczyna się relacja na blogu TesTeq’a z kupna Kindle 4. Zachęcam do lektury. TesTeq, czyli Krzysztof Wysocki, był jednym z pierwszych blogerów, którzy w Polsce pisali o Kindle i …tą miłością do Kindle mnie zaraził. TesTeq kupił pierwszego Kindle 2 (na zdjęciu po prawej) w październiku 2009, zaraz po wprowadzeniu sprzedaży w Polsce. Byłem jednym z tych, którzy wtedy dopytywali w komentarzach o różne rzeczy. Dlatego jego bloga „Biznes bez stresu” można śmiało traktować jako (nieświadomego) ojca chrzestnego Świata Kindle. :) Dopiero w czwartek na niebie pojawił się olbrzymi ptak – co prawda miał dwa skrzydła i dziób, ale bociana nie przypominał. Na jego ogonie napisane było UPS… Po kupnie autor zrobił eksperyment – na wadze położył kolejne wersje Kindle oraz… papierowe wydanie Polityki. Kindle 2 ważył 298 gramów. Kindle 3 (Kindle Keyboard) już 222 gramów. Nadal więcej niż tygodnik Polityka – 207 gramów. Ale Kindle 4, przynajmniej w wersji Classic jest już lżejszy, ważąc jedynie 168 gramów. I podsumowanie bardzo śmiałe: Śmiem twierdzić, że w swojej klasie Amazon Kindle 4 jest już szczytem możliwości funkcjonalnych i technicznych. Jest końcem drogi książki czytanej. Całość we wpisie: Pojawia się Kindzio – Kindle 4 unboxing na blogu TesTeq’a. Czytaj dalej:  Twórca Spider’s Web wchodzi w relację… z Kindle Okładka z magnesem do Paperwhite czyli „zrób to sam” Oto, co czytałem w roku 2013 Mój pierwszy rok z Kindle Paperwhite – co się zmieniło w moim czytaniu? Marcin M. skaczący po książkach, czyli suplement do „felietonowej afery” Kundelki gryzą, czytelnicy czytają dalej – odpowiadam na kolejny felieton Marcina Mellera 