Każdy, kto na Targi Książki w Krakowie przyniesie książkę papierową, dostanie kupon na bezpłatnego e-booka z oferty Publio. W swoim wpisie na temat Targów nie wspomniałem o akcji „Książka za książkę”.  W pierwszym pawilonie Targów, koło szatni oddać będzie można używane książki papierowe, a w zamian dostaniemy kody rabatowe oraz jeden kod na wybranego e-booka z księarni Publio. Tutaj lista książek, które możemy otrzymać. Zebrane książki trafią do bibliotek w Małopolsce. W poprzednich latach przekazano ich aż 15 tysięcy, ale to pierwsza tego typu akcja z e-bookiem w zamian. Jak to działa: Wystarczy przynieść przeczytaną książkę (najlepiej w dobrym stanie) na targowe stoisko akcji „Książka za książkę” w dniach 25-28 października (ul. Centralna 41A, pierwszy pawilon, obok szatni). Za każdą książkę otrzymacie jeden kupon. Dzięki niemu dostaniecie dodatkowy rabat na dowolną nową książkę u wydawców biorących udział w akcji. Ich stoiska oznaczone będą nalepką z logo akcji, a pełną listę wydawnictw znajdziecie na odwrocie kuponu. Kupując taniej książkę oddajecie sprzedawcy kupon. Pamiętajcie jednak, że wydawcy mają prawo wyłączyć z tej promocji wybrane tytuły, np. książki znacznie przecenione. W tym roku będzie można zyskać podwójnie. Oprócz kuponu rabatowego, Publio.pl podaruje każdemu uczestnikowi akcji drugi kupon – z kodem umożliwiającym ściągnięcie bezpłatnie dowolnego ebooka spośród kilkuset bestsellerów. Możecie to zrobić podczas Targów lub po zakończeniu imprezy, do 30 listopada 2012. Doskonały pomysł na promocję czytelnictwa. Jeśli zmieści mi się do plecaka, też wezmę ze sobą na targi jakąś książkę. :) PS. Potwierdziłem, że jest zasada – jeden kupon – na jednego przynoszącego książkę, choć nie jest ona bezwzględnie obowiązująca. :) Czytaj dalej: Warszawskie Targi Książki 2013 – co mają dla fanów e-booków? Sierpniowe wieści z księgarni: spotkanie z autorem i książka z billboardu za darmo Publio podsumowuje Wakacyjną Listę Osobistą – wygrały: Lód, Sherlock i Siła nawyku Ruszyła aplikacja mobilna Publio + Agatha Christie na zachętę Opowieści z Narnii debiutują jako e-book! Ebookpoint wprowadza zakup e-booka na prezent 