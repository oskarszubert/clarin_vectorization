To zauważa prawie każdy posiadacz czytnika. Kupujemy coraz więcej książek. Zachęcają nas do tego liczne promocje, ale i nasze przekonanie, że w końcu na czytniku będzie można przeczytać więcej. Bardzo ciekawym zestawieniem podzielił się na naszym profilu Facebookowym pan Andrzej Nowakowski: Dla tych, którzy zastanawiają się czy kupno czytnika to przedsięwzięcie ekonomiczne, mogę podać parę liczb z własnego doświadczenia. Otóż ebooki kupuję tylko, jak są jakieś promocje i pozycja chociaż trochę mnie interesuje. Pierwszą książkę kupiłem w październiku ubiegłego roku, ostatnią w tym miesiącu, razem 28książek. Łącznie na ebooki wydałem 237 zł, za te same książki w Empiku wydałbym 881 zł ( brałem pod uwagę EMPIK ze względu na darmową dostawę i obszerność katalogu; 2 ceny są z Merlina bo w Empiku ich już nie ma), a na allegro 676 zl (w tym przypadku liczyłem cenę książki „kup teraz” łącznie z dostawą). Jak widać zakup Kindla zwrócił się po zakupie około 20 pozycji. Rentowność Kindla jest jeszcze większa, ponieważ nie uwzględniłem ebooków, które np Woblink dawał za darmo za awarię i inne takie okazje. /wartości zmodyfikowałem bo autor je poprawił w kolejnej wypowiedzi/ No dobrze, ale czy wolno nam robić takie porównania? Czy skoro wydajemy 200 złotych na e-booki, to w Empiku byśmy wydali 800 na te same? Ile z tych książek byśmy kupili w oryginalnej cenie? Mówiąc uczciwie to żadnej, ale nie dlatego, że kupiłem je tylko ze względu na cenę, ale dlatego, że mam kindle. A jak wychodziło to cenowo? Podsumowując, korzystałem z 5 księgarni internetowych, najdroższa książka kosztowała 24,90 najtańsza 1 zł, średnia 9,50. A jak to u Was wygląda? A może na odwrót – „darmochy” tyle leży po sieci, że książek kupujecie mniej? (Aha, pytanie dotyczy wszystkich książek – czyli elektronicznych i papierowych).       Od czasu kupienia czytnika...  Kupuję więcej książek  Kupuję tyle samo książek Kupuję mniej książek  Nie mam jeszcze czytnika Zobacz wyniki Loading ...  Czytaj dalej:  Kindle Matchbook czyli Amazon dokłada e-booka do książki papierowej Więcej niż oszczędzanie pieniędzy – tom I bezpłatnego e-booka od Michała Szafrańskiego Ceny e-booków w Amazonie, czyli jak to zamiast Luksemburga, znaleźliśmy się w Polsce E-book na prezent 2013 – gdzie kupić? Świt ebooków – kwartalnik z RW2010 TOP15 polskich księgarni e-booków według miesięcznika Press 