Dzisiaj mamy kilka mocnych premier, ale zaczynamy od polskiego mistrza kryminału. Krajewski ze Znaku po 9,90 zł!  Powieści Marka Krajewskiego po 9,90 zł – te wydane w Znaku ma Woblink do końca weekendu. Autora nie trzeba przedstawiać.  Erynie. I cz. trylogii Liczby Charona. II cz. trylogii Rzeki Hadesu, III cz, trylogii Koniec świata w Breslau Śmierć w Breslau  REBIS na literkę „J”  W urodzinowej promocji Domu Wydawniczego REBIS na literę „J” znajdziemy dzisiaj parę niezłych tytułów, m.in.  Jak nie być profesjonalnym piłkarzem  - Paul Merson (11,16 zł) Joseph Anton. Autobiografia - Salman Rushdie (15,97 zł) Jedz, módl się, kochaj  - Elizabeth Gilbert (14,96 zł)  Premiery REBIS i „Apokalipsa wg Pana Jana”  5 nowości wydawnictwa REBIS taniej o 32% w Virtualo do 26 marca. W szczególności polecam Apokalipsę według Pana Jana (16,90 zł) – powieść Roberta J. Szmidta o tym, jak wyglądać będzie Polska po wojnie atomowej, sprowokowanej – jakżeby inaczej – przez nasze nieudolne władze. Parę lat temu książka ukazała się w Fabryce Słów, teraz w Rebisie. Ocena 6,8/10 w LC. W świecie pełnym śmierci,  gruzów, radiacji i chorób nieliczni ocaleni walczą o przeżycie, tworząc nowe społeczności. Jednym z nich jest niepodzielny władca wyludnionego i obróconego w  zgliszcza Wolnego Miasta Wrocławia, charyzmatyczny Pan Jan, zwany także  Burmistrzem. Jego twarde rządy dają nadzieję na przyszłość, a największą ambicją  jest stworzenie nowej, rozciągającej się od morza do morza, Rzeczypospolitej. Dwa lata po Armagedonie zdesperowani, wyniszczeni chorobą popromienną i głodem mieszkańcy Wrocławia stają przed nie lada wyzwaniem. Z poniemieckich tajnych schronów ukrytych głęboko w masywie Ślęży wyłaniają się zwiadowcy, wysłannicy Bastionu… Gdy pierwsi żołnierze stają u bram miasta, rozpoczyna się bezwzględna gra o przetrwanie, z której tylko jedna ze stron może wyjść zwycięsko. A za horyzontem czai się już znacznie bardziej przerażające zagrożenie. Robert J. Szmidt prowadzi omawiany już u nas projekt FantastykaPolska.pl, skąd ściągniemy kilka jego innych opowiadań i nowel. Inspiracje Kaczmarskim  15 e-booków związanych z twórczością Jacka Kaczmarskiego znajdziemy o 30% taniej w Koobe przez najbliższy tydzień. Przykładowo:  Palę Paryż. Palę Moskwę - Bruno Jasieński (3,12 zł) Dwadzieścia lat później tom 1 - Aleksander Dumas (12,52 zł)  E-bookowy sztorm Richarda Castle  E-booki Richarda Castle zadebiutowały na Woblinku. Najtaniej pierwsza część: Nadchodzący Sztorm (6,90 zł), a pozostałe części po 9,90 zł. Promocja tylko przez weekend. Kiedy Derrick Storm musiał opuścić CIA, nie mógł tak po prostu się wycofać. Musiał upozorować swoją śmierć. Gdy więc jego były szef, który w przeszłości uratował mu życie, prosi go o wyświadczenie przysługi przeprowadzenia śledztwa w sprawie głośnego porwania, Storm wie, że gra idzie o wyższą stawkę niż tylko życie syna senatora. Co ciekawe – Castle został w Polsce wydany TYLKO w e-booku. Nie da się kupić wersji papierowej. I co jeszcze ważne: oryginał, „A Brewing Strom” dostaniemy w podobnej cenie bo $1,99. Ostatni Akunin po 9,90 zł Świat jest teatrem (9,90 zł w Nexto) – Tym razem Boris Akunin, w swojej brawurowo napisanej powieści kryminalnej, przenosi nas w świat teatru, gdzie specyfika teatru, namiętności są niezmiernie silne, ambicje wygórowane, motywy działań skomplikowane, rzeczywistość miesza się z teatralną fikcją, a osoby wymyślone – z wielkimi rosyjskimi postaciami żyjącymi w Moskwie na początku XX w.  Piękna aktorka Eliza Altairska-Lointaine, pierwsza od lat miłość Fandorina jest szykanowana, a mężczyźni z jej otoczenia zaczynają umierać w dziwny sposób. Ich samobójstwa to tylko pozory. Znakomitemu detektywowi śledztwo zleca sama wdowa po Czechowie… Finezyjna intryga, barwny obraz epoki i… tekst sztuki, napisanej przez Fandorina, by zbliżyć sie do Elizy. Fandorin traci rozeznanie, co jest grą, a co prawdziwym życiem, kiedy aktorzy są sobą, a kiedy odgrywają role. Czy jego śledztwo pójdzie fałszywym tropem. Jest to ostatnia jak dotąd książka o Eraście Fandorinie wydana w Polsce w listopadzie 2012.  Ks. Radziszewski o 45% taniej  E-booki ks. Stefana Radziszewskiego o 45% taniej w Ebookpoint. To nie jest literatura stricte religijna, bardziej eseistyka. Przykładowo:  Kot Biały. Literatura dla samutnych (10,99 zł) - eseje pisane dla samotnych i smutnych (w sumie więc, dla każdego). Odnajdujemy w nich teksty z literatury powszechnej (Jean Guitton, Kenzaburo e, Franz Hohler), ale i dzieła polskich twórców (Ernest Bryll, Jan Darowski, Jerzy Pilch). Są eseje pobożne (wszak autorem książki jest ksiądz): bł. Jan Paweł II, Janusz Korczak, są i teksty o zaginionych poetach i spotkaniach: Tadeusz Jachimowski, trzy panienki z Wilna. Kot Czarny. Literatura dla odważnych (10,99 zł) - Kazantzakis, Saramago, Świetlicki, Zagajewski, Stachura, Miciński, Unamuno, Norwid, Baka, Wittlin, Kierkegaard, Wojtyła, Kamieńska, Stachura… Piętnaście szkiców z literatury dla odważnych. Siedem twarzy Judasza (10,99 zł) - Siedem twarzy Judasza to siedem fotografii apostoła. Poszedł za Jezusem, który dał mu wszystko, a on wszystko stracił. Spotykamy Judasza z czasów apostolskich (Castillo, Kazantzakis, Hertz), a także ludzi, którzy zasłużyli na miano zdrajcy (Cuddon, Grzegorczyk, Iredyński, Perutz).  Konkurs wiosenny Publio  W ciągu ostatnich tygodni prezentowaliśmy e-booki z wiosennej promocji Publio. Teraz mamy konkurs dla każdego, kto choć raz kupił takiego e-booka. Do 27 marca trzeba stworzyć okrzyk bojowy przywołujący wiosnę i wysłać go na podanego na stronie maila. Zwycięzca dostaje czytnik Onyx A62S Evolution, o którym kiedyś na łamach Świata Czytników pisałem. Pozostałe promocje dnia w skrócie: Ego-rcyzmy (9,90 zł w Ebookpoint) – książka trenera i psychologa Mateusza Grzesiaka o funkcjonowaniu naszego ego. Wiara (9,99 zł w Virtualo) – powieść Jennifer Haigh o problemie molestowania seksualnego w Kościele.   Tunel (9,99 zł w Woblinku) – powieść Magdaleny Parys. „Mistrzowsko skonstruowana sensacyjno- obyczajowa saga i thriller polityczny w jednym.”  Girl Guide (11,38 zł w Publio) – powieść Michała Szczepańskiego, bardziej znana z ekranizacji Juliusza Machulskiego.  Premierowy dziennik Helgi Weissovej  Dziennik Helgi. Świadectwo dziewczynki o życiu w obozach koncentracyjnych (16,19 zł w Publio) – wspominałem o tej książce wczoraj, wtedy też w portalu Histmag.org ukazała się bardzo pozytywna recenzja z oceną 10/10: Dziennik Helgi jest kompletny w każdym tego słowa znaczeniu. Nie ma w nim prób przekłamania rzeczywistości. Wyznania epatują prostotą i szczerością, na jaką może pozwolić sobie tylko dziecko. [...] Dla tych, którzy nie znają historii drugiej wojny światowej, pomocny będzie umieszczony na końcu wywiad z Helgą, który wyjaśnia wszystkie niejasności jej wyznań, a także posłowie tłumacza oraz słowniczek wyrazów niemieckich użytych w książce. O samej książce: Wśród licznych książek dotyczących Holocaustu „Dziennik Helgi” jest pozycją wyjątkową. Obok „Dziennika” Anne Frank to jedyny tak obszerny obraz czasu wojny zanotowany przez dziecko – tym cenniejszy, że ukazuje okupowaną Pragę, getto w Terezinie oraz obozy Auschwitz, Freiberg i Mauthausen. Helga zaczyna pisać dziennik w 1938 r. Ma wtedy osiem lat i mieszka z rodzicami w Pradze. Rodzina Helgi jest ofiarą pierwszej fali nazistowskiej inwazji. Jej ojciec traci pracę, przed dziewczynką zamykają się drzwi szkoły. Wkrótce dochodzi do pierwszych deportacji; zaczynają znikać przyjaciele i bliscy Helgi. Ona sama, wraz z rodzicami, trafia do getta w Terezinie, skąd po trzyletnim pobycie jej ojciec zostaje przewieziony do Auschwitz. Niedługo jego śladem podążają Helga i jej matka. Tajemnice Lance’a Armstronga  Wyścig tajemnic (24,43 zł w Publio) – relacja o tym jak wygląda współczesne zawodowe kolarstwo, przeżarte korupcją i dopingiem. Wyścig tajemnic” to wybuchowa historia, która wstrząsnęła sportowym światem. Jest odważnym świadectwem Tylera Hamiltona, najbardziej zaufanego porucznika Lance’a Armstronga i byłego numeru jeden wśród kolarzy. Hamilton spędził dziesięć lat w samym centrum kolarskiego kotła, przebywając drogę od amatora do bohatera, i stał się kluczowym świadkiem jednej z największych afer dopingowych w historii sportu. Pozostałe promocje tygodnia:  Oni nie poszli dziś na wagary - bestsellery z Woblinku o 40% taniej do 27 marca. Przykładowo: Trafny wybór - J.K. Rowling (14,94 zł), Boże igrzysko, Historia Polski - Norman Davies (29,94 zł), Trzy wiedźmy - Terry Pratchett (14,34 zł) Międzynarodowy Dzień Walki z Dyskryminacją Rasową to 40% zniżki w Woblinku na e-booki o tej tematyce. Promocja do 27 marca. Przykładowo: Żar. Oddech Afryki (14,94 zł), Wśród mangowych drzew. Wspomnienia z dzieciństwa w Indiach (16,90 zł), Zbrodnia Kajzera (25,74 zł) Nowości z wydawnictwa Czarne w Publio do 30% taniej. Np. Strach (22,32 zł), albo Ostatni świadkowie (22,32 zł). Książki Krzysztofa Króla m.in. o sprawach męsko-damskich w Ebookpoint. Do 27 marca wszystkie kupimy po 15,99 zł. Wydawnictwo MG taniej do 80% w Nexto w stosunku do wersji papierowych. Przykładowe tytuły: Królobójcy (7,22 zł), Pamiętnik pani Hanki (7,22 zł), Opowiadania wszystkie - Leopold Tyrmand (18,55 zł), Doktor Murek zredukowany (7,22 zł), One za tym stoją (16,56 zł) 5 e-booków z serii Spectrum taniej w Publio, m.in.: Zderzenie cywilizacji i nowy kształt ładu światowego     (19,15 zł) – klasyczna praca Samuela Huntingtona, Dziesiąty równoleżnik. Doniesienia z pogranicza chrześcijaństwa i islamu (19,20 zł) Książki wydawnictwa Iskry są wreszcie w wersji elektronicznej. Virtualo przez następny tydzień ma zniżkę 50%. Np.  Mój język prywatny - Jerzy Bralczyk (18,50 zł), Mydło, czyli radzimy się powiesić - Konstanty Ildefons Gałczyński (17 zł), Na jednej linie - Wanda Rutkiewicz (17 zł), Broniewski. Miłość, wódka, polityka - Mariusz Urbanek (22 zł), Gdy słońce było bogiem - Zenon Kosidowski (19,95 zł), Cisza po życiu - Marek Sarjusz-Wolski (14,50 zł) E-booki wydawnictwa Videograf o połowę taniej w Publio przez cały tydzień. Np. Słynne fortuny III RP (11,45 zł), Karol Wojtyła w góralskiej anegdocie (5,95 zł), Bohaterowie i zdrajcy. Polacy w służbach różnych wywiadów (11,45 zł), Władca piorunów. Nikola Tesla i jego genialne wynalazki (13,95 zł). Finanse i inwestycje -50% w eBookpoint – to pozycje o rynku finansowym, o tym jak zrozumieć różne formy oszczędzania i które wybrać. Moje typy: I Ty możesz zostać Warrenem Buffettem, czyli inwestowanie skoncentrowane na GPW (18,50 zł), Pieniądze leżą na parkiecie. Giełda dla niepokornych (17,95 zł), Jak zarobić na funduszach. Praktyczny przewodnik dla inwestujących (13,50 zł). Promocja do 25 marca. „Papierowe” księgarnie wydawnictwa Helion mają do 24 marca promocje na wszystko: -20% w Helionie, -20% w Onepress, -20% w Sensus.  Co ważne dla nas: poza papierem taniej o 20% kupimy także e-booki! Must Read z książkami non-fiction w Woblinku to pięć mocnych tytułów, m.in.  Bezsenność w Tokio - Marcin Bruczkowski (11,90 zł), Zaginione królestwa - Norman Davies (24,90 zł), Śród żywych duchów - Małgorzata Szejnert (13,90 zł) Książki Camilli Läckberg o 50% taniej w Publio do 26 marca, przykładowo: Księżniczka z lodu (14,96 zł), Zamieć śnieżna i woń migdałów (9,95 zł). Książki Janusza Głowackiego po 9,99 zł w serwisie Ebooki Allegro, to m.in. „Ostatni cieć”. W tej cenie dostaniemy też inne tytuły Świata Książki, takie jak: Lubiewo bez cenzury, Samotność w sieci, Lewiatan, Kobieta która wiedziała za dużo, Handlarze czasem, Klątwa Konstantyna, Villas, Agent Tomasz i inni. Przykrywkowcy, Powrót do Missing. Inne przecenione książki zobaczymy na półce „Okazje” (pierwsza od dołu). Audiobooki z Nexto do 28 marca: Kursy językowe wydawnictwa DIM – Nauka i multimedia do 70% taniej oraz audiobooki Świata Książki -50%. Audiobooki Świata Książki taniej ma też Virtualo – wszystko po 15,90 zł. Pakiet 7 e-booków Ryszarda Kapuścińskiego w Publio kosztuje 84,99 zł. Możemy też kupić pojedyncze tytuły po 14,99 zł. W pakiecie najwybitniejsze dokonania mistrza reportażu. Przykładowo: Cesarz, Heban, Imperium, Podróże z Herodotem, Autoportret reportera… Koza w kagańcu (9,90 zł w Legimi) – zbiór opowiadań Wiecha publikowanych w latach 1950-tych.  Kilka e-bookowych premier Pasażer (17,95 zł w Publio) to thriller Jeana-Christophera Grangé. Polonez na polu minowym (23,99 zł w Publio) - 15 wywiadów z autorami: Kuczok, Stasiuk, Twardoch, Varga, Krall i inni Zew oceanu. 312 dni samotnego rejsu dookoła świata (22,32 zł w Publio) - opowieść Tomasza Cichockiego Kto zabił Jezusa? - biografia intelektualna Jezusa Chrystusa, przygotowana przez Pawła Lisickiego, redaktora naczelnego „Do Rzeczy”. Link prowadzi do porównywarki. Do rzeczy (2,85 zł w Nexto) – ósmy numer tygodnika Lisickiego jest już w formatach czytnikowych i prowadzi na listach sprzedaży! Do pobrania plików EPUB/MOBI konieczna jest rejestracja w Nexto, wtedy też obowiązuje podana cena. Opłaca się prenumerata półroczna, w której pojedynczy numer wychodzi 2,20 zł.  Promocje stałe:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Mam potwierdzenie, że promocja jest przedłużona do końca marca, widzimy ją zresztą wciąż po dodaniu książek do koszyka.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. Na stronie głównej Świata Czytników znajduje się tylko ostatni wpis promocyjny – poprzednie znajdziesz w archiwum. 