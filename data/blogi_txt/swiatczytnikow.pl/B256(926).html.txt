Zaczynam od Woblinkowej promocji 7 wspaniałych, którą od razu podam na dwa dni.  Sobota: Żyjąc w czasie pożyczonym (9,90 zł) – rozmowy Zygmunta Baumana z  Citlali Rovirosa-Madraz na temat globalnego kryzysu. Niższa cena pewnie będzie od rana. Czy nadchodzi zmierzch kapitalizmu? Dlaczego społeczeństwa rozwinięte mają tendencję do życia na kredyt? Czy grozi nam planowe ludobójstwo porównywalne z Holocaustem? Bauman rozwija kwestie polityki demograficznej, inżynierii genetycznej i biotechnologii, urzekając niewymuszoną erudycją. Niedziela: Mikrokosmos (9,90 zł) – historia Wrocławia według Normana Daviesa. Historyczny portret stolicy Śląska, miasta, które wielokrotnie zmieniało swoje powiązania polityczne i kulturowe i które zawiera w sobie esencję rozmaitych doświadczeń kształtujących Europę Środkową: bogatą mieszankę narodowości i kultur, niemiecki Drang nach Osten i powrót Słowian, znaczącą rolę Żydów, burzliwe losy władców imperialnych, a wreszcie złowieszczą obecność zarówno hitlerowców, jak i stalinowców. Słowem, miasta – mikrokosmosu Środkowej Europy. Ta książka, która dotyczy w większej mierze europejskiej historii regionalnej niż polskich dziejów narodowych, stawia sobie za cel przezwyciężenie historiograficznej rywalizacji, która doprowadziła do powstania dwóch konkurencyjnych wizji: „niemieckiego miasta Breslau” i „polskiego Wrocławia”. Kalendarz Adwentowy to codzienna promocja w Publio, która trwać będzie przez cały grudzień, aż do Wigilii – każdego dnia niespodzianka: e-book po 9,90 zł. Rano pojawił się pierwszy tytuł: „Umarli tańczą” z dodatkowym rabatem na wersję drukowaną. Inne promocje dnia:  Ucho, dynia, sto dwadzieścia pięć (8,03 zł w Nexto; 3 formaty) – książeczka Marii Kruger o chłopcu, który zmienił się w psa. Niewyznane grzechy siostry Juany (10,26 zł w Publio) – powieść Kyry Galván. Imieninałki (19,53 zł w eBookpoint; 3 formaty) – Dziś, jutro, pojutrze masz imieniny? A może ktoś z Twoich bliskich będzie je obchodził? Jeśli tak, to weź sobie któryś z tych wierszy z imieniem w prezencie. I weź go do siebie. Bo poezja, ta jedyna prawdziwa wróżka, odsłania przyszłość i mówi prawdę o człowieku. Odkrywa na chwilę to, co niewidzialne.  Teraz premiera, która wielu z nas może szczególnie zainteresować.  Jednym kliknięciem. Historia Jeffa Bezosa i rosnącej potęgi Amazona (27,90 zł w Ebookpoint; 3 formaty) – mieliśmy już parę pozycji o Stevie Jobsie, teraz przyszedł czas na Jeffa Bezosa. Książka już jest na moim czytniku i mam zamiar napisać jej recenzję. Oto opowieść o człowieku, który z komputerowego maniaka stał się przedsiębiorcą z misją zrewolucjonizowania świata. Jeśli chcesz się dowiedzieć, w jaki sposób pracuje ten genialny biznesowy umysł i jak podejmuje strategiczne decyzje, ta książka będzie dla Ciebie prawdziwym objawieniem. Z pewnością dzisiejsze rewolucyjne pomysły Bezosa będą jutro kopiowane przez resztę świata. Pozwól porwać się tej inspirującej opowieści i wyjdź poza tysięczne grono kopistów! Pozostałe promocje tygodnia:  Jesienne Bestsellery w Woblinku do 50% taniej do 4 grudnia. Przykładowe tytuły: Pułapki myślenia. O myśleniu szybkim i wolnym (22,45 zł), Chrześcijaństwo po prostu (9,50 zł) – C.S. Lewis wreszcie trafił na e-booki,  Tymoszenko. Historia niedokończona (13,25 zł), Myszy i ludzie. Oferta specjalna (10,00 zł). Świat celebrytów w Virtualo. Przykładowo: Polki na bursztynowym szlaku (9,90 zł), Gaumardżos (14,90 zł), Ja, jako wykopalisko (9,90 zł), Handlarze czasem (9,90 zł). Święta po męsku – to promocja na różne „męskie” tytuły, choć panie też do niektórych zajrzą… Np. Psy Stalina (19,90 zł), Przegląd Końca Świata: Feed (23,90 zł), Pluton wyrzutków (22,43 zł). 2 oblicza Andrzeja w Publio – panowie Pilipuk (-50 %) oraz Stasiuk (- 40 %). M.in. Kroniki Jakuba Wędrowycza  (14,91 zł) albo Dojczland (11,94 zł). Promocja na książki Wiktora Suworowa w Publio – 50 % taniej do 4 grudnia, np: Akwarium (14,96 zł),  Matka diabła (14,96 zł) – Kulisy rządów Chruszczowa, Lodołamacz (14,96 zł), Samobójstwo (16,95 zł) Miłość na Andrzejki w Virtualo to takie tytuły jak Spóźnieni kochankowie,  Samotność w sieci. Tryptyk, albo Lilka. Przez parę tygodni Nexto nakręcać nas na Wielką Akcję Rozdawania Prezentów. Akcja przeznaczona dla nowych klientów, w zamian za rejestrację otrzymują e-mailem do pobrania 15 darmowych książek. Więcej o tym we osobnym wpisie. Promocje Legimi z tego tygodnia: Kraina tajemnicy i zbrodni -30% (e-booki REBIS), Polskie pisarki -40% (Witkiewicz, Papużanka, Jodełka) oraz 10 e-booków Davida Baldacciego o 40% taniej. Jeśli linki do Legimi nie działają – przejdź tutaj. Mo Yan – e-booki laureata nagrody Nobla -30% w Virtualo. Do kupienia dwa tytuły wydane jak dotąd w Polsce: Kraina wódki oraz Obfite piersi, pełne biodra. Książki Logos Media w Nexto – są m.in. przekłady Nowego Testamentu o których pisałem osobno, ale także ten sam Nowy Testament w wersji audio (9,40 zł; podaję cenę dla osób zalogowanych) – niestety tylko 64kbit, ale to i tak ponad 400 MB do ściągnięcia. Przecena na e-booki Latarnika w Nexto – przykładowo Alfabet na 4 ręce o Zygmuncie Kałużyńskim. Dwa konkursy w Virtualo: konkurs dla kreatywnych, którego celem jest przekonanie Virtualo, że to właśnie Twoja najbliższa osoba powinna zostać obdarowana czytnikiem (Pocketbook 613). A także wspólny konkurs Virtualo i Inpingo związany z propozycją książki do akcji „Białe kruki na e-booki”  Kody rabatowe na e-booki:  Woblink oddaje kasę! Kody promocyjne otrzymuje każdy, kto dokona zakupów za pośrednictwem woblink.com na kwotę minimum 30 zł. O promocji pisałem więcej. Jak się okazuje, to już ich stała promocja… Tyle dostajesz ile wydaje w Złotych Myślach – zwracają wartość zamówienia w postaci kodu rabatowego na e-booki oraz MP3. Kupisz e-booka za 10 złotych? Dostaniesz kod rabatowy o wartości 10 zł. Działa – sprawdziłem przy niedawnej promocji weekendowej.  Premiery tygodnia  Nawałnica Mieczy to III tom sagi George’a R.R. Martina – podzielony na dwie części, podobnie jak wersja papierowa. Dostępne w Woblinku, Virtualo i Publio. Jest też obniżka na dwa pozostałe tomy. Pan Lodowego Ogrodu powraca – o premierze IV i ostatniego tomu serii Jarosława Grzędowicza wspominałem. Publio zachęcone przez czytelników przeceniło tym razem wszystkie 3 poprzednie tomy, a nie tylko jeden. Opowieści z miasta wdów i kroniki z ziemi mężczyzn (15,90 zł w Woblink; EPUB, MOBI) – obsypany nagrodami debiut pisarza z Kolumbii. Powieść przetłumaczona już na 13 języków. Więzień Putina (27,00 zł w Publio) – autobiografia Michaiła Chodorkowskiego, to trzeba znać, jeśli chcemy zrozumieć współczesną putinowską Rosję. Trafny wybór (19,90 zł w Woblinku; MOBI + EPUB) to pierwsza powieść J.K. Rowling przeznaczona dla dorosłych. Autorka „Harry’ego Pottera” tym razem zgodziła się na wersję elektroniczną i oto w Polsce mamy e-booka na parę dni przed premierą wersji papierowej. Brawo dla wydawnictwa Znak! Edycja papierowa w miękkiej okładce ma kosztować ok. 35-40 zł. Atlas chmur (24,56 zł w Publio; MOBI + EPUB) – trzecia powieść Davida Mitchella, na podstawie której twórcy „Matrixa” zrealizowali tegoroczny film. Może warto poczytać przed pójściem do kina. :) Okazja dla miłośników twórczości Cassandry Clare i jej serii „Dary Anioła”. Teraz przy zakupie Miasto zagubionych dusz (28,07 zł w Publio; EPUB, MOBI) , jeden z wcześniejszych tomów dostaniesz gratis.  Nie chcesz przegapić promocji dnia? Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 