Przez ostatnie dwa miesiące cieszyliśmy się z Wakacyjnej Listy Osobistej – czyli codziennych promocji w księgarni Publio wybranych przez różne osoby. Dostałem właśnie od Publio taką oto infografikę, prezentującą wyniki akcji. Link do powiększonej wersji. Mamy w niej parę ciekawych informacji. Najpopularniejszą książką w promocji był oczywiście „Lód” – to nietrudno wywnioskować z liczby komentarzy pod postem oraz polubień na Facebooku. Publio niestety nie podało dokładnej liczby sprzedaży, ale podali, że był to absolutny rekord, co obserwując ruch i udostępniony mi wycinek statystyk, mogę tylko potwierdzić. Swoją drogą, mogę chyba ujawnić, że wśród kandydatów do pierwszej listy w czerwcu również wymieniłem „Lód” i wtedy jeszcze nie było możliwe opublikowanie TAKIEJ książki TAK tanio. Cieszę się, że Wydawnictwo Literackie zdecydowało się na taki krok i nie dziwi mnie, że najlepszą okazała się ostatnia lista Ignacego Karpowicza. :-) Kolejne jeśli chodzi o popularność były tytuły – „Księga wszystkich przypadków Sherlocka Holmesa” oraz „Siła nawyku”. Coś na temat czytelniczych uzależnień: rekordzista kupił 71 spośród wszystkich 77 książek w promocji. Wydał – jak nietrudno policzyć ponad 700 złotych. Jeśli czyta tego bloga, niech się ujawni i powie, kiedy zamierza przeczytać. :-)  I na końcu komentarz autorstwa Pi, który tak wzruszył załogę Publio, że zdecydowali się go zacytować w całości! PS. Wybieram od jutra na urlop, więc na Świecie Czytników będzie trochę mniej treści, no chyba że będzie padać… PS2. Najnowsza plotka z Amazonu przekazana przez Macieja Wilczyńskiego na Twitterze głosi, że następca Paperwhite będzie miał z powrotem… moduł TTS (syntezy mowy) bazujący na kupionej przez Amazon polskiej IVONIE i – że będzie także czytał po polsku. Pożyjemy, zobaczymy… PS3. Dwie inne – sprzeczne ze sobą plotki, krążące po forach i blogach. Jedna – że nie będzie na razie nowego Kindle, bo przecież rok temu były już przecieki, nawet zdjęcia Paperwhite wypuszczone pod koniec sierpnia. No i Amazon nie ogłosił konferencji. Druga – że nie zawsze prezentując nową wersję Kindle organizowano konferencję i że to może być taka sytuacja. Po prostu pewnego dnia klikając po Amazonie zobaczymy nowy produkt… Czytaj dalej:  Ruszyła aplikacja mobilna Publio + Agatha Christie na zachętę Minibooki w Publio – polska odpowiedź na Kindle Singles! Opowieści z Narnii debiutują jako e-book! Sierpniowe wieści z księgarni: spotkanie z autorem i książka z billboardu za darmo „Zawód: zwycięzca” – wyniki konkursu Matrioszka Rosja i Jastrząb – wyniki konkursu oraz kod rabatowy 