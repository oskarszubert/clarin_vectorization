Dzisiaj znów królują powieści, przetkane podręcznikiem do Excela. Tunel (7,80 zł w Nexto; MOBI + EPUB) – powieść Magdaleny Parys, Polki mieszkającej w Berlinie. M.in. entuzjastyczna recenzja w Polityce. Również ocena 7,94/10 w LC mówi za siebie. Wschodni Berlin, II połowa lat 80. Grupa ludzi postanawia przekopać tunel pod murem dzielącym miasto. Ma on umożliwić wydostanie się na wolność tylko jednemu człowiekowi, o czym większość organizatorów przerzutu nie ma pojęcia aż do końca. Kulisy akcji oraz relacje między bohaterami ujawniane są stopniowo – przybliżają je po kolei uczestnicy niebezpiecznego przedsięwzięcia. Paradoksalnie jednak im więcej szczegółów wychodzi na jaw, tym sieć połączeń erotycznych i politycznych okazuje się bardziej gęsta, a jednocześnie zaplątana. Prawie żaden z bohaterów nie wie o sobie wszystkiego, prawie każdy jest w istocie kimś innym, niż wydaje się pozostałym. Zastosowanie Excela w pracy analityka finansowego, specjalisty ds. controllingu i analityka sprzedaży (27,30 zł w eBookpoint; MOBI+EPUB+PDF) – kolejny podręcznik Excela dla specjalistów, tym razem także w formatach czytnikowych. Książka Wojciecha Próchnickiego jest skierowana do pracowników działu finansów, controllingu i księgowości. Wyjaśnia możliwości pracy z Excelem na przykładach, omawiając piętnaście różnych przypadków i problemów, z którymi może spotkać się osoba pracująca w tych obszarach. Zakres tematyczny omawianych przykładów jest bardzo szeroki – od prostego wiekowania należności po budowę graficznej prezentacji sprzedaży na mapie Polski według województw czy też prognozowanie sprzedaży sezonowej przy użyciu trendu liniowego. W dojrzewającym słońcu. O kobiecie, która stworzyła winnicę (16,90 zł w Virtualo; EPUB + MOBI) – powieść Patrici Atkinson o winie i realizacji marzeń. W 1990 roku Brytyjka, Patricia Atkinson i jej mąż  sprzedali wszystko i opuścili Anglię, by spełnić marzenie Jamesa o  zamieszkaniu w malowniczej francuskiej wiosce. Niedaleko Bergerac  znaleźli starą farmę, do której przylegała kilkuhektarowa winnica i  postanowili zacząć nowe życie. Marzenie o sielance prysło bardzo szybko. Kłopoty z urzędnikami,  językiem, uprawą winorośli, w której byli absolutnymi debiutantami,  kaprysami pogody, finansowe tarapaty i choroba męża mogły zniechęcić.  Ale Patricia nie poddała się. Zanim spłonę (9,90 zł w Publio; EPUB) – powieść Gaute Heivoll, którą można czytać jako thriller, ale również jako psychologiczne studium szaleństwa. Życie w małym Finsland toczyło się zawsze spokojnie – aż do pewnej nocy, gdy jedno z domostw staje w płomieniach i w ciszę wdziera się ostry dźwięk syreny alarmowej. Ten pożar zapoczątkowuje serię dziwnych podpaleń. W miasteczku narasta strach. Tragiczne wydarzenia splatają się z wewnętrznymi dramatami mieszkańców, którzy odkrywają w końcu przerażającą prawdę dotyczącą piromana. Księga EST (10,95 zł w Złotych Myślach; PDF) – podręcznik prania mózgu zwanego dla niepoznaki terapią Erhard Seminars Training. Mimo iż treningi na żywo zostały zawieszone 1984 roku, nadal nie cichną kontrowersje na ich temat. Nietypowe metody, wulgarny język i drakońskie zakazy wykorzystywane przez trenerów sprawiły, że amerykańskie społeczeństwo podzieliło się na zwolenników zauważających wpływ est na ich bliskich i otoczenie oraz zdeklarowanych przeciwników, posądzających Twórcę est o związki ze scjentologami, szarlataństwo, a nawet praktykowanie „czarnej magii”. Niezaprzeczalnie, metody, których teraz możesz doświadczyć na własnej skórze mogą być szokujące. Równie śmiało jednak można powiedzieć o nich jedno – są nieprawdopodobnie skuteczne! Inne promocje:  Do 27 czerwca Woblink ma też wszystkie powieści Jacka Piekary po 9,90 zł i całą ofertę Fabryki Słów o 30% taniej. Woblink do 25 czerwca ma obniżkę na 12 książek Bogusława Wołoszańskiego (17,90-22,90zł; MOBI + EPUB ADE) Dla wszystkich, którym spodobała się „Księżniczka z lodu” Camilli Läckberg, Publio przeceniło wszystkie książki tej autorki o 30%. Performens (7,28 zł w Legimi; EPUB, MOBI, PDF) – książką tygodnia w Legimi jest premierowa powieść Karoliny Wilczyńskiej, reklamowana przez księgarnię jako hit self- publishingu.  Nie chcesz przegapić promocji dnia?  Artykuły o promocjach mają swój własny RSS: http://rss.swiatczytnikow.pl/promocjednia  Można zapisać się na powiadomienia mailowe o nowych promocjach. Maila dostaniesz raz dziennie około godziny 13. 