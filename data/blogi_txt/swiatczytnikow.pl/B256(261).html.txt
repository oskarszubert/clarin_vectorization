Jak pewnie już wiecie, Amazon wchodzi jutro do Polski. Bardzo miło mi Was powiadomić, że zostałem zaproszony do objęcia w polskim Amazonie stanowiska specjalisty do spraw konserwacji e-booków. Już jutro wyjeżdżam do Lipska, gdzie będę m.in. czuwał nad serwerami, gdzie przechowywane są polskie e-booki. W celu wytłumienia zakłóceń i literówek, Amazon nabył niedawno 12 ton kartonów po jajkach, co przy okazji wpłynęło na ceny jajek w Polsce. Niestety, pojawił się problem z tą stroną. Jako pracownik Amazonu nie będę mógł już pisać nic pozytywnego na temat Kindle. Postanowiłem więc sprzedać 75% udziałów w tym serwisie jednej z firm, która promuje w Polsce czytniki Onyx Boox. Transakcja opiewająca na kwotę 380 tysięcy złotych została podpisana w piątek wieczorem. Należność zostanie mi wypłacona w postaci płyt z e-bookami. Od jutra Świat Czytników nosił będzie nazwę Świat Onyxa. Posiadacze czytników tej marki znajdą tu odpowiedzi na wszystkie swoje problemy oraz pełne wsparcie merytoryczne i moralne przy codziennym użytkowaniu tego sprzętu. Jednocześnie istniejące artykuły i działy zostaną przekształcone tak, aby służyć nowym czytelnikom. Dziękuję wszystkim za zaufanie i zapraszam do istniejących jeszcze salonów sieci Vobis, gdzie można nabyć czytniki Onyx Boox.  Aktualizacja: No i nie daliście się nabrać, ale troszkę może przesadziłem z tymi kartonami. Pracy w Amazonie nie dostałem, nazwa serwisu się nie zmienia, a Booxy to i tak fajne czytniki, choć ja wolę akurat Kindle. :-) Czytaj dalej:  Kilka uwag na trzy lata Świata Czytników Trzy lata Świata Czytników – odpowiedzi na Wasze pytania Tylko dzisiaj: przejmujemy stronę eBookpoint! Dzień Domeny Publicznej 2014 + konkurs na okładkę dla Wolnych Lektur Wasze e-bookowe triki – rozwiązanie konkursu Lifehackera! Taki był rok 2013 na Świecie Czytników 