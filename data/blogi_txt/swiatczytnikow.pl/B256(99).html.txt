BookRage.org to kolejny po omawianej kiedyś Cyfrowej Kulturze polski serwis „płać ile chcesz za e-booka”, nawiązujący modelem do Humble Bundle. Tym razem jednak zamiast self-publisherów mamy znanych autorów. Za BookRage stoją twórcy podobnego projektu z muzyką: MusicRage.org. Za dowolną cenę kupimy pakiet pięciu e-booków z szeroko rozumianej fantastyki:  Stefan Grabiński – Demon ruchu i inne opowiadania (tu część opowiadań dostępna jest i tak w domenie publicznej, ale sam zbiór kosztuje co najmniej kilkanaście złotych) Dawid Kain – Dyskoteka w krematorium Anna Kańtoch – 13 anioł Łukasz Orbitowski – Wigilijne psy Andrzej Zimniak – Randka z Homo sapiens  A jeśli zapłacimy więcej niż średnia (obecnie około 30 złotych) dostaniemy nową minipowieść Jacka Dukaja – Science Fiction. Na stronie płatności możemy wybrać, do kogo trafi nasza opłata:  Jak widać, kasę można podzielić na trzy części:  Honoraria autorów (domyślnie 70%) Wsparcie dla Fundacji Nowoczesna Polska, która m.in. tworzy Wolne Lektury (domyślnie 15%) Wsparcie dla twórców serwisu (domyślnie 15%)  Tak jak w Humble Bundle – jeśli wszystko chcemy dać autorom, fundacji, albo serwisowi – jest to możliwe. Wybieramy, płacimy i mailem przychodzi link do strony, z której pobierzemy pliki. Co jest jeszcze ważne:  E-booki są na razie w dwóch formatach: MOBI, EPUB. Strona wspomina o PDF, ale na stronie z linkami ich nie ma. Jak się dowiedziałem, będzie dodany i znajdziemy go na stronie, do której linkuje mail. E-booki oczywiście bez DRM i innych paskudztw. Płatność przez DotPay, albo Paypalem Akcja trwa przez 14 dni.  Wykonanie serwisu całkiem przyzwoite, jedyne czego mi brakuje to przykładowe fragmenty do pobrania. Nie ma też chyba znanej z Humble Bundle możliwości „dopłacenia” i pobrania Dukaja. Parę tygodni temu pisałem o projekcie Fantastyka Polska – teraz znowu BookRage i książki czołowych twórców fantastyki. Wygląda na to, że ten gatunek może rozruszać polski e-bookowy światek. I bardzo dobrze. Czytaj dalej:  Wystartował pierwszy Humble Audiobook Bundle „Zajdlowy” BookRage uzbierał 100 tysięcy! Humble eBook Bundle II Ruszył BookRage 3 – tym razem polskie fantasy: Piskorski, Guzek, Brzezińska, Kres Kolejny BookRage: Boruń, Kres, Chmielarz, Dębski, Grabiński, Doyle ComicsRage – tak jak BookRage, ale z komiksami 