Statystyki wejść z wczorajszego wieczoru i dzisiejszego przedpołudnia nie mogą kłamać. Wielu z Was dostało pewnie czytnik pod choinkę i teraz szukacie na ich temat informacji. Dostałeś Kindle? Pamiętaj, aby go zarejestrować. Daje to m.in. możliwość korzystania z gwarancji. Jeśli Kindle ma już inna bliska osoba, możecie korzystać z jednego konta, w ten sposób wszystkie książki mogą czytać dwie osoby. Zobacz przewodnik na temat korzystania z Kindle. Jeśli masz inny czytnik, część informacji będzie nadal przydatna. Przejrzyj archiwum Świata Czytników. Mamy już ponad 250 artykułów. Zainstaluj program Calibre, który pomoże przy konwersji książek i choćby ściąganiu gazet. Kup trochę książek, choćby w trzech księgarniach, o których wspominałem niedawno. Do dyspozycji jest też potężna porcja książek darmowych z Kindle Store. Nie zapominajmy o polskich Wolnych Lekturach.  No, a przede wszystkim – czytaj. Korzystanie z czytnika nie wymaga opasłych instrukcji, tak jak na powyższym obrazku Piotra Kowalczyka. Dostałeś czytnik pod choinkę? Pochwal się w komentarzach i napisz, jaka była Twoja pierwsza reakcja! Czytaj dalej:  Masz czytnik? Uważaj na Kazika! ;-) Mój pierwszy rok z Kindle Paperwhite – co się zmieniło w moim czytaniu? Trzy lata Świata Czytników – odpowiedzi na Wasze pytania Kundelki gryzą, czytelnicy czytają dalej – odpowiadam na kolejny felieton Marcina Mellera Nie śpię, bo czekam na robota Marcin M. skaczący po książkach, czyli suplement do „felietonowej afery” 