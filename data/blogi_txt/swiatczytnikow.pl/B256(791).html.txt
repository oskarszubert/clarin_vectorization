Od ubiegłego piątku, 3 lutego możemy Kindle Touch kupić już oficjalnie w Polsce. Model Kindle Touch WIFI kosztuje $139, a z przesyłką i wszystkimi opłatami $197. Taki los fana – od razu zamówiłem (patrz: przewodnik). Został wysłany w poniedziałek i po niecałych dwóch dobach był już u mnie. Niesamowite. Poniedziałek: Stany, wtorek: Niemcy, środa: Polska – tak, to można zamawiać. :-) Wyjąłem go z pudełka, zerwałem folię ochronną i podłączyłem do ładowania. Po włączeniu nie wyświetla nam się jak na Classic kreator konfiguracji, ale otwiera strona z instrukcji z informacją jak go używać – ta którą zobaczyliście na początku artykułu. Zostawiłem go żeby się trochę podładował. Tu na zdjęciu obok mniejszego braciszka czyli Kindle Classic. W okładce Marware, którą recenzowałem ostatnio zmieścił się później bez problemu, choć wymagało to już mocnego naciągnięcia gumek. Kindle Touch – czyli zaskoczenie Pierwsze wrażenie – to jest zupełnie inny czytnik niż wszystkie poprzednie produkty Amazonu! Nie spodziewałem się aż takiej różnicy. Kindle 3 (czyli Keyboard) nie różnił się specjalnie w obsłudze od Kindle 2. Przez 4 miesiące prowadziłem tę stronę nie mając Kindle 3 i nikt się nie zorientował. :-) Kindle Classic jest też całkiem podobny do Kindle Keyboard, o ile pominiemy oczywiście brak klawiatury. W Kindle Touch wszystko jest inne – i wszystkiego trzeba się uczyć od nowa.  Obsługa ekranu – wiadomo – dotyk. Jedyny klawisz na dole – to przycisk HOME, przenoszący nas do ekranu startowego. Menu – inna organizacja niż w poprzednich modelach. Opcje czytania – takie same, ale inny sposób dostępu. Czasopisma – zupełnie nowa forma, bardziej „tabletowa”. Tak wygląda dzisiejsza Polityka.  Nawet wygląd zaznaczeń jest inny – to już nie podkreślenia, a „marker” w negatywie – tak samo jak w przypadku PDF na Kindle Keyboard/Classic.  W katalogu „documents” mamy zupełnie inną organizację plików – wszystkie pliki dodatkowe do książek z Kindle Store są w folderach nazwanych tak jak książki z dopiskiem „.sdr”. Całe szczęście dla książek własnych działa synchronizacja przez plik .mbp, choć po otwarciu książki, Kindle skopiuje ten plik do folderu.  I to są właśnie rzeczy, których nie widać z prostych porównań danych technicznych. Nie dziwię się, że niekórzy nazywają Touch „Kindle 5″, ze względu na nowszą wersję oprogramowania. Oprogramowanie to ma też swoje wady – o czym w kolejnym artykule. Parę uwag na gorąco Pierwsze wrażenia z korzystania:  Przesuwanie dotykiem – szybko się można przyzwyczaić. Wystarczy leciutko dotknąć z prawej strony i – następna strona. Leciutko z lewej – poprzednia strona. Działa też maźnięcie po ekranie, choć chyba mniej pewnie. Ślady palców na ekranie widać… Choć ekran jest matowy i nie jest to tak widoczne jak na telefonach czy iPadzie. Zaznaczanie – parę razy próbując zaznaczyć… zmieniłem stronę. : Ale może się przyzwyczaję. Uchwyt – moim zdaniem znacznie lepiej niż Kindle Classic – Touch ma grubszą oprawę i właśnie tyle wystarcza, aby mieścił się kciuk przy trzymaniu. :) Klawiatura ekranowa – bardzo dobra. Na razie wpisywałem tylko parę słów, ale powiedziałbym, że pisze się szybciej niż na Kindle Keyboard. I pierwsze obrazki. Najpierw funkcja X-Ray – nowość na Kindle Touch – pokazuje w wizualny sposób najważniejsze nazwy i postaci w książkach kupionych w Kindle Store. Tutaj „Taniec ze smokami”: Spis treści na Touch jest bardziej rozstrzelony niż na Classic – pewnie ma to ułatwiać szybkie odpalenie książki, ale na ekranie mieści się tylko 8 książek zamiast 10.  Więcej zdjęć będzie w drugiej części. Zamiast podsumowania Przyznaję, że Kindle Touch mnie troszkę przytłoczył liczbą nowości w sposobie korzystania. :-) Jeszcze nie sprawdzałem ani PDF, ani internetu, ani komiksów, ani dźwięku. Za parę dni, choć pewnie dopiero po weekendzie przygotuję pełnokrwistą recenzję. Oczywiście, jeśli macie jakieś pytania na temat Touch, zadawajcie je w komentarzach. PS. gdy robiłem powyższe zdjęcia nie wiedziałem jeszcze, że na Touch też można robić zrzuty ekranowe. :-) Przyciskamy na dwie sekundy przycisk HOME (ten jedyny na dole urządzenia) i nadal trzymając go, dotykamy ekranu na kolejne 2 sekundy. Czytaj dalej:  Jeden, samotny… Kindle Touch 3G wrócił do sprzedaży To nie zombie, to Kindle Keyboard znów w sprzedaży ;-) „All-New” Kindle Paperwhite już jest! Oto pierwsze uruchomienie i moje wrażenia Mój pierwszy rok z Kindle Paperwhite – co się zmieniło w moim czytaniu? Nowy Paperwhite jako jedyny ma następcę ekranu Pearl – czyli E-Ink Carta Amazon przecenia oryginalne okładki dla Kindle Touch i Keyboard 