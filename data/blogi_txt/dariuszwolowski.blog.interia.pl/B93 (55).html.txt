Wielki remis na Emirates środa, 31 marzec 2010, 22:50 Wielki remis na Emirates  Theo Walcott porwał Arsenal do boju dopiero na 20 minut przed końcem. Kanonierzy uratowali remis, choć przegrywali już 0:2, bo do tego czasu mecz był znakomity dzięki Barcelonie.   Dwa gole Zaltana Ibrahimovia na początku drugiej połowy wydawały się rozstrzygać rywalizację w hicie ćwierćfinałów. Barca bezwzględnie dominowała Arsenal, choć nie aż tak jak na początku. Przez pierwszy kwadrans drużyna Pepa Guardioli dała na Emirates pokaz siły. Manuel Almunia bronił w tak niewiarygodnych sytuacjach, jakby chciał udowodnić, że jest nadczłowiekiem. W jednej z akcji wygrał dwa pojedynki sam na sam: raz z Ibrahimovicem, raz Xavim. Posiadanie piłki przez Barcelonę przekraczało wtedy 70 proc. Szwed, który do transferu do Barcelony tego lata nie zdobył bramki w fazie pucharowej Champions League, teraz ma już trzy. Wykorzystał dwa błędy Almunii sprawiając, że losy rywalizacji zdawały się rozstrzygnięte. Wtedy do gry wszedł jednak Walcott i porwał Arsenal. Bezradni Kanonierzy ruszyli do heroicznej walki wpędzając dominującego rywala w niewiarygodne kłopoty. Barca straciła Pique (w rewanżu na Camp Nou nie zagra za kartki), straciła też drugiego ze stoperów Puyola, który wyleciał z boiska na Emirates i dwie bramki. Za tydzień w Arsenalu nie zagra zdobywca drugiej bramki Fabregas.   Bliżej półfinału jest Barca, ale na Camp Nou wyjdzie z dziurą w tyłach. Na środku obrony zagrają Milito z Marquezem znacznie słabsi od podstawowej pary stoperów. To gwarantuje emocje do końca. Po godzinie na Emirates wydawało się, że rewanż będzie już bez znaczenia, po szarży Kanonierów wciąż wszystko jest możliwe.     Wykop Facebook Blip Twitter Del.icio.us 