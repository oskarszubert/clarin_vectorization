Valencia - Real na pół żywo sobota, 09 maj 2009, 22:30 Valencia - Real na pół żywo  Po porażce z Barceloną na Santiago Bernabeu Real znalazł się całkowicie w cieniu Katalończyków. W sprawie wypowiedział się nawet kierowca F1 Fernando Alonso, który uważa, że królewscy powinni byli przegrać znacznie wyżej. W środę Barcelona wzmocniła zachwyty nad sobą awansem do finału Champions League, co jej wielkiemu rywalowi nie udało się od siedmiu lat. Ten sezon jest zdecydowanie dla Barcelony, ale czy taki sam musi być następny?  „Wolałbym Villę i Fabregasa niż Ronaldo i Kakę” - powiedział Iker Casillas. To jeszcze jeden dowód, że królewscy są pod głębokim wrażeniem Barcelony. Niedawno Zinedine Zidane powiedział, że Real powinien pójść tą samą drogą co Barca, czyli albo postawić na wychowanków, albo przynajmniej graczy hiszpańskich.  Do wymienionej przez bramkarza Realu dwójki spokojnie można dodać jeszcze Davida Silvę - nękanego kontuzjami gracza światowego formatu. Każdy z tej trójki byłby wielkim wzmocnieniem drużyny z Madrytu.  Na razie jednak Real gra o honor na Mestalla. Jeśli zremisuje, jutro Barca może być mistrzem Hiszpanii (wystarczy wygrać z Villarrealm). Jeśli wygra, to znaczy, że królewscy, mimo że z kretesem pobici przez Katalończyków zachowali mistrzowski charakter. Na Mestalla Casillas staje przeciw Silvie i Villi. Minęło 25 minut bez bramek... 22.30. Ale miałem wyczucie. W 28. min Mata zdobył gola na 1:0 dla Valencii. Ten facet to także potencjalny kandydat do Realu... W Sewilli Real też jednak przegrywał, by zwyciężyć. Poczekajmy.  22.37. I już 2:0 po błędzie Casillasa i golu Silvy. Nawet w Sewilli Real nie przegrywał 0:2. Zanosi się jutro na fiestę na Rambals. Fontanna Canaletas w niebezpieczeństwie. Królewscy się jednak nie pozbierali po klęsce z Barcą. Real nie walczy o nic, Valencia o miejsce w Lidze Mistrzów.  22.50. Koniec pierwszej połowy. Casillas uratował Real jeszcze przed trzecim golem. Fani Valencii mają wielka frajdę. W ostatnich latach klub z Madrytu bezlitośnie obijał ich piłkarzy. W tym roku w Superpucharze Hiszpanii, a także w meczu ligowym. Zanosi się na rewanż. Choć Raul mówił, że koszulka Realu zobowiązuje do tego, by nigdy się nie poddawać, królewscy są o 45 minut od pierwszej od początku grudnia porażki w lidze z kim innym niż Barca. 23.10. Real wygląda bezradnie. Ale prawdę mówiąc nie ten mecz zdecydował, że jest skazany na wicemistrzostwo. 23.20. Wynik bez zmian. Jeśli Real nie zdobędzie więcej niż jednego gola, jutro Barcelona może być mistrzem, którym własciwie jest już od tygodnia. Mecz z Villarreal na Camp Nou o 19, tuż po polskim klasyku Wisła - Legia  23,30. Gol dla Valencii. 3:0 strzelcem Baraja. To już jest koniec...  00.20. Real gładko przegrywa. Jeśli dziś Barca zremisuje, będzie miała osiem pkt przewagi na trzy kolejki przed końcem plus lepszy bezposredni bilans. Wystarczy jej jeden remis w trzech meczach. Ale Katalończycy woleliby świetować na Camp Nou, a w środę w Walencji finał Pucharu Króla. Za trzy dni korona może być już podwójna, wtedy do końca sezonu zostałby jeden ważny mecz. Finał w Rzymie z MU. Dobrej nocy... Wykop Facebook Blip Twitter Del.icio.us 