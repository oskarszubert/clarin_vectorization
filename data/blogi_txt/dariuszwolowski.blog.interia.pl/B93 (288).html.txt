Wisła - Legia na żywo niedziela, 10 maj 2009, 17:05 Wisła - Legia na żywo  Mecz sezonu? Wisła i Legia - najlepsze drużyny ostatniej dekady grają o tytuł mistrzowski. Jesienią w Warszawie Legia umiała odwrócić losy meczu w którym pierwszą bramkę zdobył Paweł Brożek.   Ja życzę Wam dobrego meczu, bo tych słabych w polskiej lidze było już dość. Pewnie wielu z Was spojrzy na to co się stanie w Krakowie w perspektywie eliminacji do Ligi Mistrzów. Możemy mieć cień nadziei, czy nie?  Wisła sprawiła wiosną sporą niespodziankęsa tym, którzy uważali, że czas jej hegemonii się skończył. Tymczasem jeśli dziś wygra, będzie liderem na trzy kolejki przed końcem sezonu.    20 minut walki bez wskazania faworyta. Ostry strzał Boguskiego i na tym koniec jak dotąd. Coś stało się Sobolewskiemu, rozgrzewa się Cantoro.   Po przeciwnej stronie stadionu, tam gdzie budowana jest trybuna, facet wdrapał się na drzewo. Głód piłki w narodzie jest ogromny. Głód piłki u piłkarzy jakby mniejszy   Jeśli obowiązek prowadzenia gry spoczywa na Wiśle, to ona się z niego nie wywiązuje   1:0 dla Wisły! Jak napastnik może zawalić gola pokazał Chinyama, który przy kontrze Legii tak zgrał piłke do Iwańskiego, że ten zaboksowął w miejscu, piłki nie sięgnął, a ta  20 sekund później znalazła się w bramce Legii. Wisła była zawsze o tempo szybsza, i prowadzi po strzale Marcelo. No i już Wisła nie ma obowiązku prowadzenia gry   Reakcja Legii jest taka, że mogło być 3:0 dla Wisły po strzałach Małeckiego i Zieńczuka   Przerwa. Zdaje się, że goście mieli jeden pomysł na wyjazd do Krakowa. Przetrwać. Do pewnego czasu się udawało, wtedy legioniści postanowili zaatakować, co im na zdrowie nie wyszło. Podanie Chinyamy do Iwańskiego sprawiło drużynie Urbana poważny kłopot. Trudno doprowadzić do wyrównania grając na przetrwanie. W drugiej połowie trzeba będzie zastosować inny wariant.. Tylko czy Legia zabrała do Krakowa jeszcze inny pomysł na grę? Ma 45 minut, by go z siebie wydobyć. By wydobyć z siebie gola być może na wagę tytułu.   Wisła wciąż jest drużyną lepszą, choć Roger przestał spacerować po boisku. Coś go musiało wkurzyć.    Gdyby tak porównać młodych graczy w obu drużynach? Boguski i Małecki kontra Borysiuk i Rybus. Rezultat 2:0 dla Wisły. Tyle, że Boguskiego własnie zmieniają. Kontuzja po faulu Borysiuka. Sobolewski wytrwał do 70. min. Wchodzi Cantoro. A Legia ma już tylko 20 minut na poszukiwania   Chinyama uchronił przed golem Wisłę. Najlepsza okazja Legii, ale najskuteczniejszy napastnik ligi najpierw nie trafia w piłkę, a potem blokuje dobitkę. To była największa szansa Legii na przetrwanie.   I teraz Chinyama zawala gola dla Legii nie trafiajac do pustej bramki z pięciu metrów. Ależ facet ma dzień, wszystko robi na odwrót. Żeby się zrehabilitowac za dwie ostatnie akcje powinien minąć wszystkich wiślaków i trafić do siatki. Na to akurat się jednak nie zanosi. Ale Legia wreszcie atakuje. Zostało 10 minut   Brutalny faul Rogera jako symbol bezradności lidera. Lidera jeszcze przez 5 minut?   Roger strzela do pustej bramki, ale jest w niej czyjaś noga lub głowa. Legia nie musiała tego meczu przegrać, choć była gorszą drużyną. Klub z Warszawy powinien sprawić sobie nowego napastnika. Jeśli już nie lepszego niż Chinyama to choć bardziej przewidywalnego. Czasem trzeba umieć kopnąć do pustej bramki. Od teraz Wisła jest liderem, choć jesienią ogłaszano koniec tej drużyny. Miarą przemiany zespołu Skorży jest prosty fakt, że w pierwszej rundzie w meczach z Legią i z Lechem nie zdobyła punktu, w drugiej wywalczyła cztery. Wisła musi jednak utrzymać punkt przewagi nad Lechem, bo bilans bezpośrednich meczów z nim ma gorszy.   Jeszcze kilkadziesiąt minut temu Legia miała tytuł w swoich rękach, nogach i głowach. Teraz jest trzecia w tabeli z gorszym bilansem bezpośrednich gier i z Wisłą i Lechem. Dziś już od drużyny Urbana zależy znacznie mniej. A nawet całkiem mało. Kto będzie mistrzem Polski? Wisła jest liderem, ale ma przewagę najmniejszą z możliwych, a na wyjazdach gra znacznie słabiej. Jeśli tego nie zmieni, to tytuł zgarnie Lech, który limit błędów wykorzystał w ostatnich siedmiu kolejkach zdobywając zaledwie 9 pkt. Legia? Ciekawe jak zareaguje po dzisiejszej porażce? Ale nawet 9 pkt do końca sezonu niczego jej już nie gwarantuje.   To na razie. Pytanie na dziś: czy Barcelona będzie już mistrzem Hiszpanii za 80 minut? Guardiola wystawił najsilniejszy skład, nie oszczędza nikogo przed środą - finał Pucharu Króla.   Wykop Facebook Blip Twitter Del.icio.us 