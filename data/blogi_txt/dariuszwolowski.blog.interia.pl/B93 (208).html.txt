Argentyńskie hat tricki lekiem na nudę niedziela, 14 marzec 2010, 22:57 Argentyńskie hat tricki lekiem na nudę  Jak ogromna musi być przewaga Realu i Barcelony nad rywalami z Primera Division, jeśli tuż po katastrofie w Champions League Królewscy bez trudu wygrali w Valladolid, a przeżywająca kryzys Barcelona pokonała Valencię aż 3:0.   Takiej słabości, jaką pokazała Barcelona do przerwy meczu na Camp Nou, jeszcze niedawno Valencia by jej nie darowała. Tym razem goście nie wykorzystali swoich szans, a potem do pracy wziął się Leo Messi. Argentyńczyk zdobył trzy gole, sprawiając, że starcie z trzecią siłą skończyło się wysokim zwycięstwem. Strata Valencii do dwójki liderów wzrosła do 18 pkt.   Tak jak Barca ściga się z Realem o mistrzostwo, tak Messi z Higuainem o tytuł króla strzelców. Obaj zdobyli po trzy gole, uciekając kontuzjowanemu Davidowi Villi. Real jechał do Valladolid tuż po klęsce sezonu z Lyonem. Nie okazała się ona na tyle dotkliwa, by Królewscy mieli kłopoty w kraju. Primera Divison, która po sukcesach Barcy i transferach Realu miała zagrażać Premier League, jest w tym sezonie wyjątkowo słaba, podzielona i nudna. Widać to po wynikach Ligi Europejskiej.    Na emocje przyjdzie nam czekać do Gran Derbi…  Wykop Facebook Blip Twitter Del.icio.us 