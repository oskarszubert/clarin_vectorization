Barca ratuje remis sobota, 06 marzec 2010, 22:32 Barca ratuje remis  Do 57. minuty gra Barcelony z Almerią była porażką, potem spadły na obrońcę tytułu dwa nieszczęścia. Od Sevilli zależy, czy Real dogoni lidera.   Niespodziewanie mecz na Estadio de los Juegos Mediterraneos był dla obrońcy tytułu jednym z najbardziej dramatycznych w sezonie. Zaczęło się od gola dla gospodarzy i czerwonej kartki dla Pepa Guardioli. Kiedy w końcu wyrównał Messi, mogło się wydawać, że w drugiej połowie wszystko wróci do normy.    W 57. min Puyol strzelił jednak samobója, a za chwilę Ibrahimovic został pochopnie wyrzucony z boiska. Wtedy Barca musiała pokazać cały swój charakter. Pokazała o tyle, że grała lepiej niż w pełnym składzie, a Messi uratował drużynę przed drugą porażką w sezonie. Przed piątym remisem jednak nie zdołał. W ostatnim czasie wydawało się, że Barcelona i Real przewyższają konkurencję o dwie klasy. Almeria udowodniła, że można z obrońcą tytułu nawiązać walkę. Czy uda się to Sevilli. Jeśli nie, Królewscy zrównają się punktami z Barceloną i w perspektywie Gran Derbi na Bernabeu będzie miał zupełnie realne szanse na mistrzostwo.  Wykop Facebook Blip Twitter Del.icio.us 