Najlepszy sezon Barcelony? czwartek, 14 maj 2009, 00:43 Najlepszy sezon Barcelony?  Finał Pucharu Króla Barcelona - Athletic był symboliczny - to jakby pojedynek o tytuł pana tych rozgrywek, bo oba kluby właśnie w Pucharze Hiszpanii odniosły sukcesy największe. Na Mestalla Baskowie rzucili na szalę cały swój charakter, Barcelona odpowiedziała w znanym stylu - efektownie i efektywnie. Zwycięstwo 4:1 nad Athletic bez Marqueza, Henry'ego, Iniesty, Valdesa, czy Abidala nie było oczywiste. Od początku sezonu drużyna Guardioli robiła estetycznie wielkie wrażenie, ale sam trener-debiutant powtarzał, że zachwyty pozostaną bez znaczenia, jeśli za nimi nie przyjdą tytuły. Dziś Barca podwójną koronę ma już niemal w kieszeni, został jej finał Champions League w Rzymie, który stanowi granicę między sezonem świetnym i genialnym.  Niezwykły rok FC Barcelona dobiega końca. Został już właściwie jeden ważny mecz - z Manchesterem, by klub o 110 latach historii zanotował swój najlepszy sezon. Wykop Facebook Blip Twitter Del.icio.us 