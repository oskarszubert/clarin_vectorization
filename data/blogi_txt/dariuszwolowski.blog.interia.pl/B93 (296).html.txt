Dlaczego Amerykanie nie będą mistrzami świata? Na razie niedziela, 28 czerwiec 2009, 23:11 Dlaczego Amerykanie nie będą mistrzami świata? Na razie  Radość Brazylijczyków po golu Lucio była tyle naturalna, co zaskakująca. Trzeba było ekstremalnego wysiłku, by piłkarscy geniusze pobili rzemieślników   Amerykanie to doskonały przykład ile w piłce znaczy dyscyplina i praca. Silni fizycznie i psychicznie, dobrze poustawiani i zorganizowani - dla tych, którzy chcą przewrócić hierarchię w piłce, mogliby być wzorem.  A jednak na razie amerykański plan zdobycia mistrzostwa świata w 2010 roku raczej się nie spełni. USA to drużyna dobra, ale pozbawiona indywidualności zdolnych pociągnąć ją na szczyt. Piłki nie da się opisać, zaplanować, a potem zdominować za pomocą jedenastu graczy, u których trudno dostrzec rękę boga. Brazylijczycy mogli być zmęczeni i zaskoczeni, ale w końcu suma ich talentów jest na poziomie dla Amerykanów nieosiągalnym. A jednak pomysłem i chęciami tak wielką różnicę udało się niemal zniwelować.  Tym bardziej gracze USA powinni być nam bliscy. Widać, że system szkolenia działa u nich wzorowo. Tam wierzy się w pracę i dyscyplinę, tylko patrzeć jak za kilka, czy kilkanaście lat z tej piłkarskiej machiny wyklują się w końcu gracze nadzwyczajni. Wtedy marzenie o mistrzostwie świata stanie się realne. Dla tych, którzy czekają, aż geniusze się po prostu urodzą, realne nie będą nigdy.  Wykop Facebook Blip Twitter Del.icio.us 