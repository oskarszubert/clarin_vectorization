Trofeum, którego Barca może nie zdobyć sobota, 16 maj 2009, 21:03 Trofeum, którego Barca może nie zdobyć  Jest trofeum w Primera Division, którego może nie zdobyć w tym sezonie FC Barcelona. Jest ono oczywiście mniej ważne, a jednak prestiżowe szczególnie dla zespołu, który zdobył w 35 meczach 103 bramki.  2,94 - jeśli drużyna z Katalonii utrzyma średnią goli wypracowaną przez 35 kolejek z łatwością pobije rekord Realu Madryt. 19 lat temu drużyna Johna Toshacka uzbierała 107 bramek. Na trzy kolejki przed końcem zespołowi Guardioli brakuje zaledwie czterech trafień i nawet słabsza forma Samuela Eto'o i kontuzja Henry'ego nie może tu raczej niczego zmienić. Jest za to w stanie sprawić, że choć Kameruńczyk przewodził w klasyfikacji strzelców od początku, pichichi trafi w inne ręce. Strzelec z Barcelony ma 28 bramek, Diego Forlan 27, David Villa 25. Napastnicy Atletico i Valencii spotykają się w szlagierowym meczu 36. kolejki, w którym decydują się losy tego, czy jedni czy drudzy zagrają w przyszłym sezonie w Champions League. Wszyscy wiemy, że to nie tylko kwestia prestiżu, ale jedni i drudzy bardzo potrzebują pieniędzy.  Strzeleckie dokonania Eto'o są imponujące - 27 proc goli Barcelony, razem z Messim i Henrym zdobyli 70 bramek - czyli aż 68 proc uzbieranych przez w tym sezonie drużynę. Ale Forlan strzelił ponad 37 proc bramek Atletico, a Villa ponad 38 proc goli Valencii. Ich efektywność jest więc znacznie większa. Kiedy spojrzy się na efektywność procentową Kameruńczyka wynosi ona 21, Villi 20, Forlana 24. Czyli Urugwajczyk do zdobycia bramki dla Atletico potrzebuje czterech strzałów, Eto'o i Villa po pięć.  Trofeum Zamorry dla najlepszego bramkarza ligi z pewnością wygra Victor Valdes, który puszcza 0,89 bramki na mecz, za nim jest Palop z Sevilli ze średnią 1,06, a Aranzubia i Casillas nie mają już cienia szans (1,24 i 1,26). Ale byłoby to jednak paradoks, że w sezonie gdy Barca bije wszystkie rekordy - jej sztandarowy strzelec nie był najlepszy w lidze.  PS. Za 50 minut Villarreal może podarować Barcy tytuł mistrzowski. Ważniejszy bez porównania. Wykop Facebook Blip Twitter Del.icio.us 