Mój weekend czasem może wypaść w środę. Albo zaczyna się w poniedziałek.    Lenistwo. Cisza. Spokój i wyłączony telefon – dziś mnie nie ma, dziś odpoczywam i mogę nic nie robić. Miałam taki weekend wczoraj.  Obudziłam się.  Przewróciłam się na drugi bok.  Poszłam spać.  Wstałam.  O 15tej zjadłam śniadanie. To mnie szalenie zmęczyło. Poszłam spać.  Wstałam. było jeszcze jasno, postanowiłam pójść na spacer.  Ubrałam się.  Uff… męczące. Trzeba odespać. J  No dobrze, ostatecznie potrzeba fotosyntezy zwyciężyła. W końcu był piękny dzień… Poszłam na spacer. Do najbliższej kawiarni na pyszną kawę z ciastkiem.  No i z kieliszkiem szampana.  Ściemniło się.  Warto może coś zrobić.  Wiem – obejrzę zaległy film.  Popijając szampanem i zagryzając chipsami leżałam na kanapie oglądając  „To nie tak, jak myślisz, kotku.” Rewelacja.  Śmiech strasznie wyczerpuje. Trzeba odespać. …   Uwielbiam…     Tylko to się nigdy nie zdarza.  Dziś wstałam o 5.30 i do roboty…   Bo „to nie (jest) tak, jak myślisz, kotku” 