…niedostępna zwykłym śmiertelnikom…    tych kilka dni wystarczyło, żeby zmienić ich życia (w tym jedno dość diametralnie…) ; tych kilka chwil spowodowało, że na zawsze już byli nierozerwalni, choć…    kochała się z Nim tak, jak z nikim, nigdy wcześniej…  oddawała mu się cała, w pełni…  szczytowała gdy brał ją brutalnie, na prędce, gdy ją upokarzał i zrywał z niej ubranie…    a później przeczesywała włosy, poprawiała sukienkę i wychodziła z ich sekretnego mieszkania na przywitanie swojego oficjalnego narzeczonego…    wiedziała, że nigdy się od Niego nie uwolni… że nigdy o Nim nie zapomni…    było tylko jedno rozwiązanie…      to było ich: „Ostatnie tango w Paryżu” w 1971 roku po zdjęciach do „Ojca chrzestnego” Marlon Brando - w niedalekiej przyszłości ojciec jedenaściorga dzieci (!), spakował walizki i, jak mu się wówczas wydawało, na zawsze wyprowadził się z Hollywood na spokojne plaże swoich dwunastu wysp (!).    mniej więcej w tym samym czasie, ale w zupełnie innej części globu młody mężczyzna obudził się z wyraźnym wzwodem. i nie było by w tym nic niecodziennego, gdyby nie fakt, że mężczyzną tym był Bernardo Bertolucci, wówczas dopiero co doceniony za „Konformiste”, niezwykle obiecujący 30-sto letni reżyser, który poza w/w wzwodem obudził się także z przeświadczeniem, że oto wyśniła mu się historia na kolejny film…    19-sto letnia Maria Schneider spała spokojnie. Nie wiedziała jeszcze, że będzie jedyną kobietą, która podczas zdjęć próbnych do kolejnego filmu ulegnie prośbie reżysera i ściągnie bluzkę… Nie wiedziała też, że między innymi dzięki tej decyzji dostanie rolę w jednym z najsłynniejszych filmów świata. Nie wiedziała, że nie na wszystko musi się zgadzać...      pozostaje tajemnicą jakich argumentów użył Bertolucci, żeby przekonać Brando do zmiany decyzji i przyjazdu do Paryża. Choć oczywiście istnieją pewne przesłanki co do wspólnoty … wrażliwości. Schneider wyznała, że ten film powstał na styku miłości Bertolucciego i Brando. główni zainteresowani pozwolili na dowolną interpretację tych słów. dolali jeszcze oliwy do ognia plotek, publicznie wyznając swoją biseksualność. Schneider nie pozostawała w tyle…                wiadomo natomiast, że reżyser powiedział do Brando: „zagraj tak!” i pokazał mu ten obraz Francis'a Bacon:  ostatnie_tango.pdf   „to była najkrótsza, najpełniejsza i najlepsza wskazówka reżysera, jaką kiedykolwiek otrzymałem” – przyznał Brando i dał się poprowadzić młodzikowi… … a może nie?  … a może to „młodzik” uległ doświadczeniu i instynktowi swojego aktora?   jedno jest pewne – Marlon Brando miał decydujący wpływ na wiele scen, a jedna z nich była jego pomysłem, nie zapisanym nawet w scenariuszu…    Schneider nie wiedziała wtedy jeszcze, że nie na wszystko musi się zgadzać. Nie wiedziała, że ma prawo odmówić, wezwać na plan swojego agenta, zawiadomić prawnika…    … przy kręceniu tej sceny płakała prawdziwymi łzami… bezsilna, upokorzona, sponiewierana… od tego dnia w kuchni gotuje na oliwie z oliwek. nigdy na maśle! „Ostatnie tango w Paryżu” zostało okrzyknięte skandalem, ocenzurowane, zniszczono wszystkie (jak się później okazało, prawie wszystkie) kopie, zakazano jego dystrybucji a reżysera skazano na areszt w zawieszeniu i pozbawiono go praw obywatelskich…    film został nominowany (za reżyserię i główną rolę męską) do Oskara, a także do Złotych Globów, nagród BAFTA, DGA, New York Film Critics Circle Awards. Był też obrazem wielokrotnie nagrodzonym za kreacje aktorskie, reżyserię, muzykę, a także dla najlepszego filmu sezonów 1972-74.    Nie wiadomo ile do tej pory na siebie zarobił…  Wiadomo, że czasem wysyłany jest do byłych kochanków z dołączonym liścikiem: „…mogło się skończyć inaczej. życzę zdrowia. i szczęścia. - Kochanka…“ 