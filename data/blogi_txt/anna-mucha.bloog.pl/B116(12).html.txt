„mały szary człowiek”    … rano wychodził po bułki do sklepu na rogu.    „taki szary jak poniedziałek po niedzieli”    … w kwiaciarni na przeciwko kupował pojedynczą różę…    „szary, jak szara mysz na szarym polu”    … albo zrywał bratki z klombu pod blokiem   „dowolnie sortowany”   … wkładał kwiat zza wycieraczkę błękitnego „malucha”   „magazynowany i sprzedawany hurtownie” … na warszawskim Ursynowie   „oraz krążący w obiegu detalicznie” … wsiadał do windy i jechał do siebie, na XII piętro   „jako jeden z detali”    … później znów przechodził obok parkingu… „ogromnej sumy”   … zerkając ukradkiem czy „maluch” już odjechał…   „identycznych detali”   … czy Ona wyjechała już do pracy…   „detal właściwie zbędny”   … zastanawiał się, czy zauważyła jego tęsknotę…   „o wiele bardziej zbędny”    … zielonym polonezem…   „od cyfry pod którą jest zapisany”  … odwoził syna do szkoły, a żonę do pracy …      „zapłonął wielką miłością”     …      Paryż, Wenecja, Rzym – miasta kochanków, czułych uścisków, wielkich gestów.    Ale żeby …   Ursynów, Skarżysko czy Nowa Huta?!    Casanova tam przecież nie gości… A jednak…      Następna historia miłosna będzie ulokowana w wielkim, przeciętnym blokowisku, wśród wszystko obserwujących sąsiadów, wśród zapachu obiadu i pokrzykujących na siebie ludzi… tam gdzie wydawało by się nie ma miejsca na „ (in) the mood for love”.    Będzie,  bo życie sprawia mi piękne niespodzianki i w przyszłym tygodniu idę na spotkanie z reżyserem – Wong Kar Wai i dopiero po tym spotkaniu chciałabym opowiedzieć Wam o filmie… A skoro przy niezwykłych spotkaniach jesteśmy…      Zamknięte skrzydło najlepszego hotelu w LA. Grube, miękkie dywany, olbrzymie wazony pełne świeżych kwiatów i gustownie urządzone wnętrza pokoi.   Wszyscy mnie uprzedzali, żebym nie uległa stereotypom, że jest „dużo inteligentniejszy, niż mogło by się wydawać”, że jest otwarty i ma poczucie humoru. Ekipy doświadczonych dziennikarzy z całego świata nerwowo przystępowały z nogi na nogę. Każdy miał tylko pięć (!!!) minut na indywidualną rozmowę. Resztę można było wyczytać z profesjonalnie przygotowanych materiałów prasowych. Jeden dzień. Jedyna szansa. Na kartce mam zapisanych kilka pytań. Nie wiem czy zdołam zadać wszystkie.    Moja kolej. Wchodzę do pokoju, dwie kamery, światło rozstawione i przygotowane, dwa plakaty promujące film. Jeden za moimi plecami, drugi za plecami … Rambo. Profesjonalny, przygotowany, uśmiechnięty. Ale też chyba już trochę zmęczony. Za jego plecami, za kamerą kierowniczka planu że stoperem w ręku odmierza czas. Za chwilę będzie nerwowo machać rękoma sygnalizując koniec rozmowy…    -       „Rambo to niezwykle krwawy obraz, ciężko ten film zaliczyć do rozrywki…” Pada pierwsze moje pytanie. Stallone jest „samograjem”. Nie jestem mu do niczego potrzebna, mogło by mnie tam w zasadzie nie być, on i tak przekonał by mnie, żeby obejrzeć jego najnowszy film. Gdy zarzucam mu naiwość fabuły i teksty na poziomie szkółki niedzielnej nie próbuje wmówić mi, że jest inaczej. Nie próbuje się przymilać. Nie musi niczego udowadniać.    - „Tak jest, bo takie było założenie” – odpowiada i to powinno mi wystarczyć.  -       „a kiedy możemy spodziewać się filmu Rambo contra Rocky?”   wybucha uroczym śmiechem…    -       „obawiam się, że starcie tych dwóch bohaterów byłoby za krótkie na fabułę. Wygrał by oczywiście Rambo…”   …      Rambo zaczyna się od poruszających, drastycznych i autentycznych zdjęć reportażowych z Birmy. Później jest tylko gorzej - począwszy od trzeciej (!) minuty fabuły zostaje zabitych 236 osób, co daje - 2.59 „trupa” na minutę czyli jest  największą w historii Rambo krwawą rzeźnią.    Dobra wiadomość -  jeśli wierzyć w to, co powiedział Stallone – „ I thought, „if I do another Rambo film, I want it to be about something (…) I wanted it to be about the human condition”, nie musimy się martwić przeludnieniem Ziemi - cywilizacja chyli się ku upadkowi, nasze rozmowy są naiwne i pełne frazesów, a świat można zmienić jedynie strzelając z karabinu maszynowego.      całe szczęście przyjdą Chińczycy i coś z tym zrobią.    No chyba, że nas wszystkich wymordują… ps. dobrze... przyznaję. to nie jest taki zupełnie niedobry film. gdyby tylko wyciąć dialogi... 