"...jesteście genialni!  jesteście zdolni! to społeczeństwo nałożyło na was ograniczenia, jesteście jak w kajdanach, nie dajcie się! to społeczeństwo wmówiło Wam, że tego nie umiecie, tamtego nie umiecie, że czegoś nie powinniście! wyzwólcie się, wyzwólcie energię, bądźcie twórczy! Odwagi! do przodu! tu nie ma „źle” czy „dobrze”. tu wszyscy próbujemy, jedyne co jest złe – to nie podjęcie próby! zatem: do przodu! ... „   tak wygląda mój powrót do szkoły Lee Strasberga i być może to tylko retoryka  i oczywiście płacą im za to, ale …    … to co pamiętam, ze swojej, polskiej szkoły to tekst: „zdolna, ale leniwa”.  kilka lat później, za każdym razem kiedy o piątej rano wstawałam do pracy (którą zresztą kocham i nie zamieniłabym na żadna inną) i wiedziałam, że wrócę dopiero przed północą, zastanawiałam się, co  w tym momencie powiedziałaby moja nauczycielka…     jej też płacono…   nie wiem, który system jest lepszy i bardziej mobilizujący, motywujący...  wiem, który powoduje, że wierzę w swoje siły…      …   ale dla mnie powrót do szkoły to nie tylko system nagród i pochwał. to przede wszystkim dużo pracy. bardzo dużo…    zostałam "stage managerem" czyli innymi słowy dobrą wróżką odpowiedzialną za spektakl; inspicjentem, co już nie brzmi tak dumnie jak w wersji angielskiej, a niezależnie od języka jest szalenie poważnym zadaniem. otóż moja praca (w największym skrócie) polega na doprowadzeniu do realizacji spektaklu i koordynacji pracy wszystkich zespołów czyli produkcji, reżyserii, aktorów oraz obsługi technicznej… przedstawienia które realizujemy produkowane są we współpracy Instytutu im. Lee Strasberga oraz Uniwersytetu Nowojorskiego. „Fefu i przyjaciółki” Maríi Irene Fornés to moje ostatnie wyzwanie    do tej pory wyprodukowaliśmy dwa spektakle  - „Icarus’s Mother” oraz „The Unseen Hand” Sam'a Shepard‘a w ramach festiwalu jego imienia.    i choć były chwile, gdy wszystko się waliło; gdy reżyser gotów był „rzucić tę robotę”; a drugi snuł historie o słoniu „srającym rowerami” (!)  (obiecuję, że kiedyś Wam to opowiem, bo to jedna z najważniejszych moich lekcji); gdy po szczęśliwym zrealizowaniu i zamknięciu projektów powiedziałam sobie „NIGDY WIĘCEJ!”    po tym wszystkim, i po dwóch tygodniach odpoczynku…  … zgłosiłam się do kolejnego projektu, po niezbędną mi do życia, porcję adrenaliny… przed kilkoma tygodniami odbyły się przesłuchania (castingi), wyłoniono osiem (!) przyszłych „przyjaciółek”, w tej chwili trwają próby kolejnych sekwencji…   do domu Fefu zjeżdżają kolejne kobiety, żeby zorganizować bal dobroczynny. Jednak każda z nich przywozi ze sobą jakąś tajemnicę, a w salonie wisi strzelba, która niczym u Czechowa musi wystrzelić w ostatnim akcie…    praca z samymi kobietami (!), a jest nas w podstawowym składzie jedenaście (!) do najłatwiejszych nie należy… trzymajcie kciuki, bo premiera już 6tego lutego,  a ja Was będę na bieżąco informowała o przebiegu prób… 