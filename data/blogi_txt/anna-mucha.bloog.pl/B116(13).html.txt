Przed paroma laty pewien znajomy, oprowadzał mnie po swoim rodzinnym mieście i pokazywał gdzie była jego szkoła, gdzie chodził z mamą na spacery, gdzie wypijał pierwsze wino … za każdym razem okazywało się, że w pobliżu „jego” miejsc są zakłady karne, szpitale dla chorych psychicznie, czy krematorium…  Za każdym razem też, zauważając to sąsiedztwo smutno kiwał głową i mówił:  „i jak ja, k..wa, mam być normalny…!”                Nieco wcześniej, kiedy byłam jeszcze całkiem małą dziewczynką moja Mama, (a pamiętam to jak dziś) próbowała odnaleźć we mnie muzyczne talenty. Puszczała mi wtedy największe przeboje i klaskając (trzeba przyznać, że od tego klaskania miała już obrzękłe prawice) nabijała rytm. I mówiła: „Ania, teraz!, no i teraz!, no ruszaj się… „ a mnie, cóż... wychodziło to dość… opornie…  ale doskonale pamiętam duży pokój i wielki włochaty, biały dywan, na którym uwielbiałam leżeć…  no i pamiętam tę muzykę…    dziś mam wielką frajdę. (Niech będzie błogosławiony ten, który wymyślił youtube!) Przeczytałam właśnie, że w najbliższą niedzielę w Sopocie w ramach Sopot Festival będą bohaterowie moich zmagań dywanowo- rytmicznych. Będzie Sabrina, której teledysk doprowadzał moich kolegów do drżenia rąk i ślinotoku, http://www.youtube.com/watch?v=eiuHdUkuRi0   będzie Samantha Fox, którą pamiętam jak przez mgłę, ale wobec jej „touch me, touch me, i wanna feel your body” jestem bezradna! http://www.youtube.com/watch?v=RgL9IJMNsMw feature=related będzie Limahl, czyli muzyka z bodaj pierwszego przeze mnie obejrzanego w kinie filmu! „Never ending story!” http://www.youtube.com/watch?v=3khTntOxX-k   we wspomnieniach ( na dywanie i w Sopocie) nie może zabraknąć absolutnego hitu – Modern Talking    http://www.youtube.com/watch?v=2Y7c1_gK8Os czy http://www.youtube.com/watch?v=ect3VoEUJn8 feature=related nawet dziś, gdybym tylko miała ich płytę z największymi przebojami…! ach! marzenie!    I tak sobie grzebię w sieci szukając co smaczniejszych kawałków. A mój o dziesięć lat młodszy brat siedzi obok i … patrzy z politowaniem jak ja co chwila wpadam w zachwyt i nucę kolejne piosenki…  Jednym słowem: obciach.  z lat '80tych Uwielbiam!    pamiętacie jeszcze historię mojego znajomego z początku tej opowieści?    to jak już teraz wiecie, na czym się wychowałam odpowiedzcie sobie sami...    "i jak ja, k..wa mam być normalna!?"      a tego Sopotu to Wam zazdroszczę!  bawcie się dobrze 