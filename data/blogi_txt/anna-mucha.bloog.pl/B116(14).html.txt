Jeszcze dwa dni temu chodziłam sobie ulicami Nowego Jorku, jadłam kolację z przyjaciółmi w swojej ulubionej knajpce na rogu. Pokazywałam miasto swojemu bratu i robiłam ostatnie foty. Chwilę później byłam już w Warszawie.                 Kuba (Wojewódzki) zaprosił mnie do swojego programu – emisja w najbliższy wtorek o 22.30; rozmawialiśmy min. o mojej szkole, o tym, że nie umiem śpiewać i dlaczego, mimo wszystko się zdecydowałam na udział w Jak Oni Śpiewają i o … motylkach. No i jeszcze zaśpiewałam… co skończyło się zupełnie inaczej niż się spodziewałam. A chwilę później dołączyli do nas złoci medaliści z olimpiady i przyznaję bawiłam się na medal!   A na aukcje wystawiłam sukienkę z Wiktorów (tę białą) … licytujcie dziewczyny! Można ją mieć prawie za darmo, a Kuba musiał użyć dwóch kart kredytowych, żeby za nią zapłacić! Swoją drogą dziękuję Wam za bardzo pozytywny odzew na wywiad w Gali.  Cóż, już nie diamenty, ale photoshop  najlepszym przyjacielem kobiety ;) A kto przegapił – to jest jeszcze Glamour, gdzie pisałam o … modzie!     A kto i to przegapi - bez obaw, zamieszczę te materiały wraz ze zdjęciami na stronie. Nie uciekniecie J               Wakacje się skończyły – w ciągu półtora dnia, od mojego powrotu dostałam dwie, bardzo kuszące propozycje zawodowe…    Ale przede wszystkim uczę się śpiewać i szukam inspirujących piosenek do tego, żeby jak najlepiej Wam je przedstawić. Tra la la …  W zasadzie to możecie do mnie pisać i podpowiadać mi w jakim repertuarze mnie widzicie J    niech wyobraźnia wasza sięga tam, gdzie głos mój nie sięga ;) widzimy się we wtorek,  a już w sobotę… drżyj polska sceno muzyczna, nadchodzę! 