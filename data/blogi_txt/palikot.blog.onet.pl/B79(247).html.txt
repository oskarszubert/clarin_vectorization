LIST OTWARTY   Od kilku lat obserwujemy z rosnącym niepokojem nasilenie agresji ze strony polskiej skrajnej prawicy. Rokrocznie, podczas Święta Niepodległości, Warszawa i inne polskie miasta zamieniają się w pobojowiska, a wielu ich mieszkańców boi się tego dnia wyjść na ulicę. Podczas tegorocznych obchodów, agresja nacjonalistów skierowała się na warszawskie skłoty, rosyjską ambasadę i tęczę na Placu Zbawiciela. Działania, które jednoznacznie zagrażały ludzkiemu życiu i zdrowiu, spotkały się z cichym przyzwoleniem, a wręcz pochwałą ze strony organizatorów Marszu Niepodległości. Pomimo, że zobowiązali się oni do pilnowania porządku, teraz w obłudny sposób przerzucają odpowiedzialność na nieistniejących prowokatorów. Doroczny festiwal nacjonalistycznej agresji jest podsumowaniem tego, co dzieje się w dzisiejszej Polsce na co dzień: kampanii zastraszania, realnej przemocy i prób odbierania prawa do spokojnego życia ludziom, którzy nie pasują do urojonej wizji polskości. Różne pomysły na własne życie, pochodzenie, odmienne przekonania czy też samo nasze istnienie – to wszystko może uczynić nas celem ataku. Nie chcemy żyć w świecie przepełnionym nienawiścią, w którym nie możemy swobodnie wyrażać opinii i realizować swoich pragnień. Nie zgadzamy się na przemoc legitymizowaną przez skrajnie prawicowe ugrupowania i grono nierzetelnych dziennikarzy. Nie akceptujemy czynienia z nienawiści standardu działań w przestrzeni publicznej. Mówimy DOŚĆ! Wierzymy, że możliwa jest taka społeczna rzeczywistość, w której dane nam będzie korzystać z naszych niezbywalnych praw. Pragniemy stanąć w obronie naszej godności i podmiotowości oraz zabiegać o to, aby wartości te były powszechnie respektowane. Chcemy czuć się bezpiecznie i nie zamierzamy oddać naszej wolności. Zło nazwijmy po imieniu. Opętani nienawiścią nacjonaliści miłość do ojczyzny utożsamiają z sianiem terroru. Dopóki będziemy na ten temat milczeć, wyznawany przez nich kult przemocy będzie odciskał  piętno na polskich realiach. Zamanifestujmy nasz sprzeciw wobec eskalacji przemocy ze strony skrajnej prawicy.  Spotkajmy się w piątek 15 listopada o 17.30 pod bramą Uniwersytetu Warszawskiego. Niech połączy nas wspólna niezgoda na nacjonalistyczną agresję.   Koalicja przeciwko nacjonalistycznemu terrorowi bez względu na polityczne podziały Dzisiaj, o godz. 17.30 spod bramy Uniwersytetu Warszawskiego rusza demonstracja „Wolności nie spalicie! Dość terroru Marszu Niepodległości – o ulice wolne i bezpieczne”. ———————————————————————————————–  Jutro we Wrocławiu debata z ekspertami o kulturze. Kultura – podstawa kreatywności i innowacyjności.    Uczestnictwo w kulturze stanowi warunek indywidualnej kreatywności, a ta jest kluczowa dla innowacyjności gospodarki. Szczególnie efektywne są pod tym względem formy angażujące publiczność w działania artystyczne, tzw. kultura prosumencka. Kultura jest też kluczowym czynnikiem tworzącym „soft power”, miękką siłę państwa. Przemyślane inwestycje w jej promocję mogą być bardziej efektywne pod względem pozycji ekonomicznej i geopolitycznego bezpieczeństwa niż bezpośrednie dotacje dla polskich firm usiłujących wejść na nowe rynki lub nawet wydatki zbrojeniowe. Podczas debaty przedstawię pomysły i tezy programowe dot. wsparcia i rozwoju kultury, które zostaną poddane krytyce przez zewnętrznych ekspertów.              Potem Opole i ważna debata o energii i polityce energetycznej państwa.   W niedzielę na terenie kopalni w Zabrzu porozmawiamy o odbudowie transportu publicznego, co zrobić aby miasta były ładniejsze, bardziej przyjazne i tańsze w obsłudze, jaki program wprowadzić, żeby były tanie mieszkania na wynajem.              Pracowity i merytoryczny weekend! A tymczasem w Polsce…Smoleńsk, 11 Listopada, pożar, pijany poseł i plotki z twittera. 