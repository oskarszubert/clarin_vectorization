W Olsztynie wziąłem udział w proteście działkowców wobec ustaw PO, których intencją jest likwidacja ogródków działkowych, oraz w proteście kierowców busów, których firmy są zagrożone przez decyzje władz miasta. Ktoś  z lokalnych mediów szczerze zdumiony spytał mnie co się stało, że szef trzeciej siły w parlamencie przyjeżdża bronić małych firm? Mnie dla odmiany zdumiało to pytanie! Polityka, a zwłaszcza lewicowa, to zawsze obowiązek aby stawać po stronie słabszego, przede wszystkim słabszego wobec państwa. W Olsztynie, podobnie jak w Elblągu, w Lublinie, Łodzi, ludzie mają dość arogancji władzy. Mają dość urzędów jako instytucji wywołującej problemy, kontrole, nadzór. Chcą urzędów skutecznych i przyjaznych. Wspieram mały  biznes wszędzie gdzie się da. Byłem na takich protestach w Nowym Sączu, Poznaniu, Gdańsku… I będę dalej wspierał. Mała firma, gdyby postępowała tak jak ministra Mucha, byłaby natychmiast ukarana przez urząd skarbowy, prokuraturę i różne inspekcje. Mucha jednak jest bezkarna. A ludzi szlag trafia! 