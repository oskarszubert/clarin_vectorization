Wskaźnik Ikonowicza: Można w Polsce być biskupem i być oskarżanym o pedofilię, o gwałcenie dzieci i nie ponosić odpowiedzialności. Można też być Ikonowiczem, czyli bronić dzieci i ich matki przed wywaleniem na bruk i w ten sposób być w sprzeczności z prawem. W tym pierwszym przypadku jest się bezkarnym, a w tym drugim idzie się do więzienia. Wskaźnik Komorowskiego: W Polsce są tysiące skazanych, dla których nie ma miejsca w zakładach karnych i latami czekają na swoją kolej odsiadki. Jednocześnie w tych przepełnionych do granic możliwości więzieniach znalazła się wolna prycza dla Ikonowicza. Prezydent ułaskawił dziesiątki złodziei, leserów, cinkciarzy, drobnych cwaniaków, ale w przypadku Ikonowicza ma wątpliwości. W końcu bronił ludzi i pracował dla nich za darmo -  a to jest podejrzane i budzi nieufność. Wskaźnik Tuska i Schetyny: Pominę opis, bo musiałbym wywiesić planszę „Puszczamy tylko w programach dla dorosłych gangsterów!”. Więc milczmy! 