Książka pod powyższym tytułem, to wywiad rzeka Doroty Kowalskiej z prof. Zbigniewem Mikołejko. Książka fantastyczna. Pełna wielu wymiarów. Każdy rozdział to albo materiał na scenariusz filmowy, albo esej, albo prace naukową. W rozdziale drugim o dzieciństwie jest może najbardziej trafna diagnoza obecnej przemocy w życiu publicznym. Przemocy przeniesionej z wojny i zamrożonej w komunizmie przez strach przed jakąkolwiek  reakcją publiczną w systemie totalitarnym. Wojna jakby dopiero teraz u nas wychodzi. Trzeba pamiętać, że demokratyczne Niemcy, czy Francja dopiero w latach siedemdziesiątych przerobiły swoją traumę. Nic więc dziwnego, że kraje postkomunistyczne zmierzają się z tym dzisiaj. Obraz powojennego Lidzbarka Warmińskiego – tej mieszaniny nacji, historii, przypadku jest przerażający przez skale domowej przemocy. Wszyscy wszystkich biją bez powodu. Głównie rodzice dzieci. Bo wojna była, bo komunizm, bo głód, bo zostawił mąż. Wielkie lanie! I czy teraz dziwić nas mogą marsze z pochodniami? 