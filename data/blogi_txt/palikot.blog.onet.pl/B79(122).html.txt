Biegaliśmy wczoraj z Moniką na nartach po zamarzniętych jeziorach Suwalszczyzny. Pokrywa lodu to około 40 centymetrów. Można jeździć samochodem. Żadnych turystów. Zupełnie tego nie rozumiem. Aby doświadczyć podobnych wrażeń trzeba się tysiącami kilometrów przemieszczać do Afryki, Grenlandii, Azji. Po drodze gubi się nie tylko bagaże ale i duszę. A tymczasem pod przysłowiowym nosem jest coś tak wyjątkowego jak biegówki na północy kraju; zamarznięte jeziora, dostępne zdroje i bagna, dzikie knieje i ostępy. Wszystko w zimie jest możliwe. Tam gdzie latem nikt się nie dostanie tam zima prowadzi bez przeszkód. Ta możliwość – jak balonem, przemieszczania się poza drogami i szlakami, tylko na azymut – to coś wprost oszałamiającego.Nie było słońca, które dodaje temu wszystkiemu moc radości, ale i tak zamieszczam zdjęcia. 