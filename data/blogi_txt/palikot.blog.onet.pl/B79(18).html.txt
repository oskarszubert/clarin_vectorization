Jutro w Lublinie wspólnie z moimi współpracownikami będziemy zbierali podpisy pod żądaniem odwołania komendantów lubelskiej policji. Sprawa jest znana, pisałem o niej wielokrotnie, także na tym blogu. I… czy dacie Państwo wiarę, że nadal nie można doczekać się reakcji władz? Interpelacje, pisma do ministrów, dowody, świadkowie, konferencje prasowe, nacisk mediów i opinii publicznej, a wreszcie – billboardy, ulotki, wywiady… nic nie działa. W państwie kolesi PiS nie działa ani honor, ani odwaga, ani zwyczajna przyzwoitość.  Komendanci lubelskiej policji muszą odejść. I odejdą, to pewne. Opinia społeczna jest silniejsza niż wszystkie układy. Nawet te, które trwają pod szczytnym hasłem „Zasady zobowiązują”. I dlatego – zapraszam jutro wszystkich mieszkańców Lublina w okolicę trzech umieszczonych w centrum naszego miasta namiotów. Tam zbierać będziemy podpisy pod żądaniem odejścia lubelskich policjantów.  PS. To setny wpis w tym blogu. A ile komentarzy! Za wszystkie, także te poniżej wszelkiego poziomu, serdecznie Państwu dziękuję. I zapraszam do wymiany poglądów. 