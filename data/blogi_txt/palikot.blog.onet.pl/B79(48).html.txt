Usłyszałem od pewnej dziennikarki, że Jarosław Gowin postanowił milczeć i nie popierać publicznie Radosława Sikorskiego. Bardzo dobrze – w ten sposób nie będzie mu szkodził przynajmniej. Gdyby jeszcze Giertych przestał wyrażać się pochlebnie o Radosławie Sikorskim, to miałby on rzeczywiście szanse na nawiązanie równorzędnej walki z marszałkiem w prawyborach, a zasługuje na to.  Mam nadzieję jednak, że milczenie mojego kolegi klubowego w sprawie kandydatury Sikorskiego nie oznacza, że zacznie on za kilka dni namiętnie popierać Bronisława Komorowskiego, gdyż to mogło by rzeczywiście wręcz zrujnować szanse mojego wieloletniego kolegi. Zacząłem się rzeczywiście bać milczenia Gowina. A i Giertych milczy od kilku dni i to milczenie zdaje się narastać. Milczenie Gowina. Milczenie Giertycha. Co oni chcą wymilczeć w tym milczeniu? 