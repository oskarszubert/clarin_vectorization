W okresie ferii fiskus organizował sobie masowe wycieczki do Zakopanego i sprawdzał, czy transakcje sprzedaży detalicznej są tam wbijane na kasę. Chodziło oczywiście o kasę dla Rostowskiego. Wszystko bowiem wskazuje na to, że okradanie obywateli fotoradarami nie przyniesie zakładanego 1,5 miliarda zysku. Nie zwrócą się nawet premie dla urzędasów z PO. Za karę Ministerstwo Finansów postanowiło, że weźmie się za sprzedawców szczawiu. To kara za atak na Niesiołowskiego. Kara na zwykłych ludzi, chcących w spokoju związać koniec z końcem. Rozporządzenie MF wchodzi w życie 1 kwietnia. Resort pokazał ostateczny kształt projektu dopiero kilka dni temu. A że mało zostało czasu na przygotowania? Nikogo to nie obchodzi. Handlarze mają płacić. Sklepy na dostosowanie się do nowych regulacji będą musiały wydać 90 mln zł. „Zmierzamy do takiego stanu, w którym przedsiębiorcy nie będą uchylali się od obowiązku rejestrowania sprzedaży na kasie fiskalnej, a otrzymanie paragonu za zakupiony towar będzie powszechne – tłumaczył Andrzej Parafianowicz, wiceminister finansów – Zależy nam na wzmocnieniu świadomości społecznej i wiedzy o tym, że paragon to z jednej strony dowód potrzebny przy reklamacji, a z drugiej potwierdzenie uczciwego rozliczania się z naszym wspólnym budżetem. Paragon jest także dowodem na tworzenie uczciwej konkurencji. To jeden z wielu sposobów na wsparcie uczciwych przedsiębiorców, którzy sami nie poradzą sobie w walce z szarą strefą.” A przeciez największą szarą strefę tworzy Kościół. Wystarczy ich opodatkować i kasy w budżecie będzie więcej, a drobnym handlarzom pozwolić pracować spokojnie. Akcja „Weź paragon od księdza” ma przede wszystkim charakter kampanii społeczno-informacyjnej. Chodzi o pokazanie, że gdy bierzemy paragon z kościoła, mamy pewność, że związany z operacją podatek VAT trafi do budżetu, a nie do kieszeni nieuczciwego księdza. Na wzięciu paragonu zyskuje także parafianin, bo może w razie potrzeby reklamować wadliwy towar czy usługę. A oto kolejny obywatelski projekt zmiany głupiego prawa zgłoszony przez Ruch Palikota  1) Podstawowe założenia projektu nowelizacji Celem niniejszego projektu jest ograniczenie arbitralności Ministra Finansów w zwalniania w drodze rozporządzenia niektórych grup z obowiązku prowadzenia ewidencji przy zastosowaniu kas rejestrujących. W tym celu nowelizacja zakłada ustalenia ustawowego maksymalnego limitu obrotów, poniżej którego podatnicy będą mogli zostać zwolnieni w drodze rozporządzenia z obowiązku ewidencjonowania przy zastosowaniu kas rejestrujących. Wprowadzony limit obrotów stanowić będzie 12-krotność przeciętnego wynagrodzenia miesięcznego w sektorze przedsiębiorstw ogłoszonego przez Prezesa Głównego Urzędu Statystycznego za rok poprzedni.  2) Dowolne obciążanie obowiązkiem prowadzenia kas fiskalnych W obecnym stanie prawnym Minister Finansówdysponuje w zasadzie nieskrępowaną swobodą przy ustalaniu podatników zwolnionych z obowiązku ewidencjonowania za pomocą kas fiskalnych. W szczególności może on arbitralnie ustalać limit obrotów, powyżej których obowiązkowe jest ewidencjonowanie przy zastosowaniu kas rejestrujących. W ten sposób w zależności od aktualnych potrzeb budżetowych, obowiązek używania kas fiskalnych jest samowolnie nakładany na coraz większe grupy podatników, zmniejszając wśród nich poczucie bezpieczeństwa i pewności prawa podatkowego.      3) Ostania nowelizacja Ostatnia nowelizacja rozporządzenia w sprawie zwolnień z obowiązku prowadzenia ewidencji przy zastosowaniu kas rejestrujących radykalne obniżyła z 40 tys. zł do 20 tys. zł kwotę limitu obrotów, powyżej których podatnicy obowiązani są do prowadzenia kas fiskalnych. Kwota ta oznacza, iż w przeliczeniu na okres miesięczny, przyjęty przez Ministerstwo Finansów limit obrotów wynosi średnio ok. 1667 zł, a więc jest prawie równy wysokości minimalnego wynagrodzenia. Tym samym obowiązkiem używania kas fiskalnych zostali objęci nawet najmniejsi przedsiębiorcy (np. drobni kupcy targowi), których koszty działalności zostały w ten sposób dodatkowo zwiększone przez konieczność zakupu kas fiskalnych. Operacja ta zamiast zmniejszyć zasięg tzw. szarej strefy, w wielu przypadkach będzie stanowić kolejną, istotną barierę dla działalności małych firm. Notoryczne stanie się zaniżanie uzyskanych obrotów przez drobnych przedsiębiorców, w celu zmieszczenia się w niskim limicie gwarantującym zwolnienie a tym samym cała regulacja będzie negatywnie wpływać na rozwój gospodarki. Samo wyegzekwowanie wreszcie wprowadzonego obowiązku będzie w przeważającej liczbie przypadków niemożliwe, ze względu na dużą i rozproszoną liczbę podatników.      4) Proponowane zmiany 4.1.) Wyeliminowanie arbitralności zwolnień W celu zwiększenia poczucia pewności prawa i zaufania podatników do państwa, projekt nowelizacji proponuje wyeliminowanie arbitralności w tworzeniu zasad zwalniania z obowiązku stosowania kas fiskalnych w postaci ustalenia ustawowego limitu wysokości obrotów, poniżej których Minister Finansów będzie mógł zwolnić niektórych podatników z obowiązku prowadzenia kas rejestrujących. Proponuje się przy tym uzależnienie wysokości wspomnianego limitu od 12-krotności wysokości przeciętnego wynagrodzenia miesięcznego w sektorze przedsiębiorstw ogłoszonego przez Prezesa Głównego Urzędu Statystycznego za rok poprzedni.      4.2.) Stały ustawowy limit obrotu. Wprowadzenie proponowanego stałego ustawowego limitu obrotu oznaczałoby, iż przykładowo w 2013 limit ten wynosiłby 44 740 zł (12 * 3728,36 zł). Taki poziom limitu obrotów będzie adekwatny do struktury uzyskiwanych obrotów przez podatników VAT, jak i realnej możliwości wyegzekwowania przestrzegania przez podatników nałożonych obowiązków.  W ten sposób z obowiązku prowadzenia ewidencji za pomocą kas rejestrujących zwolnione zostaliby w szczególności najmniejsi przedsiębiorcy oraz drobny handel. Jednocześnie zwiększenie wspomnianego limitu zachęci podatników, dotychczas zaniżających uzyskiwane obroty, w celu uniknięcia obowiązku prowadzenia kas rejestrujących, do pełnego ujawnienia osiąganych dochodów, co w pespektywie zwiększy uzyskiwane wpływy z podatku VAT.      4.3.) Zwiększenie pewności i przewidywalności podatkowej Ponadto nowelizacja zakłada wprowadzenie terminu maksymalnego- najpóźniej do trzech miesięcy przed rozpoczęciem nowego roku podatkowego- na opublikowanie rozporządzenia w sprawie zwolnień z obowiązku prowadzenia ewidencji przy zastosowaniu kas rejestrujących. Tym samym podatnicy nie będą mogli być zaskakiwani przez rząd w trakcie roku podatkowego zmianami w obowiązku prowadzenia kas fiskalnych i unikną związanej z tym konieczności ponoszenia nieplanowanych wydatków finansowych. Dzięki wprowadzonej zmianie wszyscy podatnicy mogliby każdorazowo przewidzieć z wyprzedzeniem perspektywę objęcia obowiązkiem prowadzenia kas fiskalnych i podjąć odpowiednie kroki przygotowawcze.      4.4.) Procedura ustawodawcza Ze względu na znaczenie proponowanych zmian dla obrotu gospodarczego konieczne jest szybkie i sprawne przeprowadzenie niezbędnego procesu legislacyjnego. Obowiązująca procedura ustawodawcza daje narzędzia umożliwiające zrealizowanie wspomnianego celu. Zgodnie bowiem, z art. 37 ust. 2 Regulaminu Sejmu pierwsze czytanie odnośnie projektów ustaw podatkowych przeprowadza się na posiedzeniu Sejmu. Nie ma zatem konieczności rozpoczęcia prac nad projektem na posiedzeniu Komisji Sejmowej, dzięki czemu istnieje realna możliwość wejścia w życie proponowanych przepisów wraz z początkiem nowego roku podatkowego 2014 r.      5) Skutki nowelizacji i konsultacje społeczne Koszty wprowadzenia zmian w ustawie, skutkujące koniecznością zmiany zasad zwolnienia z obowiązku prowadzenia kas rejestrujących w drodze rozporządzenia, będą miały zróżnicowany charakter. W związku z zawartą w art. 111 ust. 4 ustawy z dnia 11 marca 2004 r. o podatku od towarów i usług zasadą refundacji części kwot wydatkowanych na zakup kas podatnika- 90% ceny zakupu netto, nie więcej niż 700 zł, wystąpi zwiększenie wpływów do budżetu w roku 2014- w roku, w którym wprowadzona jest zmiana. Dokładne skutki zmian są trudne do oszacowania, ze względu na brak danych pozwalających na określenie liczby podatników uzyskujących wpływy poniżej wprowadzonego limitu oraz na niemożność przewidzenia przyszłego wyboru przez Ministra właściwego do spraw finansów publicznych grup zwolnionych z obowiązku prowadzenia kas rejestrujących. Efektem rozszerzenia potencjalnych zwolnień powinna być również poprawa ściągalności podatków w postaci podatku od towarów i usług, a także podatków dochodowych, związana z przewidywanym wzrostem deklarowanych przez podatników uzyskiwanych dochodów i wysokości obrotu. Projekt ustawy zostanie poddany konsultacjom społecznym z takimi organizacjami społecznymi jak: Buissnes Centre Club, Stowarzyszenie Księgowych w Polsce, Naczelna Rada Adwokacja, Fundacja Rozwoju Rachunkowości w Polsce, Krajowa Izba Biegłych Rewidenów, Krajowa Izba Doradców Podatkowych, Krajowa Izba Gospodarcza, Polska Rada Biznesu, Krajowa Izba Radców Prawnych, Polska Izba Handlu, Naczelna Izba Lekarska Projekt niniejszy nie powoduje negatywnych skutków społecznych i ekonomicznych. Projekt niniejszy nie jest sprzeczny z Prawem Unii Europejskiej. 