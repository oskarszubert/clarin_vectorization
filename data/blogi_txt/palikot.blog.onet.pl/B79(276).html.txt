To dobrze, że została zwołana na mój wniosek Rada Kryzysowa ws. Ukrainy. Pytanie na jakie musimy znaleźć odpowiedz brzmi: dlaczego demokracja na Ukrainie przegrała i co zrobić, aby to się nie powtórzyło? Po pomarańczowej rewolucji mieliśmy wszyscy świadomość, że Ukraina sformatowała się jako państwo demokratyczne. I w tym duchu interpretowaliśmy wszystko co tam się działo. Jednak wydarzenia ostatnich dni to podważyły. Ukraińska demokracja kona na ulicach Majdanu! Co robić? Moja odpowiedź na to pytanie może szokować, ale uważam, że należy robić to co się sprawdziło w latach osiemdziesiątych w Polsce – mała przedsiębiorczość, prywatyzacja, silne media i organizacje pozarządowe. To wszystko! Reszta sama się stanie! Ale może w dyskusji wyłoni się coś nowego? Oby! 