W 2010 roku Bronisław Komorowski był lekceważonym przez Tuska i skazanym na przegranie kandydatem PO na prezydenta, w kontrze do Jarosława Kaczyńskiego stojącego na górze smoleńskich trupów – w tym także własnego brata. Komorowski został kandydatem, bo Tusk nie chciał utracić kontroli nad partią. Potem wydarzyła się smoleńska katastrofa i ten przypadkowy wybór przeszedł do historii. Komorowski wygrał z Kaczyńskim pomimo ogromnej presji kościoła, żałoby narodowej i świetnej kampanii Kaczyńskiego opartej na współczuciu z powodu śmierci brata. Jest bardzo możliwe, że nikt inny nie byłby wstanie wygrać z Kaczyńskim. Prezydentura Bronisława Komorowskiego jednak jest bez większych ambicji. Prezydent po prostu płynie z głównym nurtem emocji społecznych. Nie trudzi się za bardzo tym, jak wyjść z polskiej pułapki niedojrzałej nowoczesności. Zamiast tego celebruje swój stan. I nawet robi to sprawnie i z talentem. W 2015 roku będzie faworytem w wyborach prezydenckich i będzie jedyną nadzieją PO na to, aby nie ponieść absolutnej klęski. Platforma Obywatelska będzie po dwóch przegranych wyborach: do PE i samorządowych i dopiero ewentualne zwycięstwo Komorowskiego latem 2015 roku może zatrzymać proces rozpadu i marginalizacji tego ugrupowania. W ten sposób Bronisław Komorowski stanie się głównym rozgrywającym w PO w 2015 roku i zetnie Tuska! 