Kaczyński oskarża innych za swoje własne grzechy. Wiemy od dawna, że Jarosław Kaczyński żadnych skrupułów nie ma. To człowiek bez zasad, pełen sprzeczności. Nic dziwnego, że krytykuje budowę gazoportu w Świnoujściu, skoro sam zdecydował o jego lokalizacji. Przypomnijmy, że to w czasie gdy premierem był Jarosław Kaczyński, zapadła kontrowersyjna decyzja o lokalizacji portu do odbioru skroplonego gazu w Świnoujściu. Gdyby Kaczyński nie chciał zrobić na złość PO, to by budował port w Gdańsku czy Gdyni, gdzie jest odpowiednia infrastruktura towarzysząca i byłoby to o wiele taniej i już dawno byłoby po inwestycji. Tak się jednak nie stało, bo Gdańsk to matecznik Platformy, więc w Świnoujściu trzeba było budować od zera cała gigantyczna infrastrukturę – drogi, przyłącza, rury. To wszystko to dodatkowo koszt około 5 mld złotych. Jest to jedna z największych naszych inwestycji. Chyba nie dziwi, że w związku z tą nieszczęsną lokalizacją ma opóźnienia, a dodatkowo realna nieudolność Platformy są powodem do ataku przez Kaczyńskiego. Ale nie siebie samego. Tylko jak zawsze innych. Jeszcze bardzie perfidne jest wykorzystywanie obecnego konfliktu pomiędzy Rosją a Ukrainą do wymawiania Polakom, że to Putin zabił Lecha Kaczyńskiego. Retoryka jest taka, że ponieważ Putin napadł na Krym, to wyraźnie widać, że tez napadł na Lecha Kaczyńskiego, wywołał sztuczną mgłę, ściął brzozę, etc. Wiemy, że póki co to są bzdury bez podstaw. Czysty nonsens. Nonsens bardzo typowy dla techniki manipulacji na zasadzie mętnej wody. Kaczyński własne zaniedbania chce przykryć moralnym szantażem. Ale jeszcze bardzie szokuje Kaczyński, gdy sugeruje, że ci, którzy nie chcą umierać za ojczyznę to nie patrioci, ale zdrajcy. Samo pytanie czy ktoś chce umierać za ojczyznę jest szantażem i nie ma na to mojej zgody. Inną sprawą jest, że  nie ma też podstaw do zadawania takiego pytania. Nie ma wojny. Politycy tacy jak Kaczyński mieli dość czasu aby zapewnić nam komfort życia w świecie, gdzie takie pytanie nie ma sensu, Nikt się tak nie pyta obywateli Luksemburga, Włoch czy Szwecji. A Kaczyński przystawia nam to pytanie, niczym karabin do głowy. Skandal! Trzeba było budować europejską armię, wprowadzać euro, jednoczyć Unię, a mielibyśmy poczucie większego bezpieczeństwa. Wszystko to jednak zawsze Kaczyński kwestionował i dziś kwestionuje także. Gdy myślę o tych wszystkich machinacjach Kaczyńskiego, to doprawdy wołam o pomstę do nieba! 