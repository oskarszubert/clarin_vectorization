Drużyna Ruchu Palikota w Platformie Obywatelskiej   1. Donald Tusk – odpowiedzialny za sprawy światopoglądowe. In vitro, fundusz świadczeń kościelnych, związki partnerskie! 2. Jacek Rostowski – odpowiedzialny za nową politykę gospodarczą i makroekonomiczną. Państwo buduje fabryki, czyli program ” inwestycje Polskie”. 3. Jarosław Gowin – deregulacja! (słabo mu idzie) 4. Joanna Mucha – pozycja kobiet we władzy! 5. Waldemar Pawlak (wypożyczony z PSL) – też deregulacja, bo Gowin ma ciągle kontuzje. 6.,7 Grzegorz Schetyna i Jacek Żalek – praca na tyłach. 8. Rafał Grupiński – odpowiedzialny za samobóje. 9. Radosław Sikorski – konflikty z sąsiadami 10.Tomasz Arabski – co by tu jeszcze spieprzyć Panowie, co by tu jeszcze spieprzyć? 11.Paweł Graś – psucie relacji PO z tabloidami!  Firma na próbę! Dzisiaj złożymy u Marszałkini Kopacz drugi projekt ustawy z pakietu, który ogłosiliśmy na Kongresie dla Małych i Średnich Przedsiębiorstw w Krakowie 13 października. I to dopiero początek! Jeszcze w tym tygodniu następna ustawa! Dziś na konferencji prasowej w sejmie Łukasz Gibała przedstawi projekt ustawy „firma na próbę”. Prawie połowa Polaków w jakimś momencie swojego życia myślała o własnym biznesie. Czemu nie wszyscy się decydują? Bo się boją – papierologii, wysokich kosztów na starcie, podatków. W tym kraju to nikogo zresztą nie powinno dziwić. Ale my im mówimy: chcesz spróbować pracować na własny rachunek? OK – po prostu zgłoś na jednym prostym formularzu, że zaczynasz działać – i testuj swój pomysł na biznes. Masz na to 3 miesiące. Przez ten czas nie musisz się bać fiskusa – nie będziesz płacił żadnych podatków poza VATem. Nie musisz też się bać urzędników – będziesz zwolniony z wszelkich formalności. Uda się? Świetnie. Wtedy po 3-miesięcznym teście przechodzisz na takie zasady, jakie obowiązują wszystkich. Uznasz, że prowadzenie biznesu nie jest dla Ciebie? W porządku. Rezygnujesz bez żadnych konsekwencji. Tak zachęcimy Polaków do przedsiębiorczości. Mamy też sporo ułatwień dla tych, którzy już mają własną firmę. Pierwszy projekt złożyliśmy w sejmie w ostatni piątek – to skrócenie terminu zwrotu nadpłaconego VAT-u do 30 dni. W większości krajów Unii Europejskiej VAT zwraca się w jeszcze krótszym terminie. Dlaczego polscy urzędnicy skarbowi muszą mieć na to więcej czasu, skoro estońscy potrafią rozliczyć i zwrócić VAT w 5 dni? A kolejny projekt ustawy już w czwartek! 