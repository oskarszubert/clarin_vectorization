„Wajda zrobił ze mnie bufona” – powiedział Lech Wałęsa o filmie o nim samym Andrzeja Wajdy. Jeszcze bardziej zdecydowanie zareagował Tadeusz Kantor po obejrzeniu filmu o swoim przedstawieniu, także w reżyserii Wajdy. Po prostu kopnął autora w tyłek publicznie, na premierze. W jeszcze trudniejszym położeniu niż Wajda znalazł się Witold Gombrowicz. Kopnięty z jednej strony przez Lecha Kaczyńskiego, a z drugiej przez Lecha Wałęsę. Jak widać na poniższej fotografii: Gombrowicz między dwoma Lechami. Gombrowicz podwojony, młody i stary.  To zdjęcie, czy to nie jest najlepszy komentarz do dylematów dzisiejszej polityki? W gruncie rzeczy Wałęsa z Matką Boską w klapie i Kaczyński z Rydzykiem w Częstochowie niewiele się różnią. Reprezentują to co stare, zmurszałe i próbują zdusić z obydwu stron to co nowe i co próbuje się od nich uwolnić. 