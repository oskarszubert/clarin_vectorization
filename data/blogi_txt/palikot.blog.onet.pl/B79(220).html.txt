To my wymyśliliśmy strategię obalania PO metodą referendów. I wprowadziliśmy ją w życie. Dziś Platforma jest w kryzysie. Popełnia błąd typowy dla nieprzygotowanych na kryzys. Zaczyna się tłumaczyć dosłownie ze wszystkiego. Już nie działa, nie wywołuje zdarzeń, nie ustala reguł gry. Jest zmuszona tłumaczyć się dlaczego to, czy tamto. Mniejsza o to co mówi, ważne, że została zepchnięta na pozycję kogoś kto musi się  bronić. To początek jej końca. Zadaliśmy Platformie poważne ciosy, a teraz rzucimy ją na kolana. Każdego dnia gdy HGW wyjaśnia i objaśnia co robi, to traci szansę. Nie tłumaczy się ten, kto nie ma z czego. Ta elementarna wiedza jest już poza zasięgiem PO. Każdy dzień rządów tej formacji to strata dla kraju. 