Pogoda podczas tegorocznych „wiosennych” świąt przypominała bardziej Boże Narodzenie. Pojawiła się w związku z tym nawet nowa świecka tradycja – lepienie świątecznych  zajączków ze śniegu, czy też obrzucanie się śnieżkami zamiast polewania się wodą. W tych okolicznościach nikogo nie powinno zdziwić pytanie, które w dniach 11-26 marca zadaliśmy respondentom. Którego z wymienionych polityków zaprosił(a) by Pan(i) na świąteczne, niedzielne śniadanie? Proszę wybrać  takiego polityka, którego chociaż odrobinę Pan(i) lubi? Zgodnie z przypuszczeniami większość osób natychmiast wycofywała się z dalszych badań, ankieterzy wielokrotnie słyszeli niecenzuralne słowa wskazujące na duże oburzenie tą propozycją (zaproszeniem polityka na śniadanie), nie mniej po wielu próbach udało się uzyskać odpowiedzi od  820 osób (CATI, zakładany błąd 4%, dobór próby losowy) Jakie pozytywne cechy posiadają zaproszeni politycy? Różnice i podobieństwa. Osoby, które wskazały polityka z którym zechciałyby zjeść śniadanie proszone były również o wskazanie cech, które posiadają zaproszeni potencjalni goście. Zgodnie z przewidywaniami  wybranym „śniadaniowym” politykom przypisano bardzo wysokie poziomy natężenia wybranych pozytywnych cech, zgodnie z efektem aureoli polegającym na automatycznym, pozytywnym przypisywaniu cech osobowościowych na podstawie pozytywnego ustosunkowania w stosunku do nich. Wyniki ujawniły również interesujące różnice w natężeniu cech pomiędzy lubianymi politykami.     1. Bronisław Komorowski (18%) był najczęściej wskazywanym politykiem, którego respondenci najchętniej zaprosiliby na świąteczne śniadanie. 2. Aleksander Kwaśniewski (15%) 3. Donald Tusk (13%) 4. Ryszard Kalisz (13%) 5. Jarosław Kaczyński (12%) 6. Janusz Palikot (10%) 7. Leszek Miller (7%) 8. Jarosław Gowin (7%) 9. Zbigniew Ziobro (5%) 