Dwa lata temu rząd i koalicja podniosły składkę rentową, dzięki czemu do budżetu wpłynęło dodatkowo ok. 11 mld złotych. Rok temu rząd zabrał część pieniędzy z OFE, aby zalatać dziurę budżetową – a miał już przecież dodatkowe jak co roku 11 mld ze składki rentowej! Okazuje się, że tym razem sytuacja jest znów jeszcze gorsza. Nie wystarczy 11 mld ze składki rentowej, nie wystarczą kolejne miliardy z OFE. Trzeba dalej ciąć, aby budżet nie pękł. Brakuje przynajmniej 24 mld. Gdyby to dodać do pieniędzy ze składki, z OFE, to mielibyśmy dobre 50 mld brakujących pieniędzy. Ale czy możemy być pewni, że to już cały deficyt? Skoro Rostowski co roku się myli, to jak mu wierzyć teraz? Zdumiewa też buta ministra, który nie czuje się winny i nie ma honoru podać się do dymisji. A jest za co! Właśnie na naszych oczach upadł cały mit polityki Tuska i Rostowskiego. Widać gołym okiem, że ta ekipa totalnie się pomyliła. Dlaczego Tusk i Rostowski się pomylili? 1. Uznali, że sam fakt wydawania dużych pieniędzy europejskich da gospodarce rozwój. Okazało się, że to jednak nie wystarczy. Trzeba pieniądze wydawać z głowa, bo inaczej rośnie dług, a kraj tonie. Tę oczywistość rozumie każdy Polak, który prowadzi swoje własne gospodarstwo domowe. 2. Polityka cięć budżetowych nie poradzi na kryzys. Potrzeba nam wzrostu popytu wewnętrznego , aby pokonać problemy. A to wymaga nie polityki ciepłej wody w kranie, ale aktywnego państwa, które ma politykę gospodarcza i odwagę dokonywania reform. 3. Nie potrafili wykorzystać kryzysu w Unii to negocjowania zmian polityki unijnej tak, aby pomagała polskiej gospodarce, 4. Nie potrafili przeorientować polityki zagranicznej na bardziej wspierająca gospodarkę 5. Nie umieli wesprzeć małego biznesu, mimo propozycji np. Ruchu Palikota Nie wywołali nowej fali przedsiębiorczości. 6. Zdestabilizowali OFE. 7. Nie potrafili prowadzić skutecznej polityki antytransferowej. Co roku z kraju wyjeżdża kilkadziesiąt miliardów nie opodatkowanych pieniędzy 8. Nie zmienili systemu motywowania administracji tak, aby była ona bardziej przyjazna dla państwa. Premier co roku wygłasza nowe expose. Jesienią ma być kolejne. Co roku wymienia wielu ministrów. Co roku nowelizujemy budżet. Premier pada ofiarą własnego PR. Już nikt mu nie wierzy. A brak wiary oznacza stagnację na rynku inwestycji i recesję. 