„Pieniądze z OFE są ludzi i nie można ich ruszyć” – mówił pół roku temu premier Donald Tusk. „To świętość!” – grzmiał poruszony. A dzisiaj? Słowa premiera są tyle warte co podrabiane zegarki Nowaka. Rząd zamierza dziś, do spółki z SLD, zabrać obywatelom połowę ich oszczędności w OFE. To kradzież! – sam premier tak to nazwał pół roku temu. Pewnie nie wiedział wówczas, iż będzie mówił o samym sobie. Jak to z bohaterami z kiepskich powieści – nie wiedział, że mówi prozą. Jak żyć z premierem, do którego nie można mieć szacunku? Gdyby jeszcze ta kradzież miał czemuś służyć. Naprawie systemu. Zbudowaniu jakiejś nadziei. Podwyższeniu emerytur. Inwestycjom dzięki, którym przybędzie pracy. To choć by nas to bardzo bolało, jak każda kradzież, to mielibyśmy przynajmniej szacunek  za włożony wysiłek. I nadzieję, że kiedyś może będzie lepiej.  A tak? Premier nie tylko ukradł nam pieniądze, ale też okradł nas z nadziei.  Do ZUS dopłacamy co roku 53 mld, do KRUS 14 mld. Jeśli teraz nic nie zrobimy, to według wszelkich wyliczeń ekspertów ten system zbankrutuje. My proponujemy emerytury obywatelskie i proste podatki. Nasze tezy programowe dostępne są pod adresem ht tp://twojruch.eu/sites/default/files/pliki/POSTULATY%20SRODEK%20 DRUK.pdf  Jutro w Łodzi przedstawimy nasze wyliczenia i poddamy je ocenie ekspertów. 