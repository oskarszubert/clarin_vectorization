Największym beneficjentem zmian, które proponuje minister finansów Rostowski są fundusze emerytalne! Tak właśnie. Wielu odczytuje propozycje ministra jako ograniczające OFE. Tymczasem jest… odwrotnie. Zabranie obligacji, czy jakichkolwiek innych świadczeń OFE do systemu ZUS oznacza po prostu, że OFE nie mają już takich zobowiązań. Nie dość, że fundusze już zainwestowały i zarobiły mając ogromną kasę do dyspozycji, to teraz nie będą musiały płacić, a właściwie wypłacać świadczeń! Rostowski ich z tego zwalnia. Czysty zysk! Jeśli ktoś w Polsce powinien wylądować w więzieniu to właśnie minister finansów.   PS. Jan Kondrak – człowiek, który stworzył Marka Dyjaka i Marcina Różyckiego, oraz wielu innych bardów lubelskich. Znakomity kompozytor i wykonawca piosenek rodem z Kresów. W jego imieniu zapraszam miłośników poezji śpiewanej na znakomity recital „Sztukmistrz śpiewa” w Teatrze Kamienica w Warszawie. Kondrak zaprezentuje pieśni wymagające niemal cyrkowych umiejętności. Każdy z utworów będzie wykonany w inny sposób, pojawi się naśladowanie głosów natury. Recital będzie powrotem do pierwotnych form muzykowania – artysta wystąpi bez nagłośnienia, tak jak śpiewali bardowie w dawnych „sztukmistrzowskich” czasach. Zapowiada się ciekawe wydarzenie muzyczne. Tak mało ich teraz w czasach popkultury i popsztuki. Zapraszam 7 lipca, Teatr Kamienica w Warszawie, godz. 19:00. Warto tam być. 