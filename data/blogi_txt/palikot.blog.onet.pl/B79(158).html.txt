Lincz, z definicji, polega na tym, że nikt nie bada faktów, zarzutów, okoliczności itp, a wystarczy tylko podejrzenie, lub zgoła histeria tłumu wywołana przez sprytnego socjotechnika. Dokładnie tak jest w przypadku profesor Kolbuszewskiej, której przewiną jest to, że posiadła (jak się okazuje niezwykłą) zdolność odróżnienia prywatnej (wulgarnej) wypowiedzi od osiągnięć i pozycji zawodowej autorki wypowiedzi. Przypominam, że prof. Kolbuszewska wyraziła swoją opinię podpisując list i nie użyła do tego wulgaryzmów, o co niektórzy ją oskarżają, nie broniła ona słów Ewy Wójciak z Teatru Ósmego Dnia, a podpisała jedynie list z apelem o nie odwołanie jej z funkcji dyrektora tego teatru. Szkoda, że ci wszyscy „oburzeni katolicy” z Terlikowskim na czele zapomnieli (lub nie wiedzą), że aktorzy Teatru Ósmego Dnia otwarcie sprzeciwiali się ograniczaniu praw Kościoła Katolickiego w czasach komuny. Dymisja i przeprosiny to za mało? Trzeba już zbierać suche patyki na zrobienie stosu. Chętnych do podpalenia nie zabraknie. Co prawda Jezus z Nazaretu coś tam o niewinności i rzucaniu kamieniami nauczał, ale kto by go słuchał, jak jest czarownica do spalenia.. 