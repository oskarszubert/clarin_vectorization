W ostatnim  dniu kończącego się roku proponuję Państwu udział w plebiscycie, którego celem jest wybór Gniota 2007!  Gniota –  w sensie politycznym, obyczajowym, PR-owskim lub każdym innym… Niech wygra największy z gniotów! Mam nadzieję, że Onet pomoże wypromować tę zabawę… Oto moje propozycje: 1. Wyliczone przez Giertycha kłamstwa Jacka Kurskiego (sukcesy PiS-u w sprawach, w których, jak się okazało, PiS i Kurski głosowali przeciw). 2. Pijaństwo Kwaśniewskiego – Ludwiku Dorn, Sabo, nie idźcie tą drogą! 3. Torebka posłanki Szczypińskiej – podróbka markowej firmy, kupiona od Wietnamczyków.  4. Taśmy Rydzyka:  ty czarownico, sama się poddaj eutanazji (wypowiedź o żonie prezydenta, w czasie wykładów). 5. Taśmy Oleksego:  dużo czytam i będę, k…a, jak brzytwa (nagrane przez Gudzowatego w czasie popijawy). 6. Konferencja Kamińskiego w sprawie Sawickiej (teraz każdy będzie wiedział na kogo głosować…).7. Konferencja Palikota: co to jest PiS? To: Penis i Spluwa. (O gwałtach w lubelskiej policji i politycznym kryciu komendantów przez partię rządzącą.) 8. Seksafera w Samoobronie. 9. Leszek Miller w Samoobronie – jak kończy mężczyzna.  10. Jarosław Kaczyński o wyborach: jeśli oni wygrają, to będzie drugi 13 grudnia! 11. Jarosław Kaczyński o pielęgniarkach:  niejedzenie kolacji to jeszcze nie głodówka 12. Anna Fotyga -  za całokształt. 13. Radek Sikorski: dorżniemy watahy (o utrzymującym się poparciu dla PiS-u). 14. Nelly Rokita -  za rolę przekupki w polityce. 15. Jan Rokita – za intuicję polityczną. 16. Roman Giertych – za krucjatę przeciwko Gombrowiczowi. 17. Groźby Krauzego wobec mediów: pozwę przed sąd, jeśli dziennikarze będą mnie nazywali Ryszardem K.  Czekam na Państwa głosy; podsumowanie plebiscytu i przyznanie tytułu Gniota 2007 nastąpi na początku 2008 roku. 