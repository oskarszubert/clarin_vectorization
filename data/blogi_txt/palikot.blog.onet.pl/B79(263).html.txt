Dziś lub jutro klub Twojego Ruchu złoży projekt nowelizacji ustaw likwidujących ochronę immunitetową posłów, sędziów i prokuratorów w przypadku jazdy samochodem po alkoholu. Dość hipokryzji! W każdym klubie poselskim, także i w naszym, są posłowie nadużywający alkoholu. Muszą jednak ponosić bezwzględną odpowiedzialność za jazdę po alkoholu jak wszyscy obywatele. Podobnie jest w środowisku sędziów i prokuratorów. Nie walczymy z pijaństwem, choć to nic godnego naśladowania, walczymy z pijakiem, który siada za kółko i staje się zabójcą na drodze. 