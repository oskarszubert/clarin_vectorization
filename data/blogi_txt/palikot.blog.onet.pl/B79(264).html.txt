Złote dziecko CBA, genialny „wynalazek” Mariusza Kamińskiego, pogromca elit i nomenklatury, Casanova Sawickiej, bicz na Kwaśniewskich – niezrównany agent Tomek, poseł arcymoralnego i katolickiego PiS-u żył w jałowym związku partnerskim z burdelmamą, którą odbił innemu działaczowi PiS-u. W głowie się nie mieści? Tak! Tak właśnie! Partia, która miała rozbić układ nie potrafiła przez dwa lata ustalić, że jej poseł żyje z osobą związaną z haraczami, prostytucją, wymuszeniami, handlem żywym towarem. To nie kabaret proszę Państwa, tego nawet Limo by nie wymyślił. To główna polska partia opozycyjna! Dodajmy do tego wice prezesa PiS-u Antoniego Macierewicza. Człowieka niewątpliwie o osobowości schizoidalnej, fobiach antyrosyjskich, nadającego się natychmiast do leczenia zaburzeń osobowości, prowadzącego od lat idiotyczne dywagacje na temat brzozy. To razem z agentem Tomkiem dreamteam Kaczyńskiego. Turbodoładowanie PiS-u. I ci ludzie wygrają przyszłość dla naszego kraju??? A jest jeszcze w wierchuszce PiS-u Adam Lipiński -zaufany człowiek Prezesa do zadań specjalnych, który, jak donoszą gazety, nie trzeźwieje od kilku miesięcy. No i poseł Hofman biegający ze swoim tajemniczych rozmiarów ptakiem. To jest właśnie czołówka nadziei narodu. To oni. Drużyna Prezesa. Aż strach pomyśleć jaki w takim razie ich jest szef – Jarosław Kaczyński, lider tej wybitnej ekipy. Czy może dziwić, że Donald Tusk od lat nie potrafi poradzić sobie z tą drużyną? Na takich byle kto nie da rady. To musi być ktoś kto jest skrzyżowaniem Sanczo Pansy i Don Kiszota z Odyseuszem i Ryszardem VII. 