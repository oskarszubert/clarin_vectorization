To zdumiewające, że polityk, wydawało się już tak zamierzchły, jak Wałęsa jest najbardziej nowoczesny w kraju. On jedyny ma odwagę polemizować z mentalnością romantycznego sentymentalizmu. Z owym – „tego nie wypada, bo to o zmarłym” lub z równie typowym – „tak nie można mówić, bo śmierć była straszna”. Kiedy politycy, tak jak Tusk, aspirujący do bycia liderami opinii, po prostu całkowicie podporządkowują się tej „dulszczyźnie” naszej, to Wałęsa – jak się mówiło; zwykły człowiek – pokazuje klasę, siłę, inteligencję o jakiej większość elit w kraju może tylko pomarzyć. I na tym polega prawdziwe przywództwo; nie ulegać, ale dyktować oczekiwania! Brawo Lech Wałęsa! 