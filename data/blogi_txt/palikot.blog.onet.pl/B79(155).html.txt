Dlaczego nie? Dlaczego coraz więcej, coraz starszych ludzi ma decydować o życiu całego społeczeństwa?! Czas to zmienić! Dziś młodzież szybciej dojrzewa, szybciej staje przed wyborami kiedyś należnymi tylko dorosłym.  W  wieku 16 lat  ma już za sobą inicjację seksualną, alkoholową, nikotynową, narkotykową. 16 – latek dokonał już najważniejszego dla siebie wyboru: zdecydował o rodzaju i profilu swojej szkoły ponad gimnazjalnej, wie w jakim kierunku chce się kształcić, a ta decyzja determinuje całe jego przyszłe dorosłe życie.  Może też więc głosować! Może mieć swój wpływ na jakość i kształt sceny politycznej. Może mieć swoje zdanie na temat jaka polityka ma być w jego kraju. Zwłaszcza, że mamy coraz więcej starszych ludzi i to przede wszystkim starsze pokolenie swoimi głosami decyduje w jakim świecie 16, 18 i 20- latek ma żyć. Nie ma żadnych powodów , dla których nie należałoby dbać bardziej o równowagę wieku ludzi z czynnym prawem wyborczym. Dlatego RP proponuje , aby już od 16 – tego roku życia móc wziąć udział w wyborach z pełnią praw obywatelskich. Chodźcie z nami! Wyślij swojemu nauczycielowi, ojcu, katechecie – nie jestem dzieciakiem, chcę głosować! 