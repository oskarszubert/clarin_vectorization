W 1990 roku produkt narodowy Polski i Ukrainy był podobny. Dziś po 25 latach my mamy 18 tys. dolarów na głowę, a oni 4 tysiące. To miara sukcesu Polski i jednocześnie zaniedbań Ukrainy. Jednocześnie pomimo 10 lat od wejścia do Unii mamy w Polsce jedne z najniższych płac w Europie. W Polsce średnia wynosi 800 euro, a w Unii 2 tys. Średnia w starej Unii to 4 tys. I to jest miara naszej porażki. Następne lata maja służyć temu aby to zmienić. Jak? Po pierwsze wyższe technologie. Polska potrzebuje podnieść przemysł na wyższy poziom, aby sprzedawać drożej produkty. Muszą powstać przetwórnie żywności, fabryki obróbki drewna konstrukcyjnego, zakłady chemiczne i firmy informatyczne. W tych branżach musimy stworzyć ok 700 tys. miejsc pracy wyższych technologii. Dlatego środki europejskie, oraz własne, muszą być skoncentrowane na tych dziedzinach. Po drugie musimy inwestować w wizerunek Polski jako kraju wysokiej kultury i nowoczesnych technologii. Wizerunek to często główna dźwignia marży. To nie są jedyne działania. Jest ich wiele. Ale te dwa to filary zmiany. 