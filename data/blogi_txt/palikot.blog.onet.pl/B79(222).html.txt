Czy in vitro to zabijanie mrożonych dzieci, manipulowanie człowiekiem i nowoczesny holokaust na zarodkach, czy dzieci z in vitro mają bruzdy na czole i czy to metoda Frankensteina – te i inne wątpliwości rozwiewa projekt  Ruchu Kapitału Społecznego, Ruchu Kobiet i Ruchu Młodych „Lekcja o in vitro”. We współpracy z Adamem Kalbarczykiem i zespołem specjalistów z dziedziny biologii i medycyny przygotowali lekcję o zapłodnieniu in vitro, która jest materiałem przeznaczonym dla biologów do wykorzystania podczas omawiania działu „rozmnażanie człowieka”. W wakacje objechali z programem całą Polskę. Zapukali do każdego kuratorium i zostawili kopie płyt z przykładową lekcją o in vitro. Rozesłali do nauczycieli biologii listy z propozycją włączenia wiedzy o in vitro w zakres nauczania podstawowego w szkołach ponadgimnazjalnych i wykorzystania materiału z naszych płyt. Nauczyciele, do dzieła!   A przy okazji… Słoiki nie dajcie się obrażać, też macie głos! Zapraszam warszawskie słoiki dzisiaj na godz. 13 – tą na ul. Nowogrodzką pod Urząd Dzielnicy Warszawa Śródmieście. Ja, jako osoba mieszkająca w stolicy, dopiszę się oficjalnie do listy wyborców uprawnionych do udziału w referendum. Punkt po punkcie przedstawimy jak przejść przez prostą procedurę, by uzyskać nawet jako „słoik” prawo do zagłosowania przeciwko prezydent Hannie Gronkiewicz-Waltz. Referendum to istota demokracji, zachęcamy do udziału wszystkich mieszkańców Warszawy! 