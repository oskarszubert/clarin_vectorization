Jak się dowiedzieliśmy z prokuratury lubelskiej, policjant, który zgwałcił dwukrotnie studentkę w Izbie Zatrzymań, molestował jeszcze dziesięć innych kobiet. Wszystko jedno już, co oznacza słowo „molestował”. W każdym razie wykorzystał swoja pozycję do złamania czyjejś nietykalności. Trudno uwierzyć , że nikt inny o tym nie słyszał, że nie wiedzieli o tym przełożeni. W każdym razie – znaleźli się oni w ” kręgu podejrzenia”. Podobnie jak Andrzej Lepper w zupełnie innej sprawie. Tyle że Lepper nie jest już ministrem, a przełożeni tego policjanta – owszem, jakby nigdy nic: pełnią nadal te same funkcje, choć już dawno powinni odejść.  Zasady czystości i bycia poza wszelkimi podejrzeniami nie dotyczą więc wszystkich obywateli. To nie jest sprawiedliwe. To jest skandaliczne niesprawiedliwe. Jeśli jednak okaże się, że Lepper został oskarżony głównie po to, aby PiS mógł przejąć Samoobronę, to stajemy przed szczególnym wymiarem podwójnej moralności: co innego mówią, co innego robią, a to co robią – robią tak, aby się wszystkim wydawało, że chodzi tu o nasze wspólne dobro. Hipokryci. 