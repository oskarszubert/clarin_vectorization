Najnowszy film Wojciecha Smarzowskiego „Pod mocnym aniołem”, podobnie jak jego poprzedni film „Drogówka”, jest filmem robionym w realiach PRL – u. Gorzkim, brudnym i upadłym tak jak cały PRL. W raporcie Czapińskiego „Diagnoza społeczna 2013” widać silny powrót resentymentów gierkowskiej epoki. Stąd liderzy wszystkich partii w Sejmie, Kaczyński, Tusk, Miller, proponują jakiś element z czasów komuny. Najdalej poszedł w tym oczywiście szef SLD – zaproponował powrót do 49 województw, ORMO i żywy relikt epoki, kosmonautę Hermaszewskiego na listy na Parlamentu Europejskiego. Spodziewam się, że spot wyborczy będzie w konwencji czterech pancernych i psa   Pomijając absurdalność tych propozycji od strony merytorycznej, to także marketingowo srodze się zawiodą. Ludzie owszem, maja sentyment do tamtej epoki, ale chcą rozwiązań na przyszłość, a PRL, choć miły we wspomnieniach, jest jednak też epoką materialnego wstydu i upadku. 