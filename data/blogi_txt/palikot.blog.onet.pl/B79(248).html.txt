W ten weekend odbyły się trzy kongresy programowe Ruchu: we Wrocławiu, Opolu i Zabrzu. Rozmawialiśmy o kulturze, energii, problemach miast, transportu publicznego i rynku mieszkań.  W ten sposób dzień w dzień powstaje ostateczny program Twojego Ruchu. Tłumy działaczy na spotkaniach i wiele pytań, uwag , ocen. Świetne składy panelistów. Bardzo żywa była też druga część tych kongresów czyli wybory do władz wojewódzkich Twojego Ruchu. Partia spiera się, liczy, przekształca, dyskutuje. Nie pamiętam  takich dni z Platformy! Nawet tej sprzed lat z 2005 czy 2007 roku. Platforma zawsze była partią ludzi władzy, kariery, kalkulacji. Ruch jest inny. Ludzie zaciekle kłócą się na idee, poglądy. To jest fantastyczne. Chce się żyć! 