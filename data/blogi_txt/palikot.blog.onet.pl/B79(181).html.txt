Prawica: PO, PIS,PSL,SP – chce zamknięcia sklepów w niedziele! Niech się niedziela święci! Ludzie mają iść do kościoła, do świątyni, a nie do piekla- czyli do sklepu, do współczesnego targowiska próżności. Skłonność prawicy do zamykania wszystkiego jest imponująca. Były już próby zamknięcia sklepów z dopalaczami, małolatów z marihuaną, szpitali, szkół. Tym razem wszystkie sklepy. Nic to, że mamy w kraju bezrobocie bardzo wysokie , a zamknięcie sklepów to kolejne 50 tys. bezrobotnych. Nic to, że ludzie w Polsce pracują najwięcej godzin w Europie, więc muszą zakupy robić w niedzielę, bo nie mają czasu kiedy indziej. W przeciwieństwie do księży zresztą, którzy pracują znacznie mniej. Prawicy to wszystko nie obchodzi. Liczy się tylko interes kościoła. Ludzie nie pójdą do sklepów, to przyjdą do kościoła, choćby dla rozrywki – tak pewnie kalkulują. Lecz się mylą. Dziś chodzenie do kościoła to wstęp do pójścia do galerii handlowej jako wspólna forma niedzielnej rozrywki, wyjścia na miasto, pokręcenia się pomiędzy ludźmi, a nie czas medytacji. Dla wielu chodzących do kościoła zamknięcie sklepów będzie oznaczało, że nie ma sensu w ogóle wychodzić z domu. Ilość ludzi w kościołach spadnie. Tak więc jak zwykle niemądra prawica sama sobie szkodzi. To i dobrze, bo w przeciwnym razie pewnie by pozamykała teatry, kina, bary. Jest tyle rzeczy do zamknięcia! Można tez zamknąć dziób lewicy. Można zamknąć dyskusje o związkach partnerskich, czy o in vitro. Zamykać, karać, nie legalizować- to dewiza prawicy. Prawica to ma życie ! 