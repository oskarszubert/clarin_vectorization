Wedle świętej zasady Witolda Gombrowicza – jak sie sam nie pochwalisz, to kto Cię pochwali? We Wrocławiu dyskutowalismy o kulturze. Wśród naszych panelistów byli: laureat Oskara Zbigniew Rybczyński, dyrektorka Teatru Dnia Ósmego Ewa Wójciak, Andrzej Celiński – były wiceminister kultury, Kamil Sipowicz – literat i malarz, prof. Jan Hartman. Uważam, że kultura polska jest jedną z naszych ukrytych wielkich szans. Jeśli możemy jakoś pokonać deficyt kapitału społecznego i jednocześnie poprawić wizerunek kraju, a w konsekwencji podnieść ceny naszych produktów to właśnie dzięki kulturze. O ile nie mamy silnych brendow w przemyśle, nie mamy przewagi wojskowej, to w kulturze , prawie w każdej jej dziedzinie, mamy liczących sie na świecie twórców. I to zarówno w teatrze, operze, muzyce jak i w  sztukach plastycznych. W każdej z tych dziedzin można wymienić po kilka polskich nazwisk w pierwszej dziesiątce. To jest nasz wielki kapitał! Trzeba go użyć. Tymczasem wydajemy prawie dwa procent od PKB na armię, a zaledwie 0.5% od budzetu na kulturę . Wydajemy więc na kulturę ponad 10 razy mniej niż na wojsko. A jaką mamy armię? No właśnie! Tymczasem Kultura może nie tylko poprawić wizerunek Polski, podnieść go na wyższy poziom, ale też uruchomić kreatywność, innowacyjne myślenie i zdolność do współpracy z innymi. Tego nam brakuje i to stanowi wielki problem w naszym dalszym rozwoju. Wystarczy przywrócić zajęcia dotyczące muzyki i plastyki do szkół. Zmniejszyć ceny biletów do instytucji, zdygitalizowac biblioteki, zbudować w sieci misyjny plan dostępu do dzieł kultury, uruchomić granty na obecność kultury w mniejszych ośrodkach,a za dziesięć lat będzie przełom! Jest jednak jeszcze coś wiecej co nam może dać kultura. Coś wiecej niż wskazanie tropów rozwoju. A mianowicie  jest to możliwość poradzenia sobie w świecie, w którym upadły ideologię i kościoły, a ludzie, my, potrzebujemy jakoś ten świat zrozumieć! To poszukiwanie sensu, to odnajdowanie go wsród innych – to wielka szansa dla każdego społeczeństwa. Naszego także. 