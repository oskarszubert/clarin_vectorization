Polska scena lewicowa to bardzo szerokie spectrum organizacji, od Partii Demokratycznej, aż po Antifę. Wokół RP powstaje koalicja na wzór włoskiej formuły Drzewa Oliwnego (L’Ulivo). To szeroki ruch organizacji i obywateli, którego zjednoczone lewicowe i demokratyczne partie stają się współorganizatorami nowego nurtu jaki wyznacza Europa Plus. Chcemy stworzyć jednolitą platformę, działającą na zasadzie porozumienia koalicyjnego. Organizujemy lewicę wokół kilku kwestii polityczno-obyczajowych. Stoją za nami min: Kampania przeciw Homofobii, Ruch Wolnych Konopi, Racja Polskiej Lewicy. Stara postać lewicy odeszła do lamusa, dzisiaj można ją opisywać jako postlewicę. Ruch Palikota zawarł już porozumienia z SDPL, Unią Lewicy, Racją Polskiej Lewicy, Unią Pracy. Prowadzone są rozmowy ze Stronnictwem Demokratycznym i Partią Kobiet. Pokazujemy, iż ta inicjatywa ma już poparcie w wielu innych, ważnych dla lewicy środowiskach. Zamiast gadać o kongresie i zjednoczeniu , my robimy zjednoczenie! Naszym celem jest stworzenie wspólnej centrolewicowej listy, która na przyszłych wyborach będzie niezbędną propozycją dla milionów polskich wyborców. Apelujemy do Leszka Millera o włączenie się w te prace! Koleżanki i koledzy z SLD – nie stójcie z boku! 