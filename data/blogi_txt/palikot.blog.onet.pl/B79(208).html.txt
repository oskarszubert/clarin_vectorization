Wczoraj byłem w Przemyślu. Miasto piękne – nie mam innego słowa, które oddało by jego charakter. Pełne przestrzeni w sobie. Budynki oddalone od siebie jakby mieszkańcy nie mieli lęku i nie potrzebowali się ściskać tak jak w ciasnym Sandomierzu, czy wąskich uliczkach w  Lublinie. Przemyśl ma przestrzeń, inną atmosferę, powietrze jakby inaczej tam cyrkulowało. Miałem wrażenie, że to miasto z innego świata – miasto rodem  z monarchii, z iście królewskim rozmachem i elegancją. Przemyśl też jest jednym z niewielu miast w Polsce tak ładnie położonych nad wodą. Nagromadzenie brył budynków, domów, domeczków, a w to wplecione kościoły – do złudzenia przypomina włoskie miasteczka. Ludzie też jakby inni, bardziej uśmiechnięci, z większym luzem, niesamowitą energią, którą zarażają przybysza. Jakby ekonomia i podkarpacka bieda nie miała na nich wpływu, nie działała na nich destrukcyjnie. Piękni, silni ludzie. Dlaczego więc jest aż tak silny tam PiS? Nic nie rozumiem. 