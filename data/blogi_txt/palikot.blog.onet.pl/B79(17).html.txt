Kiedy Bismarck wypowiedział te słynne słowa o narodzie, który przeszkadza innym w rozwoju, wyraził  powszechne w Europie przekonanie, że Polska jest dziwnym i niezrozumiałym krajem. To nie jest istotne, jak bardzo krzywdząca była ta opinia. Istotne jest, że taką gębę udało się Polsce przykleić. Notabene, Bismarck miał wówczas żonę Polkę!!!  Dziś Kaczyński i jego rząd jest na najlepszej drodze, aby ponownie uruchomić ten sam mechanizm. Dziwny, niezrozumiały kraj, w którym pod szyldem prawa i sprawiedliwości koledzy z rządu szpiegują jedni-drugich, w którym kwitnie ksenofobia umiejętnie podsycana przez rządzących, w którym byle żart zagranicznej gazety staje się przedmiotem histerycznej reakcji najwyższych urzędników, w którym ksiądz-właściciel medialnego imperium miota antysemickie oskarżenia, a prokuratura tego nie widzi-nie słyszy-nie mówi nic… Dziwny, niezrozumiały kraj w samym środku Europy… Czy Kaczyński uruchomi tamten bismarckowski mechanizm? Czy może tym razem niebo zlituje się na nami? 