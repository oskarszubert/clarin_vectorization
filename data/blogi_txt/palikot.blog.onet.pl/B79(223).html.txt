Byli na każdym moim spotkaniu z ludźmi w Polsce. Jeździli za mną krok w krok, od miasteczka do miasteczka. Każde spotkanie zakłócali, zakrzykiwali, zarykiwali tymi swoimi bezsensownymi przyśpiewkami „raz sierpem, raz młotem…”. I choć z pozoru niegroźni, to przez nich ludzie bali się do nas podejść, porozmawiać. Nie mogli przebić się ze swoim głosem przez tę ścianę hałasu. Ludzie byli terroryzowani przez kilkunastu wrzeszczących! Oni też zresztą nie chcieli rozmawiać.Liczył się tylko krzyk, agresja i dokopać Palikotowi. Sąd w Kielcach uznał, że te wulgarne ryki chłopców w kapturach to zakłócanie porządku publicznego. I słusznie! 