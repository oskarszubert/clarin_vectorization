Bardzo ciekawa dyskusja ekspertów na wczorajszej  konwencji programowej.  Na sali około 350 osób! W niedzielę, przy pięknej październikowej pogodzie ponad 350 osób chciało dyskutować o gospodarce!!! To budzi nadzieję!  Jako pierwsza formacja po 89 roku przedstawiliśmy nowy plan gospodarczy, a zarazem coś w rodzaju nowej umowy społecznej. Te dyskusje pokazują jedną rzecz: jest to wszystko w Polsce nieprzemyślane! Do tej pory rządy działały, z wyjątkiem rządu Mazowieckiego i Buzka, z myślą o najbliższych maksymalnie dwóch latach. A tak się nie da zrobić żadnej poważnej zmiany. Potrzebujemy odpowiedzi na pytanie: jaka ma być gospodarka? Oparta o jakie przewagi strategiczne? Jak wyjść z pułapki kraju średniej wielkości? Jak dogonić Zachód naprawdę!? Do skoku potrzebujemy elementów miękkich: innej mentalności, kapitału społecznego, współpracy, kreatywności. Całe państwo musi być przedstawione w tę stronę! 