Tekst przeznaczony dla osób, które ukończyły osiemnasty rok życia. Co pewien czas czytamy w jakiejś, na ogół lokalnej, gazecie tekst , że jakiś mężczyzna molestował kobiety, dziewczyny, dzieci. Tak też brzmiał komunikat sprzed kilku miesięcy: strażnik i policjant lubelski namówili dwie nastolatki (czternastolatkę i piętnastolatkę) do wejścia do samochodu policyjnego i wywieźli je w okolice muzeum obozu koncentracyjnego na Majdanku(!), a tam molestowali.  Słowo: „molestowali” załatwia wszystko. Zrobili coś niewłaściwego, coś czego nie musimy sobie wyobrażać! Dalej już zajmą się nimi sądy, a my dobrzy obywatele możemy pooglądać telewizję, poczytać książki, porozmawiać z sąsiadami i dziećmi. Oraz zająć się poważną polityką czyli rozważaniem co z koalicją!!! Co z koalicją, panowie bez honoru? Co jednak kryje się za tym słowem- wytrychem „molestowali”?  Otóż: wkładali ręce w majtki i dotykali intymnych części ciała (w co najczęściej wierzymy)? Czy może jednak – wkładali swoje penisy w ich usta i przystawiali pistolety do głowy, grożąc, że jak ofiary o tym opowiedzą, to je zabiją (jak miało to miejsce w lubelskim przypadku)? Od tego, co naprawdę zaszło, a o czym nie mówi krótkie słowo „molestowali”, zależy to,  co dzieje się dziećmi – tak, dziećmi! – których czyn dotyczy… One pamiętają, czują, żyją tym… Dobry poseł, nie zagłębiając się w szczegóły (kolejne genialne słowo- uproszczenie), pisze wówczas interpelację i domaga się wyciągnięcia konsekwencji wobec wszystkich: sprawców i ich przełożonych. Gdy mnie więc zapytała osoba bliska jednej z pokrzywdzonych: – Co zrobiłeś pośle (w domyśle – ośle)? Odpowiedziałem: – Napisałem interpelację. – To ja mam w dupie twoja interpelację drogi pośle-ośle – odpowiedziała. – Tej dziewczynie zmarnowali życie i tego żadne interpelacje nie załatwią!  Ale…… to nie wypada…… aby poseł……..! Takie rzeczy……! Pokazywał…..! Mówił……! 