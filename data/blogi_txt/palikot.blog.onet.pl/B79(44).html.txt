1. Nie wolno korzystać ze wsparcia politycznego osób niewiarygodnych nawet gdy oznacza to utratę jakichś korzyści politycznych. Giertych firmował rząd Kaczyńskiego i Leppera i niszczył polską demokrację i edukację. Dlatego jego przysługi w osłabianiu Kaczyńskiego są mało znaczące. Co więcej deklarowanie możliwego wejścia kogoś takiego jak Giertych do PO jest całkowitym nihilizmem politycznym, który jak każdy nihilizm zniszczy naszą formację. Dziś Giertych, a jutro kto? Lepper? Dorn? Kaczyński? Dzień przyjęcia Giertycha do PO to mój ostatni dzień  w partii. 2. Nie wolno się wypowiadać politycznie o osobach, które się kocha gdyż to zawsze powoduje niesmak u odbiorców. Widać wówczas jak coś, co ma się w ludzkim życiu za najbardziej niezwykłe – miłość – zostaje sprowadzone na poziom targowiska. Dlatego Jadwiga Staniszkis – kochająca się w Jarosławie Kaczyńskim od lat – jest tak śmieszna gdy mówi o Kaczyńskim, choć posługuje się językiem technologicznym i przemawia z pozycji profesora socjologii. 3. Nie wolno cenzurować spotkań politycznych. W miniony poniedziałek w Lublinie, w teatrze Osterwy, odbyło się spotkanie otwarte Jarosława Kaczyńskiego z mieszkańcami miasta. Było ono jednak całkowicie zmanipulowane i ocenzurowane. Na dole usiąść mogli jedynie działacze PiS-u. Dla gości naprawdę z miasta – były tylko balkony. Pytania można było zadawać tylko przez kartki – żadnych pytań z sali. Niestety także pytania z kartki były ocenzurowane i z podanych przez ludzi PO pytań odczytano tylko dwa (na dwadzieścia)!  Jarosław Kaczyński wypadł w swoim odczuciu dobrze i uznał pewnie, że zmieniają się nastroje społeczne skoro nie ma głosów z sali, ani trudnych pytań. W ten sposób ostatecznie oderwał się od rzeczywistości i gdy znów przegra będzie musiał sobie wytłumaczyć to układem – jak zawsze. 4. Nie przesadzaj – Miller o Kaczyńskim!5. Nie rżnij głupa – Kaczyński o Sikorskim.6. Nie udawaj – Kamiński Mariusz o swoich intencjach.7. Nie lansuj się za wszelka cenę – Arłukowicz w komisji.8. Nie uśmiechaj się głupio – generalnie o Kłopotku.9. Nie znaj się na wszystkim – o Oleksym.10. Nie okazuj pychy na każdym kroku – o Dornie. 