Od kilku dni portale rozpisują  się o coraz modniejszej terapii seksem! Na poziomie tak podstawowych odruchów jak seks, zablokowane są przeróżne rzeczy i ich uwolnienie może mieć zbawienny skutek dla naszego zdrowia i życia. Gdyby tak zastosować tę metodę do polityki? Leczyć seksem Kaczyńskiego? Tuska!? Millera? Czuję, że to byłby przełom! Polska polityka poszybowałaby jak nigdy! Gdyż my jesteśmy na poziomie seksu szczególnie zablokowani jako kraj! Edukacji seksualnej nie ma. Prostytucja nielegalna. Środki antykoncepcyjne drogie.  Nic więc dziwnego, że tyle w nas podejrzeń, uprzedzeń, zahamowań, że mamy tak niski poziom kapitału społecznego. Na szczęście łatwo to zmienić! Wystarczy więcej seksu w celach medyczno- patriotycznych. Zamiast ginąć za ojczyznę – orgazm! Zamiast partii – seksparty. Co za ulga! Kaczyński wyleczony seksem byłby pewnie rusofilem i ożeni się z Niemką. Tusk uleczony seksem wziąłby się do roboty wreszcie i może  nawet pogodził ze Schetyną? A kościół? Matka nasza? Jaki byłby wyleczony seksem? Kościoły zamienione w domy, majątki rozdane wiernym, zamiast mercedesów fiaty! Księża w strojach sportowych, sutanny won! A wszędzie uśmiech, radość, przyjaźń, miłość. Tak, to wszystko jest możliwe wyłącznie za sprawą seksu! 