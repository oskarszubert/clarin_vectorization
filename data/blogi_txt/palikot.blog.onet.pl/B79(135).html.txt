Rząd znalazł nowego kozła ofiarnego. Wmawia dzieciom, że to przez nie Państwo Polskie dotknął kryzys. Zdrojewski za nasze pieniądze lobbuje w szkołach na rzecz korporacji, w ramach akcji „Bądź świadomy” prowadzonej przez Ministerstwo Kultury i Dziedzictwa Narodowego (MKiDN) oraz Związek Producentów Audio- Video (ZPAV). Organizuje spotkania i wmawia dzieciom, że powinny utrzymywać koncerny muzyczne. Maluchy straszone są karami, sądami, nalotami panów w kominiarkach o 6 rano.  Welcome to INDECT Ani słowem nie poleca się na tych spotkaniach darmowych źródeł legalnej muzyki, których w internecie jest cała masa. Nie mówi się nic, o muzyce na wolnych licencjach. Nie mówi się nic, o prawie każdego dziecka do dostępu do darmowej kultury. Nie mówi się nic, o obowiązku Ministra Dziedzictwa Narodowego, do tworzenia przestrzeni z darmową legalną kulturą. Nic, o obowiązku Ministra do wyrównywania szans edukacyjnych w dostępie do kultury. Polskie prawo mówi wyraźnie, że dozwolony użytek w zakresie prywatnym jest generalnie zwolniony z roszczeń finansowych właścicieli majątkowych praw autorskich. Młodzież wie, że skopiowanie płyty na własny użytek jest dozwolone. Nawet pobranie utworu z sieci jest dozwolone, jeśli nie wiąże się z jego rozpowszechnianiem. Czy Zdrojewski mówi na tych spotkaniach dzieciom, że twórcy są za takie kopiowanie wynagradzani dzięki opłatom CL doliczanym do cen czystych nośników? O zawłaszczaniu utworów domeny publicznej przez odpłatne bazy danych już nie wspomnę. Nie mówi, bo korporację sobie tego nie życzą. \”Bądź świadomy\” \”Piekło tkwi w szczegółach\” 