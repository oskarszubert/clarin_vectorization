Zbadano stosunek poszczególnych narodów w Unii Europejskiej do kryzysu. Nietrudno zgadnąć, że ci , którzy opuścili ręce i postanowili zapomnieć o kryzysie przez dodatkową porcję przyjemności; seks i alkohol to Włosi i (któż by się spodziewał?) Portugalczycy. Nie jest też zaskoczeniem , że wobec kryzysu naród, który postanowił oszczędzać i więcej pracować to oczywiście Niemcy. I nie jest też niespodzianką, że Francuzi oczekują większej interwencji państwa jako pomysłu na kryzys! A my – Polacy!? Jaki my mamy stosunek do kryzysu? Oczekujemy większej pomocy od państwa? Staramy się o tym nie myśleć i przeczekać? Z opuszczonymi rękami? Ach! My , Polacy! My uważamy, że kryzys to……. Szansa!!!!!!!! Tak, tak dla nas kryzys to szansa! Chcemy go wykorzystać! To nie on nas wykorzystuje ale my jego wykorzystamy! Żeby się wzbogacić!!! Jak już wiadomo od kilku dni Polska jest jedynym krajem, w którym mamy wzrost gospodarczy! Jedynym w Unii Europejskiej i to wzrost o 1.1 punkta , a nie o 0,5 jak prognozowano. Dlaczego tak jest ? Dlaczego? Ach tylko dlatego, że rząd trzyma dyscyplinę , a Polacy są przedsiębiorczy. Tylko dlatego! Wygraliśmy (my – Polacy) bo nie uwierzyliśmy w kryzys i nie zastosowaliśmy absurdalnych recept rodem z piekła czyli z PiS-u! Nie zadłużaliśmy, nie interweniowaliśmy i nie zmienialiśmy reguł gry w chaotyczny sposób! Tylko dlatego! My – Polacy. Bezrobocie w Polsce jest jednym z najniższych w Unii i wynosi zaledwie  8 procent (wg unijnych recept) co wobec 18 procent w Hiszpanii wygląda jak cud! Bezrobocie w Niemczech, Francji, Anglii jest takie same lub większe niż w Polsce!! A nasza Giełda Warszawska została uznana za dziesiątą co do wielkości i siły na świecie! Bum! Ach my – Polacy. Pewien amerykański futurolog zapytany o to, które kraje będą się najszybciej rozwijały w najbliższej dekadzie odpowiedział, że Japonia, Brazylia i Polska! Ach my – Polacy! Co za naród! Ktoś się zapyta jak to się stało? Jak to się stało, że  zmieniła się  martyrologia w przedsiębiorczość? Jak karmę przetrwania zastąpiła karma tworzenia i kreacji? Jak to się stało? Dlaczego dzisiejsza Rzeczpospolita jest tak odurzająco inna od Drugiej RP choć obie mają ten sam wiek dwudziestoletniej niepodległości. Innymi słowy dlaczego PiS historycznie przegrał? Ach – dlaczego? Ach my – Polacy. Ja nie wiem jak to się stało! To dla mnie cud. I patrzę i słucham i oczom nie wierzę i uszom nie słyszę. Oj nie wiem, nie wiem. I dobrze mi z tym i wesoło. I nie martwię się , że nie wiem i nie doszukuje się kto za tym stoi i nie boje się do tego przyznać. I lekko mi i beztrosko. Ach, my – Polacy. Co za naród, co za cud! 