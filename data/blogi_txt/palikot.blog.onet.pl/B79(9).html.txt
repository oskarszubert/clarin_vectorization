Nie opiera się na sile. Nic nie wiąże go z władzą, a jednak to jego ludzie słuchają: ma posłuch, szacunek i zaufanie. Jest stary, prawie odchodzi z tego świata. Dokonał wielu rzeczy, dlatego rozumie więcej. Jest w nim i mądrość, i czyny, i cnota. Do niczego nie pretenduje.  Wiem, że jego rady są skuteczne. Należy do mojej, naszej tradycji. Rzadko zabiera głos. Nie jest idolem. To, co do nas mówi – jeśli już mówi – oznacza zawsze, że musimy się na coś zdobyć, sięgnąć wyżej, że potrzebny jest jakiś większy wysiłek, że to jest dla nas ważne. Trafia w sedno. Nie ma żadnych korzyści z tego kim jest. Jest kimś więcej niż bohater, przywódca, specjalista. Jego wiedza wynika z dorobku życia.  Tak, taki jest! 