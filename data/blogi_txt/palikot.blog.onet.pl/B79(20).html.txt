Jutro, od godziny 11.30 w Kazimierzu nad Wisłą po raz kolejny rozdajemy „Ferdydurke” Gombrowicza. Tak jak zapowiadałem – nasza akcja związana z przywróceniem tego dzieła w pełnej wersji do kanonu lektur szkolnych jest kontynuowana. To happening, który nie tylko ma poważny, edukacyjny cel. To także jedna z form popularyzacji wielkiego Gombro – przypominam bowiem, że w trakcie naszych spotkań rozdajemy setki egzemplarzy „Ferdydurke”. I przy okazji świetnie się bawimy w trakcie konkursu na miny, odgrywania scen z książki i w czasie rozmów z naszymi przyjaciółmi, miłośnikami prozy Gombrowicza.  W tyglu ostatnich wydarzeń politycznych, ta ucieczka w kierunku wielkiej literatury wydaje mi się jak balsam… 