Janukowicz i jego otoczenie zorganizowali prowokację, pułapkę na protestujących. Wszystkie tak zwane pokojowe negocjacje stanowiły dokładnie zaplanowaną pułapkę. Były one prowadzone w celu przeciągania czasu i przygotowywanie siłowej operacji. Janukowicz od samego początku nie zamierzał iść na żadne ustępstwa, ni na sekundę. Wszystkie tańce wokół politycznego procesu, zakulisowe negocjacje w sprawie zmian w konstytucji miały na celu tylko zwabić protestujących do pułapki. Dzisiejszy dzień był dokładnie zaplanowany i wyreżyserowany przynajmniej od tygodnia. Obecnie kijowskie metro zostało zatrzymane, a wszystkie wjazdy do Kijowa na głucho zablokowane. W Kijowie przynajmniej w kilku miejscach (na przykład w akademiku Narodowego Technicznego Uniwersytetu Ukrainy – „Politechnika Kijowska”) został odłączony internet. W stolicy w ciągu kilku godzin wprowadzono stan nadzwyczajny i nie mówcie mi, że wszystko to było zrobione bez wcześniejszego rozpoznania, planu i przygotowania. Każdy rozumie, że taka operacja, która ogarnia 4-milonowe miasto jest przygotowywana przynajmniej przez kilka dni, prędzej 2-3 tygodnie. W centrum Kijowa były zgromadzone wielkie rezerwy milicji i wojsk wewnętrznych. Dowiezieni najemni bandyci – oni działali w jednym szeregu z Berkutem, rzucając kamieniami w protestujących. Taktycznie cała operacja była zaplanowana tak, by przepuścić protestujących do kwartału rządowego i skoncentrowanymi uderzeniami rozsiekać ich na małe grupy. Gdyby działania te miały na celu nie przepuścić protestujących do Werchownej Rady (ukraińskiego parlamentu), zorganizowanoby kordon na starym mieście – na Hruszewskiego. Działania milicji i wspieranych przez nią opłaconych bandytów były nadzwyczaj okrutne. Obecnie przynajmniej 4 protestujących nie żyje, wśród nich kobieta. Kilka osób umiera od ran powstałych wskutek poparzenia – Berkut i wojska wojska wewnętrzne strzelali ze śrutu (kartacz), co oczywiste, kliku protestujących zostało postrzelonych z broni ostrej. Berkut strzelał z dachów i gęsto zarzucał tłum granatami – również z dachów. Kilkadziesiąt osób zostało poranionych bardzo ciężko, wielu wybito oczy przez strzały w głowę. To pobojowisko było zawczasu rzetelnie zaplanowane i ma na celu ostatecznie zniszczyć jakiekolwiek nadzieje na demokrację na Ukrainie. Jego scenarzyści chcą powtórzyć teraz w Kijowie wydarzenia moskiewskie 1993 roku i na zawsze zasiać strach w sercach Ukraińców, całkowicie odeprzeć jakąkolwiek myśl, komukolwiek pozwolić pomyśleć o bronieniu swoich praw. To się nie uda! Леся Оробець ukraińska deputowana 