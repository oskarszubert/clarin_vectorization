Gołym okiem widać, że coś złego dzieje się z prezydentem Lechem Wałęsą. Poprzez głupie, szowinistyczne i homofobiczne wypowiedzi dokonuje samookaleczenia. Niszczy legendę wielkiego lidera. Coraz rozpaczliwiej krzyczy, że jest przegrany, przygnębiony i samotny. To głośny krzyk rozpaczy. Rozpaczy, która dotyka nie tylko jego, ale już ok 2 miliony Polaków cierpiących na depresję – trzecią największą chorobę cywilizacyjną. W naszym kraju nie prowadzi się szczegółowych statystyk w tej mierze. Lekarze jednak nie mają wątpliwości. W ostatnich latach liczba Polaków cierpiących na depresje, podwoiła się. Według specjalistów, na różne jej odmiany, cierpi co najmniej około 21 proc. Polaków. Co zatrważające, depresja grozi co trzeciemu z nas. Pogarszające się warunki materialne, brak perspektyw, niskie płace, galopujące bezrobocie, potęgują uczucie frustracji i zgorzknienia. Nic dziwnego, że coraz więcej będziemy słyszeli w mediach wypowiedzi zbliżonych do Pawłowicz. Młodzi ludzie albo będą masowo popełniać samobójstwa, albo zdewocieją z PiS – em. Wałęsa dzisiaj na nowo może stać się liderem- wyjść i powiedzieć :zwalczę tę chorobę – dla siebie i wszystkich tych, którzy nie ze swojej winy nie potrafią dojrzeć pozytywów życia. Znamienne jest to, że dzisiaj, kiedy Lech Wałęsa potrzebuje pomocy jest sam. Kiedy to on pomagał – miał wianuszek przyjaciół. Więc ja się pytam publicznie: gdzie są dzisiaj jego przyjaciele? Dlaczego wolą występować w mediach, zamiast pojechać do niego z terapeutą? Dlaczego wolą milczeć, kiedy ich legenda wola o pomoc? 