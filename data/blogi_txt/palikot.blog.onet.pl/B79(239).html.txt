Na naszych oczach kończy się pewna epoka. Epoka Tadeusza Mazowieckiego i pierwszych lat zmian, pierwszych lat wolności. Tadeusz Mazowiecki był jej symbolem. Nawet jeśli wciąż jest wielu świadków tamtego czasu, to on te symbole wyznaczał i znaczył! Ten wielki zryw wolności jakim był pierwszy niekomunistyczny rząd, to także zryw odpowiedzialności. Jeśli dziś pomyślimy o tym, jaki poziom ma debata w kraju, jak beznadziejne są tematy sporów politycznych, jaki poziom charakterów i umysłów kształtuje naszą rzeczywistość, to jeszcze bardziej widzimy, że naprawdę coś się skończyło. Żegnaj Premierze! 