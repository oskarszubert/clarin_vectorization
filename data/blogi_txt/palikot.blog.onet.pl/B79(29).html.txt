To jest trochę tak, jak na Syberii albo w Laponii:  nisko, szare niebo i ogromny pas bieli obejmujący całość lasu. Jeziora stalowe w odcieniu. Gadające od mrozu drzewa i duża widoczność. Dni bardzo krótkie, więc biel szadzi jest na wagę słońca. Dodaje energii. Drewniane chaty i gdzieniegdzie szczekające psy. Suwalszczyzna, po raz pierwszy od pięciu lat, gdy tu przyjeżdżam, jest biegunem zimna. Codzienne spacery są jak sesja jogi; wprowadzają ład do duszy.  „Nie uleczysz ciała, jeśli nie uleczysz duszy”… Pseudo-Hippokrates. 