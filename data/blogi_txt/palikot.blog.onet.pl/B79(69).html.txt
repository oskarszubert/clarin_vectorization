Po miesiącu narodowej nudy, mszy i wszelkiego braku rozumu – wreszcie jest kampania. Skończyła się celebra i udawanie. Już ostatni tydzień pierwszej fazy kampanii przyniósł wreszcie elementy polityki do rywalizacji. Pojawiła się nowa idea funkcjonowania RBN i kandydatura Belki oraz spór o prywatyzację służby zdrowia. Ale wciąż polityka nie mogła się przebić przez wszechogarniającą hipokryzję. I ten tydzień to zmienił. Dyskusja o Afganistanie, In vitro, parytecie, i teraz o prawdziwej intencji Jarosława Kaczyńskiego uczyniły kampanię kampanią. Ten tydzień będzie mocny, to pewne. Tusk otworzył pole do prawdziwej wymiany ciosów. 