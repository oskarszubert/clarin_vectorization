Piotr Farfał , jako szef TVP,  podpisał umowę z Rydzykiem na temat korzystania z bogatych zasobów telewizji publicznej. Ta umowa jest bardzo korzystna dla Rydzyka! Pozwala na korzystanie z archiwów w zamian za niskie stawki finansowe. W tej sytuacji rodzi się w naturalny sposób pytanie dlaczego do tej umowy doszło? Dlaczego ludzie Giertycha zawierają umowę z Rydzykiem, z którym byli dotychczas skłóceni? Zawarcie takiej umowy to nic innego jak przelanie określonej sumy pieniędzy na konto Rydzyka. Suma ta to wielkość korzyści finansowych jakie otrzyma Rydzyk i jego media w wyniku emisji tych materiałów u siebie, ponosząc przy tym niskie koszty zakupu. Za co Giertych i jego ludzie płacą Rydzykowi? Co obiecał Rydzyk Giertychowi w zamian za te pieniądze? I kto jest politycznym promotorem tej sytuacji? W tym samym mniej więcej czasie dotarła do nas jeszcze jedna informacja dotycząca Farfała i tego projektu politycznego, a mianowicie rzekomy trik Giertycha, który ma spowodować ,  że nie będzie można obecnego prezesa TVP odwołać do 2011 roku!  Wygląda na to, że z udziałem różnych sponsorów politycznych trwa festiwal powołania nowej formacji politycznej w celu rozbicia elektoratu PiS-u. Skoro nie udała się próba w euro-wyborach,  to może się uda przy okazji wyborów prezydenckich. Można przypuszczać , że przekupiony Rydzyk poprze kandydata Giertycha i stworzy w ten sposób, razem z TVP,  szansę na nowy obóz polityczny po prawej stronie sceny politycznej. W ten sposób naturalna niechęć Rydzyka do obecnego prezydenta spotka się z celem biznesowym. Zyska na tym kandydat PO gdyż nie trzeba będzie martwić się o drugą turę. Jeśli nie wystartuje nikt inny niż Tusk, Kaczyński, kandydat duetu Giertych-Rydzyk i jakiś trzeciorzędny kandydat lewicy to Tusk wygra w pierwszej turze. Warto więc przypomnieć , że zawsze gdy targi odbywają się w świątyni lud wznosi krzyże lub wiesza handlarzy. 