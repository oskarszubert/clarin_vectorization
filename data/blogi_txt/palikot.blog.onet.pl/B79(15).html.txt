Niby wszystko się wie. Widzi się go na USG, słyszy na KRC, czuć jak rusza się w brzuchu, widać brzuch, a mamie coraz ciężej go nosić, nie raz kopie w nocy i w dzień, a jednak jak się nagle pokaże, to jest to cud! I to zdziwienie – jak on się tam zmieścił i że jest taki „gotowy”. Nasza wyobraźnia jest jednak przestrzenna i wszelkie domysły za sprawą skomplikowanych urządzeń, choć dają się pojąć, to jednak nie przekuwają się na wyobraźnię. Tej potrzebny jest zmysłowy konkret. Ta nieufność wobec wszystkiego, co nazbyt abstrakcyjne, wydaje mi się też podstawą zdrowego rozsądku. 