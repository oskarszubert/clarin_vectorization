W wyborach uzupełniających do Senatu w Rybniku wyborcy centrolewicowi nie wzięli udziału. Ruch Palikota  nie wystawił tam swojego kandydata, gdyż jesteśmy przeciwko istnieniu Senatu w ogóle. Podobnie jak w wyborach w 2011 gdzie także nie wystawialiśmy kandydatów do Senatu. To zupełnie niepotrzebna izba parlamentu. Szkoda na nią pieniędzy. Można z pewnym uproszczeniem założyć, że nasi wyborcy zostali w domu. Tragiczny wynik uzyskało SLD – 2,84%! Miller ma więc w sondażach więcej, a w rzeczywistości jak zawsze mniej – jest na 2 procent właśnie. Miller w pewnym sensie  wykrakał ten wynik. Kto to jest Miller dzisiaj? ” Pan dwa procent”! Można powiedzieć, że z Millera wyparowało! Po klęsce w Elblągu gdzie działacze Ruchu doprowadzili do odwołania prezydenta i rady miasta, klęska PO w Rybniku, która przegrała te wybory – to właściwy sondaż. Oczywiście jutro Homo Homini i CBOS opublikują sondaże, z których wynika, że PO wygrywa wybory, SLD jest trzecią silą, a Ruch Palikota ma problemy. To będą sondaże – a jak jest w rzeczywistości pokazały referendum w Elblągu i wybory w Rybniku! 