Biorąc w ręce legendarny srebrny puchar poczułem powiew historii. Bo to nie żadna podróba, ale ten sam kawałek metalu, który w 1960 roku po raz pierwszy dźwignął w górę Igor Netto, kapitan reprezentacji ZSRR, a potem dwunastu kolejnych kapitanów, a jako ostatni Hiszpan Iker Casillas po pamiętnym meczu w Wiedniu z Niemcami. Swoją drogą ciekawe kto będzie tym szczęśliwcem w lipcu 2012 na Stadionie narodowym w Warszawie? Czy trafi w ręce kapitana nowych mistrzów Europy czy Hiszpanie dokonają niewyobrażalnego i obronią trofeum, a wtedy znów zobaczy uradowanych Ikera, Andresa i Cesca, a cała Warszawa rozbrzmi tą fantastyczna pieśnią Que viva Espana!          A wy myślicie, że kto to będzie? Niemcy, Włosi, a może Anglicy, jeśli Fabio Capello z nimi zostanie? A może jakaś niespodzianka w stylu Grecji ’2004, np. Turcja, którą za chwile obejmie Guus Hiddink? Ale do tego jeszcze kupa czasu, zobaczymy np. czy mistrz świata przyjedzie na Euro 2012, czy nie bo zostanie nim Brazylia lub Argentyna.  Przy okazji ogłoszono start kolejnej, 12 edycji Coca Cola Cup, turnieju drużyn największego w Polsce szkolnego turnieju piłkarskiego (rekrutacja do 3 marca 2010!), a o którym napiszemy jeszcze na sport.pl nie raz i nie dwa. Ambasadorami tegorocznej edycji zostali najlepszy trener młodzieży w Polsce Michał Globisz oraz Ariel Borysiuk, który nim został zawodnikiem Legii Warszawa i młodzieżowej reprezentacji Polski, czterokrotnie startował z innymi dzieciakami w Coca Cola Cup. A dziś radzi wszystkim tym, którzy chcieliby tak jak on… Ariel Borysiuk: życzę chłopakom, żeby poszli moja drogą Powiązane wpisy: Iker, Karim i inni… Święty Iker, najlepszy bramkarz mundialu Dobry wybór Borysiuka? Z Coca-Colą do RPA! 