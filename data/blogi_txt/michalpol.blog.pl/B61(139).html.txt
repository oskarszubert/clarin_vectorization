Wiedzieliśmy o Lewandowskim absolutnie wszystko, przestudiowaliśmy go ze wszystkich stron, dokładnie go rozpracowaliśmy, a jednak pozwoliliśmy mu strzelić aż trzy gole (tego z karnego nie liczę) - stwierdził na gorąco tuż po meczu Jose Mourinho. Media niemieckie, hiszpańskie, oczywiście polskie i wszystkie światowe pełne są pochwał dla Roberta. Cztery gole w półfinale czy finale Pucharu Europy zdobył tylko legendarny Ferenc Puskas w 1960 roku, nikt dotąd nie ustrzelił przeciwko Realowi Madryt w europejskich pucharach nawet hat-tricka, a co dopiero quat-trika, nigdy żadna drużyna Mourinho nie dała sobie wbić w Lidze Mistrzów aż czterech bramek. Ale to właśnie słowa The Special One powinny być dla Polaka największą nagrodą i wyróżnieniem. Bo dotąd słowa wiedzieliśmy o nim wszystko, ale co z tego, jest nie do powstrzymania zarezerwowane były po meczach tylko dla piłkarzy klasy Leo Messiego czy Cristiano Ronaldo, a i im nigdy nie udało się dokonać tego w meczu o taką stawkę. A tu jeszcze wypowiedział je jeden z najlepszych trenerów świata, najgenialniejszych taktyków, który wielokrotnie potrafił znaleźć sposób i na Messiego i na Ronaldo (w czasach Chelsea czy Interu) i na każdego kogo chciał. Może się okazać, że to właśnie Robert zniweczy największe marzenie Mourinho o trzecim triumfie w Lidze Mistrzów z trzecią kolejną drużyną po Porto i Interze i sprawi, że jego madrycka misja zakończy się klęską (mimo odebrania Barcelonie mistrzostwa w ubiegłym sezonie). I odsunie w czasie marzenie Królewskich o Decimie, czyli dziesiątym Pucharze Europy. Na dziś wszystko wskazuje na to, że zamiast El Clasico w finale Ligi Mistrzów odbędzie się DER KLASSIKER, a Niemcy w końcu dokonają udanej inwazji na Londyn (okazuje się, że najważniejsze jest  po której stronie walczą Polacy). Wyczyn Lewandowskiego, choć półfinałowy, można położyć chyba na tej samej półce co wywalczony karny przez Zbigniewa Bońka w finale Pucharu Europy na Heysel, który dał gola i zwycięstwo Juventusowi z Liverpoolem czy pamiętny Dudek Dance w bramce stadionu w Stambule w zwycięskim finale z Milanem w 2005 roku. Boniek najwyraźniej musiał pomyśleć podobnie, skoro na Twitterze symbolicznie przekazał Lewemu swój boiskowy przydomek Bello di Notte (piękność nocy).  Jeszcze bardziej niesamowite jest to, że nie był to jednorazowy wybryk, nagły błysk geniuszu, który równie gwałtownie zgaśnie, coś jak pięć goli Olega Saleniki na mundialu w USA w 1994 czy cztery Dado Pršo dla AS Monaco w wygranym 8:3 meczu Ligi Mistrzów z Deportivo La Coruña. Ani też efekt jednorazowej niemocy rywala, zdziesiątkowanego plagą kontuzji, pozbawionego gwiazd. Lewy ogrywał najlepszych obrońców świata, Pepe i Rafaela Varane’a, który dopiero co zasłużenie zyskał status objaniwnia. I robi to drugi sezon z zabójczą regularnością, tylko tym razem także i w Champions League. W 43 meczach w tym sezonie miał udział przy aż 45 golach! (35 strzelił, 10 razy asystował). Do tego jeszcze dokonał tego w najtrudniejszym dla Borussii okresie, gdy wybuchła afera z ujawnieniem kontraktu ukochanego wychowanka Mario Goetze. Trener Juergen Klopp stawał na głowie, żeby zażegnać kryzys, apelując przed meczem do kibiców o doping i wsparcie, prosząc, by ci, którzy nie są w stanie powstrzymać żalu i złości raczej oddali bilet, jeśli mieliby dawać odczuć Mario co czują po jego decyzji. Znając sytuację i wiedząc jak wielki postęp zrobił Real od jesiennych meczów grupowych, nikt nie miałby do piłkarzy Borussii najmniejszych pretensji, gdyby nie sprostali prącemu po mityczną Decimę rywalowi. Najwyraźniej jednak Goetze aż tak bardzo nie przejął się całą sprawą (mimo, że w szkole zaatakowano z jego powodu młodszego brata, a przed Westfalenstadion podarto kilka koszulek), grał o wiele bardziej skoncentrowany niż np. Mats Hummels. Za to Lewandowski za każdym razem wykazywał się w polu karnym i wielkim sprytem i niezwykle chłodnym umysłem. Zero emocji okazał także po spotkaniu w wywiadzie z Segiuszem Ryczelem (kto z nas nie ryczał tego wieczoru razem z nim, ręka do góry, oprócz zdeklarowanych kibiców Realu?). Przez twarz ledwo przemknął mu uśmiech, pełna koncentracja na rewanżu za tydzień.    Wielu polskich kibiców od dawna irytowały kolejne spekulacje do jakiego klubu odejdzie Lewandowski, Bayern, Manchester United, City, Chelsea, Real, a dlaczego nie Barcelona. Dziś chyba nikt nie ma wątpliwości, że powinien chcieć go każdy klub, właśnie z dlaczego nie Barceloną na czele. Jeśli prawdą są stare przecieki i najnowszy, jaki dał agent Juppa Heynckesa, Lewy podobnie jak Goetze już dogadał się z Bayernem. Jeśli tak, patrząc na historię z Goetze, Bild ogłosi ten transfer tuż przed finałem Bayern – Borussia na Wembley, zwłaszcza, że Polak już ustrzelił hat-tricka przeciwko Bawarczykom w jednym finale. Jednak po środowym wieczorze kibice Borussii chyba mu wszystko. Zwłaszcza, że nie ma dziś chyba piłkarza, który nie chciałby wziąć udziału w projekcie Bayern. Tylko nie każdy sobie zasłużył. ﻿Bo jeśli Lewandowski może stać się jeszcze lepszym piłkarzem to po Oxfordzie z Kloppe, dzięki Harvardowi z Pepem Guardiolą﻿. Klopp pewnie też mu wybaczy, żartował przecież tłumacząc decyzję Goetze, że nie ma 15 centymetrów mniej i nie mówi po hiszpańsku. W środę wieczór do historii przeszła cała Borussia Dortmund, a z nią także jej trener, drugi największy wygrany tego wieczoru po Lewandowskim. ﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿  Powiązane wpisy: Fabian, czyli pochwała normalności To skandal, że kibice gwizdali na Lewandowskiego Lewandowski musi odejść! Finaaaale Borussii, klęska Mourinho 