Oto trzech piłkarzy, z których jeden odbierze dziś w Monaco nagrodę UEFA dla Najlepszego Piłkarza w Europie w minionym sezonie. Coś z tym obrazkiem jest nie tak, drogi czytelniku. Pobawimy się w ‘znajdź szczegóły’? Mnie wyraźnie kogoś brakuje w tym szacownym gronie? Konkretnie: Najlepszego Piłkarza w Europie w minionym sezonie – Didiera Drogby. Piłkarza, który osobiście wygrał dla Chelsea Ligę Mistrzów. Nie pamiętam by w ostatnich latach jakiś jeden zawodnik miał większy wpływ na losy swej drużyny niż on. Zinedine Zidane w 2002? Gol strzelony Napoli, bez którego The Blues szybko zakończyliby zabawę w Lidze Mistrzów, gol strzelony Barcy w pierwszym meczu na Stamford Bridge, okej – także i dwa karne po jego faulach, oba zmarnowane przez Leo Messiego i Arjena Robbena, gol który dał Chelsea dogrywkę w finale z Bayernem, wreszcie decydujący rzut karny, osttani w serii, wykorzystany perfekcyjnie! Dla Drogby to już była ostatnia okazja, żeby wygrać upragnioną Ligę Mistrzów. Wiedział, że to jego ostatni sezon. I mimo, że szczyt formy i najlepszy sezon w karierze miał już dawno za sobą, niczym wielki bokserski, w każdym meczu w drodze do finału wchodził do ringu i zrobił swoje. A przy tym pozostał skromny: zapytany o najważniejszy punkt zwycięskiej kampanii Chelsea w Champions League wskazał… wybicie piłki z linii bramkowej przez Ashley’a Cole’a w Neapolu po strzale Maggio. Bo byłoby 1-4 i już po nas – wyjasnił. Droga UEFA, brak tego piłkarza choćby w trójce wyróżnionych w plebiscycie, to – cytując słowa samego Drogby – wielkie fucking disgrace… ﻿  Powiązane wpisy: Prawie jak F*** Disgrace Blue is the colour! F*** disgrace! Chelsea pisze historię futbolu! 