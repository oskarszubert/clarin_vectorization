Wystąpiłem w studio CNN, gdzie wraz z kolegami z zagranicznych mediów Gabriele Marcottim z Timesa i Wall Street Journal oraz Raphaelem Honigsteinem z Guardiana i Süddeutsche Zeitung zapowiadaliśmy co może się wydarzyć na Euro 2012. Przy okazji namówiłem Rafaela, żeby wystąpił gościnnie w moim vlogu i powiedział jak Niemcy postrzegają Roberta Lewandowskiego. Rafael typuje Polaka na króla strzelców Euro 2012 (w Anglii bukmacherzy płaca za to 34-1, więc można dobrze zarobić), ale też zwraca uwagę, że zawodnicy Borussii Dortmund dobrze grają tylko w Borussii Dortmund, a w kadrze już niekoniecznie. Wie o tym trener Niemców, Joachim Loew i prawdopodobnie żaden z nich nie wystąpi na Euro 2012 (a w kadrze są przecież tak świetni gracze jak Mario Goetze, Mats Hummels czy Marcel Schmelzer). - To kwestia systemu w jakim gra Borussia. Lewandowski perfekcyjnie do niego pasuje, jego inteligencja jest w tym systemie w pełni wykorzystana, dlatego kreuje więcej okazji do zdobycia gola niż w barwach Polski. Przed sezonem miał reputację marnującego zbyt wiele okazji, ale stał się niezwykle skuteczny. To wielka nadzieja dla Polski, bo wielu okazji do bramki mieć nie będziecie, ale on jest w stanie wykorzystać każdą - mówi dziennikarz Süddeutsche Zeitung. I dodaje, że Borussia nie sprzeda Lewandowskiego za żadną cenę, zmusi do zostania na jeszcze jeden sezon, a może nawet do wygaśnięcia kontraktu w 2014 roku, bo stał się dla niej niezastąpiony. Ciężko znaleźć w świecie zawodnika tak wszechstronnego jak on. nagrane moim HTC One X Z kolei Gabriele, który w Polsce podąża za reprezentacją Włoch poprosiłem o komentarz, czy kolejna afera z ustawianiem meczów we włoskiej piłce będzie miała podobny wpływ na występ Squadra Azzura jak na mundialach w 1982 i 2006, kiedy szalejąca w kraju zawierucha, mnożące się zawieszenie, odjęcia punktów i degradacja Juventusu Turyn do Serie B zjednoczyły zawodników i poprowadziły do mistrzostwa świata. Marcotti wątpi, żeby nowe calciopoli miało jakikolwiek wpływ na grę drużyny Cesare Prandellego. - W 2006 w aferę zamieszani byli liczni reprezentanci Italii z Juventusu, Milanu i Lazio, którzy nie wiedzieli jaka czeka ich przyszłość. Tym razem jeden Criscito został odesłany do domu, ale i jego zaangażowanie w aferę budzi wątpliwości wielu ludzi. Wszyscy się martwa, ale efekt na występ kadry na Euro 2012 będzie żaden – mówi Marcotti i zastanawia się co takiego Włosi mogą osiągnąć na mistrzostwach Europy. nagrane moim HTC One X﻿ Zapytałem też Marcottiego o szanse reprezentacji Anglii, która, moim zdaniem, zrobiła wszystko, żeby ponieść spektakularną klęskę: doprowadziła do zwolnienia najskuteczniejszego statystycznie trenera jakiego ostatnio miała, nowego wybrała miesiąc przed Euro, jej kapitan stracił opaskę, a najlepszy piłkarz Wayne Rooney przez swą głupotę nie zagra w dwóch pierwszych. Zdaniem Marcottiego winę za to ponoszą władze Angielskiej Federacji, która jest obecnie najgorzej zarządzaną topową federacją ze wszystkich na świecie. – Zarządzają nią niekompetentni, niebyt mądrzy ludzie﻿ – mówi. A Wy narzekacie na PZPN! Wyobrażacie sobie co by się u nas działo, gdyby miesiąc przed Euro 2012 reprezentacja Polski nie miała trenera i panował taki chaos? ﻿   Powiązane wpisy: Vlog. Dlaczego Probierz stawia na Xaviego? Vlog. Katastrofalne pudła na treningu strzeleckim kadry! Vlog. Łoże Smudy, czyli kulisy bazy repry na Euro 2012 Vlog. Czy we Lwowie zdążą na Euro 2012? 