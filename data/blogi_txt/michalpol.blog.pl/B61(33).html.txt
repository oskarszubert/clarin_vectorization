…a on, jak pisze Zbyszek, pokazał im tylko bank z daleka. I żadnego planu, żadnych rad, żadnych pomysłów jak przechytrzyć „niemieckich strażników”. Po prostu „idźcie i przynieście mi ten złoty puchar!” Jak do Martina Palermo, który dopytując się „co robić?” przed wejściem z ławki w meczu z Grecją usłyszał: „co robić? Masz mi wygrać ten mecz”. I wygrał, strzelił gola na 2:0. Ale co mogło zadziałać z greckimi urzędnikami, nie mogło zadziałać z najlepiej zorganizowaną policją świata (przynajmniej na tym mundialu), młodymi oficerami, głodnymi sukcesu, dowodzonymi przez starego wygę, urodzonego zresztą w Polsce. Ich wyga, mistrz nad mistrze, „największy złodziej świata”, poza przekonywaniem, że się na pewno uda, że są świetni, wybitni, najlepsi na świecie, niczego nie wymyślił. Żadnej przebieranki za chasydów jak „Przekręcie”, żadnego przejęcia ciężarówki ze złotem przy pomocy podziemnej eksplozji jak we „Włoskiej robocie”, żadnego tricku z lipnym nagraniem ja w Ocean Eleven”, żadnego przebicia się z pobliskiej łaźni jak w „Sexi beast”, nie wspominając już o sposobach tak wyrafinowanych jak w „Va Banku”. To nie był skok spieszony z powodu kreta jak we „Wściekłych psach”, bo Joe Cabot plan miał perfekcyjny, tylko informator uprzedził policję. Niestety, Diego okazał się szopenfeldziarzem. Jego plan zaoferowany najwybitniejszym „złodziejom” świata jak Messi, Tevez, Higuain, Javier Mascherano brzmiał: „Wchodzimy na bezczelnego, w biały dzień. Przystawiamy kasjerom rewolwery do brzuchów i zgarniamy forsę”. Plan godny Moksa z Nutą. Niestety, w pobliżu argentyńskiej kadry nie znalazł się żaden Duńczyk, który by zastrzegł: „Diego, żadnych własnych numerów!”  Ucho od śledzia!    Powiązane wpisy: Maradona zrezygnuje przez argentyńskiego Latę? Bóg Futbolu zstąpił na Old Trafford Zobaczyć z bliska Diego i… Seks? Nie, dziękuję. Jestem angielskim piłkarzem! 