Wierzcie lub nie, ale spotkałem prawdziwego Świętego Mikołaja! Stwierdził co prawda, że zna świętszych, ale poza tym wszystko się zgadzało: broda, wąsy, strój, nawet lapońskie buciory – wszystko było na miejscu. Wór z prezentami też, a gdybyście jeszcze zobaczyli jaką miał u boku Śnieżynkę! A zresztą przecież widać na zdjęciu, na którym naradza się ze swoją pomocniczką jakich rozmiarów rózgę wręczyć temu niegrzecznemu chłopcu po lewej, Arturowi Szpilce, który nie dość, że bije ludzi, to jeszcze z pełną bezczelnością zadeklarował, że w 2012 roku będzie bił jeszcze mocniej i jeszcze celniej! ﻿W końcu kiedy już po konfrontacji z nadzieją polskiego bokserem doprowadził się do porządku, zgodził się specjalnie dla Polsport’u wygłosić życzenia dla Was, drodzy czytelnicy, a także dla piłkarzy reprezentacji Polski, którzy szykują się do boju o Euro 2012 oraz dla siatkarzy, którzy będą walczyć o medal na igrzyskach olimpijskich w Londynie. Posłuchajcie sami!﻿  Dołączam się do tych życzeń, a nawet po przemyśleniu lekko je zmodyfikowałem, życząc chłopakom Franza Smudy w ćwierćfinale Niemców… Posłuchajcie czego życzą swoim ulubionym sportowcom moi ziomale ze Sport.pl (Agnieszce Radwańskiej – kolejnych torebek Louisa Vuittona, które kupuje po każdym zwycięstwie, Łukaszowi Kubotowi – jak najwięcej okazji do tańczenia kankana, Robertowi Kubicy – żeby się nie łamał, Kamilowi Stochowi – tylu lądowań ile wybić z progu, Adamowi Małyszowi – żeby na Dakarze raczej trzymał się ziemi itd itp). ﻿Serdeczne życzenia świąteczne od ekipy Sport.pl!   WESOŁYCH ŚWIĄT!  … a kto chce w prezencie biografię Leo Messiego albo autobiografię Ryana Giggsa w moim tłumaczeniu to przypominam, że do pierwszej gwiazdki, czyli do 16.00 czekam na notki w Gwiazdkowym Konkursie Literackim!  Po konfrontacji z Arturem Szpilką elfy za pomocą znanych sobie czarów doprowadziły Mikołaja do używalności…  Powiązane wpisy: Ja, Święty Mikołaj Kim jesteś, Święty Mikołaju? Święty Iker, najlepszy bramkarz mundialu Vlog. Łoże Smudy, czyli kulisy bazy repry na Euro 2012 