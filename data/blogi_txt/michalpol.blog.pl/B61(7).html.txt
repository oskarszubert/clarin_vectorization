Inaki Astiz, hiszpański obrońca Legii Warszawa, na łamach „Super Expressu” zadeklarował, że chciałby grać w reprezentacji Polski. - Bo piłkarzem zostaje się po to, by grać w wielkich meczach. Z klubem można wprawdzie występować w Lidze Mistrzów, ale nawet to nie równa się z udziałem w mistrzostwach świata albo Europy. A reprezentacja daje możliwość udziału w tych imprezach - tłumaczy, dodając, że bardzo podoba mu się w Polsce, czuje się tu „u siebie” i z naszym krajem wiąże przyszłość. - To nie jest tak, że ja za wszelką cenę chcę już teraz wskoczyć do reprezentacji Polski. Po prostu ktoś mnie zapytał, co bym zrobił, gdyby pojawiła się taka możliwość. Odpowiadam wprost: nie odmówiłbym – dodaje.     Jego motywacja jest klarowna: zagrać na największych piłkarskich imprezach jak mundial i mistrzostwa Europy. To przecież marzenie każdego ambitnego piłkarza. Z klubem można wprawdzie występować w Lidze Mistrzów - mówi Inaki, ale dodajmy, niestety nie z polskim klubem, ani nawet hiszpańską Osasuną Pampeluna, gdzie na początku sezonu Astiz bez powodzenia próbował się przebić si do pierwszegto skłądu.    Nie ma wątpliwości, że Astiz to jeden z najlepszych obrońców naszej siermiężnej Ekstraklasy. Odkąd pod koniec sierpnia wrócił do Legii po nieudanej przygodzie w Osasunie, warszawski klub nie przegrał ani jednego meczu. Głównie dzięki Hiszpanowi Legia ma jedną z najbardziej solidnych defensyw w lidze. Legioniści na każdym kroku podkreślają, że Inaki wrócił do składu, gra im się znacznie pewniej. Skromny Hiszpan odpowiada, że to tylko zbieg okoliczności, z meczu na mecz cała drużyna gra lepiej. Pozostali obrońcy przecież też grają bardzo dobrze, choćby Kuba Wawrzyniak, który nie przez przypadek trafił ostatnio do reprezentacji Polski.     Pytanie czy Leo Beenhakker chciałby mieć w kadrze Astiza? jeśli nie dzwonię w tym momencie do Holendra, to dlatego, że znam jego odpowiedź. - Jestem gotów powołać każdego zawodnika z polskim paszportem, który jest odpowiednio dobry - tak zawsze odpowiada Leo w podobnych sytuacjach, czy pytam go o Ludovica Obraniaka czy Manuela Arboledę (znam osoby, które opowiadają się za nacjonalizacją Kolumbijczyka tylko z tego powodu, by usłyszeć wymowę jego nazwiska przez prezydenta Lecha Kaczyńskiego podczas ceremonii wręczania obywatelstwa). Znając problemy naszej defensywy zbawieniem byliby dla niej pewnie i Hiszpan i Kolumbijczyk.    Z drugiej strony, pamiętam jakie emocje i niechęć wzbudziła nacjonalizacja kolegi Astiza z Legii, Rogera. Rozumiem argumenty tych, którzy twierdzą, że drzwi kadry nie powinny stać otworem każdym, trochę lepiej grającym w piłkę cudzoziemcem, który zgodzi się poddać polonizacji. Czy znów pojawiłyby się transparenty „Astiz, nigdy nie będziesz Polakiem”?     Jak Wam podoba się idea, by przedstawiciel narodu mistrzów Europy, rodak Carlesa Puyola, Serio Ramosa i Carlos Marcheny (że wymienię tylko wybitnych obrońców triumfatorów Euro 2008) trafił do reprezentacji Polski? Dodajmy przy tym, że zbyt słaby by grać we własnej lidze hiszpańskiej, ale wystarczająco dobry, by być gwiazdą naszej?       Czy Astiz i Roger zagrają razem w reprezentacji Polski nie tylko w FIFA 2009 ale i w realu? Ligi europejskie w bwin.com. Zarejestruj się i zgarnij bonus! Powiązane wpisy: Nowy Rooney chce grać dla Polski! Polski trener Man Utd chce zastąpić Engela Sunderland chce Beenhakkera? A czego chce Leo? Polska dla Polaka? 