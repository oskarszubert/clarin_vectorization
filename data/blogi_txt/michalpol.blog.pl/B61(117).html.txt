Fot. Kuba Atys/Agencja Gazeta Przed meczem z Anglią remis wziąłbym w ciemno, po meczu czuje niedosyt. W ciemno, nie dlatego, żeby rywal był aż tak mocny. Wiedzieliśmy już po Euro 2012 i pierwszych meczach eliminacji mundialu w Brazylii, że Anglicy są słabi. Niewiara w możliwość pokonania ich wynikała z angielskiego kompleksu naszych piłkarzy, magii nazwisk Wayne Ronney’a, Steve Gerrarda czy Joe Harta, który niestety zaprezentowali w pierwszych minutach meczu wszyscy oprócz Kamila Grosickiego, który szarpał do przodu, zakładał kanał Ashleyowi Cole’owi - triumfatorowi Ligi Mistrzów i jednemu z najlepszych obrońców świata. Dobrze, że reszta też uwierzyła, że taka Anglia jest do pokonania i ruszyła do przodu, szkoda, że dała sobie wbić gola z niczego. W rewanżu na Wembley na tak słaba Anglie możemy już nie trafić, chyba, że trener Roy Hodgson nadal będzie w niej realizował te same pomysły, które tak bardzo nie wypaliły w Liverpoolu. Nie był więc to zwycięski remis. Było remis u siebie, z drużyną, którą powinniśmy byli pokonać. Niemniej widzę po meczu kilka powodów do optymizmu. Mimo, że od objęcia kadry przez Waldemara Fornalika minęło tak mało czasu, widać, że kadra robi postępy, właściwie z meczu na mecz gra lepiej, choć oczywiście daleka jest od rzucenia świata (czy choćby nas, swoich kibiców) na kolana. Widać, że selekcjoner ma jakiś plan, a piłkarze w niego wierzą i – jak w przypadku zniwelowania atutów Anglików – są w stanie wprowadzić w grę. Za czasów Franciszka Smudy takiej sytuacji nie pamiętam. Pozytywnych różnic między drużyną poprzednika – których po meczu z Estonią nie widzieliśmy, chyba, że na gorsze – a obecną jest zresztą więcej. Chcę uwypuklić tu najważniejszą z nich, czyli otwarcie selekcjonera na piłkarzy. Kamil Grosicki: jak ograłem Ashley Cole’a   Nie chodzi mi o to tylko, że u Fornalika gola na miarę remisu strzela niedoceniony i pominięty przez Smude Kamil Glik (nie mamy pewności, że wypadłby na Euro 2012 lepiej od Damiena Perquisa), czy że w środku pola świetnie spisuje się Grzegorz Krychowiak, który z Anglią zagrał lepiej od Gerrarda czy Michaela Carricka (dla mnie największe odkrycie obu meczów z RPA i Anglią, dobry w defensywie i kreatywny w ataku jeśli trzeba, który wdarł się do kadry i pewnie szybko miejsca nie odda, za to pewnie wkrótce zmieni klub na lepszy), czy że jednym z piłkarzy meczu okazał się Grosicki, również pomijany przez Smudę, a do tego upokorzony, pamiętacie: ‘chcieliście Grosickiego z Czechami i co takiego pokazał przez te 45 minut’. A co miał pokazać skoro nie dostał wsparcia podczas zgrupowania własnego trenera, selekcjoner nie wytłumaczył mu roli, nie natchnął go wiarą, nie próbował uczynić jockerem, nie dawał szansy w kluczowych momentach, gdy skamlała o to cała publika Stadionu Narodowego. W ogóle z nim nie gadał, aż do wpuszczenia bez instrukcji na wypominane 45 minut. Smudy nie stawia jak Smuda na 11-14 jego wybrańców, wysyłając sygnał rezerwowym, że są tylko i wyłącznie zapchajdziurami, bo kadra musi liczyć 22 zawodników, sprawiając, że czuli się niepotrzebni, a w razie niespodziewanego wejścia – nieprzydatni. U Fornalika KAŻDY zawodnik dostający powołanie ma prawo mieć nadzieję, że jeśli potwierdzi formę na treningu, może wystąpić w spotkaniu. Toteż KAŻDY ma wreszcie o co walczyć. Gol Glika, a nie zafiksowanie się na duecie Marcin Wasilewski - Perquis, debiuty Grzegorza Pawła Wszołka (podobało mi się stwierdzenie Ola Kwiatkowskiego, że zachowywał się w meczu z Anglią jak uczeń pierwszego dnia w szkole, ale wierzę, że jeszcze będzie wymiatał w kadrze) i Arkadiusza Milika, gra Krychowiaka to sygnał, że liczy się w jakiej jestes formie, a nie jak masz na nazwisko. I nie ważne ile masz lat, jeśli jesteś wystarczająco dobry – zagrasz! Rozmawiałem o tym z byłym reprezentantem Polski, Radkiem Gilewiczem, który podkreśla, że to wielka zmiana na plus i z własnego doświadczenia wspomina, że brak wsparcia ze strony trenera i znajomości własnej roli podcina skrzydła, za to świadomość, że wygrywa zwycięzca w sportowej rywalizacji – uskrzydla. To powoduje też, że w drużynie panuje prawdziwy team spirit, co widać było gdy przybijali sobie piątki po meczu na Narodowym, ronbiąc runde dla kibiców i słuchając co mają do powiedzenia w mix zonie. Ta zmiana cieszy mnie bardziej niż gol strzelony ze stałego fragmentu (zwłaszcza, że jeśli nie padną kolejne nie uwierzę, że to nie przypadek) i w niej upatruję nadzieję na udane eliminacje. Nie, że zaraz będzie tak dobrze, że podbijemy świat na mundialu w Brazylii, ale że przynajmniej będzie normalnie i wykorzystując słabość naszych rywali, uda nam się awansować. Stec: po porażce z Estonią drużyna była rozbita, jest na najlepszej drodze do barażu    Powiązane wpisy: Smuda chciałby zostać. Zostanie? Co Smuda zrobi z Peszką? Komisarz Smuda na tropie Wielka Spinka Franza Smudy 