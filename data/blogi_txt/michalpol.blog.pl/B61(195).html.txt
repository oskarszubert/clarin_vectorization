Oto list otwarty do mnie, wystosowany przez redakcję realmadryt.pl, poniżej znajdziecie moją odpowiedź: Szanowny Panie Redaktorze, W imieniu kibiców Realu Madryt wyrażamy oburzenie sposobem, w jaki obszedł się Pan dziś na Twitterze z jednym z kibiców Królewskich i epitetem, jakim potraktował Pan ogół sympatyków naszego klubu śledzących Pańskie wpisy na portalu społecznościowym. Uważamy, że redaktorowi naczelnemu najstarszego polskiego dziennika sportowego nie wypada w ten sposób wypowiadać się na temat grupy kibiców, której liczba w tym kraju idzie w dziesiątki tysięcy. Domagamy się równego traktowania w polskich mediach wszystkich zagranicznych klubów i szacunku wobec kibiców Realu Madryt wyrażających uzasadnione obawy co do obiektywizmu, z jakim traktuje się Królewskich w środkach masowego przekazu. Z poważaniem redakcja RealMadrid.pl Droga redakcjo RealMadrid.pl z wielkiego szacunku jaki żywię dla Waszego serwisu i kilku redaktorów, których znam osobiście, chciałem pominąć życzliwym milczeniem „list otwarty” do siebie i nie odpowiadać, ale sprawa już tętni na Twitterze a i jest właściwie jest okazja, że wyjaśnić sobie pewną kwestię. Otóż epitetem (dla mnie to żaden epitet, nie uważam go za obraźliwy, po prostu określenie oddające sedno sprawy) „haladzieci” bynajmniej nie potraktowałem „ogółu sympatyków waszego klubu”. Na szczęście nie wszystkich. Na tym polega problem: są kibice Realu Madryt (a także Barcelony) z którymi można merytorycznie pogadać, nawet pokłócić się na każdy temat, znam ich mnóstwo, czasem nawet zapraszam do studia oraz są „haladzieci” oraz „viscadzieci” traktujące każdą wzmiankę o swoim klubie, lub piłkarzu tego klubu, która nie jest owego klubu lub piłkarza gloryfikacją jako zamkach na świętość i natychmiast przystępujące do dania „wrogim siłom” zdecydowanego odporu. Futbol to emocje, to zrozumiałe. Niestety widziałem w necie wystarczająco dużo dyskusji w komentarzach na blogu, swoim czy kolegów, na sport.pl, przegladsportowy.pl, fejsie czy Twitterze przejętych i zepsutych przez hordy okładających się nawzajem pałkami-obelgami, dowodzących wyższości swojego klubu i nędzy rywala. Każda merytoryczna dyskusja schodzi wówczas na bok. Niby normalna rzecz, a jednak żal. Piszę o „hala” i „visca” dzieciach, ale choć z ich zachowania zionie gimbazą, to nie wiek czy wykształcenie tu decyduje, ale stan umysłu. Ale to też kibice, pasjonaci futbolu, też mają prawo się wypowiedzieć, ubolewam tylko, że robią to w taki a nie inny sposób. Kolejny modelowy przykład ataku gimbazy przeżyłem właśnie na Twitterze. Zaczęło się od wrzucenia zdjęcia Cristiano Ronaldo podczas przygotowań do nagrania reklamówki, z podpisem że to tuż przed wyjściem na mecz. Żart banalny – dla jednych w porzo, dla innych suchar – zamieszczałem ich tysiące i nic (trzeba przyznać że kibice drużyn wyspiarskich mają do swoich ulubieńców znacznie większy dystans niż ci z La Liga) A tu z miejsca – jakże mogłem tego nie przewidzieć – pojawił się „odpór”. Dosłownie setki twittów: najwięcej, że to porażka Barcelony w lidze mnie boli, że mam głupią fryzurę i że dlaczego nie twittuję o transferze Neymara. Porażka Barcy ani mnie ziębi ani grzeje (jedynie ciekawi, dlaczego nie potrafi wygrać na Anoeta od 2007), fryzury Cristiano oczywiście zazdroszczę, podobnie jak talentu i pieniędzy;), a o Neymarze twittowałem już wystarczająco dużo i robię to kiedy chcę, zrobiłem też wpis na bloga. Mimo to z wieloma Twitteristami gadaliśmy o realnej cenie piłkarza, liczonej po „neymarowsku”, czyli z podatkami, prowizjami agentów, bonusami etc Niestety mój timeline utonął w haladziecięcych atakach, przejrzyjcie je sobie kto chce. Chciałem wyciągnąć kilka najbardziej obraźliwych, ale szkoda mi czasu, zresztą wystarczy zajrzeć na Wasze forum pod „listem otwartym”. Przy nich mój tweet do „haladzieciaka”, w którym „obiecałem” mu, że będę codziennie dwa razy pisał o transferze Neymara nie dość, że był niewinny to życzliwy. W krótkim liście otwartym wystosowaliście też do mnie apel i on już jest z grubej rury: „Domagamy się równego traktowania w polskich mediach wszystkich zagranicznych klubów i szacunku wobec kibiców Realu Madryt wyrażających uzasadnione obawy co do obiektywizmu, z jakim traktuje się Królewskich w środkach masowego przekazu”. Naprawdę czujecie się w Polsce sekowani, wykluczeni? Polski czytelnik jest w kwestii Realu dezinformowany? Real jest „w środkach masowego przekazu” niesprawiedliwie oceniany? Plizz! Jeśli tak myślicie to aż korci, żeby sięgnąć po porównanie ze świata polityki, ale lepiej tego nie zrobię. Z przyjemnością czytam Wasz kompetentny serwis (gdzieś nawet nazwałem go najlepszą stroną klubową w PL) i mam zamiar robić to nadal, toteż na koniec życzę Wam mniej spinki, więcej luzu i dystansu, Real jest liderem ligi hiszpańskiej, Carlo Ancelotti zaraz pobije rekord nieprzegranych meczów Leo Beenhakkera, Cristiano Ronaldo to jeden z najlepszych piłkarzy naszych czasów. Życie jest piękne:)   Powiązane wpisy: Visca el Barca! 