Ale nawet jeśli Holendrzy przegrał swój trzeci finał mistrzostw świata, uważam że to Wesley Sneijder zostanie Piłkarzem Roku na świecie. Jest już na to skazany. Jeśli „Pomarńczowi” wygrają w Johannesburgu (a pewnie jeśli wgrają to znów po jego golu, bo do tego przyzwyczaił nas już na tym mundialu). Wtedy będzie jedynym naturalnym kandydatem do tego trofeum, jako jedyny zawodnik, który w tym sezonie zdobył cztery najważniejsze trofea: oprócz Pucharu Świata, zwycięstwo Ligi Mistrzów, mistrzostwo i Puchar Włoch. Zdaje się też, że będzie wówczas piłkarzem, który dokonał tego w najkrótszym czasie, bo w 67 dni, ale nie jestem w stanie teraz sprawdzać statystyk. Ale załóżmy, że Holandia polegnie w finale z Niemcami lub Hiszpanią. Nawet jeśli to David Villa lub Mirosław Klose przebije Sneijdera w liczbie strzelonych goli i zostanie królem strzelców, a nawet jako zwycięzca mundialu – najlepszym piłkarzem turnieju, w żadnym razie nie powinien zatriumfować również w plebiscytach podsumowujących rok. Ich rok w klubach nie był bowiem nawet w małym ułamku tak udany jak niewielkiego Holendra. Klose spędził rok na leczeniu kontuzji i ławce Bayernu, Villa mimo tak wielu goli przeżył kolejne rozczarowanie z Valencią. Nawet jeśli bohaterem półfinału lub/i finału zostanie Bastian Schwensteiger – dla mnie największe objawienie mundialu – tytuł piłkarza turnieju – proszę bardzo. Ale Piłkarz Roku? Za mało przy Sneijderze mimo finału Ligi Mistrzów i podwójnej korony w Niemczech. Zwłaszcza wobec roli jaką Holender odegrał we wszystkich sukcesach obu swoich drużyn. Nikt nie odegrał tak ważnej roli jak on, choć podejrzewam, że Hiszpania mogłaby nie być w tym miejscu w jakim jest bez Villi, a Niemcy bez Schweiniego. Innych konkurentów Sneijdera nie widzę. Przez chwilę myślałem o Arjenie Robbenie, ale zarzuciłem jego kandydatur przypominając sobie jak został zneutralizowany w finale Ligi Mistrzów przez Inter, a na mundialu przez znanych mu z tamtego meczu w Madrycie Brazylijczyków. Zgadzacie się, że Wesley rządzi?      Powiązane wpisy: Seks? Nie, dziękuję. Jestem angielskim piłkarzem! Messi najlepszym piłkarzem wszech czasów? On też nie został gangsterem dzięki piłce… Mój gol 2009 roku 