Robert Lewandowski oznajmił w wywiadzie, że w październikowym meczu eliminacji MŚ z Anglią chętnie zagrałby u boku Sławomira Peszkę, który – jak wiemy – nie wrócił do kadry od zawieszenia przez Franciszka Smudę za alkoholowy incydent w kolońskiej taksówce. Wielu internautów – w tym moi znajomi z Twittera – oburzyło się, że napastnik Borussii ‚wchodzi w rolę trenera Fornalika’ i za chwilę ‚sam zacznie wysyłać powołania’, inni jak mój redakcyjny kolega Rafał Stec zareagowali ironią.    Ja sam nie czepiałbym się Lewego. Po pierwsze nie wysyła powołań. Dziennikarz Faktu spytał czy Peszko przydałby się kadrze, więc taktownie odparł, że owszem. Miał odpowiedzieć no comments? Nie postawił żadnego ultimatum Fornalikowi, że jeśli znów pominie Peszkę to niech uważa, bo… Nie sięgnął po użytą przez Artura Boruca za czasów dylematów Beenhakkera co do obsady bramki, frazy nie wyobrażam sobie, co będzie jeśli przydałby się kadrze, ale nie wydaje żadnych poleceń Fornalikowi. Po prostu przypomniał, że wLechu i reprezentacji wiele razy zdobywałem bramki po jego podaniach. Uważam, że przydałby się kadrze i mam nadzieję, że zostanie powołany na mecz z Anglią. Peszko jest na tyle dobrym zawodnikiem, że pomógłby drużynie w meczach o punkty. Gdybym ja czuł się liderem drużyny, strzelał tak ważne gole jak ten w Lidze Mistrzów Ajaksowi i martwił kiepską grą z Mołdawią w perspektywie kluczowego meczu z Anglikami, być może tak samo bym to ujął. Mnie w sumie cieszy, że tak kadra nieszczęsna ma liderów, piłkarzy, którzy chcą za nią brać odpowiedzialność. Nie milczą w ważnych dla drużyny kwestiach. Oczywiście najlepszym miejscem na dyscyplinowanie Ludo Obraniaka, który stracił głowę jest szatnia, a przekonywać trenera co do jednego z piłkarzy lepiej w jego gabinecie (a że Fornalik jeszcze chyba nie posiada takowego, to przez telefon komórkowy), ale przynajmniej widzę, że komuś w tej kadrze zależy. Druga rzecz, to słuszność słów Lewego. Jeszcze przed meczami z Czarnogórą i Mołdawią pisałem, że Peszce należy się odwieszenie banicji, nałożonej przecież chyba nie dożywotnio, skoro wracają z niej skorumpowani piłkarze i trenerzy. On naprawdę przydałby się tej drużynie i gra Lewandowskiego w ataku rzeczywiście mogłaby być skuteczna. Peszko jest szybki, waleczny, zadziorny (czasami aż za bardzo) w Wolverhampton gra co mecz i zanotował już cztery asysty. Daj Boże, żeby z Anglią miał takie trzy setki jak w pamiętnym meczu z Niemcami w Gdańsku. W dodatku czuje potrzebę rehabilitacji i deklaruje, że jeśli dostanie powołanie, na zgrupowanie kadry gotów jest przybyć piechotą (może i lepiej niż taksówką). Warto sięgnąć po Peszkę także dlatego, że jak przypomina Robert Błoński w poniższej rozmowie, kontuzję leczy Maciej Rybus, Kamil Grosicki nie siada ostatnio w Sivasporze nawet na ławce rezerwowycyh, a UEFA wciąż jeszcze nie wydała werdyktu w sprawie Obraniaka, więc nie wiadomo czy mógłby zagrać z Anglią na lewej stronie. Dobrze, że asystent Fornalika, Marek Wleciałowski leci w ten weekend na Wyspy obejrzeć Peszkę na żywo w Wolves. Zapewne został wysłany jeszcze przed wywiadem Lewandowskiego, więc jeśli Sławek dostanie upragnione powołanie, nie piszcie, że załatwił mu je dawny kumpel z Lecha;)﻿  Powiązane wpisy: Vlog. Dlaczego Lewy lepszy w Borussii niż w kadrze Vlog. Katastrofalne pudła na treningu strzeleckim kadry! Czas żeby Boruc wrócił do kadry! CR7 i  Lewy: znajdź różnicę 