Okej, Leo Messii zalicza kolejny świetny sezon w klubie. Klubie, który zdobył w 2009 roku wszystko co było do zdobycia. Okej, wygrał Ligę Mistrzów, pieczętując triumf golem w finale. Bezapelacyjnie zgarnął tytuły Najlepszego Zawodnika Roku we wszystkich możliwych plebiscytach. W kolejnym sezonie spuszcza z tonu, ba, stał się ostatnio dla Barcelony „jedynym żywicielem rodziny” – zdobył aż 11 z 14 ostatnich goli, mając swój udział i przy reszcie. Co mecz to hat-trick, co mecz do gole dające Barcy zwycięstwo. Nikt nie kwestionuje, że Messi wielkim piłkarzem jest! Ale spokojnie, ochłońmy, za wcześnie, żeby uznać, że strącił z piedestału „króla futbolu” Pelego, trzykrotnego mistrza świata, rodaka Maradonę, Zinedine Zidane’a, który nie tylko z reprezentacja ale i w klubie osiągnął większe sukcesy i to na tyle niedawno, żebyśmy mogli zapomnieć. Poczekajmy, niech najpierw Messi strzeli choć jednego zwycięskiego gola w finale mistrzostw świata. Niech w ogóle w nim zagra! Na razie w 43 meczach w barwach „Albicelestes” zdobył zaledwie 13 goli. - Nigdy w życiu nie widziałem lepszego piłkarza. Messi jest najlepszy ze wszystkich. Najbardziej kompletny zawodnik wszech czasów, o wiele lepszy niż Diego Maradona, który może się równać z Leo tylko w stałych fragmentach gry. Ale Messi jest od niego szybszy i lepiej wyszkolony technicznie - wychwala trener Deportivo la Coruna, Miguel Angel Lotina. - Jest doskonały jak Maradona, tylko wszystko robi szybciej. Można pokonać Barcelonę, Leo Messiego się nie da - dodaje trener realu Saragossa, Jose Aurelio Gaya, którego drużynie Argentyńczyk wbił właśnie hat- tricka. - Jest tylko jeden sposób, żeby powstrzymać Messiego w obecnej formie – shotgunem. Pam, pam i po sprawie. Innych pomysłów nie mam. Ilu zawodników nie wyznaczysz do wyłączenia Argentyńczyka, on i tak zdemoluje twoją linie obrony. Nie było drugiego takiego piłkarza - mówi trener Realu Mallorca, Gregorio Manzano. W sondzie dziennika „Marca” kto jest najlepszym piłkarzem wszech czasów Messi dostał aż 75.2 % głosów madryckich (!) fanów. Nie Zidane, nie wielki Alfredo di Stefano, ale on, 22-letni Argentyńczyk! Niesamowite! A przecież póki co nie wiadomo nawet, czy na koniec sezonu Argentyńczyk obroni tytuł Najlepszego Piłkarza Roku FIFA, Złotą Piłkę i pozostałe tytuły. O tym przesądzi występ na mundialu w RPA. A Messi nie zagrał jeszcze jednego dobrego meczu pod wodzą Maradony. W dodatku tak jak w Leo w Barcy, tak w Manchesterze United błyszczy obecnie Wayne Rooney. Kto wie czy zwycięzcę plebiscytów nie wyłoni finał Ligi Mistrzów na Santiago Bernabeu…      Ps: Przypominam, że Trwa   konkurs na krótki komentarz wideo, może być komórką, którego zwycięzca  poleci  na mundial do RPA!  oraz, że Trwa akcja rekrutacyjna. REKRUTUJ i weź   udział w wyścigu o nowiutkie Porsche 911 Carrera! Znakomite     nagrody do wygrania co tydzień i co miesiąc przez cały czas trwania     konkursu! Powiązane wpisy: Sneijder właśnie został Piłkarzem Roku! Messi jak Scorsese Messi – nie jedyny jedyny żywiciel rodziny Messi skazany na Złotą Piłkę? (głosuj!) 