Długie godziny spędziłem przed wioską olimpijską czekając na pokonaną Otylię Jędrzejczak. Złota medalistka z Aten, ten nasz Otylek, który tak bardzo nas zachwycał, kiedy dominował w basenie, potem kiedy przeżywał rodzinną tragedię, podniósł się po niej, wrócił i wykazał niezwykłą determinację, żeby wystartować w Londynie, nie zdołał zakwalifikować się do finału na swym koronnym dystansie. Chciałem pogadać o jej ostatnim występie na igrzyskach, ale się nie doczekałem się. W końcu przeszedł Paweł Korzeniowski, który sam zajął rozczarowujące, siódme miejsce i powiedział, że Oti rozklejona i nie pogada. Wejście do wioski, która wygląda jak nowoczesne blokowisko, to śmieszne miejsce. Przewalają się tabuny znanych i nieznanych sportowców. Od koszykarzy NBA po rosyjskiego judokę, Mansura Isajewa, który wracał nabuzowany i wyciągnął z kieszeni złoty medal. Fajnie było poczuć w rękach złoto, ciekawe ile jeszcze trzeba będzie czekać na polskie, do piątku, kiedy startują Konrad Czerniak, Tomek Majewski czy Julka Michalska? Czy do soboty, kiedy znów chwyci za broń – i to w swej ulubionej konkurencji – st. szeregowa Sylwia Bogacka… Natknąłem się też na polskiego badmintonistę, Adama Cwalinę, którego partner zerwał podczas meczu ścięgno Achillesa i wyznał nam, że wraca do Polskim, bo ma dość patrzenia na radosnych, podekscytowanych sportowców. Gorycz sportowca, który nie był w stanie spełnić swoich marzeń nie dlatego, że któryś z rywali okazał się lepszy… Przemknęli też polscy siatkarze, którzy mężnie znieśli porażkę z Bułgarią, przyznając, że nie mieli swego dnia, za to mecz fantastycznie wyszedł rywalom. Paweł Zagumny zastanawiał się, czy porażka nie była Polakom potrzebna po serii zwycięstw pod wodzą Andrei Anastasiego i czy nie pomoże w walce o medal, bo Polacy to naród, który nie lubi jak jest za dobrze, ale dobrze radzi sobie, gdy ma nóż na gardle. Krzysztof Ignaczak dodał, że już nie ma marginesu na wpadki czy słabsze dni. Trzeba wygrywać wszystko do końca, żeby wyjść z grupy na przyzwoitym miejscu, pozwalającym na walkę o medal. Sprawdzimy ich w czwartkowym meczu z Argentyną… Pozostaje czekać. Na Julkę, Tomka, Sylwię, chłopaków Anastasiego, a może na parę siatkarzy plażowych, zwanych Fijałkami od lidera, Grzegorza Fijałka, partnera Mariusza Prudla, którzy pokonali najlepszą parę na świecie, z USA, nie dając zasnąć premierowi Wielkiej Brytanii, Davidowi Cameronowi, w jego rezydencji na Downing Street10…           ﻿ Powiązane wpisy: Fart pierwszego dnia igrzysk, czyli srebro na mojej szyi! Vlog z Kijowa: wstyd nie wyjść z tej grupy? Vlog. LM z nowej perspektywy Vlog. Czy we Lwowie zdążą na Euro 2012? 