Warty odnotowania, bo jakże rzadki w dzisiejszych czasach triumf piłkarza nad swoim Wag’sem (Wifes and Girlfriendes). Serbski obrońca Manchesteru Unieted, Nemanja Vidić wyznał, że nie uległ naciskom żony swej, Any, naciskającej go na wyprowadzkę z Wysp. Kocha „Czerwone diabły”, Aleksa Fergusona (który właśnie dał mu podwyżkę) i chce nadal być lepszą połową najlepszego duetu środkowych obrońców świata (wciąż bezkonkurencyjnego mimo ciekawej próby detronizacji, czyli zawiązanego naprędce z konieczności w Barcelonie duetu: Gerard Pique-Yaya Toure). Kiedy dostał oferty gry w AC Milan, Realu Madryt i Barcelonie, zamiast pobiec i złożyć je na kolanach małżonki, która tak chętnie przeniosłaby się do światowej stolicy mody, na słoneczną Costa Brava czy do Madrytu, który Cristiano Ronaldo wprowadzi za chwilę w przyjemny, energetyczny bauns, Vidić zaniósł je wszystkie do Sir Alexa, za co ten z miejsca podniósł Serbowi tygodniówkę o 20 tys. funtów (do 70 tys.). I ku wściekości mrs Vidić, przedłuył kontrakt z jej mężem do 2012 roku.    - Moja żona, Ana nie czuje się szczęśliwa w Manchesterze. Nie odpowiada jest styl życia jaki tu prowadzimy. Mimo to postanowiłem, że nigdzie się nie wybieramy. Klub ma wielkie ambicje na nowy sezon, a ja wraz z nim. Zamierzam wypełnić kontrakt - oświadczył Serb, którego kibice z Old Trafford nie bez przyczyny, jak się okazuje, wybrali na Ulubionego Piłkarza Sezonu (Fans’ Player of the Year).    Nieczęsty to w dzisiejszych czasach triumf piłkarza (będący być może efektem bałkańskiej kinderstuby, gdzie mężczyzna wciąż jest macho, który jak nie wyjeżdża na wojnę to do roboty zagranicę). Jak wiadomo dziś kluczowe decyzje w futbolu, przynajmniej w kwestii transferów podejmują właśnie Wag’sy. Które to wynaturzenie Roy Keane piętnował już dwa lata temu, kiedy objął Sunderland i przekonał się, że mało który zawodnik chce przejść do jego drużyny. Klub, trener, aspiracje i kontrakt,m wszystko było jak najbardziej w porządku, tylko dla ich partnerek było za daleko od londyńskich klubów i sklepów Versace, Gucciego i Jimmy’ego Choo (ulubione marki każdego WAGs’a).     - Przez te cholerne shopaholiczki nie mogę należycie wykonywać swoje roboty! - gardłował wówczas Keano. - Jeśli piłkarz nie chce przyjsć do Sunderlandu, bo nie odpowiada mu nasza gra, moje metody czy miejsce w tabeli to okej. Ale cholera mnie bierze, gdy okazuje się, że to panienki rządzą tym biznesem. Jeden z interesujących mnie zawodników nawet nie oddzwonił. Jego agent wyznał później, że zaprotestowła żona zawodnika, bo w Sunderlandzie nie ma designerskich butików! To co jest twoim priorytetem chłopie, żona i jej shopping, czy twój futbol?    Niestety gdy jeden wielki piłkarz potrafi postawić na swoim, drugi pozwala, żeby to jego żona, jak to ujął Keane, run the show. Wspaniały Franck Ribery najprawdopodobniej nie zostanie kolegą Vidica w klubie (ani ligowym rywalem z Chelsea czy Arsenalu), bo jego żona Wahiba nie wyobraża sobie życia na Wyspach. Gdy negocjacje i spekulacje w sprawie transferu Francuza z Bayernu Monachium trwają w najlepsze, rodzina Riberych spędza wakacje w… Hiszpanii. Ośrodek wybrała oczywiście madame Ribery, przekonując małżonka, że przyda się mały rekonesans. Zgadnijcie kto będzie wybierał dom i dzielnice w Madrycie (albo Barcelonie)…   Wags’y piłkarzy reprezentacji Anglii ruszają na zakupy w Baden Baden podczas MŚ w 2006 roku. Media ustaliły, że podczas tego popołudnia ‚pękło’ 600 tys. funtów…   90 dyscyplin w bwin.com. Zarejestruj się i zgarnij bonus!  Powiązane wpisy: Gdy gangsterzy szantażują piłkarza Najgorszy koszmar piłkarza Czy piłkarza można zabić gazetą? Dakar: triumf terrorystów 