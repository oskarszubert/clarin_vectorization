Podobno to dziś Jagiellonia oficjalnie ogłosi, że trenerem klubu zostanie Tomasz Hajto. Jeśli jeszcze potwierdzi się, że jego asystentem zostanie Piotr Świerczewski, a trenerem bramkarzy Arkadiusz Onyszko, to… Jaga może stać się polskim Crazy Gangiem jak Wimbledon w latach 90. – drużyną boiskowych zakapiorów, którzy nie odstawiają nogi, a wręcz przeciwnie – nogi wystawiają (choć idealnym kandydatem na z Vinnie Jonesa byłby sam trener, gdyby zdecydował się zstąpić na boisko). Umówmy się bowiem – na temat umiejętności żadnego z trzech panów nie wiadomo nic (nawet Świra, który zaliczył epizod w Zniczu Pruszków), znany jest za to ich nieprzejednany, górolski charakter, który będą się starali zaszczepić swoim chłopakom. Wielu kibiców lekceważy sobie Hajtę, pamiętając mu tylko życiowe błędy i kiepskie momenty z kariery, ale to jego upór, determinacja i zakapiorski charakter pozwoliły na jakiś czas stać się czołowym defensorem czołowego wówczas klubu czołowej ligi w Europie. Można Hajcie kilku rzeczy odmówić, ale nie to, że ma cojones. Z naszych ostatnich rozmów pamiętam głównie jego zniesmaczenie nowym pokoleniem polskich piłkarzy, z którym zetknął się po powrocie z Zachodu, w Górniku i ŁKS. Kompletnie olewczym stosunkiem do pracy klubu, brakiem chęci samorozwoju. Opowiadał o zawodniku, któremu radził po kumpelsku, żeby został po treningu i chwilę poćwiczył rzuty wolne, na co ten zrobił wielkie oczy i poleciał na spotkanie ze stylistą. Oj, styliści w Białymstoku zanotują chyba spadek terminów. Wyobrażam już sobie jak trzech panów trenerów chwyta drużynę za gardła i nie puszcza. Są jednak tacy, którzy wymiany Czesława Michniewicza na Tomka Hajtę nie traktują jako prezentu pod choinkę. Posłuchacie co mówi mój druh, Mateusz Łaniewski z Białegostoku, który jest dziennikarzem sportowym, ale od jakiegoś czasu pracuje w Sport.pl po drugiej stronie kamery, czyli nagrywa te wszystkie filmiki wideo, które dla Was robimy. Tym razem jednak nie wytrzymał, wybiegł zza kamery i zmusił mnie do zrobienia z nim rozmowy (a ja zgodziłem się, bo zależy mi na dalszej dobrej współpracy;). Oto jego argumenty: Trenerzy Hajto, Świerczewski i Onyszko zrobią z Jagiellonii polski ‚crazy gang’?   Przyznaje, że i mi żal jest Michniewicza, który traci pracę tuż przed Świętami, to nie jest przyjemne. Trzeba jednak przyznać, że dostał trochę więcej czasu na zmianę drużyny niż ostatnio Rafał Ulatowski w Lechii Gdańsk. Natomiast zatrudnienie Hajty cieszy mnie z kilku powodów. Zawsze cieszy mnie, kiedy były piłkarz dostaje szansę sprawdzenia się na ławce trenerskiej. Zobaczymy czy Tomek pójdzie drogą Pepa Guardioli (nie żeby miał zaraz wygrać dwa razy Ligę Mistrzów, chodzi o to czy w ogóle sprawdzi się jako trener i będzie pracował w zawodzie), czy też drogą Grzegorza Lato, Zbigniewa Bońka czy chociażby Jose Bakero – znakomitych piłkarzy, którzy delikatnie mówiąc nie sprawdzili się w roli trenerów. Każdy były piłkarz nosi w sobie doświadczenia współpracy z wieloma trenerami (co prawda w przypadku Bakero nie bardzo widać inspirację Johanem Cruyfem…), Hajto też miał ich kilku, z chęcią przekonam się co zapamiętał, co i jak wykorzysta. Oczywiście jako trener musi się wiele nauczyć, ale na starcie stoją za nim argumenty byłego reprezentanta Polski, uczestnika mundialu, gwiazdę Bundesligi. Zobaczymy jak Jaga, na której żywym organizmie Hajto będzie eksperymentował w zawodzie. Z medialnego punktu widzenia będzie ciekawie. Cieszę się też z nowej twarzy w Ekstraklasie, a nie że karuzela trenerska wiruje i Ulatowski z Lechii do Jagiellonii, a Michniewicz z Jagiellonii do Lechii…  Aaa, przypominam, że do 24 XII 2011 można przysyłać notki na Gwiazdkowy Konkurs Literacki. Szczegóły tutaj…   Powiązane wpisy: Crazy, crazy season! Wasilewski – twardziel, który używa głowy 