CR7 i  Lewy: znajdź różnicę﻿   Robert Lewandowski to jedyny zawodnik Borussii Dortmund, który miał prawo czuć się zadowolony po zwycięstwie z Ajaksem we wtorkowy wieczór Ligi Mistrzów. Co prawda przez prawie cały mecz grał jak wszyscy jego koledzy: przeciętnie, dużo gorzej niż w obu ostatnich sezonach Bundesligi, równie rozczarowująco i na zaciągniętym hamulcu jak w poprzedniej edycji Champions League, mnożąc błąd za błędem, co wówczas skończyło się ostatnim miejscem w grupie, a we wtorek na Westfalenstadion bez konsekwencji tylko dzięki indolencji młodego Ajaksu. Ale w ostatniej minucie Polak zrobił to, co do niego na leżało: przesądził losy meczu. Podobnie jak Cristiano Ronaldo dla Realu Madryt i zasłużenie nazwiska ich obu wymieniane były w całej Europie jednym tchem i na równi. Dwa prawdziwie złote gole. Wreszcie można było zrozumieć, czemu władze BVB tak się zaparły, żeby go zatrzymać w klubie mimo bajecznych ofert z elitarnych angielskich klubów (czy słyszał kto, żeby dyrektor jakiegoś innego klubu przysięgał na własne życie, że nie puszczą piłkarza jak Hans-Joachim Watzke?) czy dlaczego Juergen Klopp mimo przeciętnej gry wciąż trzymał go na boisku. Jest paru takich piłkarzy w europejskich klubach, który nigdy się nie zdejmuje, bo wystarczy im jedna chwila, żeby znaleźć się we właściwym czasie i miejscu, żeby rozstrzygnąć losy meczu, znacie ich nazwiska. I choć nam patrząc na mecze Lewego w reprezentacji Polski (już pięć bez gola – ostatni z Grecją) ciężko w to uwierzyć, on osiągnął tą właśnie pozycje, ten właśnie status… Jestem Lewemu wdzięczny za tego gola, bo sprawił, że kampania Borussii w Lidze Mistrzów nie skończyła się zanim na dobre zaczęła, bo po bezbramkowym remisie u siebie z Ajaksem musielibyśmy pisać/mówić, że mistrzowie Niemiec mogą już skupić się wyłącznie na obronie tytułu. A tak stawką następnego meczu na Etihad Stadium z Manchesterem City będzie drugie miejsce w grupie. Borussii po tej skromnej, wyszarpanej wygranej zupełnie inaczej będzie się grało niż gdyby jechała na Wyspy po bezbramkowym remisie. To City będzie musiało, BVB będzie mogła grać z kontry, a piłkarzy ma szybkich. Może Hummels z Suboticiem nie będą już tacy spięci i nie popełnia tyle masakrycznych błędów co z Ajaksem, a odpowiedzialność na siebie oprócz Lewandowskiego i asystującego mu Łukasza Piszczka wezmą też czołowi reprezentanci Niemiec, Mario Gotez pokaże za zaiste jest niemieckim Messim, a Marco Reus - RollsReusem. W każdym razie to Lewy sprawił, że fani Borussii wciąż mogą marzyć, a władze klubu liczyć pieniądze płynące wraz z punktami. Ostatniego tak ważnego gola w Lidze Mistrzów z polskich piłkarzy wbił chyba Jacek Krzynówek Realowi Madryt w barwach jeszcze Bayeru Leverkusen w 2005 roku? Te z ostatnich edycji Marka Saganowskiego dla Aaloborga z Villarreal, Marcina Żewłakowa dla Apoelu Nikozja w meczu o nic z Chelsea czy samego Lewego w przegranym 1:3 meczu z Olympiakosem Pireus przed rokiem. I podobnie jak Jan Furtok uważam, że Lewy może przebić Krzysztofa Warzychę na liście najlepszych polskich strzelców w Champions League (Gucio w barwach Panathinaikosu Ateny trafił do siatki osiem goli, w tym raz w półfinale z Ajaksem Amsterdam, co obejrzałem na żywo, podobnie jak mniej udany rewanż). Ale chyba jeszcze nie w tej edycji, patrząc na grę Borussii i oczekujących rywali… Powiązane wpisy: Lewy bez wizy na Wyspy* Vlog. Dlaczego Lewy lepszy w Borussii niż w kadrze Lewy nie powołuje do kadry Bayern niepotrzebny Lewemu, a Lewy Bayernowi 