Dobrze się stało, że selekcjoner Waldemar Fornalik powołał na towarzyskie spotkanie z Irlandią 6 lutego w Dublinie Sebastiana Boenischa. Lewa strona obrony to wciąż bolączka. Boenisch wypadł z kadry po Euro 2012, długo szukał klubu po wygaśnięciu kontraktu z Werderem. Na początku lutego sensacyjnie przygarnął go liczący się w walce o tytuł Bayer Leverkusen. Przed przerwą zimową zdążył zagrać dwa mecze i połówkę trzeciego. W pierwszej noworocznej kolejce w miniony weekend zdobył gola w spotkaniu z Eintrachtem Frankfurt (3:1) i zagrał tak dobrze, że jedenastki kolejki „Kickera”, który grę Polaka ocenił na świetne 2,5 (średnia ocena za cztery mecze w barwach Bayeru – całkiem niezłe 3,17). Niemieccy dziennikarze z Rhenische Post skomentowali jego grę następująco, że przeciwko Eintrachtowi pokazał wszystkie swoje silne strony: dobrą grę głową, waleczność, mocny strzał i umiejętność włączania się do akcji ofensywnych. Jeśli Fornalikowi wystarczył ten jeden mecz, żeby zachwycić się Boenischem i po raz pierwszy w swej selekcjonerskiej karierze powołać do kadry, to dziwie się, że w podobnym stopniu nie zauroczył go Artur Boruc, który w poniedziałkowym spotkaniu z Evertonem rozegrał zdecydowanie najlepszy mecz od powrotu na Wyspy. Obronił m.in. strzały Anichebe, Fellainiego, Naismitha i skazywani na spadek Święci z Southampton zachowali czyste konto z rewelacją sezonu. Boruc był bezbłędny: pewny na przedpolu, idealnie podawał, za co dostał od większości portali najlepsze noty w drużynie. Zupełnie inny zawodnik niż ten z meczu z Arsenalem 2 stycznia, pierwszym po długiej przerwie (spowodowanej incydentem bidonowym), w którym wypuszczał piłkę z rąk po dośrodkowaniach i podawał do rywali, że nawet fani Świętych na twitterze komentowali memowym go home Artur, you are drunk. Ale i tamto spotkanie Southampton udało się z jego pomocą zremisować 1:1. Widać było, że brakuje mu tylko ogrania. Podobnie jak Boenischowi, który za debiut w Bayerze zebrał najgorsze noty w zespole. W międzyczasie Święci zdołali też urwać punkty Chelsea, trenera Nigela Adkinsa zastąpił Mauricio Pochettino, ale bramkarz się nie zmienił i na zmianę się nie zanosi. Mecz z Irlandią byłby idealną okazją do powrotu Boruca do kadry. Fornalik zdążył by sprawdzić jak funkcjonuje w grupie zanim zostanien (być może) na niego skazany przed kluczowymi meczami o punkty. Okej, Boruc wypadł z kadry nie bez powodu, swoje za uszami ma, jeśli chodzi o brak dyscypliny jest nawet recydywistą. Że u Franciszka Smudy nigdy nie zagra było dla mnie pewne i zrozumiałe, słowa o Dyzmie były po prostu nieprofesjonalne i niewybaczalne. Mimo wszystko jednak przewiny Boruca nie powinny skazywać go na banicje z kadry dożywotnio. Nie jest przecież u diabła jakimś Lance Armstrongiem! Myślę, że zwłaszcza w ostatnim roku dostał mocno od życia w kość, oglądać Euro 2012 w TV musiało być tak ambitnego faceta, bohatera dwóch poprzednich turniejach, strasznym bólem. Fornalik udowodnił, że nie ma uprzedzeń, kieruje się w selekcji rozsądkiem, jest otwarty na każdego piłkarza, od Milika przez Wszołka po Boenischa. Dlaczego nie Boruc? Bo rywalizacja z Wojtkiem Szczęsnym o miejsce w bramce może być dla kadry destrukcyjna? Moim zdaniem jest konieczna. Mam wrażenie, że Przemek Tytoń dostał powołanie za zasługi, ale pod względem sportowym, po tak długim czasie niegrania, nie jest dla Wojtka rywalem. Polska to jednak nie Hiszpania, gdzie hierarchia bramkarzy jest ustalona od lat. Tam wszelako Iker Casillas ma znacznie większy status niż po prostu bramkarz. To KAPITAN, mistrzów świata i Europy, łączący ogień z wodą czyli piłkarzy Realu i Barcy. Żaden z naszych piłkołapów na razie taki statusu nie zasłużył. O wiele bardziej przyda nam się ﻿rywalizacja a’la Oliver Kahn - Jens Lehmann. A hierarchia zostałaby ustalona dopiero na mundial w Brazylii…;-)  Was? Ja wracam do repry, a Artur nie?!       // Get the Poll Creator Pro widget and many other great free widgets at Widgetbox! Not seeing a widget? (More info) Powiązane wpisy: Lewy nie powołuje do kadry Artur Boruc spotyka Agenta Smitha Vlog. Katastrofalne pudła na treningu strzeleckim kadry! Boruc czy Fabiański? Kto ma bronić z Czechami? 